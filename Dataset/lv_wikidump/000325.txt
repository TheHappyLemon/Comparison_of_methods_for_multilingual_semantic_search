{{Vērtīgs raksts}}
{{Valsts infokaste
|         vietējais_nosaukums = ''République du Cameroun''<br>''Republic of Cameroon''
|    pilnais_valsts_nosaukums = Kamerūnas Republika
|            valsts_nosaukums = Cameroon
|               karoga_attēls = Flag of Cameroon.svg
|            karoga_nosaukums = Kamerūnas karogs
|              ģerboņa_attēls =Coat of arms of Cameroon.svg
|           ģerboņa_nosaukums = Kamerūnas ģerbonis
|             ģerboņa_platums = 85px
|                 valsts_moto = ''Paix - Travail - Patrie''<br>''Peace - Work - Fatherland''<br><small>(''Miers - Darbs - Tēvzeme'')</small>
|                valsts_himna = ''[[Ô Cameroun, Berceau de nos Ancêtres]]''<br>''O Cameroon, Cradle of our Forefathers''<br><small>(''Ak, Kamerūna, mūsu senču šūpulis'') </small>
|               kartes_attēls = Location_Cameroon_AU_Africa.svg
|             kartes_paraksts = 
|               galvaspilsēta = [[Jaunde]]
| latd= 3 | latm=52 | latNS= N | longd= 11 | longm= 31 | longEW= E
|             lielākā_pilsēta = [[Duala]]
|              valsts_valodas = [[franču valoda|franču]], [[angļu valoda|angļu]]
|             etniskās_grupas =  Kamerūnas kalnieši 31%<br>ekvatoriālie bantu  19%<br>kirdi 11%<br>fulani 10%<br> ziemeļrietumu bantu 8%<br>citi afrikāņi 20%<br>citas rases < 1% <ref name="cwf"/>
|        etniskās_grupas_gads = 
|              valsts_iekārta = [[Republika]]
|        valsts_galvas_tituls = [[Kamerūnas prezidenti|Prezidents]]
|                valsts_galva = [[Pols Bija]]
|       valsts_galvas_tituls2 = [[Kamerūnas premjerministri|Premjerministrs]]
|               valsts_galva2 = [[Jozefs Ngute]]
|        neatkarības_iegūšana = Neatkarība
|         neatkarības_piezīme = no [[Francija]]s un [[Apvienotā Karaliste|Apvienotās Karalistes]]
|        neatkarības_notikums = Deklarēta
|          neatkarības_datums = {{dat|1960|1|1}}, {{dat|1961|10|1}}
|                 platība_km2 = 475 442
|               platība_rangs = 53.
|              procenti_ūdens = 1,3
|          iedzīvotāju_skaits = 23 439 189
|     iedzīvotāju_skaita_gads = 2016
|    iedzīvotāju_skaits_rangs = 56.
|    apdzīvotības_blīvums_km2 = 39,7
|  apdzīvotības_blīvums_rangs = 167.
|                     IKP_PPP = $95,068 miljardi
|                IKP_PPP_gads = 2018
|          IKP_PPP_per_capita = $3820
|                         HDI = {{samazinājās}} 0.576
|                    HDI_gads = 2021
|              HDI_kategorija = <span style="color:#ffcc00">vidējs</span>
|                   HDI_rangs = 151.
|                        Gini = 46.6
|                   Gini_gads = 2014
|             Gini_kategorija = <span style="color:#ffcc00">vidējs</span>
|                  Gini_rangs = 
|                      valūta = [[Centrālāfrikas CFA franks]]
|                valūtas_kods = XAF
|                  laika_zona = [[WAT]]
|                  utc_offset = +1
|                      domēns = [[.cm]]
|              tālsarunu_kods = 237
|                iso_kods_num = 120
|              iso_kods_alfa2 = CM
|              iso_kods_alfa3 = CMR
}}

'''Kamerūna''' ({{val|fr|République du Cameroun}}, {{val|en|Republic of Cameroon}}) ir [[unitāra valsts|unitāra republika]] [[Centrālā Āfrika|Centrālāfrikā]]. Tā ziemeļrietumos robežojas ar [[Nigērija|Nigēriju]], ziemeļaustrumos — ar [[Čada|Čadu]], austrumos — ar [[Centrālāfrikas Republika|Centrālāfrikas Republiku]], bet dienvidos — ar [[Ekvatoriālā Gvineja|Ekvatoriālo Gvineju]], [[Gabona|Gabonu]] un [[Kongo Republika|Kongo Republiku]]. Rietumos Kamerūnu apskalo [[Gvinejas līcis]]. Valsts nosaukums cēlies no vārda, ko 15. gadsimtā [[Portugāle|portugāļu]] jūras braucēji deva Uori upei — ''Rio dos Camarões'' jeb tulkojumā "garneļu upe".

Valsts teritorija ir bagāta ar mežiem. Iedzīvotāju vairākums mīt Kamerūnas dienviddaļā. Lielākās pilsētas ir [[Duala]] un [[Jaunde]]. Jau kopš neatkarības iegūšanas [[1961]]. gadā Kamerūna ir centusies attīstīt rūpniecību un infrastruktūru. Valsti kopš 1982. gada vada prezidents [[Pols Bija]], kuram ir ļoti plašas pilnvaras. Kamerūna tika izveidota no britu un franču kolonijām, mūsdienās starp šīm valsts daļām notiek šķelšanās — angļvalodīgie iedzīvotāji arvien vairāk atsvešinās no valdības un viņus pārstāvošie politiķi vēlas panākt lielāku valsts decentralizāciju vai pat bijušās britu kolonijas neatkarību.

== Vēsture ==
Pirmie cilvēki mūsdienu Kamerūnas teritorijā apmetās [[neolīts|neolīta]] periodā.

[[1472]]. gadā Kamerūnas piekrasti sasniedza [[portugāļi|portugāļu]] kuģotāji. Viņi ievēroja [[garneles|garneļu]] un vēžu pārpilnību Uori upē, ko nosauca par ''Rio dos Camarões'' (no {{val|pt| }} ‘garneļu upe’), no kā arī cēlies teritorijas nosaukums. Nākamajos gadsimtos [[Eiropa]]s interesēs notika tirdzniecība ar piekrastes ļaudīm, [[vergi|vergu]] ieguve un tirdzniecība, kā arī teritorijā darbojās kristiešu misionāri. [[19. gadsimts|19. gadsimta]] sākumā [[fulani|fulanu]] kareivji veica [[džihāds|džihādu]] pret nemusulmaņu un daļēji arī musulmaņu iedzīvotājiem Kamerūnas ziemeļos un nodibināja Adamavas emirātu.

[[1884]]. gadā Kamerūnu par savu koloniju pasludināja [[Vācijas Impērija]], kas pamazām sāka iespiesties iekšzemē. Izmantojot piespiedu darbu, tika uzsākti projekti kolonijas infrastruktūras uzlabošanai.

Pēc Vācijas sakāves [[Pirmais pasaules karš|Pirmajā pasaules karā]] Kamerūna kļuva par [[Tautu Savienība]]s mandāta teritoriju un [[1919]]. gadā tika sadalīta Franču Kamerūnā un Britu Kamerūnā. [[Francija]] pamazām integrēja savu un Kamerūnas ekonomiku, kā arī uzlaboja infrastruktūru ar investīciju, kvalificētu speciālistu un arī piespiedu darba palīdzību. Savukārt [[Lielbritānija]] savu teritoriju administrēja no [[Nigērija]]s un vietējie iedzīvotāji pat mēdza teikt, ka Kamerūna ir kļuvusi par "kolonijas koloniju". Dienvidkamerūnā ieceļoja nigēriešu strādnieki, kas saniknoja vietējos, neskatoties uz to, ka tādēļ pārtrauca izmantot piespiedu darbu.

[[1946]]. gadā Tautu Savienības mandāta teritorijas pārņēma [[Apvienoto Nāciju Organizācija|ANO]] un Franču Kamerūnā sāka aktualizēties jautājums par neatkarību. [[1955]]. gada [[13. jūlijs|13. jūlijā]] Francija aizliedza Kamerūnas radikālāko politisko partiju ''Union des Populations du Cameroun'' (UPC), kas noveda pie ilgstoša partizānu kara un partijas līdera Rubena um Niobes noslepkavošanas. Britu Kamerūnā dalījās domas par to, vai atkalapvienoties ar Franču Kamerūnu, vai pievienoties Nigērijai.

[[1960]]. gada [[1. janvāris|1. janvārī]] Franču Kamerūna ieguva neatkarību no Francijas un par pirmo Kamerūnas prezidentu kļuva [[Ahmadu Ahidžo]]. [[1961]]. gada [[1. oktobris|1. oktobrī]] jaundibinātajai valstij pievienojās arī Britu Kamerūna un tika izveidota Kamerūnas Federatīvā Republika. A. Ahidžo izmantoja karu ar UPC, kā arī bailes par etniskajiem konfliktiem, lai nostiprinātu savu varu valstī. UPC tika apspiesta [[1971]]. gadā.

Viņa politiskā partija "Kamerūnas nacionālā savienība" kļuva par vienīgo atļauto [[1966]]. gada [[1. septembris|1. septembrī]], bet [[1972]]. gadā [[federācija (valsts)|federālais]] valsts pārvaldes modelis tika aizstāsts ar unitāru Kamerūnas Apvienoto Republiku, ko pārvaldīja no [[Jaunde]]s. A. Ahidžo piekopa [[plānotais liberālisms|plānotā liberālisma]] ekonomikas politiku, par prioritātēm pasludinot lauksaimniecību un naftas ieguvi. Valdība izmantoja ienākumus no naftas ieguves, lai izveidotu nacionālo naudas rezervi, maksātu lauksaimniekiem un finansētu galvenos attīstības projektus. Tomēr daudzas iniciatīvas izgāzās A. Ahidžo administrācijas zemās kvalifikācijas dēļ.

A. Ahidžo atkāpās no amata [[1982]]. gada [[4. novembris|4. novembrī]] un nodeva varu savam konstitucionālajam pēctecim [[Pols Bija|Polam Bijam]]. Tomēr A. Ahidžo palika partijas vadībā un mēģināja turpināt valsts politikas ietekmēšanu no aizkulisēm, līdz P. Bija un viņa sabiedrotie piespieda A. Ahidžo pilnībā atteikties no varas. Jaunais prezidents sāka virzīt valsti demokrātijas virzienā, taču pēc neveiksmīga [[valsts apvērsums|valsts apvērsuma]] mēģinājuma 1984. gadā viņš pārņēma sava priekšteča vadības stilu.

[[1980. gadi|1980. gadu]] gadu vidū valstī sākās ekonomiskā krīze, kas ilga līdz pat [[1990. gadi|1990. gadu]] gadu beigām. Tai par iemesliem bija izmaiņas pasaules ekonomiskā situācijā, klimatiskie apstākļi (sausums), [[nafta]]s cenu kritums, kā arī valstī valdošā [[korupcija]] un nepareiza vadība. Kamerūna saņēma starptautisko palīdzību, samazināja budžeta izdevumus un [[privatizācija|privatizēja]] valsts uzņēmumus. [[1990]]. gada decembrī tika atjaunota daudzpartiju sistēma un angļvalodīgās iedzīvotāju grupas sāka prasīt lielāku autonomiju, dažkārt pieprasot arī pilnīgu atdalīšanos no Kamerūnas un Ambazonijas Republikas izveidošanu. [[2008. gads|2008]]. gada februārī Kamerūna piedzīvoja lielāko vardarbību 15 gadu laikā, kad transporta arodbiedrību streiks izvērtās par vardarbīgiem protestiem 31 apdzīvotā vietā.

2017. gadā, pastiprinoties centralizācijas tendencēm, abi Nigērijas pierobežā esošie angļvalodīgie štati pasludināja Ambazonijas neatkarību. Kamerūnas valdība to neatzina un uzsāka karadarbību, kurā abas puses tiek vainotas terorā un cilvēktiesību pārkāpumos.<ref>[https://www.hrw.org/world-report/2019/country-chapters/cameroon "World Report 2019: Rights Trends in Cameroon".] Human Rights Watch. 2018-12-11.</ref> Nigērija nostājās Kamerūnas valdības pusē, sagrābjot un izdodot tai dažus separātistu līderus. Kopš 2020. gada beigām valdības spēki formāli kontrolēja visas lielākās pilsētas, taču, neraugoties uz dažādu organizāciju aicinājumiem noslēgt pamieru,<ref>[https://www.congress.gov/bill/116th-congress/senate-resolution/684/text Calling on the Government of Cameroon and separatist armed groups from the English-speaking Northwest and Southwest regions to end all violence. January 1, 2021.]</ref> 2021. gadā kaujas vēl turpinās un lauku teritorijas ir faktiskā separātistu varā. Abas puses bieži uzbrūk civiliem objektiem, izmantojot gan pašu spēkus, gan sabiedrotus paramilitārus formējumus.<ref>[https://www.aljazeera.com/news/2021/4/1/violence-in-cameroon-anglophone-crisis-takes-high-civilian-toll Violence in Cameroon’s Anglophone crisis takes high civilian toll, Al Jazeera], Apr 1, 2021.</ref> Ambazonijas stāvokli apgrūtina šķelšanās starp līderiem — daļa orientēta uz sadarbību ar kaimiņu [[Biafra]]s separātististiem,<ref>[https://cameroonnewsagency.com/agovc-joins-forces-with-ipob/ AGovC Joins Forces With IPOB, Cameroon News Agency], Apr 9, 2021.</ref> daļa cenšas rast risinājumu valsts iekšienē, gāžot gandrīz 40 gadus valdošo Kamerūnas prezidentu Biju. Valdības spēku stāvokli apgrūtina karš valsts ziemeļos ar islāmisko teroristu grupējumu "[[Boko Haram]]".

== Politika un valdība ==
[[Attēls:Biya & Marquardt.JPG|thumb|left|220px|Kamerūnas prezidents [[Pols Bija]] un ASV vēstnieks Nīls Markuards 2006. gada 16. februārī.]]
Kamerūnas prezidentam ir dotas plašas un maz ierobežotas pilnvaras valsts politikas veidošanā, valdības uzraudzībā, valsts [[bruņotie spēki|bruņoto spēku]] komandēšanā, starptautisko sarunu vešanā un [[starptautiskais līgums|starptautisko līgumu]] slēgšanā, kā arī ārkārtas stāvokļa izsludināšanā.<ref name="State Dept">[http://www.state.gov/r/pa/ei/bgn/26431.htm Background Note: Cameroon] {{Webarchive|url=https://web.archive.org/web/20100113220712/http://www.state.gov/r/pa/ei/bgn/26431.htm |date={{dat|2010|01|13||bez}} }} {{en ikona}}</ref><ref name="neba"/> Prezidents nozīmē darbā valsts amatpersonas visos līmeņos, sākot no [[premjerministrs|premjerministra]] (kurš skaitās oficiālais valdības vadītājs) līdz reģionu vadītājiem un rajonu vadītājiem lielākajās pilsētās. Prezidents tiek ievēlēts uz septiņiem gadiem. Pašvaldībās publiskās vēlēšanās tiek ievēlēts mērs un pašvaldības dome.

Korupcija ir bieži sastopama visos valsts vadības līmeņos. [[1997]]. gadā Kamerūna izveidoja pretkorupcijas birojus 29 ministrijās, tomēr tikai ap 25% no tiem uzsāka reālu darbu pēc to izveides.<ref name="IRIN">"[http://www.irinnews.org/report.aspx?reportid=57951 CAMEROON: New anti-corruption drive leaves many sceptical]". 27 janvārī 2006. ''IRIN''. UN Office for the Coordination of Humanitarian Affairs. Apskatīts 6 aprīlī 2007.</ref> 2007. gadā organizācija ''[[Transparency International]]'' iekļāva Kamerūnu kā 138. starp 163 valstīm sarakstā, kurā tika iekļautas valstis pēc korupcijas līmeņa tajās. Valstis tika sarindotas no mazākā uz lielāko korupcijas līmeni.<ref>"[http://www.transparency.org/policy_research/surveys_indices/cpi/2007 Corruption Perceptions Index 2007] {{Webarchive|url=https://web.archive.org/web/20080428203145/http://www.transparency.org/policy_research/surveys_indices/cpi/2007 |date={{dat|2008|04|28||bez}} }}". Transparency International</ref> [[2006. gads|2006]]. gada 18. janvārī Bija uzsāka valsts līmeņa pretkorupcijas kampaņu, kuras uzraudzību uzdeva Nacionālajai pretkorupcijas centram.<ref name="IRIN"/>

[[Attēls:Statue d'un chef coutumier à Bana.jpg|thumb|220px|right|upright|Šī Kamerūnas virsaiša statuja, kurš valda kāda no rietumu reģioniem, norāda uz augsto prestižu, kuru bauda šie vietvalži, kuri valda saskaņā ar vietējām tradīcijām savos novados.]]
Uz Kamerūnas [[tiesību sistēma|tiesību sistēmu]] lielu ietekmi ir atstājusi [[Francijas tiesību sistēma]], kā arī ir novērojama [[precedentu tiesības|precedentu tiesību]] ietekme.<ref name="cwf"/> Lai arī nomināli [[tiesu vara]] skaitās neatkarīga, tomēr tā pakļaujas izpildvarai, respektīvi, Tieslietu ministrijai.<ref name="State Dept"/> [[Prezidents]] ieceļ tiesnešus visos tiesu sistēmas līmeņos. Nacionālā Sapulce ievēl deviņus Kamerūnas Augstākās tiesas tiesnešus, kuri var tiesāt arī augsta līmeņa valsts amatpersonas, kuras tiek apsūdzētas [[Valsts nodevība|valsts nodevībā]] vai ir radījuši draudus nacionālajai drošībai.

[[Cilvēktiesības|Cilvēktiesību]] aizsardzības organizācijas apsūdz Kamerūnas policiju un militāros spēkus patvaļā un pat spīdzināšanas izmantošanā pret kriminālnoziegumos aizdomās turētām personām, mazākuma [[etnoss|etnisko minoritāšu]] pārstāvjiem, [[homoseksuālisms|homoseksuālistiem]] un politiskajiem aktīvistiem.<ref name="State Dept"/><ref name="Human Rights Report"/><ref name="Amnesty">"[https://web.archive.org/web/20070208022949/http://web.amnesty.org/report2006/cmr-summary-eng Cameroon]". ''Amnesty International Report 2006''. Amnesty International Publications.</ref><ref name="Freedom House">"[http://www.freedomhouse.org/template.cfm?page=22&year=2006&country=6935 Cameroon (2006)] {{Webarchive|url=https://web.archive.org/web/20070930220940/http://www.freedomhouse.org/template.cfm?page=22&year=2006&country=6935 |date={{dat|2007|09|30||bez}} }}". ''Country Report: 2006 Edition''. Freedom House, Inc.{{en ikona}}</ref><ref name="EHRC">"[https://web.archive.org/web/20060518021316/http://web.amnesty.org/library/Index/ENGIOR410062006?open&of=ENG-CMR 2006 Elections to the Human Rights Council: Background information on candidate countries]". May 2006. Amnesty International Publications</ref> Cietumniekiem ir jādzīvo saspiestībā bez adekvāta uztura un medicīniskās palīdzības.<ref name = "Human Rights Report">"[http://www.state.gov/g/drl/rls/hrrpt/2006/78723.htm Cameroon] {{Webarchive|url=https://web.archive.org/web/20110716030531/http://www.state.gov/g/drl/rls/hrrpt/2006/78723.htm |date={{dat|2011|07|16||bez}} }}". Country Reports on Human Rights Practices, 6 March 2007. Bureau of Democracy, Human Rights, and Labor, U.S. Department of State. Accessed 6 April 2007.</ref><ref name="EHRC"/> [[Cietums|Cietumos]] valsts ziemeļos tiek turēti valdības politiskie oponenti.<ref name="Freedom House"/> Kopš [[2000. gadi|2000. gadu]] sākuma policijas un citu represīvo struktūru pārkāpumu skaits ir turpinājis pieaugt.<ref name="Human Rights Report"/>

Nacionālās Sapulces kompetencē ietilpst [[likumdošana]]. Tajā darbojas 180 pārstāvji, kurus ik pēc 5 gadiem pārvēlē. Sapulces sēdes notiek trīs reizes gadā. Likumi tiek pieņemti ar vairākuma balsojumu. Tikai retos gadījumos sapulce noraida vai bloķē prezidenta iesniegtos likumprojektus.<ref name="State Dept"/> [[1996]]. gada konstitūcijā bija paredzēts izveidot otro parlamenta palātu, tomēr tā netika izveidota.<ref name="cwf"/> Valsts valdība atzīst vietējos virsaišus un citus vietvalžus, ļaujot viņiem valdīt savās ciltīs, kā arī izšķirt strīdus, ja vien viņu darbība nekonfliktē ar valsts likumiem.<ref name="State Dept"/><ref name="neba"/>

Prezidenta [[Pols Bija|Pola Bija]] partija [[Kamerūnas Tautas Demokrātiskā Kustība]] (KTDK) bija vienīgā atļautā partija līdz [[1990]]. gada decembrim. Kopš tā laika ir izveidojušās vairākas etniskas un reģionālas politiskas grupas. Lielākais politiskais oponents KTDK ir [[Sociāldemokrātu fronte (Kamerūna)|Sociāldemokrātu fronte]] (SDF), kas lielākoties tiek atbalstīta angliski runājošos reģionos. Tās vadītājs ir Džons Fru Ndi.<ref name = "west"/> P. Bija un viņa partija saglabā kontroli pār prezidenta amatu un Nacionālo Sapulci caur vēlēšanām, bet politiskie sāncenši apgalvo, ka vēlēšanās tiek pieļautas nelikumības un to rezultāti nav uzskatāmi par patiesiem.<ref name="del"/> Cilvēktiesību aizsardzības organizācijas apgalvo, ka valdība ierobežo opozicionārus, aizliedzot demonstrācijas, izjaucot tikšanās un arestējot opozīcijas līderus, kā arī žurnālistus.<ref name="Freedom House"/><ref name="nosaukums-1">"Cameroon", Amnesty International.</ref> Organizācija ''[[Freedom House]]'' ir novērtējusi, ka Kamerūnā "nepastāv brīvība" politiskajās un pilsoniskajās tiesībās.<ref>Skalā no 1 līdz 7, kur 1 ir vislielākā brīvība, bet 7 vismazākā, Kamerūna ir novērtēta ar 6 abās kategorijās. Sk. "[http://www.freedomhouse.org/template.cfm?page=22&year=2006&country=6935 Cameroon (2006)] {{Webarchive|url=https://web.archive.org/web/20070930220940/http://www.freedomhouse.org/template.cfm?page=22&year=2006&country=6935 |date={{dat|2007|09|30||bez}} }}". ''Country Report: 2006 Edition''. Freedom House, Inc {{en ikona}}</ref> Pēdējās Kamerūnas parlamentārās vēlēšanas notika 2013. gada 30. septembrī, kurās KTDK ieguva 148 no 180 vietām nacionālajā asemblejā<ref>{{tīmekļa atsauce|title=Cameroon's Ruling Party Wins Parliamentary Elections| url=https://www.voanews.com/a/cameroons-ruling-party-wins-parliamentary-elections/1771799.html|publisher=Voanews|accessdate={{dat|2018|7|15||bez}}}}</ref>

Kamerūna ir [[Nāciju Sadraudzība]]s dalībvalsts un franciski runājošo valstu organizācijas ''[[La Francophonie]]'' dalībvalsts. Ciešākā ārlietu sadarbība ir izveidojusies ar Franciju,<ref name="del"/> tā balstās uz militāro palīdzību. Kamerūnas militārie tēriņi ir lieli attiecībā pret citiem valsts sektoriem.<ref name="State Dept"/><ref name="del"/> P. Bijam ir konflikts ar Nigērijas valdību par [[Bakassi]] piederību.<ref name = "west"/> Valsts iekšienē lielākie draudi ir saistīti pilsoņu kara iespējamību, jo saspīlējums starp angliski un franciski runājošiem iedzīvotājiem ir augsts.<ref>MacDonald, Brian S. (1997). "Case Study 4: Cameroon", Military Spending in Developing Countries: How Much Is Too Much? McGill-Queen's University Press.</ref>

== Ģeogrāfija un klimats ==
Ar kopējo platību 475 442 km<sup>2</sup> Kamerūna ir 53. lielākā valsts pasaulē. Pēc izmēra Kamerūna ir 7,4 reizes lielāka par [[Latvija|Latviju]] un ir salīdzināma ar [[Papua-Jaungvineja|Papua-Jaungvineju]] vai [[Amerikas Savienotās Valstis|ASV]] [[Kalifornija]]s štatu. Valsts atrodas [[Centrālā Āfrika|centrālajā]] un [[Rietumāfrika|rietumu Āfrikā]], [[Gvinejas līcis|Gvinejas līča]] krastā. Tūristiem Kamerūnu apraksta kā "Āfriku miniatūrā", jo tajā ir sastopamas visas raksturīgākās [[Āfrika]]s klimata un veģetācijas ainavas: okeāna piekraste, tuksnesis, kalni, lietus meži, un [[savanna]]. Kamerūna robežojas ar [[Nigērija|Nigēriju]] rietumos, [[Čada|Čadu]] ziemeļaustrumos, [[Centrālāfrikas Republika|Centrālāfrikas Republiku]] austrumos, kā arī [[Ekvatoriālā Gvineja|Ekvatoriālo Gvineju]], [[Gabona|Gabonu]] un [[Kongo Republika|Kongo Republiku]] dienvidos.

Kamerūnu var iedalīt piecās ģeogrāfiskās zonās, ko raksturo dominējošie fizioģeogrāfiskie, klimatiskie, un veģetatīvie aspekti. Piekrastes zona ietver sevī aptuveni 15—150 km platu joslu gar Gvinejas līci ar vidējo reljefa pacēlumu 90 metri virs jūras līmeņa. Klimats šajā zonā ir karsts un mitrs ar īsu sausuma periodu. Teritorija ir apaugusi ar blīvu lietus mežu un atsevišķas tā teritorijas tiek uzskatītas par mitrākajām vietām [[Pasaule|pasaulē]].<ref>[http://www.nationalgeographic.com/wildworld/profiles/terrestrial/at/at0107.html Cross-Sanaga-Bioko coastal forests], nationalgeographic.com {{en ikona}}</ref> Kopējā gada nokrišņu summa var sasniegt un pat pārsniegt 10 metrus. Oficiāli mitrākā vieta gan Kamerūnā, gan [[Āfrika|Āfrikā]] ir Debunša Gvinejas līča piekrastē, kur viena gada laikā nokrišņu summa var sasniegt 10 287 mm.<ref>[http://www.ncdc.noaa.gov/oa/climate/globalextremes.html Global Measured Extremes of Temperature and Precipitation] {{Webarchive|url=https://archive.today/20120525195312/http://www.ncdc.noaa.gov/oa/climate/globalextremes.html |date={{dat|2012|05|25||bez}} }}, ncdc.noaa.gov {{en ikona}}</ref>

[[Attēls:Kapsiki home in Rhumsiki.jpg|thumb|left|200px|Kalnu ainava Galējo ziemeļu reģionā.]]

Ar vidējo pacēlumu 650 metri virs jūras līmeņa piejūras joslai pieguļ Dienvidkamerūnas plato. Šo teritoriju pārsvarā klāj ekvatoriālie lietus meži, tomēr mitrās un sausās sezonas maiņa padara šo teritoriju mazāk mitru kā piekrastes josla. Šī teritorija ietilpst Atlantijas ekvatoriālajā piekrastes mežu ekoreģionā, kas stiepjas no Kamerūnas līdz pat [[Angola]]s ziemeļu robežai.

Trešā zona ir neregulāra kalnu, pauguru un plato ķēde, kas stiepjas no [[Kamerūns|Kamerūna kalna]], kas ir 4095 metrus augsts aktīvs [[vulkāns]] piekrastes joslā, līdz pat [[Čada ezers|Čada ezeram]] pašos Kamerūnas ziemeļos. Lai gan nokrišņu daudzums arī šeit ir ievērojams, reģionam piemīt maigs klimats, it īpaši teritorijas rietumu daļā. Reģionā, jo sevišķi Kamerūna kalna apkārtnē, ir ļoti auglīga augsne.

Dienvidu plato stiepjas līdz pat paugurainajam un ar zāli apaugušajam [[Adamavas kalni|Adamavas kalnu]] masīvam. Masīvs sākas rietumu kalnainē un veido sava veida dabīgu barjeru starp valsts ziemeļu un dienvidu daļām. Vidējais kalnu augstums ir 1100 metri [[virs jūras līmeņa]]. [[Gaisa temperatūra]] svārstās no +22 °C līdz +25 °C un, tāpat kā daudzviet Kamerūnā, ir ļoti mitrs klimats ar biežām [[lietusgāze|lietusgāzēm]]. Ziemeļu zemiene plešas no Adamavas kalniem līdz pat [[Čada ezers|Čadas ezeram]] valsts pašos ziemeļos un vidējais zemienes reljefa augstums ir 300—350 metri virs jūras līmeņa. Tai raksturīga [[savanna]]s veģetācija ar krūmājiem un garu zāli. Šo reģionu raksturo retas lietusgāzes un augsta vidējā gaisa temperatūra.

=== Upes un ezeri ===
[[Attēls:Cameroon Map.jpg|thumb|200px|Kamerūnas karte]]

Kamerūnā var izdalīt četrus galvenos lietus ūdeņu novadīšanas ceļus. Valsts dienvidos galvenās upes ir Ntema, Nonga un Sanaga. Šīs upes plūst dienvidrietumu virzienā un ieplūst tieši [[Gvinejas līcis|Gvinejas līcī]]. Dža un Kadeji plūst dienvidaustrumu virzienā un ieplūst [[Kongo (upe)|Kongo]]. Kamerūnas ziemeļos lielākā upe ir [[Benue]], kas tek ziemeļu un vēlāk rietumu virzienā līdz ietek [[Nigēra (upe)|Nigērā]], bet [[Logone]] tek ziemeļu virzienā un ietek mūsdienās gandrīz pilnībā izsīkušajā [[Čada ezers|Čada ezerā]], kas daļēji atrodas Kamerūnas teritorijā un daļēji [[Nigēra]]s, [[Nigērija]]s un [[Čada]]s teritorijās.

=== Galvenie meteoroloģiskie rādītāji ===
* Vidējā diennakts [[gaisa temperatūra]] ir +23,6 °C.
* Augstākā vidējā mēneša gaisa temperatūra ir 29 °C ([[janvāris]], [[februāris]], [[marts]] un [[aprīlis]]).
* Zemākā vidējā mēneša gaisa temperatūra ir 18 °C ([[augusts]] un [[oktobris]]).
* Vidējā gada [[nokrišņi|nokrišņu]] summa ir 1580 mm (132 mm mēnesī).
* Vidēji gadā ir 152 dienas ar nokrišņu summu vismaz 0,1 mm diennaktī (13 dienas mēnesī).
* Sausākais gada mēnesis ir decembris ar vidēji 18 mm nokrišņu 6 dienu laikā.
* Mitrākais gada mēnesis ir oktobris ar vidēji 297 mm nokrišņu 23 dienu laikā.
* Vidējais gaisa mitrums ir 68,3% un vidējais mēneša relatīvais gaisa mitrums svārstās no 60% decembrī līdz 75% augustā.
* Vidējais saulainuma stundu skaits Kamerūnā svārstās no 2,8 stundām dienā jūlijā līdz 5,9 stundām dienā decembrī.
* Vidējais saulainuma stundu skaits gadā sastāda 1663 stundas.<ref>[http://www.climatetemp.info/cameroon/ What is the Climate in Cameroon?], climatetemp.info {{en ikona}}</ref>

=== Flora un fauna ===
[[Attēls:Elephants around tree in Waza, Cameroon.jpg|thumb|250 px|left|Ziloņi zem akācijas Vazas nacionālajā parkā]]
Kamerūnas augu valstī ietilpst vairāk nekā 9000 augstāko [[augi|augu]] sugu, bet no [[dzīvnieki]]em Kamerūnā sastopamas ap 1000 [[putni|putnu]] sugas, vairāk nekā 300 [[zīdītāji|zīdītāju]] un 200 [[rāpuļi|rāpuļu]] sugas. Mežos dzīvo dažādi [[primāti]] (vairākas [[galago]] jeb [[bušbēbiji|bušbēbiju]] sugas, [[poto]], [[melnie kolobusi]] un [[mantijas kolobusi]], [[drils|drili]] un [[mandrils|mandrili]], [[šimpanze]]s, rietumu [[gorillas]]). Savannās sastopamas [[žirafe]]s, [[Āfrikas bifelis|bifeļi]], [[Āfrikas zilonis|ziloņi]], [[nīlzirgs|nīlzirgi]], vairākas [[vītņragantilopes|vītņragantilopju]] sugas, [[milzu dižantilope]]s, [[pundurantilope]]s un [[oribi]], [[melnais degunradzis|melnie degunradži]], [[strauss|strausi]], [[marabu stārķis|marabu stārķi]], [[sīgu dzimta (putni)|sīgas]]; no lielajiem [[plēsēji]]em savannās mīt [[lauva]]s, [[gepards|gepardi]] un [[leopards|leopardi]]. Bagāta ir arī Kamerūnas ūdeņu fauna — piekrastē ir vairāk nekā 130 [[zivis|zivju]] sugu (tai skaitā rūpnieciski izmantojamas), kā arī [[krabji]], [[garneles]], [[langusti]]. No piekrastes mežos mītošajiem [[abinieki]]em īpaši atzīmējama [[goliātvarde]] — vislielākā no mūsdienās dzīvojošajām [[vardes|vardēm]]. Nongas un Sanagas upju baseini bagāti ar saldūdens zivīm.

Kamerūnu savās dzīvnieku vākšanas ekspedīcijās divas reizes apmeklējis [[Džeralds Darels]] ([[1949]]. un [[1957]]. gadā). Šie ceļojumi, kā arī Kamerūnas daba un dzīvnieku valsts aprakstīti Darela grāmatās "[[Bafutas pēddziņi]]" un "[[Zvērudārzs manā bagāžā]]". Šīs grāmatas tulkotas arī latviešu valodā.<ref>Dž. Darels. Bafutas pēddziņi. R:, Liesma, 1977</ref><ref>Dž. Darels. Zvērudārzs manā bagāžā. R:, Zinātne, 1971 (sērija "Apvārsnis")</ref>

== Administratīvais iedalījums ==
{| width=300px align=right
|-
|
{{Image label begin|image=Cameroon location map.svg|width=300|float=none}}

{{Image label small|x=0.700|y=0.300|scale=300|text=[[Galējo Ziemeļu reģions|Galējo<br>Ziemeļu<br>reģions]]}}
{{Image label small|x=0.550|y=0.630|scale=300|text=[[Ziemeļu reģions]]}}
{{Image label small|x=0.480|y=0.800|scale=300|text=[[Adamavas reģions]]}}
{{Image label small|x=0.630|y=1.100|scale=300|text=[[Austrumu reģions|Austrumu<br>reģions]]}}
{{Image label small|x=0.300|y=1.300|scale=300|text=[[Dienvidu reģions]]}}
{{Image label small|x=0.400|y=1.050|scale=300|text=[[Centrālais reģions|Centrālais<br>reģions]]}}
{{Image label small|x=0.180|y=0.850|scale=300|text=[[Ziemeļrietumu reģions|Ziemeļrietumu<br>reģions]]}}
{{Image label small|x=0.250|y=0.950|scale=300|text=[[Rietumu reģions (Kamerūna)|Rietumu<br>reģions]]}}
{{Image label small|x=0.020|y=1.020|scale=300|text=[[Dienvidrietumu reģions|Dienvidrietumu<br>reģions]]}}
{{Image label small|x=0.180|y=1.100|scale=300|text=[[Piekrastes reģions|Piekrastes<br>reģions]]}}
{{Image label end}}
|}

Kamerūna ir sadalīta 10 pusautonomos reģionos, katru no tiem pārvalda ievēlēta reģionālā padome un prezidenta iecelts gubernators. Administratīvo vienību nosaukumu maiņa no provincēm uz reģioniem tika veikta saskaņā ar Kamerūnas prezidenta dekrētu 2008. gada 12. novembrī.<ref>[http://www.prc.cm/index_fr.php?link=les_actes/lecture_act&id=79&lang=fr&quoi=D%E9cret Décret N° 2008/376 du 12 novembre 2008] {{Webarchive|url=https://web.archive.org/web/20121014221647/http://www.prc.cm/index_fr.php?link=les_actes%2Flecture_act&id=79&lang=fr&quoi=D%E9cret |date={{dat|2012|10|14||bez}} }}, Kamerūnas prezidenta mājaslapa.</ref>

Reģioni iedalīti 58 departamentos (''département''), kas savukārt iedalīti apriņķos (''arrondissement''). Vietējā vara tiek realizēta komūnās:
* 2 lielpilsētu komūnas ([[Duala]] un [[Jaunde]]),
* 9 pilsētu komūnas ar speciālu statusu ([[Nkongsamba]], [[Bafusama]], [[Bamenda]], [[Limbe]], [[Edea]], [[Ebolova]], [[Garva]], [[Marva]] un [[Kumba]]),<ref>1987. gada 15 jūlija likums 87-15</ref>
* 11 pilsētu komūnas
* 305 lauku komūnas

{| style="background:transparent;" cellspacing="2px"
|
{| class="sortable wikitable"  style="text-align:left; font-size:90%;"
|- style="font-size:100%; text-align:right;"
! width="160px" | [[Kamerūnas administratīvais iedalījums|Reģioni]] || ! width="110px" | Admin. centrs || Platība<br> (km²) || Iedzīvotāji<br> (2005)
|-
| [[Adamavas reģions]] || [[Ngaundere]] || 63 691 || 1 080 500
|-
| [[Austrumu reģions]] || [[Bertva]] || 109 011 || 771 755
|-
| [[Centrālais reģions]] || [[Jaunde]] || 68 926 || 3 098 044
|-
| [[Dienvidrietumu reģions]] || [[Buea]] || 24 571 || 1 316 079
|-
| [[Dienvidu reģions]] || [[Ebolova]] || 47 110 || 634 655
|-
| [[Galējo Ziemeļu reģions]] || [[Marva]] || 34 246 || 3 111 792
|-
| [[Piekrastes reģions]] || [[Duala]] || 20 239 || 2 510 263
|-
| [[Rietumu reģions (Kamerūna)|Rietumu reģions]] || [[Bafusama]] || 13 872 || 1 720 047
|-
| [[Ziemeļrietumu reģions]] || [[Bamenda]] || 17 812 || 1 728 953
|-
| [[Ziemeļu reģions]] || [[Garva]] || 65 576 || 1 687 959
|}
|}

== Iedzīvotāji ==
Kamerūnu apdzīvo vairāk nekā 200 dažādu cilšu un tautu.<ref>Geographica World atlas & encyclopedia (2007) {{ISBN|978-3-8331-4125-6}} {{en ikona}}</ref> Kamerūnā izplatītas 230 valodas, no kurām lielākā daļa (173) pieder [[Nigēras-Kongo valodas|Nigēras-Kongo valodu saimei]], izplatītas ir arī [[afroaziātu valodas]] (55), kā arī divas [[Nīlas-Sahāras valodas|Nīlas-Sahāras valodu saimes]] valodas.<ref name="neba">Neba, Aaron, Ph.D. (1999). Modern Geography of the Republic of Cameroon, 3rd ed. Bamenda: Neba Publishers.</ref> Oficiālās valodas ir [[Angļu valoda|angļu]] un [[Franču valoda|franču]], kas ir mantojums no koloniālās ēras un reti kurš Kamerūnas iedzīvotājs runā abās šajās valodās, bet daudzi neprot ne vienu, ne otru. Kamerūnas valdība ir izveidojusi vairākas bilingvālas skolas ar mērķi uzlabot abu oficiālo valodu zināšanas. Izplatītākā saziņas valoda ir Kamerūnas angļu pidžins, ko saprot 50% iedzīvotaju, pilsētās izplatīts šī pidžina sajaukums ar angļu un franču valodām.<ref name="del">DeLancey, Mark W., and DeLancey, Mark Dike (2000): Historical Dictionary of the Republic of Cameroon (3rd ed.). Lanham, Maryland: The Scarecrow Press.</ref>

Izplatītākās reliģijas Kamerūnā ir [[kristietība]] un [[islāms]], kurām pieder attiecīgi 40% un 20% iedzīvotāju, bet atlikušie 40% pieder dažādām tradicionālajām reliģijām.<ref name="cwf">[https://www.cia.gov/library/publications/the-world-factbook/geos/cm.html CIA World Factbook] {{Webarchive|url=https://web.archive.org/web/20200515103416/https://www.cia.gov/library/publications/the-world-factbook/geos/cm.html |date={{dat|2020|05|15||bez}} }} {{en ikona}}</ref>
Kamerūnā ir diezgan zems veselības aprūpes līmenis. Valsts ir 15. vietā pasaulē pēc [[AIDS|HIV/AIDS]] izplatības līmeņa un var pieņemt, ka patiesais izplatības līmenis ir augstāks, jo saslimšanas gadījumi netiek ziņoti, baidoties no sabiedrības nosodījuma.<ref name = "del"/> Citas izplatītas slimības ir [[hepatīts]] (A un E), [[vēdertīfs]], [[šistosomatoze]], [[trakumsērga]], [[malārija]] un [[dzeltenais drudzis]]. Vidējais valsts iedzīvotāju vecums ir tikai 19 gadi, vidējais mūža ilgums 58 gadi un vairāk kā 95% procenti iedzīvotāju ir jaunāki par 65 gadiem.<ref name="cwf"/>

{| class="infobox" style="text-align:center; width:97%; margin-right:10px; font-size:90%"
|-
! align=center style="background:#f5f5f5;" | [[Kamerūnas pilsētu uzskaitījums|Vieta]]
! align=center style="background:#f5f5f5;" | [[Kamerūnas pilsētu uzskaitījums|Pilsēta]]
! align=center style="background:#f5f5f5;" | [[Kamerūnas administratīvais iedalījums|Reģions]]
! align=center style="background:#f5f5f5;" | [[Kamerūnas pilsētu uzskaitījums|Iedz. (2012)]]
! align=center style="background:#f5f5f5;" | [[Kamerūnas pilsētu uzskaitījums|Vieta]]
! align=center style="background:#f5f5f5;" | [[Kamerūnas pilsētu uzskaitījums|Pilsēta]]
! align=center style="background:#f5f5f5;" | [[Kamerūnas administratīvais iedalījums|Reģions]]
! align=center style="background:#f5f5f5;" | [[Kamerūnas pilsētu uzskaitījums|Iedz. (2012)]]
! rowspan=11 |
[[Attēls:Douala.JPG|border|140px|Duala]]<br>[[Duala]]
|-
| align=center style="background:#f0f0f0;" | 1 ||align=left | '''[[Duala]]''' || [[Piekrastes reģions]] || 2 446 945 || align=center style="background:#f0f0f0;" | 6 ||align=left | '''[[Marva]]''' || [[Galējo Ziemeļu reģions]] || 239 026
|-
| align=center style="background:#f0f0f0;" | 2 ||align=left | '''[[Jaunde]]''' || [[Centrālais reģions]] || 2 440 462|| align=center style="background:#f0f0f0;" | 7 ||align=left | '''[[Ngaundere]]''' || [[Adamavas reģions]] || 195 603
|-
| align=center style="background:#f0f0f0;" | 3 ||align=left | '''[[Bamenda]]''' || [[Ziemeļrietumu reģions]] || 348 766 || align=center style="background:#f0f0f0;" | 8 || align=left | '''[[Kumba]]''' || [[Dienvidrietumu reģions]] || 173 049
|-
| align=center style="background:#f0f0f0;" | 4 ||align=left | '''[[Bafusama]]''' || [[Rietumu reģions (Kamerūna)|Rietumu reģions]] || 301 894 || align=center style="background:#f0f0f0;" | 9 ||align=left | '''[[Buea]]''' || [[Dienvidrietumu reģions]] || 119 039
|-
| align=center style="background:#f0f0f0;" | 5 ||align=left | '''[[Garva]]''' || [[Ziemeļu reģions]] || 296 870 || align=center style="background:#f0f0f0;" | 10 ||align=left | '''[[Nkongsamba]]''' || [[Piekrastes reģions]] || 111 142
|}
{{clear}}

== Tautsaimniecība ==
[[Attēls:Logging truck and bush taxi accident.jpg|left|thumb|200px|Viena no galvenajām eksporta precēm ir koksne. Attēlā redzama smagās automašīnas avārija ar maršruta taksometru Austrumu reģionā.]]
Kaut arī valsts ekonomikas attīstībai traucē birokrātija, augstas nodokļu likmes un korupcija, Kamerūna ir ekonomiski relatīvi veiksmīga Āfrikas valsts. [[Iekšzemes kopprodukts]] uz vienu iedzīvotāju ([[PPP]]) 2009. gadā tiek lēsts aptuveni 2150 [[ASV dolārs|ASV dolāri]].<ref name="IMF">"[http://www.imf.org/external/pubs/ft/weo/2009/02/weodata/index.aspx World Economic Outlook Database]". ''The International Monetary Fund''. Data for Cameroon. Apmeklēts 15.01.2010.</ref>

Valsts valūta ir [[Centrālāfrikas franks]], kas kalpo par valūtu ne tikai Kamerūnai, bet arī [[Centrālāfrikas Republika]]i, [[Čada]]i, [[Kongo Republika]]i, [[Ekvatoriālā Gvineja|Ekvatoriālajai Gvinejai]] un [[Gabona]]i. Valūtas emisijas banka atrodas Kamerūnas galvaspilsētā [[Jaunde|Jaundē]].

Kamerūnas galvenās eksportpreces ir [[nafta]], [[koksne]], [[kakao]], [[alumīnijs]], [[kafija]] un [[kokvilna]]. Galvenie eksportpartneri 2004. gadā bija [[Spānija]] (16,2%), [[Itālija]] (14,1%), [[Francija]] (10,2%), [[Lielbritānija]] (9,9%), [[Amerikas Savienotās Valstis|ASV]] (9,6%) un [[Nīderlande]] (5,1%).<ref name="cwf"/> Kamerūnas ekonomiskais stāvoklis ir visai atkarīgs no galveno eksportpreču cenām pasaules tirgū.

Kamerūna ieved [[iekārta]]s, [[transportlīdzeklis|transportlīdzekļus]], [[degviela|degvielu]], [[pārtika|pārtiku]]. Galvenie importa partneri ir [[Francija]] (28,2%), [[Nigērija]] (9,4%), [[Beļģija]] (7,6%), [[Amerikas Savienotās Valstis|ASV]] (4,8%), [[Vācija]] (4,6%), [[Ķīna]] (4,4%), [[Itālija]] (4%).<ref name="cwf"/>

Kamerūnā atrodas arī [[dabasgāze]]s, [[dzelzs rūda]]s, [[rutils|rutila]] un [[kianīts|kianīta]] atradnes, tomēr tās netiek intensīvi izmantotas.<ref name="Republic of Cameroon. Prime Minister's Office ">"[http://www.spm.gov.cm/showdoc.php?id_doc=52&rubr=6000&srubr=6105&lang=en&tpl=2 An impressive mineral reserve] {{Webarchive|url=https://web.archive.org/web/20070927215717/http://www.spm.gov.cm/showdoc.php?id_doc=52&rubr=6000&srubr=6105&lang=en&tpl=2 |date={{dat|2007|09|27||bez}} }}". ''Republic of Cameroon. Prime Minister's Office.'' Cameroon : Economy. Apmeklēts 15.01.2010.</ref>

[[Attēls:Cameroon vs Germany 2003.jpg|thumb|[[Kamerūnas futbola izlase|Kamerūnas futbolisti]] pret [[Vācijas futbola izlase|Vācijas futbolistiem]] [[Leipciga]]s Centrālajā stadionā 2003. gada 27. aprīlī.]]

Kamerūnas dabas apstākļi ir pateicīgi [[lauksaimniecība]]s un [[mežsaimniecība]]s attīstībai. Apmēram 70% no iedzīvotājiem lielākā vai mazākā mērā nodarbojas ar lauksaimniecību, bieži ar visai ekstensīvu un vienkāršiem darba rīkiem. Lauksaimnieciskā ražošana 2006. gadā deva 45,2% no valsts [[IKP]].<ref name="cwf"/> Meži valsts dienvidos (tie sastāda 37% no valsts teritorijas) tiek izmantoti mežrūpniecībā. Rūpnieciskā ražošana 2006. gadā veidoja 16,1% no IKP<ref name="cwf"/> un bija koncentrēta [[Duala]]s rajonā.

== Sports ==
Nacionālajā politikā iekļauts nopietns atbalsts dažādiem sporta veidiem. No tautas sporta veidiem populārākie ir [[kanoe]] airēšana un cīņas sports. Populārs ir Kamerūna kalna cerības skrējiens, kas notiek [[Kamerūns|Kamerūna]] vulkānā un lejup no tā 40 kilometru garumā, kurā ik gadus piedalās vairāki simti skrējēju.<ref name="west">West, Ben (2004). ''Cameroon: The Bradt Travel Guide''. Guilford, Connecticut: The Globe Pequot Press Inc.</ref> Kamerūna ir viena no retajām tropu valstīm, kuras ir piedalījušās [[ziemas olimpiskās spēles|ziemas olimpiskajās spēlēs]] (2002. gadā). Populārākais sporta veids Kamerūnā ir [[futbols]], amatieru līmenī notiek dažādi turnīri. [[Kamerūnas futbola izlase]] kopš veiksmīgā snieguma [[1990. gada FIFA Pasaules kauss|1990. gada Pasaules kausā]], kad tā iekļuva ceturtdaļfinālā, ir kļuvusi par vienu no spēcīgākajām Āfrikas izlasēm. Kamerūna četrreiz ir uzvarējusi [[Āfrikas Nāciju kauss|Āfrikas nāciju kausā]] un ieguvusi zelta medaļu [[2000. gada Olimpiskās spēles|2000. gada Olimpiskajās spēlēs]].<ref name="west"/>

Vairāki Kamerūnas futbolisti ir guvuši panākumus Eiropas futbola klubos, to skaitā [[Rožē Milla]], [[Rigobērs Songs]] un Āfrikas gada futbolista titula ieguvēji [[Etame Maijers Lourens]] un [[Samuels Eto'o]].

== Atsauces ==
{{atsauces|colwidth=30em}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20090606192349/http://www.prctv.cm/ Kamerūnas prezidenta Oficiālā mājas lapa] {{en ikona}}
* [https://web.archive.org/web/20081216154606/http://www.spm.gov.cm/acceuil.php?lang=en Kamerūnas premjerministra mājas lapa] {{en ikona}}
* [http://www.crtv.cm/ CRTV — Kamerūnas Radio un Televīzija] {{en ikona}}
* {{wikivoyage|Cameroon}}

{{Nāciju sadraudzība}}
{{Āfrika}}

{{autoritatīvā vadība}}

[[Kategorija:Kamerūna| ]]
[[Kategorija:Āfrikas valstis]]