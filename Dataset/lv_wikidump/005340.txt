'''Aneksija''' ({{val|la|annexio}} — ‘pievienošana’) politiski tiesiskā izpratnē ir kādas valsts vai tās teritorijas daļas pievienošanu citai valstij. Šis jēdziens starptautiskajos tiesību dokumentos ir cieši saistīts arī ar tādām kategorijām kā [[agresija]], [[ekspansionisms]], [[okupācija]]. Piemēram, [[ANO harta|ANO hartā]] (pieņemta 1945.gada 26.jūnijā) agresijas nepieļaušana minēta kā viens no galvenajiem starptautisko attiecību principiem. Savukārt [[Ceturtā Ženēvas konvencija|Ceturtās Ženēvas konvencijas]] (GCIV) 47. pantā jēdziens aneksija saistīts ar jēdzienu okupācija. Proti, šis pants aizliedz okupācijas varai jebkādā veidā atņemt jebkādus labumus vai tiesības okupētajā vai (un) anektētajā teritorijā dzīvojošām personām. To nedrīkst darīt arī mainot okupētās vai anektētās teritorijas pārvaldes institūcijas.

Kā vienu no okupācijas un aneksijas piemēriem, lai gan tas attiecas uz periodu pirms augstāk minēto starptautisko tiesību dokumentu pieņemšanas, var minēt vardarbīgu [[Padomju Savienība|PSRS]] agresiju pret [[Baltija]]s valstīm, tai skaitā arī Latviju, to okupāciju un aneksiju 1940. gadā<ref>Historia.lv [http://www.historia.lv/alfabets/L/la/okupac/okupac.htm Latvijas okupācija un aneksija (16.06.1940.-05.08.1940.)] {{Webarchive|url=https://web.archive.org/web/20070222010620/http://www.historia.lv/alfabets/L/la/okupac/okupac.htm |date=22.02.2007 }}</ref>, kā arī [[Besarābija|Besarābiju]], [[Ziemeļu Bukovina|Ziemeļu Bukovinu]] un daļu [[Rumānija]]s teritorijas. Tomēr ne PSRS, ne arī tās mantiniece [[Krievija]] Baltijas vardarbīgu okupāciju un aneksiju neatzina un neatzīst, lai gan [[Amerikas Savienotās Valstis|ASV]], [[Eiropas Savienība]] un citas rietumvalstis vairākkārt aicinājušas to darīt. Jaunākie piemēri ir 2014. gadā notikusī [[Krievijas Federācija]]s bruņoto spēku okupētās [[Krimas Autonomā Republika|Krimas autonomās republikas]] aneksija un 2022. gadā okupēto Ukrainas apgabalu aneksija.

== Atsauces ==
{{atsauces}}


{{politika-aizmetnis}}

[[Kategorija:Starptautiskās tiesības]]
[[Kategorija:Politiskā ģeogrāfija]]