[[Attēls:Latvian Social Club - Mexborough Avenue - geograph.org.uk - 585057.jpg|250px|thumb|right|Bijušais latviešu sabiedriskais klubs [[Līdsa|Līdsā]], [[Anglija|Anglijā]]]]
Par '''trimdas latviešiem''' tradicionāli tiek saukti [[emigrācija|emigrācijā]], galvenokārt [[Eiropa|Eiropā]], [[Amerika|Amerikā]] un [[Austrālija|Austrālijā]] dzīvojošie [[latvieši]], kuru lielākā daļa devās prom no [[Latvija]]s [[Otrais pasaules karš|Otrā pasaules kara]] beigās, lai izvairītos no [[Padomju Savienība]]s režīma represijām, otra grupa ir latviešu [[karavīri]], kuri pēc kara beigām bija nonākuši [[karagūstekņu nometnes|karagūstekņu nometnēs]] un pēc atbrīvošanas nevēlējās atgriezties dzimtenē. Pirms [[Latvijas neatkarības atjaunošana]]s [[1980. gadi|1980. gados]] ārpus Latvijas (bez PSRS) dzīvoja apmēram 150 000 latviešu.<ref>Veigners, Ilgvars. Latvieši ārzemēs. Latvijas enciklopēdija. Rīga. 1993. {{ISBN|5-89960-034-9}} 16.lpp.</ref>

== Vēsture ==
[[Attēls:Peace Latvian Ev. Luth. Church (elcic) in Ottawa, Canada.jpg|190px|thumb|right|Otavas latviešu evaņģēliski luteriskās Miera draudzes nams]]
Pēc Otrā pasaules kara beigām Sabiedroto okupētajā [[Rietumvācija|Rietumvācijā]] bija apzināti apmēram 120 tūkstoši latviešu, no kuriem 82 tūkstoši atradās civilajās bēgļu nometnēs, bet 23 tūkstoši bijušo [[latviešu leģions|leģionāru]] — apsargātās karagūstekņu nometnēs. Vēl apmēram 3000 latviešu atradās bēgļu nometnēs Austrijā un apmēram 2000 Dānijā. Zviedrijā bija apzināti apmēram 6000 latviešu bēgļu, kuri [[Bēgļu laivas uz Zviedriju|laivās]] bija šķērsojuši Baltijas jūru.<ref>Veigners, Ilgvars. Latvieši ārzemēs. Latvijas enciklopēdija. Rīga. 1993. {{ISBN|5-89960-034-9}} 317.lpp.</ref>

Pēc Vācijas kapitulācijas par bēgļiem rūpes uzņēmās 1943. gadā dibinātā Apvienoto Nāciju Palīdzības un atjaunošanas pārvalde (''United Nations Relief and Rehabilitation Administration''). 1945. gada oktobra beigās sabiedroto virspavēlniecība izdeva rīkojumu, ka Baltijas valstu iedzīvotājus nedrīkst repatriēt piespiedu kārtā un tie ieguva pārvietoto personu ({{val|en|Displaced person}} (DP)) statusu. 1946. gada vasarā bēgļu aprūpei tika dibināta [[Starptautiskā bēgļu organizācija]] (''International Refugee Organisation''), kas pakāpeniski līdz 1947. gada vasarai stājās UNRRA vietā.

1946. gada sākumā Vācijā latvieši bija izvietoti 213 nometnēs, lielākās no tām bija [[Eslingena]] (5200), [[Vircburga]] (3500), [[Amberga]] (2400) un [[Gēstahta]] (2276).<ref>Viņi. Svešos pagalmos. Anna Velēda Žīgure. Jumava. 2012. {{ISBN|9789934112317}} 211. lpp.</ref>
Sākot ar 1946. gada martu, no gūsta sāka atbrīvot karavīrus un pēc individuālas pārbaudes tiem piešķīra DP statusu.

Rietumvācijas bēgļu nometnēs darbojās skolas un dažādas sabiedriskas organizācijas, tika izdotas avīzes un grāmatas. 1946. gada maijā Vācijās darbojās 122 septiņklasīgās skolas ar 7000 skolēniem un 57 ģimnāzijas ar 2500 skolēniem.<ref>Viņi. Svešos pagalmos. Anna Velēda Žīgure. Jumava. 2012. {{ISBN|9789934112317}} 226. lpp.</ref>
No 1946. līdz 1948. gadam Vācijā tika izdotas 797 latviešu grāmatas. Gandrīz visās lielākajās bēgļu nometnēs izveidojās [[Latvijas Evaņģēliski luteriskā Baznīca|luterāņu]] draudzes. Jau {{dat|1945|12|28}} tika izveidota „[[Daugavas Vanagi|Daugavas Vanagu]]” organizācija, kurai bija jācīnās par Latvijas neatkarības atjaunošanu.

No 1947. gada sākās latviešu bēgļu izceļošana no Vācijas uz [[Apvienotā Karaliste|Lielbritāniju]], [[Austrālija|Austrāliju]], [[Amerikas Savienotās Valstis|ASV]] un [[Kanāda|Kanādu]]. Dažu gadu laikā Lielbritānijā un Austrālijā nonāca apmēram 20 tūkstoši latviešu, ASV — apmēram 40 tūkstoši. Apmēram 1000 latviešu bēgļu nonāca [[Argentīna|Argentīnā]] un [[Brazīlija|Brazīlijā]], apmēram 700 [[Venecuēla|Venecuēlā]].<ref>Veigners, Ilgvars. Latvieši ārzemēs. Latvijas enciklopēdija. Rīga. 1993. {{ISBN|5-89960-034-9}} 319.lpp.</ref> Līdz pat [[1960. gadi]]em turpinājās latviešu ieceļošana ASV un Kanādā, galvenokārt no Rietumeiropas un Dienvidamerikas. 1980. gados ASV dzīvoja apmēram 60 tūkstoši un Kanādā — apmēram 20 tūkstoši latviešu.

Sākot ar 1960. gadu, trimdas latviešiem bija atļauts apciemot radiniekus Latvijā. Sākotnēji Latvijas apmeklētāju skaits bija niecīgs — 1961. gadā tikai 22, tomēr tas pamazām pieauga. 1965. gadā Latviju apmeklēja 191, 1966. gadā — 250, 1967. gadā — 400, 1968. gadā — 423, 1969. gadā — 489, 1970. gadā — 586 trimdas latvieši.<ref>Bleiere, Daina. Eiropa ārpus Eiropas... Dzīve Latvijas PSR. LU Akadēmiskais apgāds. Rīga 2012. {{ISBN|9789984459990}} 139. lpp.</ref>

== Trimdas latviešu organizācijas ==
1955. gada 23. oktobrī Londonā trīs trimdas latviešu organizācijas — Latvijas atbrīvošanas komitejas Eiropas centrs, [[Amerikas latviešu apvienība]] un [[Latviešu apvienība Austrālijā un Jaunzēlandē|Latviešu apvienība Austrālijā]], nodibināja [[Pasaules brīvo latviešu apvienība|Pasaules brīvo latviešu apvienību]]. Vēlāk tai pievienojās arī [[Latviešu nacionālā apvienība Kanādā]] un Latviešu apvienība Brazīlijā. PBLA mērķis bija sekmēt latviešu tautas atbrīvošanu un Latvijas valsts un neatkarības atjaunošanu, kultūras saglabāšanu un jaunradi, palīdzību visā pasaulē izkaisītiem latviešiem, kā arī nodrošināt dažādu zemju latviešu apvienību sadarbību.

== Latvieši Austrālijā ==
[[Attēls:StateLibQld 2 129059 Latvian folk group dancing, Brisbane, 1953.jpg|250px|thumb|right|Austrālijas latviešu tautas deju kopa „Senatne” uzstājoties  1953. gadā par godu karalienes [[Elizabete II Vindzora|Elizabetes II]] kronēšanai]]
Austrālijā nonāca daudzi latvieši no nometnēm Vācijā un citur Eiropā. 1953. gadā [[Kvīnslenda|Kvīnslendā]] bija ap 2000 latviešu. Kvīslendas latvieši sāka pulcēties 1949. gadā, vēlāk tika izveidota draudze, dibināti kori, teātris un deju kopas.<ref>{{Tīmekļa atsauce |url=http://brisbenaslatviesi.blogspot.com/2010/08/latviesu-vesture-kvinslenda.html |title=LATVIEŠI BRISBENĀ: Latviešu vēsture Kvīnslendā<!-- Bota izveidots nosaukums- --> |access-date={{dat|2012|02|17||bez}} |archiveurl=https://web.archive.org/web/20160305111428/http://brisbenaslatviesi.blogspot.com/2010/08/latviesu-vesture-kvinslenda.html |archivedate={{dat|2016|03|05||bez}} }}</ref> Kopš 1951. gada ik gadu (ar nelieliem izņēmumiem) dažādās Austrālijas pilsētās tiek organizētas Austrālijas Latviešu kultūras dienas, kas notiek ikvasaras brīvdienās ap Ziemassvētkiem un Jaungadu. Pēc 2006. gada tautas skaitīšanas datiem 20 058 cilvēki Austrālijā uzskatīja sevi par latviešiem vai uzrādīja savā izcelsmē saikni ar latviešiem.<ref>{{Tīmekļa atsauce |url=http://pedas.lapamuzejs.lv/?page_id=545 |title=Latvieši Austrālijā {{!}} Latviešu pēdas pasaulē<!-- Bota izveidots nosaukums- --> |access-date={{dat|2012|02|17||bez}} |archiveurl=https://web.archive.org/web/20160304134542/http://pedas.lapamuzejs.lv/?page_id=545 |archivedate={{dat|2016|03|04||bez}} }}</ref> Austrālijā darbojas vairākas latviešu organizācijas, tai skaitā Adelaidas Latviešu nams, Brisbenas Latviešu biedrība,<ref>{{Tīmekļa atsauce |url=http://brisbenaslatviesi.blogspot.com/2010/09/brisbenas-latviesu-biedriba.html |title=Brisbenas Latviešu biedrība |access-date={{dat|2012|02|17||bez}} |archiveurl=https://web.archive.org/web/20160305113017/http://brisbenaslatviesi.blogspot.com/2010/09/brisbenas-latviesu-biedriba.html |archivedate={{dat|2016|03|05||bez}} }}</ref> Pērtas Latviešu biedrība<ref>{{Tīmekļa atsauce |url=http://www.pertaszinas.net/ |title=Pērtas Latviešu biedrība |access-date={{dat|2013|08|29||bez}} |archiveurl=https://web.archive.org/web/20130620074647/http://pertaszinas.net/ |archivedate={{dat|2013|06|20||bez}} }}</ref> un Sidnejas Latviešu biedrība.<ref>{{Tīmekļa atsauce |url=http://www.slb.org.au/ |title=Sidnejas Latviešu biedrība |access-date={{dat|2012|02|17||bez}} |archiveurl=https://web.archive.org/web/20091021052514/http://www.slb.org.au/ |archivedate={{dat|2009|10|21||bez}} }}</ref>

Teātra zinātnieks [[Viktors Hausmanis]] ir uzrakstījis grāmatu „Latviešu teātris Austrālijā” (viņš ir arī grāmatas „Latviešu aktieri trimdā” autors).<ref>[http://www.worldcat.org/title/latviesu-aktieri-trimda-biografijas-un-apceres/oclc/37910324 „Latviešu aktieri trimdā”]</ref>

== Atsauces ==
{{atsauces}}

== Skatīt arī ==
* [[Amerikas latvieši]]

{{Vēsture-aizmetnis}}

[[Kategorija:Trimdas latvieši| ]]