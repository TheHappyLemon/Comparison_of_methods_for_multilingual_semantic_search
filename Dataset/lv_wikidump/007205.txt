{{labs raksts}}
{{ezera infokaste
|ezers        = Vanas ezers
|attēls       = Akhtamar Island on Lake Van with the Armenian Cathedral of the Holy Cross.jpg
|paraksts     = Ahtamaras sala un armēņu Svētā Krusta baznīca
|karte        = Lakevanlandsat.jpeg
|kartes_paraksts     = Vanas ezera satelītaina
|map = Turcija
| plat_d=38 | plat_m=38 | plat_s= | plat_NS=N
| gar_d=42 | gar_m=49 | gar_s= | gar_EW=E
|vieta={{TUR}}
|platība      = 3574
|garums       = 119
|Vid_dziļums  = 161,2
|Max_dziļums  = 451
|tilpums      = 576
|augstums_vjl = 1648
|izteka       = beznoteces
|baseins      = 12 500
|valstis      = [[Turcija]]
|salas        = [[Gadira]], [[Čarpanaka]],<br />[[Ahtamara]], [[Atreka]] u.c.
|pilsētas     = [[Vana]], [[Tatvana]], [[Ahlata]], [[Erdžiša]]
}}

'''Vanas ezers''' ({{val|tr|Van Gölü}}, {{val|hy|Վանա լիճ}}, [[kurdu valoda|kurdu]]: Gola Wanê) ir [[Beznoteces ezers|beznoteces]] [[sālsezers]] [[Turcija]]s austrumu daļā, [[Armēnijas kalniene|Armēnijas kalnienē]]. Vanas ezers ir lielākais Turcijas [[ezers]], savukārt pasaulē tas ir vislielākais [[soda]]s ezers un ceturtais lielākais neaizsalstošais ezers.<ref name="Kadioglu">''Kadioglu M., Sen Z., Batur E.'' The greatest soda-water lake in the world and how it is influenced by climatic change // Annual Geophysicae № 15, 1997</ref>

== Ezera izcelsme ==
Vanas ezers atrodas [[Tektoniskā plātne|tektoniskajā]] [[ieplaka|ieplakā]], kuru ieskauj vairākas [[kalnu grēda]]s: dienvidos [[Taura kalni]], austrumos [[Kurdu kalni]] un ziemeļaustrumos [[Aladaglara grēda]]. Rietumos un ziemeļrietumos atrodas vairāki norimuši [[vulkāns|vulkāni]], tai skaitā slavenais [[Sūfandags|Sūfandaga]] [[stratovulkāns]] un [[Nemrutdags|Nemrutdaga]] vulkāns. Vidējā [[pleistocēns|pleistocēna]] ērā, pirms aptuveni 200 000 gadiem, Nemrutdaga vulkāna [[izvirdums]] izveidoja [[lava]]s straumi, kuras garums sasniedza vairāk nekā 60 [[kilometrs|kilometrus]]. Šī lavas straume nobloķēja ūdens noteci no [[Vana]]s ieplakas uz [[Mužskuja]]s ieplaku. Šī iemesla dēļ izveidojās Vanas ezers. Tādējādi, Vanas ezers aizņem lielāko ieplakas daļu, kuru savukārt ieskauj [[kalnāji]]. Ir izvirzīta [[teorija]], ka ar laiku Taura kalni [[erozija]]s dēļ samazināsies un no Vanas ezera parādīsies noteces upe uz [[Botančaija]]s upi (Tigras [[pieteka]]). Līdz ar to Vanas ezera baseins ietilps [[Tigra]]s baseinā un ezers izzudīs vai arī samazināsies ūdens līmenis.<ref name="Матвеев">''Матвеев С. Н.'' Турция (Азиатская часть — Анатолия). Физико-географическое описание, Издательство Академии Наук СССР, Москва — Ленинград, 1946</ref>

== Fiziogrāfija ==
Vanas ezera [[platība]] ir 3574 km² — lielākais ezers [[Turcija|Turcijā]] un otrs lielākais [[Tuvie Austrumi|Tuvajos Austrumos]] (lielāks ir tikai [[Urmijas ezers]]).<ref name="Точность">Šis un citi fiziogrāfiskie dati ir ņemti no 1991.—2006. gadu darbiem par Vanas ezeru (pirms tam pētījumi par ezeru bija ļoti minimāli. Tie galvenokārt netika veikti politiskās nestabilitātes dēļ Turcijas valstī. 90. gados pētījumi atsākās un dati par ezeru bija krasi atšķirīgi no iepriekš zināmajiem faktiem. Šī iemesla dēļ daudzās rokasgrāmatās un enciklopēdijās atrodas nekorekta informācija)</ref> Vietējie [[iedzīvotāji]] Vanas ezeru sauc par "jūru".<ref name="Матвеев" /> Ezers atrodas 1648 m virs [[jūras līmenis|jūras līmeņa]]<ref name="Точность" /> un skatoties kartēs no attāluma tas atgādina neregulāru [[trijstūris|trijstūri]]. Ezera maksimālais garums sasniedz 119 km. Vanas ezers it kā dalās uz pusēm, kur ezerā no abām pusēm tālu iesniedzas [[pussala]]s. Ziemeļu daļa ir neliela un salīdzinoši sekla, savukārt dienvidu daļa ir liela un tās maksimālais dziļums sasniedz 451 m. Ezera vidējais dziļums ir 161,2 m, tā [[tilpums]] 576 km³. Ezera krasti galvenokārt ir stāvi. Vanas ezerā ir daudz mazu saliņu, galvenokārt, krasta tuvumā, kā arī četras lielas [[sala]]s: [[Gadira]], [[Čarpanaka]], [[Ahtamara]] un [[Atreka]]. Ezera lielākā sala Gadira (Lima) atrodas ziemeļu daļā. Čarpanaka atrodas ezera austrumu krastā, bet [[Ahtamara]] un [[Atreka]] atrodas netālu viena no otras dienvidu pusē. Netālu no Vanas ezera atrodas [[Nazika ezers]] (ziemeļrietumos, 1870 m vjl), [[Erčeka ezers]] (austrumos, 1890 m vjl) un [[Arina ezers]] (ziemeļos).

{|class="graytable"
 | align="center" width="50%"|[[Attēls:Vana ezers.jpg|center|400px|thumb|'''Vanas ezera attēls no kosmosa'''.<br /><span class="subcaption">[[Nacionālā aeronautikas un kosmosa administrācija|NASA]] uzņēmums, 1996. gada septembris.</span>]]
 | align="left"|Ar cipariem apzīmēti:
# Apklusušais [[vulkāns]] [[Nemrutdags]], augstums 2948 m. Fotogrāfijā redzams neliels ezers, kas izveidojies šī vulkāna krāterī. [[Lava]]s straume uz ziemeļiem aizšķērsoja izteku no Vanas ezera baseina, kā rezultātā radies pats Vanas ezers.
# [[Sūfandags|Sūfandaga]] stratovulkāns, augstums 4061 m.
# [[Nazika ezers]], tā augstums ir 1870 m virs jūras līmeņa.
# [[Erčeka ezers]], tā augstums ir 1890 m virs jūras līmeņa.
# [[Arina ezers]].
# [[Gadira]] (Lima) sala, uz salas atrodas 16. gadsimta [[Armēnija|armēņu]] klostera drupas.
# [[Atreka]] sala, uz salas ir saglabājusies armēņu [[kapliča]].
# [[Ahtamara]] sala. Uz salas ir saglabājusies armēņu Svētā Krusta baznīca ([[armēņu valoda|armēņu]]: ''Սուրբխաչ''), kura ir uzbūvēta 10. gadsimta sākumā.
# [[Čarpanaka]] sala.
|}

=== Ezera baseins un ūdens līmenis ===
Ezerā [[ūdens]] ieplūst no četrām mazām upītēm: ziemeļos no [[Bendimaha]]s un [[Zejlana-Deresa]]s, austrumos no [[Karaša]]s un [[Mičingera]]s upes, kā arī [[pavasaris|pavasarī]] kustošā [[sniegs|sniega]] tuvējos [[kalns|kalnos]]. Lielākā no šīm četrām upēm ir [[Zejlana-Deresa]] (Zejlana), kas iztek no [[Aladaglara]] kalniem. Savukārt, uz [[Karaša]]s upes laika gaitā ir izveidojusies liela [[ūdenskrātuve]]. Saistībā ar to, ka [[ūdens pieplūdums]] ezeram mainās saskaņā ar sniega kušanu kalnos, ezera [[ūdens līmenis]] vidēji gadā mainās {{nobr|50 cm}} robežās, [[maksimums|maksimumu]] sasniedzot [[jūlijs|jūlijā]]. Lielākais ūdens pieplūdums novērojams no [[aprīlis|aprīļa]] līdz [[jūnijs|jūnijam]], kad intensīvi kūst sniegs un ir [[lietus sezona]]. Vanas ezera kopējais [[sateces baseins|baseins]] pārsniedz {{nobr|15 000}} km².

Bez tam, Vanas ezera [[ūdens līmenis]] laika gaitā periodiski ir mainījies, piemēram, [[1990. gadi|1990. gados]] ezera līmenis cēlās aptuveni par trim [[metrs|metriem]], appludinot [[lauksaimniecība]]s zemi. Ap [[2000. gads|2000]]. gadu ezera līmenis mazliet kritās, bet pašlaik ir novērojams, ka ezera līmenis atkal ceļas. Ezera [[pētnieks|pētnieki]] ir pievērsuši uzmanību [[ezera krasts|ezera krastiem]] un secinājuši, ka ezera ūdens līmenis savā laikā ir bijis par 55 [[metrs|metriem]] augstāk nekā tas ir pašlaik.<ref name="Матвеев"/> Pamatīgāki pētījumi liecina, ka ezera līmenis pēdējā [[ledus laikmets|ledus laikmeta]] laikā, pirms aptuveni 18 000 gadiem, ir bijis vēl augstāk nekā tagad — 72 metru augstāk.<ref name="Degens">''Degens E.T., Wong H.K., Kempe S., Kurtman F.'' A Geological Study of Lake Van, Eastern Turkey // Geologische Rundschau, № 73, 1984</ref> [[1990]]. gadā Vanas ezerā strādāja starptautiskā pētnieciskā [[ekspedīcija]], kura veica zemūdens [[urbums|urbumus]] un no ezera dibena paņēma vairāku [[minerāls|minerālu]] paraugus. Viens no šiem urbumiem deva negaidītu rezultātu. Izrādījās, ka Vanas ezers pirms {{nobr|17 000}} gadiem ir bijis izžuvis, bet pēc tam atkal ir atjaunojies no jauna.<ref name="Landmann">''Landmann G., Reimer A., Lemcke G., Kempe S.'' Dating Late Glacial abrupt climate changes in the 14570 year long continuous varve record of Lake Van, Turkey // Palaeogeography Palaeoclimatology Palaeoecology, № 122, 1996</ref> Vairākums ezera pētnieku šo notikumu saista ar [[klimats|klimatiskām]] izmaiņām, bet saistībā ar to vēl joprojām notiek [[diskusija]]s kā ir bijis patiesībā. Zinātnieki norāda, ka ar Vanas ezeru pirms 15—18 tūkstošiem gadu iespējams ir noticis tas pats, kas pašlaik notiek ar [[Nāves jūra|Nāves jūru]].<ref name="Warren">''Warren J. K.'' Evaporites: Sediments, Resources and Hydrocarbons, Springer, 2006 {{ISBN|3-540-26011-0}}</ref>

{|class="graytable"
 |+ '''Vanas ezera ūdens līmeņa izmaiņas'''<br /><span class="subcaption">Pēc 1990. gada zemūdens urbšanas datiem</span>
 |-
 | width="50%" | &nbsp;
 | align="left" width="450"|'''Pa labi:''' Ūdens līmeņa izmaiņu grafiks Vanas ezerā pēdējos 20 tūkstoš gados. Pirms aptuveni 17—18 tūkstošiem gadu ūdens līmenis ezerā bija nokrities par 450 metriem, tātad praktiski ezers bija izžuvis. Grafiks ir izveidots pēc vācu zinātnieku grupas datiem.<ref name="Landmann"/>

'''Apakšā:''' Ūdens līmeņa izmaiņu grafiks Vanas ezerā no 1944. līdz 1994. gadam. Ūdens līmeņa svārstības šajā laika periodā ir notikusi 4 metru amplitūdā. Grafiks ir izveidots pēc zinātnieku grupas datiem, kas piedalījās 1990. gada ekspedīcijā.<ref name="Kadioglu"/>
 | width="200" | [[Attēls:Van_graph02_lv.jpg|right|450px]]
 | width="50%" | &nbsp;
 |-
 | width="50%" | &nbsp;
 | align="right" colspan=2 width="600"|[[Attēls:Van graph01 lv.JPG|right|900px]]
 | width="50%" | &nbsp;
 |}

=== Klimats ===
Vanas ezers atrodas [[Armēnijas kalniene|Armēnijas kalnienē]], kurai ir raksturīgs izteikti kontinentāls [[klimats]]. [[Jūlijs|Jūlijā]] vidējā [[temperatūra]] Armēnijas kalnienē ir no +22 līdz {{nobr|+25°C}}, bet [[janvāris|janvārī]] no −16 līdz {{nobr|−12°C}}. Īpaši aukstās [[ziema]]s dienās temperatūra kalnienē var nokristies pat līdz {{nobr|−45°C}}. Vanas ezeru mazliet siltāku padara tuvējo apkārtņu klimats, tādēļ [[Vana]]s pilsētā, kas atrodas ezera krastā, vidējā temperatūra jūlijā ir {{nobr|+22,5°C}}, janvārī {{nobr|−3,5°C}}. Gada vidējais [[nokrišņi|nokrišņu]] daudzums Vanas ezera baseinā svārstās no 400 līdz 700 [[milimetrs|mm]]. Pateicoties klimatam un mākslīgai [[apūdeņošana]]i, kuru atvieglina pats ezers [[piekraste]]s apgabalos un par spīti lielam augstumam virs [[jūras līmenis|jūras līmeņa]], t.i., 1700 metriem, Vanas ezera apkārtnē aug un dod labu [[raža|ražu]] dažādi [[augi]], kuri parasti aug [[Vidusjūras klimats|Vidusjūras klimatā]]: [[olīve]]s, [[ābele]]s, [[persiki]], [[granāts|granātus]] un citas dārza kultūras.

Vasarā [[ūdens]] temperatūra ezerā sasniedz {{nobr|+20°C}}, savukārt dziļāk par 50 m cauru gadu ūdens temperatūra ir {{nobr|+3°C}}. [[Ziema|Ziemā]] augstā [[sāļi|sāļu]] koncentrācija neļauj ezeram aizsalt, izņemot dažus apgabalus ezera ziemeļu daļā. [[Rudens|Rudeņos]] ūdens slāņu temperatūras starpība izraisa ezerā spēcīgu [[straume|straumju]] veidošanos.

=== Ūdens sastāvs ===
Vidējā [[sāļi|sāļu]] koncentrācija Vanas ezera ūdenī ir aptuveni 22‰, kas ir zem vidējās sāls koncentrācijas [[jūra|jūrās]] (35‰), toties ezera dienviddaļā dažās iedobēs, kuras atrodas dziļāk par {{nobr|100 m}}, sāļu koncentrācija var sasniegt pat 67‰.<ref name=" Hammer">''Hammer U.T.'' Saline lake ecosystems of the world, Dr. W. Junk Publishers, Dordrecht — Boston, 1986 {{ISBN|90-6193-535-0}}</ref> [[Ūdeņradis|Ūdeņraža]] jonu koncentrāciju ir 9,5—9,8 [[pH]], kas nozīmē, ka ezera ūdens ir sārmains. Ezera ūdens ir bagāts ar [[nātrijs|nātrija]] sāļiem, ieskaitot [[nātrija karbonāts|nātrija karbonātu]] (Na<sub>2</sub>CO<sub>3</sub>), [[nātrija sulfāts|nātrija sulfātu]] (Na<sub>2</sub>SO<sub>4</sub>) un [[nātrija hlorīds|nātrija hlorīdu]] (NaCl), kas dod ezera ūdenim [[mazgātspēja|mazgātspēju]] (šī iemesla dēļ bieži ir novērojams, ka ezers puto). Šos sāļus mūsdienās izmanto saimniecībā kā [[deterģents|deterģentus]]. [[Senā Grieķija|Seno grieķu]] ģeogrāfs [[Strabons]] savos darbos tieši pieminēja šīs ezera ūdens īpašības:

<blockquote style="float:none; padding: 3px 15px 3px 15px; border:thin solid #e0e0e0;">[[Armēnija|Armēnijā]] ir tāds liels ezers. ... ir Arsēns, tāpat, kā Tospitass.<ref name="Названия">Strabona ģeogrāfija tika pabeigta aptuveni 7. gadā mūsu ērā. Tajā laikā rajons pie ezera, kur agrāk atradās [[Urartu valsts]], atradās [[Armēņu impērija|Armēņu impērijā]]. Nosaukums «Arsēns» ({{val|el|Αρσηνή}}), droši vien bija urartiešu nosaukums ezeram, bet vārds «Tospitass» ({{val|el|Θωπι̂τιν}}) ir cēlies no urartiešu galvaspilsētas [[Tušpa|Tušpas]] nosaukuma, kura atradās netālu no Vanas ezera krastiem. См. ''Пиотровский Б. Б.'' Ванское царство (Урарту), Издательство Восточной литературы, Москва, 1959.</ref> Tas satur sodu, attīra un atjauno apģērbu. Tomēr sodas piemaisījuma dēļ ezera ūdens nav derīgs dzeršanai.</blockquote>

Vanas ezera ūdens satur arī [[kalcija karbonāts|kalcija karbonātu]] (CaCO<sub>3</sub>). [[Kalcijs|Kalcija]] koncentrācija ezera ūdenī ir apmēram 4 [[miligrams|miligrami]] uz [[litrs|litru]].<ref name="Thiel">''Thiel V., Jenisch A., Landmann G., Reimer A., Michaelis W.'' Unusual distributions of long-chain alkenones and tetrahymanol from the highly alkaline Lake Van, Turkey // Geochimica et Cosmochimica Acta № 61, 1997</ref>

[[Anjons|Anjonu]] virkne: HCO<sub>3</sub>·CO<sub>3</sub> > Cl > SO<sub>4</sub>. [[Skābeklis|Skābekļa]] koncentrācija ezera virsmas tuvumā ir 8 miligrami un litru, 75 m dziļumā tā vairs ir tikai 5 miligrammi, bet 400 m dziļumā 1,5 miligrami uz litru.<ref name="Thiel"/>

== Dzīvnieku un augu pasaule ==
Sāļajā ezera ūdenī spēj izdzīvot tikai viena [[zivis|zivju]] suga ({{val|la|Alburnus tarihi}}, {{val|tr|darekh}}). Šī endēmiskā [[suga]] ir radniecīga [[Eiropas vīķe]]i un pieder pie [[karpu dzimta]]s, bet pēc ārējā izskata tā atgādina [[siļķe|siļķi]]. ''Alburnus tarihi'' var dzīvot gan [[saldūdens|saldūdenī]], gan [[sāļūdens|sāļūdenī]], kur sāļu koncentrācija nav lielāka par 23 ‰, bet vairoties tā spēj tikai saldūdenī, upju un strautu grīvās, kas ieplūst Vanas ezerā.

Ūdens sāļums svārstās no ļoti minimālas upju ietekās līdz ļoti augstam ezera dienviddaļas dzelmē, tamdēļ arī ūdenī dzīvošanai ir pielāgojušies dažādi [[organisms|organismi]], piemēram, ''Hexarthra fennica polydonta, B. plicatitis, B. angularis, Filinia maior, Colurella adriatica, Keratella cochlearis (2 sugas), K. quadrata, Trichocerca taurocephala, H. f. Polydonta, H. fennica, Acrodiaptomus spinosus un M. Viridis.''

Ezera tuvums tā [[piekraste|krastos]] ļauj audzēt [[kalniene]]i neraksturīgus [[augi|augus]], kas savukārt sekmē [[zemkopība]]s un [[dārzkopība]]s attīstību.

Vēl raksturīgs Vanas ezeram ir tas, ka tās tuvumā dzīvo reta [[kaķis|kaķu]] šķirne [[Vana kaķis]] jeb [[turku vans]] ({{val|tr|Van Kedisi}}), kas atšķirībā no citām kaķu [[šķirne|šķirnēm]] mīl peldēties ūdenī.

== Kultūras vēsture ==
[[Attēls:UrartuTushpa07.jpg|250px|thumb|Urartiešu cietokšņa drupas. Cietoksnis būvēts 9. gadsimtā p.m.ē. un ir bijis Urartu valsts galvaspilsētas Tušpas nocietinājums.]]
[[Attēls:Armenian Church gz 01.jpg|250px|thumb|Armēņu Svētā krusta baznīca ({{val|hy|Սուրբխաչ}}).]]
Pirmās ziņas par [[cilvēks|cilvēku]] darbību Vanas ezera tuvumā nāk no [[paleolīts|paleolīta]] laikmeta. [[Neolīts|Neolīta]] laikmetā ciltis, kuras dzīvoja ezera tuvumā, jau nodarbojās ar [[metāls|metālu]] kausēšanu.<ref name="Геворкян">''Геворкян А. Ц.'' Из истории древнейшей металлургии Армянского нагорья, Изд. АН Армянской ССР, Ереван, 1980</ref><ref name="Braidwood">''Cambel H. Braidwood R.'' An Early Farming Village in Turkey // Scientific American № 3, 1970</ref> Pirmā [[valsts]], kura tika izveidota Vanas ezera tuvumā bija [[Urartu valsts]] no 9. līdz 6. gadsimtam pirms mūsu ēras. Urartu valsts galvaspilsēta [[Tušpa]] atradās Vanas ezera krastā, netālu no tagadējās [[Vana]]s pilsētas. 8. gadsimtā pirms mūsu ēras urartiešu valdnieks [[Menua]] uzbūvēja 70 kilometrus garu [[kanāls|kanālu]], kas nodrošināja [[saldūdens]] piegādi Tušpai. 7. gadsimtā p.m.ē. urartiešus pastāvīgi apdraudēja [[asīrieši]], kuri bija pret viņiem ļoti agresīvi. 6. gadsimtā p.m.ē. Ururtu valsts pagrima un izzuda. Joprojām dažas [[celtne]]s ir saglabājušās no Urartas valsts izcilāko vadītāju [[Sarduri I]], [[Išpuini]], [[Menua]], [[Argišti I]] valdīšanas laikiem.

Neilgi pēc [[Urartu valsts]] krišanas, zeme ap Vanas ezeru piederēja [[armēņi]]em. Kopā ar [[Sevans|Sevanu]] tagadējās [[Armēnija]]s teritorijā un [[Urmijas ezers|Urmijas ezeru]] tagadējās [[Irāna]]s teritorijā, Vanas ezers bija [[Armēnijas karaliste]]s lielais ezers, tā sauktā ''Armēnijas jūra''. Bieži vien [[Armeņu impērija|Armēņu impēriju]] dēvēja par «triju jūru valsti» (Vanas ezers, [[Urmijas ezers]] un [[Sevana]]). Joporjām ap ezeru un uz tā salām atrodas armēņu [[dievnams|dievnamu]], [[klosteris|klosteru]], [[nocietinājums|nocietinājumu]] atliekas. Vislabāk saglabājusies ir Svētā krusta baznīca ({{val|hy|Սուրբխաչ}}) uz [[Akdamaras sala]]s, kura celta laikaposmā starp [[915]]. un [[921]]. gadu. [[Bareljefs|Bareljefi]] uz baznīcas ārsienām ataino [[Bībele]]s stāstus. 4. gadsimta vidū netālu no Vanas ezera ir dzimis [[armēņu alfabēts|armēņu alfabēta]] veidotājs [[Mesrops Maštots]].

Laika gaitā Vanas ezera apkaime ir bijusi gan [[Senā Persija|persiešu]], gan [[Romas impērija|romiešu]] kundzībā un 19. gadsimtā teritoriju ap ezeru kontrolēja [[Osmaņu impērija]]. No [[1915]]. līdz [[1918]]. gadam Vanas ezera apkaimes [[armēņi]] tika izsūtīti vai nogalināti ([[armēņu genocīds]]). Pēc [[Pirmais pasaules karš|Pirmā pasaules kara]] Osmaņu impērija sabruka un Vanas ezers tika iekļauts [[Turcija]]s teritorijā. Tajā pašā laikā Vanas ezera apkaimē ienāca un sāka dzīvot [[kurdi]], kuri iespējams bija [[hurriti|hurritu]] tautas pēcnācēji, [[autohtoni iedzīvotāji]]. Hurriti pēc plaši izplatītas versijas iespējams bija sākotnējās Urartu tautas pēcnācēji.<ref name="Пиотровский">''Пиотровский Б. Б.'' Ванское царство (Урарту), Издательство Восточной литературы, Москва, 1959</ref>

Kopumā šajā [[reģions|reģionā]] ir ieceļojušas un iekarojušas daudz [[tauta]]s un joprojām [[vēsturnieks|vēsturnieki]] strīdas par to, kādas tautas ir dzīvojušas Vanas ezera tuvumā. Pēc [[ģenētika|ģenētiskajiem]] pētījumiem cilvēki, kuri tagad dzīvo šajā reģionā ir radniecīgi gan [[kurdi]]em, gan [[turki]]em, gan [[armēņi]]em.<ref name=" Arnaiz-Villena">''Arnaiz-Villena A., Gomez-Casado E., Martinez-Laso J.'' Population genetic Relationships Between Mediterranean Populations Determined by HLA Distribution and a Historic Perspective, Tissue Antigens, № 60, 2002</ref>

Citi nozīmīgi kultūras vēstures pieminekļi ir Van Kalesi pils ezera austrumu krastā. [[Vana]]s pilsēta atrodas austrumos no šīs pils.

=== Vanas ezera nosaukums ===
[[Asīrieši]] Vanas ezeru saukuši par «Nairi zemes jūru» (tâmtu ša mât Nairi), turklāt iespējams, ka Nairi no asīriešu valodas nozīmējis «hurriti».<ref name="Меликишвили">''Меликишвили Г. А.'' Урартские клинообразные надписи, Издательство АН СССР, Москва, 1960</ref> Kā urarti dēvējuši ezeru, nav zināms, bet pēc sengrieķu ģeogrāfa [[Strabons|Strabona]] minētajiem faktiem, urarti iespējams ezeru dēvējuši par «Arsēnu» ({{val|el|Αρσηνή}}). Pie tam, daudzi antīkie [[zinātnieki]] savos darbos Vanas ezeru dēvējuši par «Tospitisu» vai «Topitisu» ({{val|el|Θωπι̂τιν}}, {{val|la|Thospites}}), kas iespējams ir saistīts ar urartu galvaspilsētas [[Tušpa]]s nosaukumu. Arī [[armēņi|armēņu]] viduslaiku zinātnieki ezeru dēvējuši par «Tosp» vai «Tosb», kuri tāpat izmantoja arī nosaukumus «Bizantijas jūra» vai «Rištunijas jūra». Mūsdienu nosaukums «Vana» iespējams ir cēlies no urartiešu vārda «Biajnili», kā paši urartieši dēvēja savu valsti vai tās centrālo daļu.<ref name="Пиотровский"/>

== Ekonomika ==
[[Attēls:Van Ferrybot-lake Van-from Van harbour.jpg|thumb|250px|Prāmis ''Van'' tuvojas Vanas ostai.]]
Vanas ezera rajons ir viens no nabadzīgākajiem [[Turcija]]s rajoniem. Vanas ezera tuvumā nav attīstīta [[rūpniecība]], kā arī Vanas rajons nav saistīts ar pārējo valsts [[transports|transporta]] tīklu. Tuvāko rajonu [[iedzīvotāji]] galvenokārt nodarbojas ar [[zemkopība|zemkopību]] un [[lopkopība|lopkopību]], bet Vanas ezera [[piekraste]]s iedzīvotāji ar [[zvejošana|zvejošanu]], [[dārzkopība|dārzkopību]] un [[sāls vārīšana|sāls vārīšanu]]. No iegūtās sāls tālāk tiek ražoti dažādi [[mazgāšanas līdzekļi]].

[[1970. gadi|1970. gados]] tika uzbūvēta [[dzelzceļš|dzelzceļa]] līnija no Turcijas uz [[Irāna|Irānu]]. Ezera apkaimes sarežģītā [[reljefs|reljefa]] dēļ dzelzceļš netika būvēts gar krastu. Dzelzceļa sastāvus pāri ezeram ved [[prāmis]], kas ievērojami ierobežo dzelzceļa līnijas izmantošanas intensitāti. Ezera dienvidu krastā atrodas neliela [[kuģu būvētava]].

Pēdējos gados [[Turcija]]s valdība cenšās attīstīt Vanas ezera tuvumā [[tūrisms|tūrismu]]. [[2006. gads|2006]]. gadā valdība piešķira [[līdzekļi|līdzekļus]] armēņu baznīcu restaurēšanai, kā arī tiek intensīvi izplatītas [[baumas]] par ezerā dzīvojoša briesmoņa klātbūtni. Jau kopš [[1995]]. gada ezerā daudzkārt esot it kā novērots ap 15 metrus garš [[Vanas ezera briesmonis]] (''Van Gölü Canavarı''). Vanas Universitātes profesors Unals Kozaks ir apkopojis grāmatā vairāk nekā tūkstoš liecību no ezera apkaimes iedzīvotājiem. Skeptiķi norāda, ka tā varētu būt viltota leģenda ar mērķi piesaistīt reģionam tūristu interesi.

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
{{Portāls2|Turcija}}
* [http://www.adiyamanli.org/vangolu.html Vanas ezera apraksts] {{en ikona}} 
* [http://www.westernarmenia.net/index.files/van.htm Baznīcu un klosteru atrašanas vietas pie Vanas ezera]
* [https://web.archive.org/web/20080908091330/http://www.tatvan.net/galeri4.htm Vanas ezera fotogrāfijas]
* [http://www.westernarmenia.net/index.files/ahtamar2.htm Rietumarmēnijas fotogrāfijas]
* [http://www.cnn.com/WORLD/9706/12/fringe/turkey.monster/ Jūras briesmonis vai izdomājums?] {{en ikona}}

{{autoritatīvā vadība}}

[[Kategorija:Beznoteces ezeri]]
[[Kategorija:Ezeri ar teiksmām par noslēpumainiem dzīvniekiem]]
[[Kategorija:Sālsezeri]]
[[Kategorija:Turcijas ezeri]]
[[Kategorija:Bitlisas ils]]
[[Kategorija:Vanas ils]]