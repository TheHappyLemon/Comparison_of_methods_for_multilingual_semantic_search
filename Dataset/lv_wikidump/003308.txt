{{Personas infokaste
|          vārds = Vladimirs Toporovs
|     vārds_orig = Владимир Николаевич Топоров
|         attēls = Владимир Николаевич Топоров.jpg
|     att_izmērs = 
|  att_nosaukums = 
|     dz_dat_alt = 
|        dz_gads = 1928
|     dz_mēnesis = 7
|       dz_diena = 5
|       dz_vieta = [[Maskava]], [[PSRS]]<br />({{RUS}})
|      m_dat_alt = 
|         m_gads = 2005
|      m_mēnesis = 12
|        m_diena = 5
|        m_vieta = [[Maskava]], {{RUS}}
|   dzīves_vieta = 
|      pilsonība = 
|        tautība = 
|   nodarbošanās = [[filoloģija|filologs]], [[valodniecība|valodnieks]], [[literatūrzinātne|literatūrzinātnieks]], [[semiotika|semiotiķis]]
|        dzimums = V
|         vecāki = 
|          brāļi = 
|          māsas = 
|   dzīvesbiedrs = 
|          bērni = 
|       paraksts = 
|       piezīmes = 
|    kategorijas = 
|    citas daļas = 
}}

'''Vladimirs Toporovs''' ({{val-ru|Влади́мир Никола́евич Топоро́в}}; dzimis {{dat|1928|7|5}}, miris {{dat|2005|12|5}}) bija [[Krievi|krievu]] [[filoloģija|filologs]], [[valodniecība]]s, [[literatūrzinātne]]s, [[mitoloģija]]s speciālists un [[semiotika|semiotiķis]].

== Dzīvesgājums ==

Vladimirs Toporovs dzimis 1928. gada 5. jūlijā [[Maskava|Maskavā]]. No 1946. līdz 1951. gadam viņš studējis slāvistiku [[Maskavas Universitāte|Maskavas Universitātē]], līdz 1954. gadam turpinājis studijas šajā pašā universitātē aspirantūrā. 1954. gadā uzsāka darbu toreizējā [[Padomju Savienība|PSRS]] Zinātņu Akadēmijas Slāvistikas institūtā (tagad — Slāvistikas un balkānistikas institūts); gadu vēlāk tika aizstāvēta zinātņu kandidāta disertācija par [[slāvu valodas|slāvu valodu]] lokatīvu.

== Zinātniskā darbība ==

1961. gadā iznākušajā monogrāfijā „Slāvu valodu lokatīvs” (''Локатив в славянских языках'') plaši izmantoti arī [[baltu valodas|baltu valodu]] dotumi. Izcila nozīme ir 1962. gadā publicētajam pētījumam (kas veikts kopā ar [[Oļegs Trubačovs|Oļegu Trubačovu]]) par [[Dņepra]]s augšteces rajona [[hidronīmija|hidronīmiju]] ''Лингвистический анализ гидронимов Верхнего Поднепровья'' (1962). Labi pazīstami arī citi Toporova darbi, piemēram, kopā ar [[Vjačeslavs Ivanovs (lingvists)|Vjačeslavu Ivanovu]] uzrakstītās grāmatas „Sanskrits” (''Санскрит'', 1960), „Slāvu valodu modelējošās semiotiskās sistēmas” (''Славянские языковые моделирующие семиотические системы'', 1965), „Pētījumi par slāvu senatni” (''Исследования в области славянских древностей'', 1974). Tāpat izcila nozīme ir arī Vladimira Toporova [[senprūšu valoda]]s vārdnīcai (''Прусский язык: Словарь'', 1975-90; klajā nākuši pieci sējumi, kas aptver burtus A-L). Toporovs pievērsies arī [[baltu mitoloģija]]s izpētei: 2001. gadā [[Viļņa|Viļņā]] izdota darbu izlase „Baltu mitoloģijas un rituāla pētījumi” (''Baltų mitologijos ir ritualo tyrimai''); kopā ar Vjačeslavu Ivanovu sagatavoti raksti par baltu un slāvu mitoloģiju enciklopēdijai „Pasaules tautu mīti” (''Мифи народов мира 1-2'', 1980-82) utt. Kopējais Toporova zinātnisko publikāciju skaits — ap 1500. 

Galvenie Vladimira Toporova zinātniskās darbības virzieni bija:
* valodniecībā — salīdzinoši vēsturiskā valodniecība, [[etimoloģija]], tipoloģiskā valodniecība, teorētiskā valodniecība;
* [[semiotika]];
* [[mitoloģija]] un [[reliģija]];
* [[folklora]];
* [[literatūra]];
* krievu garīgā kultūra. 

Vladimirs Toporovs bija [[Viļņas Universitāte]]s goda doktors (no 1994. gada), [[Krievijas Zinātņu akadēmija]]s (1990) un arī [[Latvijas Zinātņu akadēmija]]s (1990) goda biedrs, dažādu izdevumu, to skaitā arī starptautisku, redakcijas kolēģijas loceklis (''Вопросы языкознания'', ''Этимология'', ''Linguistica Baltica'', ''International Journal of Poetics'', ''Kodikas'', ''Proverbium'' u.c.), dažādu starptautisku organizāciju (''Academia Europaea'', ''International Semiotic Society'', ''International Language Origin Society'', ''International Philosophic Peirce Society'') biedrs.

1990. gadā Toporovs kļuvis par PSRS Valsts prēmijas laureātu, taču no tās atteicies, protestējot pret PSRS vardarbīgo politiku Baltijas valstīs. 1998. gadā saņēmis [[Aleksandra Solžeņicina prēmija|Aleksandra Solžeņicina]], bet 2004. - [[Andreja Belija prēmija|Andreja Belija]] prēmiju. 2002. gadā ieguvis arī [[Latvijas Zinātņu akadēmijas Lielā medaļa|Latvijas ZA Lielo medaļu]].

== Ārējās saites ==
* [https://web.archive.org/web/20130131014335/http://krotov.info/spravki/history_bio/20_bio/1928toporov.htm Toporova darbi Jakova Krotova bibliotēkā] {{ru ikona}}


{{LZA Lielā medaļa}}
{{autoritatīvā vadība}}

{{DEFAULTSORT:Toporovs, Vladimirs}}
[[Kategorija:1928. gadā dzimušie]]
[[Kategorija:2005. gadā mirušie]]
[[Kategorija:Maskavā dzimušie]]
[[Kategorija:Krievu filologi]]
[[Kategorija:Krievu literatūrzinātnieki]]
[[Kategorija:Krievu valodnieki]]
[[Kategorija:Literatūras kritiķi]]
[[Kategorija:Semiotika]]
[[Kategorija:Latvijas Zinātņu akadēmijas Lielās medaļas ieguvēji]]
[[Kategorija:Ar Goda ordeni apbalvotie]]
[[Kategorija:PSRS Valsts prēmijas laureāti]]
[[Kategorija:Maskavā mirušie]]
[[Kategorija:Ar Lietuvas Dižkunigaiša Ģedimina ordeni apbalvotie]]