[[Attēls:Pre Migration Age Germanic.png|thumb|250px|Ģermāņu cilšu teritorijas pirms "[[Lielā tautu staigāšana|Lielās tautu staigāšanas]]" (ap 100. – 400. g. m. ē)]]
[[Attēls:Ancient German Family.jpg|thumb|right|250px|Seno ģermāņu ģimene ap mūsu ēras [[4. gadsimts|IV. gadsimtu]] (1913. gada rekonstrukcija)]]
{{atsauces+}}
'''Ģermāņi''' ({{val-la|Germani}}) bija radniecīgu tautu grupa senajā un [[viduslaiki|viduslaiku]] [[Eiropa|Eiropā]],  [[ģermāņu valodas]] piederēja pie [[indoeiropiešu valodas|indoeiropiešu valodu saimes]]. Ģermāņi ap [[1. gadsimts|1. gadsimtu]] dzīvoja plašās teritorijās starp [[Reina|Reinu]], [[Visla|Vislu]] no rietumiem uz austrumiem, [[Donava|Donavu]] dienvidos un [[Ziemeļjūra|Ziemeļjūru]], [[Baltijas jūra|Baltijas jūru]] ziemeļos, kā arī [[Skandināvija]]s dienvidu daļā.

Šo [[etnonīms|etnonīmu]] lielākoties izmanto, lai aptvertu tautas, kas vairumā gadījumu runāja ģermāņu valodās laikā no bronzas perioda līdz [[tautu staigāšana|lielās tautu staigāšanas]] beigām. [[7. gadsimts|7. gadsimtā]] migrācijas rezultātā senie ģermāņi sajaucās ar citām Eiropas tautām un sākās mūsdienu [[etnoss|etnosu]] veidošanās, kuras pamatā bija kopēja indoeiropiešu izcelsme.

== Ģermāņu izcelsme ==
Ģermāņi [[Romas impērija]]s laikā acīmredzot bijusi viena no lielākajām, ja ne pati lielākā barbaru tautu grupa. Viņi sākotnēji dzīvojuši, kā domā vēsturnieki, [[Skandināvija]]s dienvidos. Pirmās ziņas par ģermāņiem no romiešu avotiem attiecināmas uz 90. gadu pr.Kr. Šajā laikā ģermāņi bija aktīvi apguvuši savas zemes, kas vēlāk arī ieguva viņu vārdu. Rietumos atsevišķas ģermāņu teritorijas tiem bijušas kopīgas ar [[ķelti]]em. Tā rezultātā vairāku [[Rietumeiropa]]s cilšu piederība vēl joprojām nav īsti skaidra. Piemēram, tiek diskutēts — vai [[kimri]] un [[teitoņi]] bijuši ģermāņi vai ķelti, vai varbūt ģermanizēti ķelti, vai tomēr otrādi.

Tāda pat situācija bijusi austrumos, kur ģermāņi robežojušies ar [[slāvi]]em. Tā kā ne vieni, ne otri savu teritoriju robežas nebija stingri noteikuši, samērā platā joslā ģermāņu ciemati mijās ar slāvu apmetnēm. Neskaidrību pastiprināja vēl tas, ka šajā joslā plaši izplatītas bija jauktas dzimtas un rezultātā veidojās ciltis, kuru etniskā piederība ir visai neskaidra, piemēram, romiešu pieminētie [[venedi]].

Ģermāņus var iedalīt trīs lielākās grupās:
* Skandināvijas grupa kalpojusi par pamatu vēlāko Skandināvijas tautu — [[zviedri|zviedru]], [[dāņi|dāņu]], [[norvēģi|norvēģu]] un [[islandieši|islandiešu]] izveidei.
* Rietumu ģermāņu grupa apdzīvoja [[Ziemeļjūra]]s piekrasti. Tā ietvēra [[batāvi|batāvus]], [[frīzi|frīzus]], [[franki|frankus]], [[alemani|alemanus]], [[juti|jutus]], [[angli|anglus]] un [[sakši|sakšus]]. Šīs ciltis ir galvenie mūsdienu [[nīderlandieši|nīderlandiešu]], [[flāmi|flāmu]], [[angļi|angļu]], [[vācieši|vāciešu]] kā arī daļas [[skoti|skotu]] un [[franči|franču]] priekšteči.
* Austrumu ģermāņu grupa apdzīvoja teritorijas uz austrumiem no [[Elba]]s upes. Tajā ietverami [[švābi]], [[lombardi]], [[burgundi]], [[vandaļi]], [[gepidi]], [[alani]] un [[goti]].

[[Romas impērija]]s laikos [[Āzija]]s stepju [[klejotāji|klejotājos]] atkal un atkal iebruka Eiropā, spiežot austrumu ģermāņu tautas meklēt glābiņu citās teritorijās. Tādēļ austrumu ģermāņi [[Tautu staigāšana]]s laikā bija lielākie miera traucētāji Eiropā un pašā impērijā, ar savu nemitīgo staigāšanu no vienas teritorijas uz otru viņi turēja romiešus pastāvīgā saspringumā. Viņu dēļ Eiropā vairākkārt izcēlies neaptverams haoss, viņi ir arī vieni no galvenajiem Romas impērijas sabrukuma ārējiem „vaininiekiem” un antīkās rietumu pasaules krīzes izraisītājiem.

== Ģermāņu kultūra ==

[[Attēls:Mjollnir.png|thumb|200px|left|[[Mjelnirs|Mjelnira]] karekļi, kurus valkāja ģermāņu pagāni no [[9. gadsimts|9.]] līdz [[10. gadsimts|10. gadsimtam]]. Attēlā redzamais kareklis ir ticis atrasts [[Ēlande|Ēlandē]], [[Zviedrija|Zviedrijā]].]]
Romieši ģermāņus pazina labi. Samērā sīki viņu dzīves veidu, sociālo struktūru, ticējumus un tradīcijas aprakstījis romiešu vēsturnieks [[Tacits]] savā 98. gadā izdotajā darbā ''[[Germania (Tacits)|Germania]]''.  Ģermāņi Romas impērijā bija labi pazīstami arī no praktiskās puses, jo viņiem bija cieši tirdzniecības sakari ar [[Vidusjūra]]s reģiona tautām vēl kopš [[bronzas laikmets|bronzas laikmeta]]. Ģermāņi no romiešiem aizguva arī daudzas [[zemkopība]]s metodes, tehnoloģiju un iepirka no tiem daudzus [[darbarīki|darbarīkus]]. Romas impērijas laikā ģermāņu cilšu un klanu vienojošais pamats bija asinsradniecība. Cilšu pārvaldi parasti nodrošināja sapulce, kas sastāvēja no karavīriem.
Tāpat kā citas Eiropas pagānu tautas ģermāņi ticēja vairākiem dažādiem dieviem. Galvenie starp tiem, kā jau zemkopju tautai, bija auglības dievi, skandināviem - [[Njords]] un [[Freirs]]. Skandināvu [[Tors (mitoloģija)|Tors]] (ģermāņu [[Donars]]) bija dievs, kas aizstāvēja zemkopjus pret ļauniem milžiem, neražu un citām likstām. Lielā cieņā skandināviem bija arī kara dievs [[Odins]], pārējiem ģermāņiem — [[Votans]]. Tomēr ģermāņiem nebija priesteru — to lomu, varētu teikt — darba apvienošanas kārtībā, pildīja karavadoņi. Tādēļ viņiem ģermāņu ciltīs bija ļoti liela vara. Tas bija arī viens no iemesliem, kādēļ ģermāņi ilgi pretojās [[kristietība]]i — vienīgi [[goti]] samērā ātri pieņēma [[ariānisms|ariānismu]].

Romas impērijas veidošanās sākumā, 5. gadsimtā pr.Kr., ģermāņu cilšu grupas, kurām bija kopīgi valodas pamati un tradīcijas, klejoja pa Eiropas rietumu un centrālo daļu. Ap 2. gadsimtu pr.Kr. ģermāņi jau bija apguvuši mūsdienu [[Vācija]]s ziemeļu daļu un Skandināvijas dienvidus. Seno Vidusjūras reģiona civilizāciju uzplaukuma laikā, bronzas un [[dzelzs laikmets|dzelzs laikmeta]] kultūru balsts citās Eiropas daļās bija, galvenokārt, [[lauksaimniecība]]. [[Tirdzniecība]], tāpat kā [[amatniecība]] un pilsētas bija vēl vāji attīstīti. Ģermāņu dzīves veids droši vien īpaši neatšķīrās no [[Baltija]]s tautu senajām paražām. Jo tālāk uz ziemeļiem no Vidusjūras, jo zemāka bija saimniecības attīstība un agrīnākā stadijā bija sabiedrības, valsts un kultūras attīstības procesi. 
Šāda tendence izskaidrojama ar to, samazinoties gada vidējai temperatūrai virzienā uz ziemeļiem, klimats kļuva arvien nelabvēlīgāks, tādēļ pārtikas nodrošināšanas iespējas bija ierobežotākas. Tas bremzēja attiecīgo reģionu iedzīvotāju skaita palielināšanos, vispārējo saimniecības, politekonomiskās struktūras un kultūras attīstību.

Tomēr arī Eiropas ziemeļrietumos bija atsevišķas teritorijas ar samērā maigu klimatu, kas pat, izmantojot visai primitīvus darba rīkus, ļāva iegūt pietiekami stabilas ikgadējas ražas. Tās bija [[Ziemeļeiropa]]s piejūras teritorijas, kuras ietekmēja siltā [[Golfa straume]] un tās turpinājums — [[Ziemeļatlantijas straume]].

== Ģermāņu ekspansija ==
Atsevišķas ģermāņu ciltis, pateicoties augstāk minētajiem relatīvi labvēlīgākajiem ģeogrāfiskajiem un klimatiskajiem faktoriem, bija pieaugušas skaitliski un izveidojušās par šī reģiona noteicošo spēku. Šīm ciltīm bija nepieciešamas jaunas teritorijas to tālākai attīstībai. Tās meklēja šīs teritorijas uz dienvidiem, kur bija labvēlīgāks klimats. Savos meklējumos ģermāņu ciltis kimri un teitoņi 2. gs. pr.Kr., aizkļuva līdz pat mūsdienu [[Francija]]s dienvidiem. Tomēr romieši pēc smagām cīņām viņus piespieda atkāpties.

[[Attēls:Otto Albert Koch Varusschlacht 1909.jpg|300px|thumb|[[Armīnijs]] un viņa ģermāņu karavīri [[Teitoburgas kauja|Teitoburgas kaujā]] (Oskars Antons Kučs, 1909).]]
Veiksmīgāka izrādījās cita ģermāņu cilts — [[suevi]]. Viņi iekaroja lielu mūsdienu Vācijas daļu, atspiežot tās pirmiedzīvotājus - ķeltus - uz dienvidrietumiem. Ģermāņu ciltis iekarotajās teritorijās ātri nostiprinājās. To skaits nepārtraukti palielinājās pateicoties arvien jauniem migrācijas viļņiem un tie turpināja virzīties arvien tālāk uz dienvidiem, līdz tie sastapās ar romiešiem, kas, savukārt, centās paplašināt savas impērijas robežas ziemeļu virzienā.

Starp romiešu un ģermāņu spēkiem sākās sīvas cīņas par teritoriju. Nozīmīga kauja notika Teiteburgas mežā mūsdienu Vācijas ziemeļrietumu daļā mūsu ēras 9. gadā. Šajā kaujā ģermāņi karavadoņa [[Armīnijs|Armīnija]] (''Arminius'') vadībā pilnīgi sagrāva trīs romiešu leģionus. [[Teitoburgas meža kauja|Teitoburgas kauja]] ir svarīga ar to, ka tās rezultātā bija pilnībā apturēta [[Romas impērija]]s ekspansija ziemeļu virzienā, tā pazaudēja visas teritorijas, ko tā pirms tam bija iekarojusi uz ziemeļiem no [[Reina]]s. Reina arī kļuva par Romas impērijas ziemeļaustrumu robežu. Savukārt ģermāņi pilnībā nostiprinājās uz ziemeļiem no Reinas.

Tomēr ar to ģermāņu [[ekspansija]] neapstājās. Trešā gadsimta otrajā pusē ģermāņu ciltis, it īpaši [[franki]], arvien vairāk sāka iespiesties Romas impērijas teritorijās. Nespējot ar ģermāņiem cīnīties, Roma arvien biežāk meklēja ar tiem kompromisu, iesaistot ģermāņu, parasti franku, algotņus romiešu leģionos. Tas bija kļuvis arvien vairāk nepieciešami tādēļ, ka Romas impērijai arvien agresīvāk sāka uzbrukt citas klejojošās ciltis - [[huņņi]], goti, vandaļi. Nemitīgo cīņu rezultātā Romas vara arvien vairāk vājinājās. To plosīja arī iekšējās pretrunas un cīņas par varu, impērija tuvojās sabrukumam, bet ģermāņi pa to laiku bija jau pakļāvuši [[Britānija|Britāniju]], [[Gallija|Galliju]] un [[Spānija|Spāniju]].

Klasiskajā vēsturē šis Romas impērijas sabrukuma periods plašākā nozīmē nereti tiek dēvēts par Romas „barbarizāciju”. Tomēr var pamatoti apgalvot arī, ka tikpat lielā mērā šis bija barbaru „romanizācijas” periods. Tā, ar baznīcas starpniecību daudz ko no Romas un vēl agrāku civilizāciju sasniegumiem jaunizveidotās barbaru valstis pārņēma kā organiskus valsts un sabiedrības, politekonomiskās struktūras elementus. Roma bija sabrukusi, bet tās kultūras mantojums nepazuda nebūtībā. Neskatoties uz nežēlīgajiem Romas un ģermāņu kariem, pēdējie visā Senās Romas pastāvēšanas gaitā nepārtraukti pārņēma tās kultūru un saimniecības sasniegumus.

Ģermāņu adaptācijas process un Eiropas civilizācijas veidošanās dažādās bijušās Rietumromas teritorijās noritēja atšķirīgi. Visveiksmīgāk šis process aizsākās [[Itālija|Itālijā]], kur pēc pēdējā Romas imperatora [[Romuls Augustuls|Romula Augustula]] (''Romulus Augustulus'') nāves 476. gadā par Itālijas karali tika iecelts ģermāņu karavadonis [[Odoakrs]]. Savu militāro karjeru Odoakrs bija uzsācis romiešu armijā. Šeit viņš bija labi apguvis kara mākslu un izvirzījās kā spējīgs karavadonis. Taču Romā viņš neatgriezās, bet par savas karalistes galvaspilsētu padarīja [[Ravenna|Ravennu]]. Odoakram tomēr neizdevās izveidot pietiekoši spēcīgu karaļvalsti. Vienpadsmit gadus vēlāk Ravennu ieņēma [[ostgoti]] sava karaļa [[Teodoriks Lielais|Teodorika]] (454—526) vadībā. Odoakrs tika nogalināts un Teodoriks ieņēma viņa troni.

{{autoritatīvā vadība}}

[[Kategorija:Ģermāņi| ]]