{{Ezera infokaste
|ezers=Papes ezers
|attēls=Papes ezers sept2013.jpg
| map = Latvija
| plat_d=56 | plat_m=12 | plat_s= | plat_NS=N 
| gar_d=21 | gar_m=3 | gar_s= | gar_EW=E
|platība=12,05
|garums=8,3
|Vid_dziļums=0,5
|Max_dziļums=1,1
|tilpums=0,00602
|augstums_vjl=0,1
|izteka=[[Papes ezera kanāls]]
|baseins=
|valstis=[[Latvija]]
|salas=~12
|pilsētas=[[Pape]]<br />[[Brušvīti]]
}}
'''Papes ezers''' ir [[lagūna]]s tipa [[ezers]] [[Dienvidkurzemes novads|Dienvidkurzemes novada]] [[Rucavas pagasts|Rucavas pagastā]]. Tas atrodas [[Piejūras zemiene|Piejūras zemienē]], mazāk kā viena kilometra attālumā no [[Baltijas jūra]]s. Ezera rietumu krastā atrodas [[Pape]].

Papes ezers ir aizaugošs, lielāko daļu tā virsmas klāj plašas [[niedres|niedru]] audzes. 1834. gadā izrakts [[Papes kanāls]], kas savieno ezeru ar jūru. Uz šī kanāla ezera līmeņa regulēšanai izbūvētas slūžas, kas vairākkārt pārbūvētas. Dūņaina gultne, zemi krasti. Sastopamas sešu sugu zivis. Krasta līnijas garums — 40,4 km.

Kopš 2003. gada ezers iekļauts [[Papes dabas parks|Papes dabas parkā]].

== Ezera raksturojums ==
Ezers atrodas 6 km uz rietumiem no [[Rucava]]s, [[Papes zemiene|Papes zemienē]], ar vidējo ūdens līmeni +0,1 m absolūtajās atzīmēs virs Baltijas jūras līmeņa. No Baltijas jūras to atdala 1—2 km plata kāpu josla ar augstumu 4—7 m [[virs jūras līmeņa]]. Tas ir publiskais ezers.<ref>Grozījumi Civillikuma pielikumos 1998.g.14. maija likuma redakcijā.</ref>

Ezera kopējā izdalītā platība ir 3728 ha, spoguļlaukums ir 1205 ha. Ezera garums 8,3 km, ezera vidējais platums 2,8 km, krasta līnijas garums 40,4 km. Ezers ir ļoti sekls, vidējais dziļums 0,5 m, lielākais dziļums ap 2 m (pēc citiem datiem 1,1 m). Dziļākās ezera vietas ir ezera austrumu daļā pret [[Kalnišķi (Nīcas novads)|Kalnišķiem]] un [[Brušvīti]]em. Vēl ezera dziļums, lielāks par 1 m, ir pie [[Līgupe (Papes ezera pieteka)|Līgupe]]s ietekas. Ezera dibens pārsvarā līdzens, ar līdz 5 m biezu dūņu slāni.

Ilgstoši pūšot rietumu vējiem, ievērojama ietekme ezera ūdens apmaiņā ir jūras ūdeņiem, kas Baltijas jūrā nav ļoti sāļi, tomēr, regulāri ieplūstot ezerā, veido īpatnējo lagūnas tipa ezeriem raksturīgo bioloģisko daudzveidību.

Caurtekošs ezers, lai gan pēc [[Līgupe (Papes ezera pieteka)|Līgupe]]s — [[Paurupe (upe)|Paurupes]] apvadkanāla izveidošanas no 1966. gada līdz 90. gadu vidum tika mākslīgi samazināta notece caur ezeru un līdz ar to ūdens apmaiņa ezerā. Kopējais ezera aizaugums ap 90%, virsūdens aizaugums ap 80%.<ref>Institūta „Meliorprojekts” 1997. g. dati</ref> Aizaugumu veido galvenokārt [[niedres]], [[meldri]], [[grīšļi]], [[lēpes]], [[glīvenes]].

Ezera krasti pārsvarā zemi, smilšaini, rietumu un ziemeļrietumu krastā kūdraini, austrumu un dienvidrietumu malā smilšaini, bet ziemeļu galā akmeņaini. Apkārtne līdzena, uz dienvidiem un rietumiem arī tālāk zema, purvaina.

Ezera kopējais tilpums pie spoguļlaukuma 1205 ha ir 6,02 milj. m³, lietderīgais tilpums 0,1 milj. m³.

Papes ezers ir līčains lagūnas tipa ezers ar ļoti izrobotu krasta līniju, daudz pussalu, kas mainās, ezeram mainot ūdens līmeni. Atkarībā no ūdens līmeņa pussalas pārveidojas par salām un otrādi (5-12 salas).

== Ūdensaugu flora ==
Papes ezera ūdensaugu [[flora]] ir samērā nabadzīga. Izplatītākās ūdensaugu sugas ir [[ķemmveida glīvene]] ''Potamogeton pectinatus'', [[baltā ūdensroze]] un [[sniegbaltā ūdensroze]] ''Nymphaea alba'', ''N. candida''. Bagātīgas audzes te veido [[dižā aslape]] ''Cladium mariscus''.

Papes ezerā, tāpat kā [[Liepājas ezers|Liepājas ezerā]], lielas audzes veido sūna — [[parastā dižsirpe]] ''Scorpidium scorpioides''.

== Atsauces ==
{{Atsauces}}

== Ārējās saites ==
* [http://www.ezeri.lv/db/ShowRecords?id=2144 www.ezeri.lv datubāze]
* [https://web.archive.org/web/20121123011127/http://www.pdf-pape.lv/ Dabas parks Pape]
* [http://www.leta.lv/news/latvia/FC213326-2FC2-4E5B-928B-0B8F08D99E4F/ LETA: 2015. gadā Papes ezerā atjaunoti ligzdošanas biotopi (veikta niedrāju fragmentācija, izcērtot krūmus un veidojot koridorus, kā arī seklūdens dīķu un līču uzturēšana un atjaunošana)]

== Skatīt arī ==
* [[Latvijas lielākie ezeri]]

[[Kategorija:Dienvidkurzemes novada ezeri]]
[[Kategorija:Rucavas pagasts]]
[[Kategorija:Nīcas pagasts]]