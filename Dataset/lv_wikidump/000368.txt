{{cita nozīme|daļu no Dānijas Karalistes|par visu valsti, ieskaitot Grenlandi un Fēru Salas,|Dānijas Karaliste}}
{{Valsts infokaste
|         vietējais_nosaukums = ''Danmark''
|    pilnais_valsts_nosaukums = Dānija
|            valsts_nosaukums = Denmark
|               karoga_attēls = Flag of Denmark.svg
|            karoga_nosaukums = Dānijas karogs
|              ģerboņa_attēls = National Coat of arms of Denmark.svg
|           ģerboņa_nosaukums = Dānijas ģerbonis
|             ģerboņa_platums = 75px
|                 valsts_moto = nav<br />([[Dānijas monarhu karaliskās devīzes|Karaliskā devīze]]: ''Guds hjælp, Folkets kærlighed, Danmarks styrke''<br /><small>"Dieva palīdzība, cilvēku mīlestība, Dānijas spēks"</small>)
|             nacionālā_himna = ''[[Der er et yndigt land]]''
|             karaliskā_himna = ''[[Kong Christian stod ved højen Mast]]''
|               kartes_attēls = EU-Denmark.svg
|             kartes_paraksts = 
|               galvaspilsēta = [[Kopenhāgena]]
|latd=55 |latm=43 |latNS=N |longd=12 |longm=34 |longEW=E
|             lielākā_pilsēta = [[Kopenhāgena]]
|              valsts_valodas = [[dāņu valoda]]<sup>1</sup>
|             etniskās_grupas = 
|        etniskās_grupas_gads = 
|              valsts_iekārta = [[Parlamentāra demokrātija]] un [[konstitucionālā monarhija]]
|        valsts_galvas_tituls = [[Dānijas karaļu uzskaitījums|Karalis]]
|                valsts_galva = [[Frederiks X]]
|       valsts_galvas_tituls2 = [[Dānijas premjerministru uzskaitījums|Premjerministrs]]
|               valsts_galva2 = [[Mete Frederiksena]]
|        neatkarības_iegūšana = Konsolidācija
|         neatkarības_piezīme = ap 980. gadu
|          iestāšanāsESdatums = {{dat|1973|1|1}}
|                 platība_km2 = 43 094
|               platība_rangs = 134.
|              procenti_ūdens = 1,6<sup>2</sup>
|     iedzīvotāju_skaita_gads = 2022
|          iedzīvotāju_skaits = 5 910 577
|    iedzīvotāju_skaits_rangs = 114.
|    apdzīvotības_blīvums_km2 = 137,65
|  apdzīvotības_blīvums_rangs = 78.
|                     IKP_PPP = {{palielinājās}}$406.011 miljardi
|                IKP_PPP_gads = 2022
|               IKP_PPP_rangs = 53.
|          IKP_PPP_per_capita = {{palielinājās}}$69,273
|    IKP_PPP_per_capita_rangs = 13.
|                         HDI = {{palielinājās}}0.948
|                    HDI_gads = 2021
|              HDI_kategorija = <font color="#009900">augsts</font>
|                   HDI_rangs = 6.
|                        Gini = 27.0
|                   Gini_gads = 2021
|             Gini_kategorija = <font color="#009900">zems</font>
|                  Gini_rangs = 
|                      valūta = [[Dānijas krona]]
|                valūtas_kods = DKK
|                  laika_zona = [[Centrāleiropas laiks|CET]]<sup>2</sup>
|                  utc_offset = +1
|              laika_zona_DST = [[Centrāleiropas vasaras laiks|CEST]]<sup>2</sup>
|              utc_offset_DST = +2
|                      domēns = [[.dk]]<sup>2,3</sup>
|              tālsarunu_kods = 45<sup>4</sup>
|                    piezīme1 = [[Grenlande|Grenlandē]] oficiāla arī [[grenlandiešu valoda]], [[Fēru Salas|Fēru Salās]] [[fēriešu valoda]]. [[Vācu valoda]] ir atzīta kā aizsargāta minoritātes valoda [[Dienvidjitlande]]s (Sønderjylland) reģionā.<!--  [[Dāņu valoda]] ir aizsargāta minoritātes valoda [[Šlēzviga-Holšteina|Šlēzvigas-Holšteinas]] reģionā [[Vācija|Vācijā]]. -->
|                    piezīme2 = Dānija, neskaitot Fēru Salas un Grenlandi.
|                    piezīme3 = Arī [[.eu]], kopā ar citām [[Eiropas Savienība]]s dalībvalstīm.
|                    piezīme4 = Fēru Salas izmanto +298 un Grenlande +299.
|                iso_kods_num = 208
|              iso_kods_alfa2 = DK
|              iso_kods_alfa3 = DNK
}}

'''Dānija''' ({{val|da|Danmark}}, {{IPA2|[[Media:DA-Danmark.ogg|ˈtænmak]]}}) ir valsts [[Ziemeļeiropa|Ziemeļeiropā]]. Tā ir daļa no [[Dānijas Karaliste]]s (pārējās divas daļas no karalistes ir [[Grenlande]] un [[Fēru Salas]]). Dāniju apskalo [[Baltijas jūra]] austrumos un [[Ziemeļjūra]] rietumos. Tā robežojas ar [[Vācija|Vāciju]] dienvidos, [[Kanāda|Kanādu]] rietumos ([[Hansa sala|Hansa salā]])[https://m.travelnews.lv/?pid=134096], bet ziemeļos tai ir jūras robeža ar [[Zviedrija|Zviedriju]]. Dānijas kopējā platība ir 43 094 [[km²]] un tā ir divdesmit otrā lielākā [[Eiropas Savienība]]s dalībvalsts. Dānijas klimatu ietekmē mērenās joslas klimats. Dānijai pieder arī autonomās [[Fēru salas]] [[Atlantijas okeāns|Atlantijas okeānā]] un [[Grenlande]]. Dānija ar 5,9 miljoniem iedzīvotāju (2022) ir septiņpadsmitā lielākā Eiropas Savienības dalībvalsts.

Dānija ir [[parlamentāra demokrātija]] un [[konstitucionālā monarhija]] un [[Dānijas karalis]] ir [[Frederiks X]]. Valsts teritorija ir sīkāk sadalīta piecos reģionos. Galvaspilsēta un lielākā pilsēta ir [[Kopenhāgena]]. Dānija ir [[NATO]], [[ANO]], [[ESAO]], [[EDSO]] un Šengena zonas dalībvalsts. [[ANO]] [[ANO Pasaules laimes ziņojums|Pasaules laimes ziņojumā]] daudzus gadus atzīta par vienu no laimīgākajām valstīm pasaulē.<ref>{{Ziņu atsauce |title=Pasaulē laimīgākā valsts ir Dānija, Latvija - starp Lībiju un Kipru |date=2016. gada 16. marts |website=[[Delfi (portāls)|Delfi]] |agency=[[LETA]] |url= https://www.delfi.lv/news/national/politics/pasaule-laimigaka-valsts-ir-danija-latvija-starp-libiju-un-kipru.d?id=47192851 |accessdate= 2016. gada 25. martā}}</ref> Valstī ir vieni no augstākajiem rādītājiem pasaulē pēc iedzīvotāju ienākumu vienlīdzības un [[Iekšzemes kopprodukts pēc pirktspējas līmeņa|IKP uz vienu iedzīvotāju]].

== Vēsture ==
{{pamatraksts|Dānijas vēsture}}

Uzskata, ka dāņi [[Jitlandes pussala|Jitlandes pussalā]] un tuvākajās salās ieradušies no [[Skandināvija]]s pussalas dienvidu daļas 5.—6. gadsimtā, izspiežot no šejienes [[kimri|kimrus]], [[jiti|jitus]], [[angli|angļus]], [[sakši|sakšus]] u. c. ciltis, kas bija spiestas meklēt patvērumu [[Britu salas|Britu salās]]. Dāņu ķēniņš [[Sveins I]] 1013.—1014. gadā iekaroja daļu Anglijas. Viņa dēls Knuts, jeb [[Kanuts II]] pārvaldīja Angliju (1016—1035), Dāniju (1018—1035) un [[Norvēģija|Norvēģiju]] (1028—1035). 1168. gadā [[Valdemārs I Lielais]] iekaroja [[Rīgene]]s salu. [[Valdemārs II Estridsens|Valdemāra II]] valdīšanas laikā 1220. gadā dāņu rokās nonāca liela daļa [[Igaunija]]s un [[Livonija]]s, taču 1227. gadā pēc zaudējuma vācu firstiem kaujā pie Bornhēvedas, Valdemārs II bija spiests atteikties no iekarojumiem, paturot vienīgi Rīgenes salu un [[Dāņu Igaunija|Ziemeļigauniju]].
Dānija spēlēja vadošo lomu 1397. gadā izveidotajā [[Kalmāras ūnija|Kalmāras ūnijā]], kas aptvēra Dāniju, Norvēģiju un [[Zviedrija|Zviedriju]]. [[Livonijas karš|Livonijas kara laikā]] Dānija uz laiku ieguva kontroli pār [[Kurzemes bīskapija|Kurzemes bīskapiju]] (1560—1585) un [[Sāmsalas-Vīkas bīskapija|Sāmsalu]] (1560—1645), tomēr dāņu prinča [[Magnuss (Livonijas karalis)|Magnusa]] mēģinājums kļūt par [[Vidzemes valdnieku uzskaitījums|Livonijas karali]] bija neveiksmīgs.

Pēc [[Otrais Ziemeļu karš|Otrā Ziemeļu kara]] ar Zviedriju 1658. gadā Dānija bija spiesta atdot tai [[Skone]]s provinci, bet 1814. gadā kā zaudētāja Napoleona karos bija spiesta atdot Zviedrijai Norvēģiju. 1864. gadā pēc [[Otrais Šlēsvigas karš|Otrā Šlēsvigas kara]] Dānija bija spiesta atdot Šlēsvigu un Holšteinu [[Prūsijas Karaliste|Prūsijai]]. [[Pirmais pasaules karš|Pirmajā pasaules karā]] Dānija bija neitrāla, bet pēc kara beigām notikušā [[Šlēsvigas plebiscīts|plebiscīta]] saņēma Šlēsvigas ziemeļu daļu (tagad — Dienvidjitlande). [[Otrais pasaules karš|Otrā pasaules kara]] laikā 1940. gada 9. aprīlī [[Trešais reihs|Vācija]] okupēja Dāniju.

Pēc kara beigām 1949. gadā Dānija kļuva par vienu no [[NATO]] dibinātājvalstīm un 1973. gada 1. janvārī tā kļuva par [[Eiropas kopiena]]s ([[Eiropas savienība]]s priekšteces) dalībvalsti.

== Ģeogrāfija ==
[[Attēls:Satellite image of Denmark in July 2001.jpg|left|thumb|Dānijas satelītattēls]]
Dānija atrodas [[Ziemeļeiropa|Ziemeļeiropā]], tās krastus rietumos apskalo [[Ziemeļjūra]], bet austrumu krastus — [[Baltijas jūra]]. Valstij ir 68 km gara sauszemes robeža ar [[Vācija|Vāciju]], bet 2022. gadā oficiāli izveidota robeža ar [[Kanāda|Kanādu]]. Jūras šaurumu starp [[Norvēģija|Norvēģiju]] un Dāniju sauc par [[Skageraks|Skageraku]], bet starp [[Zviedrija|Zviedriju]] un Dāniju — par [[Kategats|Kategatu]]. Šaurākajā vietā starp Zviedriju un Dāniju atrodas [[Ēresunds|Ēresunda šaurums]], kas ir 4 km plats.<ref name=":0">{{Grāmatas atsauce|title=Ziemeleiropas valstu ekonomiska geografija eksperimentala macibu gramata 9.-10. klasei|url=https://www.worldcat.org/oclc/837528839|date=1994|location=Riga|isbn=9984-504-26-3|oclc=837528839}}</ref>

Dānijas teritorijas lielāko daļu (70%) aizņem [[Jitlande|Jitlandes pussala]], kura 340 km uz ziemeļiem no Vācijas robežas iestiepjas Ziemeļjūrā.<ref name=":1">{{Grāmatas atsauce|title=Pasaules ģeogrāfijas enciklopēdija|url=https://www.worldcat.org/oclc/847262173|publisher=Zvaigzne ABC|date=[©2005]|location=[Rīga]|isbn=9984-36-878-5|oclc=847262173|first=Clive|last=Gifford}}</ref> Pusi krasta līnijas garuma veido salas. Kopumā Dānijā ietilpst apmēram 443 salas, kuras aizņem 2/5 no valsts platības, un tās kopējais piekrastes garums ir 7314 kilometri. Lielākās Dānijas salas ir [[Zēlande (sala)|Zēlande]], [[Fīna]], [[Lollāna]] un [[Bornholma]]. Dānijai pieder arī tās bijušās kolonijas, kuras pašlaik ir autonomas Dānijas sastāvdaļas — pasaulē lielākā sala [[Grenlande]] un [[Fēru salas]].<ref name=":0" />

Dānijas teritorija ir viena no zemākajām un līdzenākajām pasaulē. Gandrīz visa valsts teritorija atrodas vidēji 30 metrus virs jūras līmeņa.<ref name=":1" /> Dānijas augstākā virsotne ir tikai 173 m augsta, bet zemākā vieta atrodas 7 metrus zem jūras līmeņa. Dānijas rietumu un ziemeļrietumu piekraste ir maz izrobota, bet austrumu piekrastē ir daudz juras līču. Vietām Jitlandes pussalā iestiepjas [[Fjords|fjordi]], kas veido blīvu, taču gandrīz nekuģojamu upju tīklu. Lielākais fjords ir Limfjords, kurš atrodas Jitlandes ziemeļrietumu daļā. Dānijā ir arī daudz purvu, no kuriem liela daļa mūsdienās ir nosusināti, ir daudz mazu ezeru, it sevišķi Jitlandes rietumu daļā.<ref name=":0" />

Dānijas platlapju mežus izganīja, tāpēc no 18. līdz 19. gadsimtam tika stādīti jauni meži, kas galvenokārt ir egļu. kā arī skābaržu un ozolu meži. Lielākie mežu masīvi ir rietumu un ziemeļu Jitlandes pussalā. Meži aizņem 11 % valsts teritorijas. Dānijā ir gan velēnu podzolētās, gan aluviālās, gan mežu brūnās augsnes, bet 3/4 valsts platības aizņem tīrumi — cilvēka pārveidotas augsnes un augu valsts, ir izveidojusies kultūrainava, kurā ir maz dabisko sastāvdaļu.<ref name=":0" />

=== Klimats ===
Dānijā valda mērens klimats. Ziemeļjūras, Atlantijas okeāna un siltās [[Golfa straume]]s ietekme, ko atnes mērenajos platuma grādos valdošie vēji, padara vasaru vēsāku, ziemu maigāku, bet laiku — miglaināku, tādēļ ziemā vidējā temperatūra ir ap 0 °C, bet vasarā ap 16,6 °C.<ref name=":0" />

== Valsts pārvalde ==
{{Vairāki attēli
| align = left 
| footer_align = center
 | caption_align = center
 | image1 = Frederik, Crown Prince of Denmark in 2018.jpg
 | caption1 = [[Frederiks X]], Dānijas karalis
 | image2 = 20190614 Folkemodet Bornholm Mette Frederiksen Socialdemokratiet 0285 (48063468172) (cropped).jpg
 | caption2 = [[Mete Frederiksena]], Dānijas premjerministre
 |total_width=230
 }}

Dānija ir konstitucionālā monarhija. Tajā ir pārstāvības parlamentārā sistēma, kurā valdības vadītājs ir premjerministrs, bet valsts galva — monarhs, kura rokās oficiāli ir izpildvara, lai gan faktiski tā pienākumi ir tikai reprezentatīvi un ceremoniāli.<ref name=":2">{{Tīmekļa atsauce|url=https://european-union.europa.eu/principles-countries-history/country-profiles/denmark_lv|title=Dānija|website=european-union.europa.eu|access-date=2022-08-24|language=lv}}</ref> Pašreizējais karalis [[Frederiks X]] troni mantoja no savas mātes [[Margrēte II|Margrētes II]] 2024. gadā. Likumdevēja vara pieder vienpalātas parlamentam Folketingam ar 179 deputātu vietām, kas tiek ievēlēti proporcionālās vēlēšanās uz četru gadu termiņu. Tiesu vara pieder Augstākajai tiesai, kuras tiesnešus uz mūžu ieceļ monarhs.<ref name=":3">{{Grāmatas atsauce|title=Pasaules valstu ekonomikas vārdnīca|url=https://www.worldcat.org/oclc/191044745|publisher=Jumava|date=2006|location=Rīgā|isbn=9984-38-145-5|oclc=191044745|first=Valērijs|last=Roldugins}}</ref>

Politiskā sistēma, kas apvieno parlamentāro demokrātiju un konstitucionālo monarhiju, Dānijā pastāv kopš 1901. gada. Tā pārdzīvojusi iekšpolitisko spriedzi t.s. Lieldienu krīzes laikā 1920. gadā, kad valdība noraidīja karaļa aicinājumu sarīkot jaunas vēlēšanas, un nacistu okupāciju no 1940. līdz 1945. gadam. Pašreizējā konstitūcija kopš tās pieņemšanas 1953. gadā palikusi nemainīga.<ref>{{Grāmatas atsauce|edition=1st American ed|title=The book of rule : how the world is governed|url=https://www.worldcat.org/oclc/52601448|publisher=DK|date=2004|location=London|isbn=0-7894-9354-3|oclc=52601448}}</ref>

== Demogrāfija ==
[[Attēls:Percentage of Dane's of Danish background in 2021 regionally.svg|left|thumb|Dāņu tautības iedzīvotāju īpatsvars Dānijas reģionos 2021. gadā]]
Dānija ir apdzīvota jau tūkstošiem gadu. Nosaukumu tā ieguvusi no [[Ģermāņi|ģermāņu]] cilts — dāņiem, kuri apdzīvoja [[Skone]]s pussalu mūsdienu Zviedrijā un Dānijas salas. 2022. gadā Dānijā dzīvoja 5,91 miljons iedzīvotāju, kas ir aptuveni 4 reizes vairāk nekā 19. gadsimta vidū. Lielais dabiskais pieaugums izskaidrojams ar lielu [[Dzimstība|dzimstību]] un mirstības, tai skaitā arī bērnu mirstības, samazināšanos, pilnveidojoties veselības aprūpes sistēmai. Emigrantu skaits no Dānijas uz [[Amerikas Savienotās Valstis|ASV]] 19. gadsimtā bija neliels — aptuveni 350 tūkstoši cilvēku. Pēc Otrā pasaules kara iedzīvotāju dabiskais pieaugums bija lielāks kā 30. gados, jo samazinājās mirstība. Pēdējo gadu laikā, palielinoties vecu cilvēku skaitam, pieaug mirstība, bet dzimstība samazinās. Zīdaiņu mirstība Dānijā ir līdzīga kā citur Ziemeļu un Rietumeiropā.<ref name=":0" />

2/3 iedzīvotāju dzīvo salās, un visvairāk apdzīvota ir Zēlandes sala. Tā aizņem 16 % valsts platības, un tajā dzīvo 2/5 Dānijas iedzīvotāju. Zēlandē vidējais iedzīvotāju blīvums ir 300 cilv./km². Vismazākais iedzīvotāju blīvums ir Jitlandes rietumos, kur vidējais iedzīvotāju blīvums ir 55—56 cilv./km². Dānijā kopumā vidējais iedzīvotāju blīvums ir 120 cilv.km².<ref name=":0" /> Lielākā daļa Dānijas iedzīvotāju (86 %) ir dāņi. Vairākums jeb aptuveni 90 % dāņu dzīvo Dānijā, aptuveni 6 % — ASV un gandrīz 2 % Kanādā. Mūsdienās Dienvidjitlandē — Ziemeļšlēsvigā dzīvo aptuveni 50 tūkstoši vāciešu. Trijās Dānijai piederošajās salās dzīvo ap 3 tūkstoši frīzu, Fēru salās — ap 50 tūkstošu fēru un Grenlandē — ap 55 tūkstošu [[Inuīti|inuītu]]. Dānijā dzīvo arī ap 10 tūkstošu [[Zviedri|zviedru]] un aptuveni tikpat daudz [[Norvēģi|norvēģu]]. Valstī ir neliels skaits [[Turki|turku]], [[Irākieši|irākiešu]], [[Irāņi|irāņu]], [[Pakistāņi|pakistāņu]], [[Somālieši|somāliešu]], kā arī imigrantu no kādreizējās [[Dienvidslāvija]]s.<ref name=":1" />

== Tautsaimniecība ==
Dānijai ir attīstīta rūpniecība, kurā tiek izmantotas augstās tehnoloģijas, un attīstīts lauksaimniecības sektors. Valsts un valdība rūpējas, lai nodrošinātu iedzīvotājiem augstu sociālo garantiju un dzīves līmeni.<ref name=":3" />

Dānijas ekonomikas svarīgākās nozares 2020. gadā bija valsts pārvalde, aizsardzība, izglītība, veselība un sociālā aprūpe (21,5 %), vairumtirdzniecība un mazumtirdzniecība, transports, izmitināšanas un ēdināšanas pakalpojumi (19,3 %) un rūpniecība (18,2 %). 52 % no Dānijas eksporta nokļūst ES iekšējā tirdzniecībā (14 % Vācijā un 9 % Zviedrijā), bet ārpus ES galvenie eksporta partneri ir ASV (11 %) un Norvēģija (6 %). 69 % importa ir no ES dalībvalstīm (22 % no Vācijas, 13 % no Zviedrijas un 9 % no Nīderlandes), bet ārpus ES galvenie importa partneri ir Ķīna (8 %) un Norvēģija (4 %).<ref name=":2" />

== Skatīt arī ==
* [[Dānijas karaļu uzskaitījums]]
* [[Dānijas pilsētu uzskaitījums]]
* [[Rigsdags]]
* [[Tautskola (Dānija)|Tautskola]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Eiropa}}
{{ES valstis}}
{{NATO}}

{{autoritatīvā vadība}}

[[Kategorija:Dānija| ]]
[[Kategorija:Skandināvija]]