[[Attēls:Central Jakarta.JPG|right|300px|thumb|Iela [[Džakarta|Džakartā]].]]
'''Ielas''' ir satiksmei paredzētas joslas apdzīvotās vietās. Parasti tās ir ar segumu, bieži [[Asfaltbetons|asfaltētas]] vai [[bruģis|bruģētas]]. Tās sevī ietver braucamo daļu, ietvi, iespējams arī zaļumu joslas. Pa braucamo daļu pārvietojas dažādi motorizētie [[Transportlīdzeklis|transportlīdzekļi]] un [[Velosipēds|velosipēdi]], ietve paredzēta gājējiem. Dažkārt gar ielu malām nav gājējiem paredzētās ietves, tādā gadījumā gājējiem jāpārvietojas pa braucamās daļas malu.

== Ielu nosaukumi ==

* [[Prospekts]] — gara, taisna, plata apzaļumota iela pilsētā (piemēram, [[Kurzemes prospekts]] Rīgā)
* [[Gatve (iela)|Gatve]] — iela ar platu braucamo daļu un labu segumu, kur prioritāte dota transporta kustībai (piemēram, [[Vienības gatve (Rīga)|Vienības gatve]] Rīgā)
* [[Bulvāris]] — apzaļumota iela ar soliņiem, kur prioritāte dota gājēju īslaicīgai pastaigai un atpūtai (piemēram, [[Raiņa bulvāris (Rīga)|Raiņa bulvāris]] Rīgā)
* [[Aleja]] — iela, kas no abām pusēm ir apstādīta ar kokiem (piemēram, [[Vidzemes aleja]] Rīgā)
* [[Dambis]] — uzbērta iela, kas iet pāri ūdenstilpēm vai mitrām vietām (piemēram, [[Ganību dambis]] Rīgā)
* Krastmala — iela gar upes malu (piemēram, [[11. novembra krastmala]] Rīgā)
* Šķērsiela — neliela ieliņa starp divām lielākām ielām (piemēram, [[Strādnieku šķērsiela]] Rēzeknē)
* [[Līnija]] — paralēla numurēta iela bez īpaša nosaukuma (piemēram, [[Čiekurkalna 1. līnija]] Rīgā)

Vēl ir: laukumi, caurbrauktuves, strupceļi, nobrauktuves, celiņi u.c.

{{commons|Street|Iela}}

{{sabiedrība-aizmetnis}}

[[Kategorija:Transporta infrastruktūra]]
[[Kategorija:Pilsētplānošana]]