{{Minerāla infokaste
|minerāls=Berils
|attēls=[[Attēls:BeriloEZ.jpg|300px]]
|klase=[[Silikātu minerāls]], ciklosilikāts
|ŠtruncaID=8/E.12-10
|ķīm_formula=Be<sub>3</sub>Al<sub>2</sub>(<nowiki>SiO</nowiki><sub>3</sub>)<sub>6</sub>
|singonija=[[Heksagonālā singonija|heksagonālā]]
|krāsa=Zaļa, zila, dzeltena, balta, sārta utt.
|svītra=Balta
|habituss=Stabveida, sešstūraini kristāli
|skaldnība=Vidēji izteikta vienā plaknē
|lūzums=Gliemežnīcas
|cietība=7,5—8
|spīdums=Stikla, taukains
|caurspīdīgums=Caurspīdīgs līdz puscaurspīdīgs
|laušanas_koef=n<sub>ω</sub> = 1,568—1,602 n<sub>ε</sub> = 1,564—1,595
|pleohroisms=
|blīvums=2,63—2,92
}}

'''Berils''' (iespējams, no [[grieķu valoda]]s termina ''beryllos'', ar ko apzīmēja dažādus zilganzaļus akmeņus) ir izplatīts [[minerāls]]. Berilam raksturīgi labi veidoti, heksagonāli stabveida kristāli, kuri var sasniegt ļoti lielus izmērus — pat 18 m garumu un 3,5 m platumu (Madagaskara, Malakialina).

Jau kopš seniem laikiem dzidri berila kristāli ir uzskatīti par vērtīgiem dārgakmeņiem to skaistās krāsas, izturības un spīduma dēļ. Visvērtīgākais berila paveids ir koši zaļais [[smaragds]], taču ļoti vērtīgs ir arī zeltaini dzeltenais [[heliodors]], jūras zilizaļais [[akvamarīns]] un citi berila paveidi.

== Izmantošana ==
* Berila paveidi pieder pie vērtīgākajiem dārgakmeņiem.
* Berils ir viena no nozīmīgākajām metāla — [[berilijs|berilija]] [[rūda|rūdām]].
* Berilu agrākās kultūrās (Senā Britānija) izmantoja okultai praksei — no berila izgatavotās lodēs priesteri saskatīja pārdabiskas lietas. Tikai vēlākos laikos okultajā praksē izmantotās kristāla bumbas sāka izgatavot no citiem materiāliem.

== Atradnes ==
Berilu visbiežāk atrod granītu [[pegmatīts|pegmatītos]]. Apzinātas tūkstošiem berila atradnes visos pasaules kontinentos. Latvijai tuvākās ir:
* [[Austrija]] — [[Augšaustrija]], [[Karintija]], [[Lejasaustrija]], [[Štīrija]], [[Tirole]], [[Zalcburga]]
* [[Čehija]] — [[Bohēmija]] un [[Morāvija]]
* [[Polija]], Lejassilēzija
* [[Slovākija]] — sešas atradnes
* [[Somija]] — septiņas atradnes
* [[Ungārija]]
* [[Vācija]] — [[Bādene-Virtemberga]], [[Bavārija]], [[Hesene]], [[Saksonija]], [[Šlēzviga-Holšteina]], [[Tīringene]]
* [[Zviedrija]] — 53 atradnes visā valstī, ieskaitot Arlandas lidostu pie Stokholmas

== Paveidi ==
Berila paveidus izdala pēc to krāsas. Vairāki berila paveidi pieder pie vērtīgākajiem un pazīstamākajiem dārgakmeņiem.
* '''Aeroidess''' — bāli zils
* '''[[Akvamarīns]]''' — jūras zils
* '''[[Biksbīts]]''' ('''sarkanais berils''') — sarkans, aveņkrāsas
* '''Eglestonas ametista bazaltīns''' — violets
* '''[[Gošenīts]]''' — gandrīz bezkrāsains
* '''[[Heliodors]]''' ('''zelta berils''') — zeltaini dzeltens
* '''[[Maksikss]]''' ('''maksiksa akvamarīns''') — pleohroisks, gaismas jūtīgs akvamarīns
* '''[[Morganīts]]''' ('''cēzija berils''') — rozā
* '''Pačea''' — tumši zaļš, ar hromu bagāts smaragds
* '''Rīzlingas berils''' — zaļu vīnogu krāsas berils, atklāts Vācijā 1850. gados, atrodams tikai Vācijā
* '''[[Smaragds]]''' — koši zaļš, skaistākais berils atrodams [[Kolumbija|Kolumbijā]]
* '''[[Vorobjevīts]]''' — šis termins tiek lietots gan bezkrāsainiem ar [[cēzijs|cēziju]] bagātinātiem beriliem, gan arī rožu krāsas beriliem

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.mindat.org/min-819.html Mindat.org (angliski)]
* [http://www.webmineral.com/data/Beryl.shtml Webmineral.org (angliski)]

{{autoritatīvā vadība}}

[[Kategorija:Minerāli]]
[[Kategorija:Dārgakmeņi]]
[[Kategorija:Rūdu minerāli]]
[[Kategorija:Alumīnija minerāli]]
[[Kategorija:Berilija minerāli]]
[[Kategorija:Ciklosilikāti]]