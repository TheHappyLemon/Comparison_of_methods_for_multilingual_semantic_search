{{Infokaste+}}
[[Attēls:Karen Blixen 1913.jpg|thumb|Karena Bliksena (1913)]]
'''Karena Bliksena''', dzimusi '''Dinesena''' (''Karen Blixen'', ''Dinesen''; dzimusi 1885. gada 17. aprīlī [[Roskilde|Roskildē]], mirusi 1962. gada 7. septembrī turpat), bija [[Dānija|dāņu]] rakstniece. Viņa bija pazīstama arī ar pseidonīmiem Īzaks Dinesens (''Isak Dinesen'') un Pjērs Andrezels (''Pierre Andrezel''). Bliksena ir rakstījusi gan [[dāņu valoda|dāņu]], gan [[angļu valoda|angļu]] valodā.

Karena Bliksena dzimusi Dānijai piederošajā [[Zēlande (sala)|Zēlandes]] salā. 1914. gadā viņa apprecējās ar savu zviedru brālēnu baronu Broru fon Bliksenu-Fineki (''Baron Bror von Blixen-Finecke''). Šīs laulības notika pēc neveiksmīgas mīlas dēkas ar viņa brāli. 1914. gadā pāris pārcēlās uz [[Kenija|Keniju]], kur viņi izlietoja savus ietaupījumus, lai ierīkotu kafijas plantāciju. Abi laulātie bija visnotaļ atšķirīgi gan izglītībā, gan temperamenta ziņā, turklāt Brors Bliksens savai sievai bija neuzticīgs. Pirmā laulības gada beigās Karenai tika diagnosticēts [[sifiliss]], ar kuru viņa slimoja īpaši smagā formā. Bliksenu pāris izšķīrās 1925. gadā, lai gan abi dzīvoja atsevišķi jau kopš 1921. gada.<ref>{{Tīmekļa atsauce|url=http://blixen.dk/life-writings/karen-blixens-life/karen-blixen-in-africa/?lang=en|title=Karen Blixen in Africa|publisher=Karen Blixen Museet|access-date={{dat|2019|07|02||bez}}|archive-date={{dat|2016|10|23||bez}}|archive-url=https://web.archive.org/web/20161023211654/http://blixen.dk/life-writings/karen-blixens-life/karen-blixen-in-africa/?lang=en}}</ref>

1918. gadā Kenijā Karena sastapa angli [[Deniss Finčs Hatons|Denisu Finču Hatonu]] (1887—1931), kurš bija safari mednieks. Pēc Karenas šķiršanās viņiem izveidojās cieša draudzība, kura, iespējams, pārauga ilglaicīgās attiecības. Deniss gāja bojā, avarējot privātajai lidmašīnai 1931. gadā. Viņa nāvi Karena ir pieminējusi arī savā autobiogrāfiskajā grāmatā "[[Prom no Āfrikas (romāns)|Prom no Āfrikas]]" (''Out of Africa'', 1937). Tajā laikā pasaulē valdīja ekonomiskā krīze, kas skāra arī Keniju. Turklāt augsne, uz kuras atradās Bliksenas ferma, nebija īsti piemērota kafijas audzēšanai. Līdz ar to Karenai nācās pārdot un pamest savu iemīļoto fermu. Pēc Bliksenas grāmatas motīviem veidota [[Sidnijs Polaks|Sidnija Polaka]] filma "[[Prom no Āfrikas]]" (1985), kas ieguva 7 [[Amerikas Kinoakadēmijas balva]]s, tai skaitā arī balvu "[[Labākā filma (Amerikas Kinoakadēmijas balva)|Labākā filma]]".

Bliksena atgriezās Dānijā trīsdesmitajos gados, kur uzsāka nopietnu rakstnieces darbu. Dānijā viņa pavadīja visu savu atlikušo mūžu. 1934. gadā tika izdots stāstu krājums "Septiņi gotiski stāsti" (''Seven Gothic Tales''). Viens no Bliksenas pazīstamākajiem darbiem ir stāsts "Babetes svētki" (''Babette's Feast''), kura ekranizācija (''Babette's Feast'', 1987) ieguva [[Amerikas Kinoakadēmijas balva|Amerikas Kinoakadēmijas balvu]] kā [[Labākā starptautiskā spēlfilma (Amerikas Kinoakadēmijas balva)|labākā filma svešvalodā]].

Liela daļa Bliksenas darbu publicēti tikai pēc viņas nāves.

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
{{Aktieru ārējās saites}}

{{rakstnieks-aizmetnis}}

{{autoritatīvā vadība}}

{{DEFAULTSORT:Bliksena, Karena}}
[[Kategorija:1885. gadā dzimušie]]
[[Kategorija:1962. gadā mirušie]]
[[Kategorija:Dāņu rakstnieki]]
[[Kategorija:Dāņu valodā rakstošie]]
[[Kategorija:Angļu valodā rakstošie]]
[[Kategorija:Dānijas dižciltīgie]]
[[Kategorija:Cilvēki no Kopenhāgenas]]
[[Kategorija:Galvaspilsētas reģionā (Dānija) dzimušie]]