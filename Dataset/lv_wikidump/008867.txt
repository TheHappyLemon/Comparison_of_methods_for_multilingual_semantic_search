[[Attēls:Tren a las nubes cruzando Viaducto la Polvorilla.jpg|thumbnail|250px|Vilciens]]
[[Attēls:BNSF GE Dash-9 C44-9W Kennewick - Wishram WA.jpg|thumbnail|250px]]
<!--- šis attēls tika izvēlēts, jo Vikikrātuvē ir atzīts par vērtīgu --->
'''Vilciens''' ir nosūtīšanai sagatavots ritekļu formējums no [[lokomotīve]]<nowiki/>i piekabinātiem vagoniem vai - no ritošā sastāva pašgaitas vienībām - [[Motorvagons|motorvagona]](-niem), kam var būt piekabināts(-i) vagons(-i). [[Dzelzceļa līnija|Dzelzceļa līnijā]] ar vilcienu var pārvadāt gan [[pasažieris|pasažierus]], gan dažāda veida [[krava|kravu]]. Senāk lielākā daļa vilcienu darbojās ar [[tvaika dzinējs|tvaika dzinēju]], bet mūsdienās parasti tie tiek darbināti ar [[elektrība|elektrību]] vai arī [[dīzeļdzinējs|dīzeļdzinēju]].

Vilciena sastāvs var būt no vienas vai arī vairākām [[lokomotīve|lokomotīvēm]] un vairākiem [[vagons|vagoniem]]. Ir arī vilcieni, kuriem ir tikai viens posms, kas kalpo gan kā lokomotīve, gan kā vagons ([[automotrise]]s jeb motrises).

Vilcieni var pārvietoties pa divsliežu, viensliežu un šaursliežu [[dzelzceļš|dzelzceļu]]. Ir arī vilcieni, kurus var uzskatīt gan par pasažieru, gan par kravas vilcieniem, jo tie pārvadā abus reizē.

== Vilcienu veidi ==
=== Ātrgaitas vilcieni ===
[[Attēls:TGV-Duplex Paris.jpg|thumbnail|250px|Franču ''Train à Grande Vitesse'' ātrgaitas vilciens]]
Moderno [[ātrgaitas vilciens|ātrgaitas vilcienu]] būve veicina [[tehnika]]s attīstību, lai iegūtu maksimālu [[ātrums|ātrumu]] un [[komforts|komfortu]], izmantojot tradicionālās dzelzceļu un lokomotīvju konstrukcijas. 1960. gados vairākums speciālistu uzskatīja, ka [[tērauds|tērauda]] riteņi un [[sliedes]] ir lemti aizmirstībai un tos aizvietos [[maglevs|maglevi]] un [[gaisa spilvena vilciens|gaisa spilvena vilcieni]]. Tomēr pilnīgi jauna tipa ceļu un vilcienu izgatavošanai ir nepieciešami milzīgi līdzekļi, tādēļ [[inženieris|inženieriem]] nācās no jauna pievērsties tradicionālajām dzelzceļa iespējām.

Mūsdienu ātrgaitas vilcieniem, piemēram, japāņu ''[[Shinkansen]]'' un franču ''[[Train à Grande Vitesse]]'' (TGV), ir daudz kopēja tehniskajā izveidē, lai palielinātu ātrumu un neatstātu novārtā [[drošība|drošību]]. Šiem vilcieniem izmanto speciālus sliežu ceļus. Vilcieniem ir [[aerodinamika|aerodinamiska]] forma, un tos dzen [[elektrodzinējs|elektrodzinēji]], kuriem ar [[pantogrāfs|pantogrāfu]] strāvu pievada no gaisa [[kontakttīkls|kontakttīkla]]. Vilcieni ir relatīvi viegli, jo [[lokomotīve]]s un [[vagons|vagonu]] korpusi izgatavoti no [[alumīnijs|alumīnija]], bet lokomotīvēs nav smago [[dīzeļdzinējs|dīzeļdzinēju]]. Vēl vairāk vilciena svars ir samazināts [[TGV]], jo tajā izmantoti ratiņi (riteņu agregāti), kas kopīgi diviem vagoniem. Šiem vilcieniem paredzētos īpašos dzelzceļus būvē tā, lai [[liekuma rādiuss]] līkumos būtu vismaz 5 [[kilometrs|km]] un ceļa slīpums nodrošinātu vilciena drošu [[stabilitāte|stabilitāti]]. Tur, kur nav iespējams uzbūvēt speciālu dzelzceļu, izmanto tā saukto "[[noliecošais vilciens|noliecošos vilcienus]]". Piemēram, amerikāņu ''[[Acela]]'' un itāļu ''[[Superpendolino]]'' balstiekārtas noliec vilcienu, kad tas iebrauc līkumā, un tā var sasniegt lielāku ātrumu arī uz parastā sliežu ceļa.

=== Vilcieni uz magnētiskā spilvena ===
[[Attēls:Maglev june2005.jpg|thumbnail|250px|Magnētiskās levitācijas vilciens [[Šanhaja|Šanhajā]]]]
Mūsdienās, lai pēc iespējas ātrāk varētu pārvietoties, tiek izgudroti arvien ātrāki un drošāki vilcieni. Viens no šādiem vilcienu veidiem ir vilciens uz [[magnētiskais spilvens|magnētiskā spilvena]] ([[magnētiskais lauks]]) jeb [[magnētiskās levitācijas vilciens]] (''maglev''). Pirmo šādu vilcienu līniju atklāja 2002. gadā [[Šanhaja|Šanhajā]]. Tā savieno [[lidosta|lidostu]] ar 30 [[kilometrs|km]] attālo [[pilsēta]]s centru. 7 [[minūte|minūšu]] un 20 [[sekunde|sekunžu]] ilgā braucienā šāds vilciens spēj attīstīt 431 km/h lielu [[ātrums|ātrumu]] (vidējais ātrums 250 km/h).

Šādu vilcienu apmēram [[centimetrs|centimetra]] augstumā virs vadsliedes notur spēcīgi [[elektromagnēts|elektromagnēti]], tādēļ tas pārvietojas tikpat kā bez [[berze]]s. [[Maiņstrāva]] vadsliedes tinumos plūst tā, ka izveidojas daudzi magnetizēti posmi — pārmaiņus ar pretēju [[polaritāte|polaritāti]]. Arī vilcienam ir magnēti, kas, saskaņoti mainot polaritāti, attiecīgi pievelk vai atgrūž vadsliedes posmus, un vilciens tiek vienlaikus grūsts uz augšu un vilkts uz priekšu.

== Vilcienu avārijas un katastrofas ==
Vistraģiskākā vilcienu katastrofa ar visvairāk [[upuri]]em notika {{dat|2004|12|26||bez}} [[Šrilanka|Šrilankā]], kad pēc [[2004. gada Indijas okeāna zemestrīce]]s izcēlās [[cunami]] vilnis, kas apgāza un aizskaloja tajā brīdī gar krastu kursējošo vilcienu. Tiek lēsts, ka šajā avārijā kopējais upuru skaits bija vismaz 1700. Līdz tam visnāvējošākā vilcienu katastrofa notika {{dat|1917|12|12||bez}} [[Francija|Francijā]], kur upuru skaits bija no 800 līdz 1000.

Arī [[Latvija|Latvijā]] ir notikušas vairākas vilcienu katastrofas. Traģiskākā bija 1976. gada 16. februārī [[Jugla (stacija)|Juglas stacijā]] (bojā gāja 46 cilvēki).<ref>[http://www.diena.lv/arhivs/liktenigie-pusvardi-10388907 Liktenīgie pusvārdi]</ref> Interesanti ir tas, ka netālu no šīs vietas 1938. gada 1.septembrī arī notika vilciena katastrofa, taču tā tika fiksēta kā ceļu satiksmes negadījums, jo tas notika uz [[pārbrauktuve]]<nowiki/>s, kur vilciens sadurās ar kravas auto.<ref>{{Tīmekļa atsauce |url=http://www.ldz.lv/uploaded_files/avarija_jugla.doc |title=Dzelzceļa avārija Juglā 1938.gada 1.septembrī |access-date={{dat|2013|08|17||bez}} |archive-date={{dat|2013|09|09||bez}} |archive-url=https://web.archive.org/web/20130909131441/http://www.ldz.lv/uploaded_files/avarija_jugla.doc }}</ref> Bojā gāja tvaika lokomotīves mašīnists un tā palīgs, cieta pirmā vagona pasažieri.

2005. gada 2. februārī notika elektrovilciena un dīzeļvilces vilciena Maskava—Rīga, kas devās uz depo, sadursme. Tas notika starp [[Vagonu parks (stacija)|Vagonu parku]] un [[Rīgas Pasažieru stacija|Rīgas Pasažieru staciju]] 3 gadus pēc Rīgas stacijas datorvadības modernizācijas. <!-- Interesanti ir tas, kad tas notika laikā, kad bija konference par iekšzemes pasažieru pa dzelzceļu dotēšanu. No 2005. gada bija plānots celt biļešu cenas, tomēr pēc Satiksmes ministrijas lūguma cenu celšana uz laiku tika apturēta. Rekonstruējot Rīgas staciju par Origo tika atrasti cilvēka skeleti.{{fact}} Pēc cilvēku nostāstiem, 1960. gados būvējot Rīgas staciju, zeme tika vesta no senkapiem, un avāriju esot izraisījuši mirušo gari par miera traucēšanu.{{fact}} Tajā pašā dienā turpat netālu izcēlās ugunsgrēks kādā ēkā Kurbada ielā.  ///kurā īsti dienā? kas tās vispār par baumām? -->

== Attēlu galerija ==
<center><gallery perrow=4>
Attēls:5051 Earl Bathurst Cocklewood Harbour.jpg|[[Tvaika lokomotīve]]
Attēls:Koleje_lotewskie.jpg|[[Rīgas vagonbūves rūpnīca|RVR]] ražotais ER-2 elektrovilciens
Attēls:RVR-Triebwagen.JPG|Elektrovilciens ER-2 [[Rīgas Pasažieru stacija|Rīgas Pasažieru stacijā]]
Attēls:Čiekurkalns - Jugla.jpg|Dīzeļvilciens DR1A iecirknī [[Čiekurkalns (stacija)|Čiekurkalns]] - [[Jugla (stacija)|Jugla]]
Attēls:ID_diesel_loco_CC_201-05_060327_4217_kta.jpg|Dīzeļlokomotīve GE U20C [[Indonēzija|Indonēzijā]]
Attēls:Diesel_locomotive.JPG|Pilna platuma kabīnes dīzeļlokomotīve GE U20C
Attēls:ID_diesel_loco_CC_204-06_060403_2512_mri.jpg|Datorizēti kontrolējama dīzeļlokomotīve GE U20C
</gallery>
</center>

== Atsauces ==
{{atsauces}}

== Ārējās saites ==
{{commonscat|Trains|vilcieni}}
{{refbegin}}
* [https://web.archive.org/web/20190725000138/https://www.ldz.lv/ Latvijas dzelzceļa mājaslapa]
* [http://www.pv.lv A/S "Pasažieru Vilciens" mājaslapa]
{{refend}}

{{dzelzceļš-aizmetnis}}

[[Kategorija:Vilcieni| ]]