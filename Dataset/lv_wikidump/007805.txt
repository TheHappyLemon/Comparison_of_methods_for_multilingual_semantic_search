{{Salu infokaste
|nosaukums           = Sāmsala
|attēls              = Ohessaare 2005.jpg
|attēla paraksts     = Vējdzirnavas pie Ohesāres
|attēla izmērs       =
|vietaskarte         = Igaunija
|map_custom          = no
|vietējais nosaukums = Saaremaa
|izvietojums         = [[Baltijas jūra]]
|arhipelāgs          = [[Monzunda arhipelāgs]]
|latd=58|latm=25|lats=0|latNS=N |longd=22|longm=30|longs=0|longEW=E
|platība             = 2673
|garums              = 97
|platums             = 47
|krasta līnija       = 854
|augstākais kalns    = [[Vidumegi]]
|augstums            = 54
|valsts              = Igaunija
|valsts adm vienības tips = Apriņķis
|valsts adm vienība       = [[Sāres apriņķis]]
|iedzīvotāji         = 32 800
|blīvums             = 12,3
|pamatiedzīvotāji    = [[igauņi]]
|valsts lielpilsēta  = [[Kuresāre]]
|piezīme =
}}
'''Sāmsala''' jeb '''Sāremā''' ({{val|et|Saaremaa}})<ref>{{Tīmekļa atsauce |title= Kā pareizi lietot kaimiņvalsts salu – '''Sāremā''' vai '''Sāmsala?''' |year= 2008 |format=[[Pārnesams dokumentu formāts|PDF]] |publisher= [[Latviešu valodas aģentūra]] |url= http://www.valoda.lv/wp-content/uploads/docs/BUJ/Pareizrakstiba_.pdf#page=18 |accessdate= 2017. gada 10. maijā |quote=Igauņu valodā salas nosaukums rakstāms '''Saaremaa''', kas latviešu valodā atveidojams '''Sāremā'''. Arī Konsultāciju daļas ieteikums būtu šo salu saukt '''Sāremā''' – atbilstoši igauņu valodā rakstītajam vietvārdam. Salas nosaukumus '''Sāmu sala''' jeb '''Sāmsala''' nosaka latviešu valodā izveidojusies vēsturiska tradīcija.}}</ref> ir lielākā [[Igaunija]]i piederošā [[sala]] un trešā lielākā sala [[Baltijas jūra|Baltijas jūrā]]. Tā atrodas [[Monzunda arhipelāgs|Monzunda arhipelāgā]], uz dienvidiem no [[Hījumā]] salas. Blakus, austrumos atrodas [[Muhu]] sala, bet dienvidos no [[Latvija]]s to šķir [[Irbes šaurums]]. Sāmsala ir [[Sāres apriņķis|Sāres apriņķa]] galvenā sala.

Sāmsalā dzīvo aptuveni 32 800 iedzīvotāju <small>(2010)</small>, tās lielākā pilsēta ir [[Kuresāre]].

== Salas nosaukumi ==
* [[zviedru valoda|Zviedru]] un [[vācu valoda|vācu]] nosaukums salai ir Ēzele (''Ösel''). Šis nosaukums cēlies no vikingu sāgās pieminētās salas ''Eysysla'' — ‘Salas apriņķis (sisla)’<!-- ‘Nodokļu sala’ -->.
* Latīņu valodā rakstītajās hronikās Sāmsala tiek dēvēta par ''Osilia''.
* Kontinentā dzīvojošo igauņu agrākais salas nosaukums ir bijis "Kuršu sala" (''Kuresaar''), kas vedina domāt par salas pakļautību [[kurši]]em pēc vikingu laikmeta beigām.
* Savukārt [[līvi]] šo salu 12.—13. gadsimtā saukuši par "Sāmu zemi" (''Sāme mō''), šis vārds lietots arī [[Indriķa hronika]]s tekstā.
* Mūsdienu igauņu un somu valodās šo salu dēvē par "Salas zemi" (igauniski — ''Saaremaa'', [[somu valoda|somiski]] — ''Saarenmaa'').

== Ģeogrāfija ==
Salas krasta līnijas garums ir apmēram 854 km, ap salu ir ap 600 mazāku saliņu. Ap 40% salas klāj mežs. Lielākais ezers ir [[Sūrlahts]]. Salā atrodas ap 10 pirms aptuveni 4000 gadiem meteorīta trieciena rezultātā radušies [[meteorīta krāteris|meteorītu krāteri]], tai skaitā izcils dabas piemineklis — [[Kāli meteorīta krāteris]].

Pateicoties salīdzinoši siltajam un maigajam klimatam, salai raksturīga augsta sugu daudzveidība, tai skaitā 35 [[orhidejas|orhideju]] sugas. Sāmsalā aug arī viens no ļoti retajiem Ziemeļeiropas [[endēms|endēmiem]] — augs ''Rhinanthus osiliensis'', kas nav sastopams citur pasaulē.
Austrumos no salas atrodas [[Vilsandi nacionālais parks]] (daļa rezervāta ir arī uz Sāmsalas), dienvidrietumu daļā — [[Vīdumē rezervāts]].

Salā ir šādi ģeogrāfiski objekti:
* [[Kibasāres pussala]] — salas ziemeļaustrumos, vistuvāk Igaunijas pamatdaļai;
* [[Pammanas pussala]] — salas ziemeļos;
* [[Rietumsāmsalas augstiene]] — atrodas salas ziemeļrietumos;
* [[Serves pussala]] — dienvidos, vistuvāk [[Kurzeme]]i;
* [[Vetas pussala]] — dienvidaustrumos;
* [[Tagameizas pussala]] — ziemeļrietumos.

Daži no Sāmsalas ciematiem un pilsētām:
* [[Kihelkonna]]
* [[Kuresāre]] — vienīgā pilsēta, ap 16 000 iedzīvotāju
* [[Leizi]]
* [[Orisāre]] — otra lielākā apdzīvotā vieta Sāmsalā
* [[Sēre (Sāmsala)|Sēre]] — Serves pussalā
* [[Vēre (Sāmsala)|Vēre]]

== Vēsture ==
[[Attēls:OeselLivTrty1241.jpg|260px|thumb|1241. gadā noslēgtais miera līgums starp Sāmsalas, Livonijas ordeņa un Sāmsalas-Vīkas bīskapijas pārstāvjiem.]]
[[Attēls:M. Siliņa Senās Igauņu zemes karte karte 1890.jpg|thumb|260px|Senās Igauņu zemes karte Latviešu Indriķa laikā ([[Matīss Siliņš]], 1890).]]

Arheoloģiskie atradumi liecina, ka Sāmsala apdzīvota vismaz 5 000 gadus ilgi. Senās skandināvu [[sāgas|sāgās]] salu dēvē ''Eysysla'', kas devis salai tās nosaukumu zviedru, vācu dāņu un latīņu valodās. Igaunijas pamatdaļu pretstatā salām igauņi dēvēja par ''Suuremaa'' — ‘lielo zemi’, ko senie skandināvi tulkoja savā valodā kā ''Adalsysla''.

Skandināvu sāgas liecina par biežām sadursmēm starp saliniekiem un [[vikingi]]em. Arī paši salinieki nereti devās laupītāju gaitās. Sāmsala bija turīgākā senās Igaunijas daļa.

[[Livonijas krusta kari|Livonijas krusta karu]] laikā 1227. gadā krustneši ieņēma Sāmsalu. Kad [[1236]]. gadā Sāmsalā sākās dumpis, kas beidzās ar salinieku un ordeņa mestra vienošanos. [[1270]]. gadā salu izpostīja lietuvieši un [[zemgaļi]], kas uzvarēja Livonijas ordeņa karaspēku [[Karuzes kauja|kaujā uz ledus pie Karuzes]]. Kaujā krita arī ordeņa mestrs [[Oto fon Luterbergs|Otons Rodenšteins]].

Daļu no salas tieši pārvaldīja Livonijas ordenis, daļu — [[Sāmsalas—Vīkas bīskapija]]. Pēc [[Livonijas Konfederācija]]s sabrukuma ordenis [[1560]]. gada [[15. aprīlis|15. aprīlī]] pēdējais Sāmsalas—Vīkas katoļu bīskaps [[Jānis V fon Minhauzens]] savu bīskapiju pārdeva [[Dānijas karaļi|Dānijas karalim]] Frederikam II, kura jaunākais brālis [[Magnuss (Livonijas karalis)|Magnuss]], vēlākais Livonijas karalis, tika ievēlēts par bīskapu. 1560. gada maijā Dānijas karalis no Ulriha Bēra atpirka arī Kurzemes bīskapa tiesības par labu savam jaunākajam brālim Magnusam.
Teritoriju apvienošanas nolūkā Dānija iemainīja Polijai—Lietuvai bīskapijas kontinentālo daļu pret to Sāmsalas daļu, kas agrāk piederēja Livonijas ordenim, tādējādi visa Sāmsala un Kurzemes bīskapija kļuva par Dānijas īpašumu.

[[1645]]. gadā Sāmsala nokļuva [[Zviedrija]]s pakļautībā un ietilpa [[Zviedru Vidzeme]]s sastāvā. [[1721]]. gadā Sāmsala kļuva par [[Vidzemes guberņa]]s daļu [[Krievijas Impērija]]s sastāvā.

[[Pirmais pasaules karš|Pirmā pasaules kara laikā]] [[1917]]. gada oktobrī vācu armija no Kurzemes pārcēlās pāri Irbes šaurumam un ieņēma Igaunijas salas un turēja tās savā kontrolē līdz kara beigām. Pēc pirmā pasaules kara kopā ar pārējo Igauniju ieguva neatkarību no Krievijas Impērijas. [[otrais pasaules karš|Otrā pasaules kara]] laikā un pēc tam uz Vāciju un Krieviju tika izsūtīti ap 30% salinieku.

[[Igaunijas PSR]] laikā, pateicoties tam, ka sala ir izolēta, to maz skāra [[pārkrievošana]], ap 98% salas iedzīvotāju ir igauņi.

== Saimniecība ==
Salu var sasniegt pa dambi no [[Muhu|Muhu salas]], ar prāmi no [[Pērnava]]s un [[Hījumā]]. Regulārā prāmju satiksme ar [[Ventspils|Ventspili]] ir pārtraukta. [[Kuresāre|Kuresārē]] ir lidosta; regulāri lidojumi uz [[Tallina|Tallinu]] un sezonāli lidojumi — uz [[Pērnava|Pērnavu]], [[Helsinki]]em, [[Rīga|Rīgu]] un [[Stokholma|Stokholmu]].

Sāmsalu ar Muhu salu savieno [[1896]]. gadā uzcelts dambis, pētīta arī iespēja to savienot ar Igaunijas pamatdaļu ar liela tilta palīdzību.
Kārmas karjerā iegūst [[dolomīts|dolomītu]], kuru izmanto dekoratīvajai apdarei. Ar Sāmsalas dolomītu apdarinātas [[Rīga]]s Stacijas laukuma tuneļu ieejas un citas celtnes.

== Dabas un kultūras pieminekļi ==

* [[Kāli meteorīta krāteris]] — krāteris ar 110 metrus lielu diametru, izveidojies vēsturiskajā laikā — aptuveni pirms 4 000 gadiem.
* [[Karjas baznīca]] — 14. gadsimtā celta, maza baznīca ar greznu, autentisku interjeru
* [[Kuresāres viduslaiku pils]] — [[1380]]. gadā celta labi nocietināta un labi saglabājusies pils
* [[Pangas klints]] — ap 22 metrus augsta [[kaļķakmens]] klints salas rietumu krastā.
* [[Poides pils]], 13. gadsimtā celto ordeņa pili sāmsalieši iznīcināja [[Jurģa nakts sacelšanās]] laikā 
* [[Undvas klints]] — klints salas ziemeļrietumos
* [[vējdzirnavas]] — salas kultūrainavu veido daudzas senatnīgas vējdzirnavas.
* [[Zoneburgas pils]], 14. gadsimtā celta ordeņa pils

== Ievērojami cilvēki ==
* [[Fabiāns Gotlībs fon Belinshauzens]] (1778—1852) — viens no pirmajiem cilvēkiem, kas sasniedza [[Antarktīda|Antarktīdu]]
* [[Luijs Kāns]] (1901—1974) — ievērojams ASV arhitekts
* [[Arnolds Rītels]] (1928) — bijušais Igaunijas prezidents

== Galerija ==
<gallery>
Kaali main crater on 2005-08-10.3.jpg|Kāli meteorīta krāteris
Castlekuressaare.JPG|Kuresāres viduslaiku pils
Kuressaare linnus õhust.jpg
Karja kirik Leisi vallas Saaremaal.jpg
Angla tuulikud Saaremaal.jpg
Sõrve tuletorn 2013.jpg
Püha kirik suvisel Saaremaal.jpg
Mihkli Talumuuseum 2009 - 004.JPG
</gallery>

== Skatīt arī ==
* [[Kibasāres bāka]]
* [[Lodes bāka]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.saaremaa.ee Sāmsala] {{en ikona}}/{{ee ikona}}/{{ru ikona}}/{{fi ikona}}
* [http://www.historyfiles.co.uk/KingListsEurope/EasternLivoniaOeselWiek.htm Sāmsalas valdnieku uzskaitījums] {{en ikona}}
* [https://saaremaa.org Saaremaa.org] #1 Sāmsala informācijas portāls

{{Senās Igaunijas zemes}}

{{autoritatīvā vadība}}

[[Kategorija:Sāmsala| ]]
[[Kategorija:Igaunijas salas]]
[[Kategorija:Monzunda arhipelāgs]]
[[Kategorija:Sāres apriņķis]]
[[Kategorija:Igaunijas vēsturiskās zemes]]