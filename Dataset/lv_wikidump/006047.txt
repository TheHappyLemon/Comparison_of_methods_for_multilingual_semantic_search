[[Attēls:Cowboy.jpg|right|thumb|240px|[[Kovbojs]] ir mežonīgo rietumu simbols]]
'''Mežonīgie rietumi''' ({{val|en|Wild West}}) ir [[sarunvaloda]]s nosaukums mūsdienu [[Amerikas Savienotās Valstis|Amerikas Savienoto Valstu]] teritorijai, kas 19. gadsimta otrajā pusē vēl nebija iekļauta ASV sastāvā. Paplašinoties ASV teritorijai un urbanizācijas līmenim, mežonīgo rietumu teritorijas samazinājās līdz 1890. gadā pazuda pilnībā.

Daudzi cilvēki pameta aizvien vairāk apdzīvoto ASV austrumu daļu un devās uz mežonīgajiem rietumiem. Lielākā daļa no viņiem bija [[imigranti]] no [[Eiropa]]s. Pārcelšanās iemesli bija dažādi. Daudziem dzīvošana austrumu [[štats|štatos]] bija par dārgu, bet rietumos bija neapdzīvotas teritorijas, kurās varēja kļūt par [[Lauksaimniecība|lauksaimnieku]]. Citi cerēja ātri kļūt bagāti, atrodot zeltu. Pēc tam, kad 1848. gadā [[Kalifornija|Kalifornijā]] tika atrasts [[zelts]], sākās tā sauktais [[Kalifornijas zelta drudzis|Zelta drudzis]], kas tikai pastiprināja ceļotāju plūsmu. Dažiem neapdzīvotās teritorijas rietumos bija ideālas, lai varētu netraucēti dzīvot pēc saviem [[reliģija|reliģiskajiem]] vai citiem uzskatiem, piemēram, [[mormoņi]] pārcēlās uz [[Jūta|Jūtas štatu]].

Jau 19. gadsimtā mežonīgie rietumi tika [[romantisms|romantizēti]]. Tipiski sižeti stāstos un filmās par mežonīgajiem rietumiem ir sadursmes ar [[indiāņi]]em, [[kovbojs|kovboju]] piedzīvojumi, [[Amerikas bizons|bizonu]] [[medības]], zelta meklētāju plāni, [[šerifs|šerifu]] un bandītu divkaujas. Mežonīgie rietumi tiek attēloti [[vesterns|vesternu]] filmās.

== Ārējās saites ==
{{sisterlinks-inline}}
{{Enciklopēdiju ārējās saites}}

{{aizmetnis}}

{{autoritatīvā vadība}}

[[Kategorija:ASV vēsture]]