{{Citas nozīmes|pilsētu|Krāslava (nozīmju atdalīšana)|Krāslava}}
{{Apdzīvotas vietas infokaste
 | name                     = Krāslava
 | native_name              = 
 | settlement_type          = Novada pilsēta
 | other_name               = 
 | nickname                 = 
 | motto                    = 
 | image_skyline            = Kraslava (pilsetas centrs).jpg
 | image_caption            = Krāslavas pilsētas centrs
 | image_flag               = 
 | flag_link                = 
 | image_shield             = Coat_of_Arms_of_Krāslava.svg
 | shield_link              = Krāslavas ģerbonis
 | pushpin_map              = Latvija
| pushpin_label_position = left
| latd  = 55| latm  = 53| lats  = 42| latNS  = N
| longd = 27| longm = 09| longs = 54| longEW = E
 | subdivision_type         = [[Suverēno valstu uzskaitījums|Valsts]]
 | subdivision_name         = '''{{karogs|Latvija}}'''
 | subdivision_type1        = Novads
 | subdivision_name1        = [[Krāslavas novads]]
 | subdivision_type2        = 
 | subdivision_name2        = 
 | established_title        = Pilsētas tiesības
 | established_date         = kopš 1923. gada
 | established_title2       = 
 | established_date2        = 
 | seat_type                = Citi<br />nosaukumi
 | seat                     = {{val|ltg|Kruoslova}} <br />{{val|la|Craslavia}}<br /> {{val|de|Kreslau}} <br /> {{val|ru|Краслава}} <br /> {{val|pl|Krasław}}
 | area_total_km2           = 8.5
 | population_footnotes     = <ref name="iedz skaits">{{iedzsk|ats}}</ref>
 | population_total         = 6691
 | population_as_of         = 2020
 | population_rank          = 
 | population_density_km2   = 787
 | timezone                 = [[Austrumeiropas laiks|EET]]
 | utc_offset               = +2
 | timezone_DST             = [[Austrumeiropas laiks|EEST]]
 | utc_offset_DST           = +3
 | postal_code_type         = Pasta indeksi
 | postal_code              = LV-560(1-3)
 | area_code                = 
 | website                  = {{URL|www.kraslava.lv}}
 | footnotes                = 
}}
'''Krāslava''' ({{val|ltg|Kruoslova}})<ref>{{Tīmekļa atsauce |url=https://vvc.gov.lv/advantagecms/export/docs/komisijas/pilsatys_2019.pdf |title=Latvīšu volūdys ekspertu komisejis Latgalīšu rokstu volūdys apakškomisejis svareiguokī lāmumi 2019. godā |publisher=[[Valsts valodas centrs]] |access-date=2020. gada 3. janvārī |archive-date=2020. gada 25. Novembris |archive-url=https://web.archive.org/web/20201125114948/https://vvc.gov.lv/advantagecms/export/docs/komisijas/pilsatys_2019.pdf }}</ref> ir [[pilsēta]] [[Latvija]]s dienvidaustrumos [[Daugava]]s abos krastos ([[Latgale]]s un [[Sēlija]]s teritorijā), [[Krāslavas novads|Krāslavas novada]] centrs.

== Ģeogrāfija ==
Krāslava atrodas šaurajā Daugavas ielejas [[Latgales augstiene]]s [[Augšdaugavas pazeminājums|Augšdaugavas pazeminājumā]], kuru ziemeļos no ielejas norobežo [[Dagdas pauguraine]], bet dienvidos — [[Augšzemes augstiene]]s [[Skrudalienas pauguraine]]. Vidējā gaisa temperatūra janvārī ir −7 °C, jūlijā — +17 — +17,5 °C. Nokrišņu daudzums 700—750 mm gadā, bezsala perioda vidējais ilgums ap 155 dienas.<ref name="LGA">''Latvijas ģeogrāfijas atlants''. "Jāņa sēta", 2020</ref> Lielākā daļa pilsētas atrodas Daugavas labajā krastā, kreisā krasta daļu sauc par Priedaini.<ref name="LME">{{LME|2|138}}</ref>

Krāslavas rietumos, iekļaujot nelielu pilsētas daļu, sākas dabas parks [[Daugavas loki]], pilsētas daļa gar Daugavu ietilpst aizsargājamo ainavu apvidū [[Augšdaugava]].

== Vēsture ==
{{Pamatraksts|Krāslavas vēsture}}
[[Attēls:Krasłaŭ. Краслаў (N. Orda, 1876).jpg|thumb|200px|left|Buru laivas Daugavā pie Krāslavas ([[Napoleons Orda]], 1876).]]
Krāslava tiek uzskatīta par vienu no senākajām rakstītos avotos pieminētajām apdzīvotajām vietām Latvijas teritorijā, izveidojusies 9. gadsimtā pie pilskalna [[Ceļš no varjagiem uz grieķiem|Daugavas—Dņepras ūdensceļa]] malā ([[Vikingi|vikingu]] [[sāgas|sāgās]] tā dēvēta par ''Dynasaiforgarðr'' jeb "Daugavas pilskalnu, no kura uz leju var sākt burāt"). Sākot no 8. gadsimta, šeit ir sastopami [[latgaļi]]em raksturīgie arheoloģiskie atradumi. 10. gadsimtā Krāslavas novada iedzīvotāji maksāja meslus [[Polockas kņazi|Polockas varjagu kņazam]] [[Ragnvalds|Ragnvaldam]], un leģenda vēsta, ka Krāslavā uz dzīvi apmetusies viņa meita Ragneda (Ragnhilda).<ref>{{Tīmekļa atsauce|url=https://latgaleslaiks.lv/raksti/2023-04-14-kruoslovys-suokumi-adamova|title=Kruoslovys suokumi: Adamova|website=Latgales Laiks|access-date=2023-07-29|language=lv}}</ref> 11.—12. gadsimtā Krāslavas novads ietilpa latgaļu [[Jersika (valsts)|Jersikas]] valstī, kas atradās vasaļattiecībās ar Polockas kņazisti.
[[Livonijas krusta kari|Livonijas krusta karu]] laikā pēc [[Letijas dalīšanas līgums|Letijas zemju dalīšanas]] tas atdots atpakaļ Jersikas ķēniņam [[Visvaldis|Visvaldim]] kā vasaļa lēnis ([[Lotigola]]).

14. gadsimtā Krāslavā tika izveidota nocietināta Livonijas ordeņa preču noliktava. 16. un 17. gadsimtā Krāslavas īpašnieki bieži mainījās. 1558. gadā Krāslava kļuva par ordeņa lēņa muižu.<ref name=":0">{{Tīmekļa atsauce|url=https://www.visitkraslava.com/lv/sena-kraslava|title=Senā Krāslava {{!}} Visit Kraslava|website=www.visitkraslava.com|access-date=2022-10-11}}</ref> 1562. gadā pēc [[Livonijas karš|Livonijas kara]] un [[Livonijas Konfederācija]]s sabrukuma Krāslavas novads tika iekļauts [[Pārdaugavas hercogiste|Pārdaugavas hercogistē]], 1626. gadā Krāslavu nopirka [[Līdinghauzeni-Volfi|Līdinghauzenu-Volfu]] dzimta, jezuīts Jeremijs Līdinghauzens (''Lüdinghausen'') 1676. gadā nodibināja [[jezuīti|jezuītu ordeņa]] nodaļu un uzcēla koka baznīcu. Pēc [[Poļu—zviedru karš (1600—1629)|Poļu—zviedru kara]] Krāslavas novads palika [[Polijas-Lietuvas kopvalsts]] sastāvā esošajā [[Livonijas vaivadija|Livonijas vaivadijā]] (sauktā par Inflantiju). Kad 1729. gadā Krāslavas muižu nopirka grāfs [[Jans Ludvigs Plāters]] no [[Plāteri|Plāteru]] dzimtas, viņa dzimtas īpašumā Krāslava palika līdz pat [[Pirmais pasaules karš|Pirmajam pasaules karam]]. Plāteri Krāslavu centās izveidot par Latgales administratīvo, garīgo un saimniecisko centru, tādā veidā arī Krāslava ieguva [[Miests|miesta]] tiesības.<ref name=":0" /> 1730. gados pilsētā uzbūvēja divstāvu mūra rātsnamu. No 1757. līdz 1842. gadam Krāslavā darbojās [[Krāslavas katoļu seminārs|katoļu seminārs]] un apriņķa skola. 1772. gadā pēc [[Polijas dalīšanas|Polijas pirmās dalīšanas]] un Latgales pievienošanas Krievijas Impērijai Krāslava no 1802. gada bija [[Vitebskas guberņa]]s sastāvā. 1791. gadā pabeidza būvēt [[Krāslavas pils|Krāslavas pili]] — grāfu [[Plāteri|Plāteru]] rezidenci.  1808. gadā no Daugavpils uz Krāslavu (gan tikai līdz 1822. gadam) pārcēla Latgales administratīvās iestādes. Tomēr pēc 1826. gada ugunsgrēka miesta agrākais spožums pamazām sāka zust.<ref name=":0" /> 1864. gadā pēc poļu [[Janvāra sacelšanās]] apspiešanas tika slēgts katoļu klosteris.  Krāslava atkal atdzīvojās 1865. gadā, kad cauri Krāslavai izbūvēja [[Dzelzceļa līnija Rīga—Orla|Rīgas—Daugavpils—Vitebskas dzelzceļu]]. 1893. gadā miests vēlreiz smagi cieta ugunsgrēkā. Pirms Pirmā pasaules kara Krāslava bija otrs lielākais miests Latvijā ar 10 500 iedzīvotājiem.<ref name=":0" />

1920. gada 7. janvārī, [[Latgales atbrīvošana]]s operācijas sākumā, Krāslavu [[Kaujas pie Daugavpils (1920)|ieņēma Polijas karaspēks]], atbrīvojot to no [[Latvijas Sociālistiskā Padomju Republika|Latvijas SPR]] karaspēka.<ref>[http://www.bibliotekakraslava.lv/docs/532/CD/Kr_pils/20_gadsimts.htm Krāslavas novada centrālās bibliotēkas dati, sadarbībā ar Krāslavas vēstures un mākslas muzeju, 2008]</ref> 1920. gada 11. augustā [[Latvijas—Krievijas miera līgums|Krievija atsacījās no teritoriālajām pretenzijām]] uz Latgali, arī Krāslavas novadu, kas ''de jure'' pārgāja Latvijas Republikas sastāvā. 1923. gada 16. aprīlī Latvijas valdība Krāslavas miestam piešķīra pilsētas tiesības.

1947. gadā Krāslava kļuva par [[Krāslavas apriņķis|Krāslavas apriņķa]] centru, no 1950. gada par [[Krāslavas rajons|Krāslavas rajona]] centru.

2001. gada 22. decembrī, apvienojoties Krāslavas pilsētai un Krāslavas pagastam, tika izveidots [[Krāslavas novads (2001—2021)|Krāslavas novads]]. 2021. gadā to apvienoja ar [[Dagdas novads|Dagdas novadu]], faktiski atjaunojot agrāko Krāslavas rajonu.
<gallery>
Krasłaŭski zamak. Краслаўскі замак (D. Strukov, 1864).jpg|Krāslavas pilsdrupas (D. Strukovs, 1864)
Krasłaŭ, Dźvina. Краслаў, Дзьвіна (N. Orda, 1875-76).jpg|Skats pāri Daugavai pie Krāslavas ([[Napoleons Orda|N. Orda]], 1875—1876) 
Krasłaŭskaja ratuša. Краслаўская ратуша (N. Orda, 1875-76).jpg|Krāslavas rātsnams (N. Orda, 1875—1876) 
Krasłaŭ, Plater. Краслаў, Плятэр (N. Orda, 1875-76).jpg|Plāteru pils (N. Orda, 1875—1876)
Krasłaŭ, Rynak. Краслаў, Рынак (1918).jpg|Krāslavas tirgus skats (1918)
Brivibas iela in Kraslava.jpg|Krāslavas Brīvības iela (1898)  
</gallery>

== Vēstures un kultūras objekti ==

* [[Krāslavas pils|Plāteru pils]] Pils ielā ir celta vairāk kā 40 gadu laikā (1750—1791), 19. gadsimta sākumā tā pārbūvēta klasicisma stilā. Pēc [[1920. gada Latvijas zemes reforma]]s un muižu atsavināšanas pilī atradās [[Krāslavas Valsts ģimnāzija]], vēlāk — vidusskola (1923—1972). Kopš 1972. gada pils bija izdemolētā stāvoklī, bet 1980. gados tika uzsākta ēkas ārsienu atjaunošana, kas tika pabeigta 2011. gadā.<ref>[http://www.kraslavaspils.lv/lv/page/par_projektu Krāslavas pils — Par projektu]</ref>
* Plāteru bibliotēka Grāfu Plāteru ielā ir celta baroka stilā, grāfa Ludviga Plātera laikā bibliotēkā bijušas apmēram 20 000 grāmatas.
* [[Krāslavas Svētā Ludvika Romas katoļu baznīca|Krāslavas katoļu baznīca]] Sv. Ludvika laukumā. Celta pēc itāļu arhitekta [[Antonio Parokko]] projekta (1755—1767).
* Krāslavas luterāņu baznīca — iesvētīta 1938. gada 30. oktobrī. 1954. gadā tās torni nojauca un baznīcas interjeru izpostīja.<ref>{{Tīmekļa atsauce|url=http://www.kraslavasvestis.lv/zinas/category/darbi-un-cilveki/article//totalitarisma-pecgarsa-kraslavas-pils-kompleksa.html|title=TOTALITĀRISMA PĒCGARŠA KRĀSLAVAS PILS KOMPLEKSĀ {{!}}{{!}} Krāslavas portāla ziņas|last=Andžāne|first=Ilze|website=www.kraslavasvestis.lv|access-date=2021-11-25|date=2017-02-13}}</ref> 1984. gadā baznīcā iekārtoja Vēstures un mākslas muzeja izstāžu zāli, kas tur atradās līdz 1996. gadam, kad to atguva draudze.<ref>{{Tīmekļa atsauce|url=https://www.redzet.eu/travel/apskates-vietas/baznicas/kraslavas-luteranu-baznica|title=Krāslavas Luterāņu baznīca - redzet.eu|website=www.redzet.eu|access-date=2021-11-25}}</ref> 2021. gada novembrī tornis atjaunots.<ref>{{Tīmekļa atsauce|url=https://www.lsm.lv/raksts/zinas/latvija/kraslavas-luteranu-baznica-atjauno-padomju-gados-nopostito-torni.a428869/|title=Krāslavas luterāņu baznīcā atjauno padomju gados nopostīto torni|last=Zute-Vītola|first=Lāsma|website=[[Lsm.lv]]|access-date=2021-11-25|date=2021-11-05|language=}}</ref>
* Aleksandra Ņevska pareizticīgo baznīca Brīvības ielā 28. Ierīkota 1864. gadā slēgtajā katoļu klosterī, kas būvēts 1789. gadā kā Sv. Vincenta slimnīcas katoļu kapliča.
* Jāzepa Karņicka piemineklis (1838) Mīlestības kalniņā Augusta ielā.
* Augusta akmens Augusta ielā pie mājas Nr. 12. Akmens sānos iekalts grāfu [[Plāteri|Plāteru]] dzimtas ģerbonis un gada skaitlis „1729”. Šajā gadā Krāslavas muižu nopirka grāfs Plāters un šajā pašā gadā Krāslava ieguva miesta tiesības.
* Krāslavas tirgus laukums Brīvības ielā, kas izveidots 1720.—1770. gados, tajā atradies miesta rātsnams (1752) un aptieka (1810).

== Iedzīvotāji ==
=== Iedzīvotāju skaita izmaiņas ===
Esošajās robežās, pēc CSP un OSP datiem.<ref>[https://data.stat.gov.lv/pxweb/lv/OSP_PUB/START__POP__IR__IRD/RIG010 OSP]</ref>
{{Historical populations
| title= Iedzīvotāju skaita izmaiņas
| width = 80%
| align = none
| cols = 3
| graph-pos = bottom
|1897|7834
|1914|10500
|1920|3564
|1925|4485
|1935|4276
|1943|2378
|1959|5339
|1970|7523
|1979|10347
|1989|12518
|2000|11412
|2011|9112
|2021|7289
}}
{| class="wikitable"
|-
! gads!! iedzīvotāju skaits!! [[latvieši]]!! [[krievi]]!! [[baltkrievi]]!! [[poļi]]!! [[ukraiņi]]!! [[čigāni]]!! [[lietuvieši]]!! [[igauņi]]!! [[Latvijas ebreji|ebreji]]!! un citi
|-
| 1935|| 4276|| 1422|| 435|| 216|| 647|| nez.|| nez.|| 30|| nez.|| 1444|| 64
|-
| 1970|| 7523|| 2334|| 2409|| 1682|| 728|| 81|| nez.|| 26|| nez.|| 103|| 160
|-
| 1979|| 10110|| 3362|| 3131|| 2279|| 895|| 139|| nez.|| 59|| nez.|| 72|| 172
|-
| 1989|| 12520|| 4294|| 3843|| 2766|| 1139|| 187|| nez.|| 50|| 13|| nez.|| 225
|-
| 2000|| 11412|| 4567|| 2940|| 2305|| 1190|| 131|| 133|| 53|| 5|| 18|| 70
|-
| 2011|| 9112|| 4085|| 2309|| 1548|| 849|| 112|| nez.|| 37|| nez.|| nez.|| nez.
|-
| 2021|| 7303|| 3191|| 1733|| 1229|| 598|| 94|| nez.|| 32|| nez.|| nez.|| 172
|}

== Uzņēmējdarbība ==
Lielākā daļa no Krāslavas novadā reģistrētajiem uzņēmumiem ir zemnieku saimniecības, kā arī mazie un vidējie uzņēmēji. Pēc 2020. gada apgrozījuma datiem, 24 no Krāslavas novadā reģistrētajiem uzņēmumiem apgrozījums pārsniedz 1 miljonu eiro. Lielākie no tiem:<ref name=":1">{{Tīmekļa atsauce|url=https://www.lursoft.lv/|title=Lursoft - uzņēmumu datu bāzes|last=LURSOFT|website=Lursoft|access-date=2022-10-11|date=2022-10-12|language=lv}}</ref>

* SIA Vārpa;
* AS Krāslavas Piens;
* SIA ADLV;
* SIA GL Plus;
* SIA Krāslavas nami.

Nozaru dalījumā, lielākās nozares pēc NACE saimnieciskās klasifikācijas:<ref name=":1" />

* Koka izstrādājumu ražošana (16.29), zāģēšana, ēvelēšana un impregnēšana (16.10);
* Mežizstrāde (02.20);
* Jauktā lauksaimniecība (augkopība un lopkopība) (01.50), graudaugu (izņemot rīsu), pākšaugu un eļļas augu sēklu audzēšana (01.10);
* Piena pārstrāde un siera ražošana (10.51);
* Mazumtirdzniecība pārtikas veikalos (47.11).

== Politiskās un sociālās aktivitātes ==
[[14. Saeimas vēlēšanas|14.Saeimas vēlēšanās]] Krāslavas novada vēlētāji atdeva balsu vairākumu par partiju [[Stabilitātei!]]. Salīdzinājumā ar citiem Latvijas novadiem, augstāks balsu īpatsvars šai partijai tika atdots vēl vienīgi Augšdaugavas un Rēzeknes novados.<ref>{{Tīmekļa atsauce|url=https://sv2022.cvk.lv/pub/velesanu-rezultati/kandidatu-saraksti/politiska-partija-stabilitatei|title=14. SAEIMAS VĒLĒŠANAS|website=sv2022.cvk.lv|access-date=2022-10-11}}</ref> Kopumā, Krāslavas novadā visaugstākais atdoto balsu īpatsvars no visām derīgajām balsīm bija sekojošiem sarakstiem:<ref>{{Tīmekļa atsauce|url=https://sv2022.cvk.lv/pub/kraslavas-novads/velesanu-rezultati|title=14. SAEIMAS VĒLĒŠANAS|website=sv2022.cvk.lv|access-date=2022-10-11}}</ref>

* Stabilitātei! - 18.67%;
* Zaļo un zemnieku savienība - 16.54%;
* Sociāldemokrātiskā partija Saskaņa - 10.78%;
* Latvija Pirmajā vietā - 9.56%;
* Latvijas Krievu Savienība - 7.57%.

Novadā 2020. gadā bija reģistrētas 37 reliģiskās organizācijas.<ref name=":1" />

== Cilvēki ==
Krāslavā dzimuši:

* [[Nikolajs Loskis]] (''Николай Онуфриевич Лосский'', 1870—1965) — filozofs
* [[Naums Āronsons]] (1872—1943) — tēlnieks
* [[Īzaks Rabinovičs (matemātiķis)|Izāks Rabinovičs]] (1911—1977) — matemātiķis
* [[Pāvils Glaudāns]] (1915—1968) — gleznotājs
* [[Cecīlija Dinere]] (Cecīlija Boiko; 1919—1996) — dzejniece
* [[Vanda Zēvalde]] (1922—1997) — tēlniece
* [[Pēteris Koroševskis]] (1940) — lauksaimnieks, LPSR Augstākās padomes deputāts
* [[Valentīna Gotovska]] (1965) — vieglatlēte
* [[Ineta Radēviča]] (1981) — vieglatlēte
* [[Inga Pizāne]] (1986) — dzejniece
* [[Jānis Timma]] (1992) — basketbolists
* [[Sergejs Žukovs]] (1982) — rakstnieks

== Attēlu galerija ==
<gallery widths="170px" perrow="4">
Attēls:Krāslavas pils (3) - panoramio.jpg|<center><small>Krāslavas pils</small></center>
Attēls:Kraslava1.jpeg|<center><small> Krāslavas novada tūrisma un informācijas centrs</small></center>
Attēls:Krāslava museum.jpg|<center><small> Krāslavas Vēstures un mākslas muzejs</small></center>
Attēls:Kraslava2.jpeg|<center><small> Grāfu Plāteru parks</small></center>
Attēls:Kraslava3.jpeg|<center><small> Rīgas iela</small></center>
Attēls:Kraslava4.jpeg|<center><small> Zvejnieku iela</small></center>
Attēls:Skatu tornis Krāslavā. - panoramio.jpg|<center><small> Skats uz Daugavu no Priedaines skatu torņa</small></center>
Attēls:Krāslavas panorāma.jpg|<center><small> Krāslavas panorāma (skats no Grāfu Plāteru parka)</small></center>
</gallery>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.kraslava.lv Krāslavas novada portāls]
* [https://web.archive.org/web/20080327011930/http://www.videsvestis.lv/content.asp?ID=102&what=54 Senie robežakmeņi pie Krāslavas]

{{Krāslavas novads}}
{{Latvijas pilsētas}}
{{Latvijas novadu centri}}
{{Navboxes
|title=Vēsturiskā administratīvā piederība
|list1=
{{Krāslavas rajons}}
{{Daugavpils apriņķis}}
{{Krāslavas apriņķis}}
}}
{{autoritatīvā vadība}}

[[Kategorija:Latgale]]
[[Kategorija:Sēlija]]
[[Kategorija:Krāslava| ]]