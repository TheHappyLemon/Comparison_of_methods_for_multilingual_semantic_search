{{Citas nozīmes|rakstnieku|Auseklis|Auseklis}}
{{Rakstnieka infokaste
| platums = 
| vārds = Auseklis
| vārds_orig = 
| attēls = Miķelis Krogzemis.jpg
| att_izmērs = 220px
| att_nosaukums = 
| dz_gads = 1850
| dz_mēnesis = 9
| dz_diena = 18
| dz_vieta = [[Valmieras apriņķis|Valmieras apriņķa]] [[Ungurpils pagasts|Ungurpils pagasta]] "Sīpolos", [[Vidzemes guberņa]], [[Krievijas Impērija]]
| m_gads = 1879
| m_mēnesis = 2
| m_diena = 6
| m_vieta = [[Sanktpēterburga]], [[Krievijas Impērija]]
| dzīves_vieta = 
| pilsonība = 
| tautība = 
| vecāki = Jēkabs Krogzemis, Anna Dreimane
| brāļi = Mārtiņš, Andrejs, Jānis
| māsas = Eda, Liena
| dzīvesbiedrs = 
| bērni = 
| paraksts = 
| pseidonīms = Auseklis
| nodarbošanās = skolotājs
| rakstīšanas valoda = [[latviešu valoda|latviešu]]
| periods = 1872—1879
| žanri = dzeja
| temati = 
| lit virzieni = 
| slavenākie darbi = "[[Gaismas pils]]"
| ietekmējies = 
| ietekmējis = 
| alma_mater = 
| apbalvojumi = 
| piezīmes = 
| kategorijas = 
}}
'''Auseklis''', īstajā vārdā '''Miķelis Krogzemis''' (vecajā ortogrāfijā: ''Krogsemju Mikus'', ''Michael Krogsen'';<ref>Ausekļa rakstu izlase. Jāņa Lapiņa redakcijā. P/S "Zemnieka domas" izdevums Rīgā (gads nav norādīts, 1920.—1930. gadi); 15. lpp</ref> dzimis {{dat|1850|9|18}}, miris {{dat|1879|2|6}}), bija [[latvieši|latviešu]] [[dzeja|dzejnieks]], [[pedagoģija|pedagogs]], publicists. Pirmās latviešu [[nacionālā atmoda|tautiskās atmodas]] ideju paudējs.

== Biogrāfija ==

Dzimis {{dat|1850|9|18}} saimnieka ģimenē [[Ungurpils]] Sīpolos.

Mācījies [[Aloja]]s draudzes skolā, vēlāk — [[Ērgļi (apdzīvota vieta)|Ērgļu]] draudzes skolā, te iepazinies ar Jurjānu ģimeni un ar [[jaunlatvieši|jaunlatviešu]] idejām. No 1868. līdz 1871. gadam mācījies [[Jānis Cimze|Jāņa Cimzes]] [[Valkas skolotāju seminārs|skolotāju seminārā Valkā]], aizrāvies ar Rietumeiropas literatūru un [[Apgaismības laikmets|Apgaismības]] [[filozofija|filozofiju]].

1871. gadā sācis strādāt [[Jaunpiebalga]]s draudzes skolā, bet konfliktu dēļ ar mācītāju no turienes aizgājis un darbu turpinājis [[Cēsis|Cēsu]] draudzes skolā, pēc tam ieguvis darbu [[Lielvārde|Lielvārdē]], kur iesaistījies sabiedriskajā dzīvē — rīkojis [[teātris|teātra]] izrādes, piedalījies [[I Vispārējie latviešu Dziedāšanas svētki|1. Vispārējos dziesmu svētkos]]. Dedzīgās sabiedriskās darbības un dumpīgās [[dzeja]]s dēļ atkal radušies konflikti ar vietējo mācītāju.

Mēģinājis iegūt darbu [[Vecpiebalga|Vecpiebalgā]], kur darbojās aizrautīgais [[pirmā atmoda|nacionālās atmodas]] darbinieks [[Atis Kronvalds|Kronvaldu Atis]], bet tas nav izdevies. Mēģinājis saistīties ar [[Rihards Tomsons|Riharda Tomsona]] fabrikas skolu [[Rīga|Rīgā]].

1873. gada [[Ziemassvētki|Ziemassvētkos]] [[Ogresgala pagasts|Ogresgala pagasta]] "Vecuteļu" māju saimes istabā sniedza Lielvārdes novada zemniekiem pirmos priekšstatus par teātri. Par aktieriem izrādē "Mikus" iesaistīja lielvārdiešus un ogresgaliešus.<ref>{{Grāmatas atsauce|title="100 Latvijas personību"|last=Apinis|first=Pēteris|publisher=Nacionālais apgāds/Latvijas Avīze|year=2006|isbn=9789984262697|location=Rīga|pages=32; 33}}</ref><ref>{{Grāmatas atsauce|title="Auseklis:biogrāfisks romāns"|last=Kalniņš|first=Jānis|publisher=Liesma|year=1981|isbn=|location=Rīga|pages=181.—186.}}</ref>

[[1874]]. gadā [[Latvija|Latvijā]] vairs darbu atrast nevarēdams, devies uz [[Pēterburga|Pēterburgu]]. Arī mainījis darba vietas, taču literārā darbība nav pārtrūkusi. Nozīmīga bijusi iepazīšanās ar komponistu un dzejnieku [[Baumaņu Kārlis|Baumaņu Kārli]]. Auseklis darbojies satīriskajā žurnālā "[[Dunduri]]".

[[1878]]. gada decembrī saslima ar vēdera kaiti, no kuras šķietami izveseļojās, taču 1879. gadā saslima atkārtoti, bet nu jau daudz smagākā formā — ar [[izsitumu tīfs|izsitumu tīfu]], ko slimnīcā vispirms nepareizi diagnosticēja kā [[vēdertīfs|vēdertīfu]], bet pēc tam kā [[melnās bakas]]. Miris Pēterburgā, no kurienes par saziedotiem līdzekļiem pārvests uz Rīgu un apbedīts Alojas kapos. Gan Varšavas stacijā Pēterburgā, gan sagaidot Rīgā no Ausekļa atvadījās liels cilvēku skaits.<ref>{{Tīmekļa atsauce |title= 1879. gada 13. janvārī. Ausekļa slimība, no kuras neatlaba |author= Viesturs Sprūde |date= 2018. gada 13. janvāris |publisher= [[Latvijas Avīze]] |url= http://www.la.lv/1879-gada-13-janvari-auseklis-slimiba-no-kuras-neatlaba |accessdate= 2018. gada 13. janvārī }}{{Novecojusi saite}}</ref> [[1898]]. gadā Alojā uzcelts piemineklis.

== Publikācijas ==
{{Quote box2
 |quote = Viņa [[dzeja|dzejā]] runā jauna tauta, kas sevī jūt neizsīkstošus spēkus, ko vēl šaubu rūsa nav skārusi un lielas vilšanās nav nogurdinājušas, tauta, kas grib sev radīt spožu nākotni.
 |source = [[Zenta Mauriņa]]
 |quoted = true
 |bgcolor = #F1F3B4
 |salign = right
 |align = right
 |width = 21.5%
 |border = 1px
 |fontsize = 90%
}}
Pirmā publikācija — "Kuplejas no bizmaņiem" laikrakstā "[[Baltijas Vēstnesis]]" 1872. gadā. Visnozīmīgākais ir Ausekļa devums [[dzeja|dzejā]] kā [[nacionālā atmoda|tautiskās atmodas]] ideju paudējā (dzejolis "[[Gaismas pils]]"). Plaši izmanto [[folklora]]s motīvus, dzeja ir tēlaina, spilgta, emocionāla. Satīriskā dzeja izsmej tumsonību, [[pārvācošanās|pārvācošanos]], gara trulumu, apkaro [[muižniecība|muižniecību]].

=== Dzejas ===

* "Dzeijas no Ausekļa" (1873)
* "Ozolu vaiņaki" (1875)
* "Dzeiju otrā grāmata" (1888)

=== Sakārtoti krājumi ===

* "Paidagoģiska gada grāmata" (1876)
* "Baltijas gruntnieku, saimnieku, pagasta valdību u.c. kalendārs 1879. gadam"

=== Satīra Ausekļa idejiskajā vadībā un līdzdarbībā ===

* "Jauni dunduri" (1875)
* "Dunduru pēcnākami" (1876)
* "Dunduru padēli" (1877)
* "Dundurs pats" (1878)

=== Izlases un raksti ===

* "Izlase" (1955)
* "Gaismas pils" (1975)
* Raksti 2 daļās (1888)
* Kopoti raksti (1923)

== Atsauces ==
{{atsauces}}

== Literatūra ==

* [https://web.archive.org/web/20081106030721/http://www.ailab.lv/TEKSTI/Senie/Zeiferts/9.%202.dala/3cina/6.auseklis.htm ''Auseklis''] // [[Teodors Zeiferts]] (red.): ''Latviešu rakstniecības vēsture'', publicēta portālā ailab.lv
* [https://web.archive.org/web/20081024171613/http://www.literature.lv/his_lv/2_3.html Modināšanas literatūra] – par Ausekli Latvijas Literatūras centra mājaslapā
* [https://web.archive.org/web/20111103191652/http://www.aloja.lv/pilseta/iedzivotaji.php ''Krogzemis Miķelis (Auseklis)''] // ''Alojas novada ievērojamākie cilvēki'' vietnē web.archive.org saglabātajā aloja.lv mājaslapā
* [[Jūlijs Vecozols]]: ''[https://periodika.lndb.lv/periodika2-viewer/view/index-dev.html?lang=fr#panel:pp|issue:/p_001_lacp1939n07|article:DIVL235|page:32 Varoņgars Ausekļa dzejā] {{Webarchive|url=https://web.archive.org/web/20190208164856/http://periodika.lndb.lv/#panel:pp{{!}}issue:/p_001_lacp1939n07{{!}}article:DIVL235{{!}}page:32 |date={{dat|2019|02|08||bez}} }}'' // ''Lāčplēsis'' № 7, 11.11.1939, 24.–27. lpp.

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20081224201237/http://www.letonika.lv/klasiki/section.aspx?f=1&g=6&id=2189821&q= Ausekļa "Dzeijas"] portālā letonika.lv
* [http://www.youtube.com/watch?v=v8tJCv8hwb0&feature=related Gaismas pils youtube.com]

{{Wikisource|Author:Auseklis|Auseklis}}

{{Autoritatīvā vadība}}

{{Latvijas cilvēks-aizmetnis}}
[[Kategorija:Jaunlatvieši]]
[[Kategorija:Latviešu rakstnieki]]
[[Kategorija:Latvijas dzejnieki]]
[[Kategorija:Latviešu valodā rakstošie]]
[[Kategorija:19. gadsimta rakstnieki]]
[[Kategorija:Alojas pagastā dzimušie]]