{{Jūras infokaste
|jūra           = Adrijas jūra
|attēls         = AdrijasJura.JPG
|attēls_izm     = 300
 |vietaskarte   = Vidusjūra
 | relief = jā
 |latd = 43 |latm =  |lats =  |latNS = N
 |longd = 15 |longm =  |longs =  |longEW = E
 |paraksta_izvietojums = bottom
| okeāns        = Atlantijas okeāns
|platība        = 132 000
|garums         = 820
|platums        = 220
|Max_dziļums    = 1233
|Vid_dziļums    = 252,5
|tilpums        = 35 000
|baseins        = 235 000
|temperatūra    = 9—24
|valstis        = 
* {{ALB}}
* {{BIH}}
* {{HRV}}
* {{ITA}}
* {{MNE}}
* {{SLO}}
|pilsētas       = 
* [[Ankona]] (Itālija)
* [[Bari]] (Itālija)
* [[Brindizi]] (Itālija)
* [[Durresa]] (Albānija)
* [[Peskāra]] (Itālija)
* [[Rijeka]] (Horvātija)
* [[Venēcija]] (Itālija)
* [[Trieste]] (Itālija)
}}
'''Adrijas jūra''' ({{val|it|Mare Adriatico}}, {{val|sl|Jadransko morje}}, {{val|hr|Jadransko more}}, {{val|sr|Јадранско море}}, {{val|sq|Deti Adriatik}}) ir [[Vidusjūra]]s vistālāk ziemeļos novietotā daļa starp [[Apenīnu pussala|Apenīnu pussalu]] un [[Balkānu pussala|Balkānu pussalu]]. Jūra apskalo [[Itālija]]s, [[Slovēnija]]s, [[Horvātija]]s, [[Bosnija un Hercegovina|Bosnijas un Hercegovinas]], [[Melnkalne]]s un [[Albānija]]s piekrastes. Izcili ainaviska un tūristu iemīļota jūra.

== Nosaukums ==
[[Senā Roma|Senajā Romā]] Adrijas jūru dēvēja par ''Mare superum'' — ‘Augšējo jūru’, pretstatā [[Apenīnu pussala]]i otrajā pusē esošajai [[Tirēnu jūra]]i, kuru dēvēja ''Mare inferum'' — ‘Apakšējā jūra’. Viduslaikos [[latīņu valoda|latīņu valodā]] jūru jau sauca ''Mare Hadriaticum'' vai ''Mare Adriaticum''. Nosaukums cēlies no [[etruski|etrusku]] kolonijas [[Adrija]]s, kuras nosaukums savukārt cēlies no [[ilīrieši|ilīriešu]] valodas ''adur'' — ‘ūdens’ vai ‘jūra’. Sākotnēji par Adrijas jūru dēvēja tikai tagadējo daļu līdz [[Otranto šaurums|Otranto šaurumam]] dienvidos, savukārt grieķu un romiešu laikos par Adrijas jūru dēvēja arī daļu no [[Jonijas jūra]]s un pat [[Vidusjūra]]s daļu starp [[Krēta|Krētu]] un [[Malta|Maltu]].

== Vispārējs apraksts ==
Ziemeļu daļa ir salīdzinoši sekla — tās vidējais dziļums ir 40—200 m. Dienvidu daļa ir daudz dziļāka, starp [[Durresa|Durresu]] un [[Bari]] jūra sasniedz maksimālo dziļumu — 1251 m. Dienvidos ar [[Jonijas jūra|Jonijas jūru]] savieno 71 km platais [[Otranto šaurums]]. Ūdens sāļums ziemeļu daļā ir 25 promiles, dienvidu daļā — līdz 39 promilēm.

Ziemā kuģošanu apdraud spējš, ļoti auksts un spēcīgs [[vējš]] no ziemeļaustrumiem — [[Bora (vējš)|bora]]. Citi vēji ir [[siroko]] — dienvidu vējš, kas nes lietu, un [[mistrāls]] — rietumu vējš, kas vasarā nes skaidru laiku.

[[Plūdmaiņas]] vāji izteiktas.

Lielākā pieteka ir [[Po (upe)|Po]] Apenīnu pussalas ziemeļos, citas lielākas ietekas ir [[Neretva]], [[Drina (Albānija)|Drina]], [[Devoli]] un [[Vjosa]].

=== Piekraste ===
Ziemeļu daļā krasts ir lēzens, ar daudzām lagūnām. Dienvidos no [[Po (upe)|Po]] [[upes delta]]s un tālāk uz dienvidiem rietumu piekraste paliek stāvāka. Austrumu krasts no [[Istrijas pussala]]s uz dienvidiem ir klinšains, piekrastē ļoti daudz salu, jo īpaši Horvātijas piekrastes novadā [[Dalmācija|Dalmācijā]]. [[Dalmācijas salas]] pārsvarā ir izstieptas paralēli krasta līnijai. Adrijas jūrā ir vairāk kā 1000 salu, no kurām 67 ir apdzīvotas. Īpaši ainavisks ir 30 km garais [[Kotoras līcis]] [[Melnkalne|Melnkalnē]] ar saviem stāvajiem krastiem. Adrijas jūras dienvidaustrumu piekrastes reģions ir lēzens un purvains.

== Vides problēmas ==
Adrijas jūra ir [[iekšējā jūra]] un [[ūdens]] apmaiņa ar [[Vidusjūra|Vidusjūru]] nav intensīva. Rūpniecības radītais piesārņojums negatīvi ietekmē Adrijas jūra ekoloģisko situāciju. Ik gadus caur Po upi Adrijas jūrā iekļūst ap 50 miljardi kubikmetru piesārņota ūdens, kas satur [[alva|alvu]], [[cinks|cinku]], [[svins|svinu]], [[hroms|hromu]], [[varš|varu]], [[arsēns|arsēnu]], [[dzīvsudrabs|dzīvsudrabu]] un [[nafta]]s produktus. Adrijas jūru sasniedz arī lauksaimniecības radītais piesārņojums. Piesārņojuma koncentrācija jūrā pašlaik ir divas reizes lielāka nekā vēl pirms 10 gadiem. Rezultātā Adrijas jūras ziemeļrietumu piekrastē notiek [[aļģes|aļģu]] "ziedēšana". Horvātijas piekrastes ūdens kvalitāte joprojām ir samērā laba.

== Rekreācija un tūrisms ==
[[Attēls:Sibenik 2003.jpg|250px|thumb|Šibenika, Horvātija]]
Adrijas jūras piekrastē atrodas Eiropā ļoti populāri kūrorti. Populārākie ir:
* Horvātijā:
** [[Dubrovnika]]
** [[Makarska-Rivjera]]
** [[Opatija]]
** [[Rovinja]]
** [[Dalmācijas salas]]
* Itālijā:
** [[Rimini]]
** [[Kjodža]]
* Melnkalnē:
** [[Budva]]
* Slovēnijā:
** [[Portoroža]]
Albānijas piekrastē tūrisma industrija sāk attīstīties.

== Svarīgākās ostas ==
* [[Itālija|Itālijā]]: [[Trieste]], [[Venēcija]] kopā ar Kjodžas ostu, [[Ankona]], [[Pescara]], [[Bari]], [[Brindizi]]
* [[Slovēnija|Slovēnijā]]: [[Kopera]]
* [[Horvātija|Horvātijā]]: [[Pula]], [[Rijeka]], [[Zadara]], [[Splita]], [[Dubrovnika]]
* [[Melnkalne|Melnkalnē]]: [[Kotora]], [[Bаra]]
* [[Albānija|Albānijā]]: [[Durresa]], [[Vļora]]

[[Attēls:Montenegro-kotor03.jpg|250px|thumb|Kotoras līcis, Melnkalne]]

== Salas un līči ==
Adrijas jūrā, sākot no ziemeļiem un virzoties pulksteņa rādītāja virzienā, ir šādas salas un līči (uzskaitītas tikai lielākās salas un līči):
* [[Venēcijas līcis]] (Itālija)
** [[Venēcijas lagūna]]. Venēcijas lagūnā atrodas daudz mazāku salu, tai skaitā [[Venēcija]], [[Murāno]] un citas salas ar izcilām kultūrvēstures vērtībām
* [[Krka (sala)|Krka]] sala (Horvātija)
* [[Cresa]]s sala (Horvātija)
* [[Raba]]s sala (Horvātija)
* [[Paga]]s sala (Horvātija)
* [[Dugi Otoka]]s sala (Horvātija)
* [[Brača]]s sala (Horvātija, augstākais kalns 778 m)
* [[Hvara (sala)|Hvara]]s sala (Horvātija)
* [[Korčula]]s sala (Horvātija)
* [[Mļeta]]s sala (Horvātija)
* [[Kotoras līcis]] (Melnkalne)
* [[Drini līcis]] (Albānija)
* [[Ļaļzas līcis]] (Albānija)
* [[Durresas līcis]] (Albānija)
* [[Vļoras līcis]] (Albānija)
* [[Manfredonijas līcis]] (Itālija)
* [[Pjanoza]]s sala (Itālija)
* [[Tremiti salas]] (Itālija)

== Ārējās saites ==
{{sisterlinks-inline}}
{{Enciklopēdiju ārējās saites}}

{{Atlantijas okeāna jūras}}
{{autoritatīvā vadība}}

[[Kategorija:Vidusjūra]]
[[Kategorija:Jūras]]
[[Kategorija:Eiropas ģeogrāfija]]
[[Kategorija:Horvātijas jūras]]
[[Kategorija:Slovēnijas jūras]]
[[Kategorija:Albānijas jūras]]
[[Kategorija:Bosnijas un Hercegovinas jūras]]
[[Kategorija:Itālijas jūras]]
[[Kategorija:Melnkalnes jūras]]