{{Militāras sadursmes infokaste
|conflict = Sešu dienu karš
|partof =[[Arābu—izraēliešu konflikts|Arābu—izraēliešu konflikta]]
|image = 6dayswar1.jpg
|caption = 
|date    =   1967. gada 5.-10. jūnijs
|place  = [[Tuvie Austrumi]]
|casus  = 
|result      = [[Izraēla]] četrreiz palielina savu teritoriju;<br /> [[Palestīniešu bēgļi|Palestīniešu bēgļu]] rašanās
|combatant1  ={{flag|Izraēla}}
|combatant2  ={{flag|Ēģipte}}<br />{{flag|Jordānija}}<br />{{flag|Sīrija}}
|commander1  =  {{flaga|Izraēla}} [[Ichaks Rabins]]<br />[[Moše Dajans]]<br />[[Uzi Narkiss]]<br />[[Ariels Šarons]]
|commander2  =  {{flaga|Jordānija}} [[Huseins bin Talāls]]<br />{{flaga|Ēģipte}} [[Gamāls Abdels Nāsers]]
|casualties1 = 776–983 krituši, 4517 ievainoti
|casualties2 = 17 500-22 000 krituši vai pazuduši bez vēsts
}}

'''1967. gada Arābu-Izraēlas karš''' jeb '''Sešu dienu karš''' tika izcīnīts starp [[Izraēla|Izraēlu]] un tās arābu kaimiņvalstīm — [[Ēģipte|Ēģiptes Arābu Republiku]], [[Jordānija|Jordānijas Hāšimītu Karalisti]] un [[Sīrija|Sīrijas Arābu Republiku]] — ilga no 5. līdz 10. jūnijam (132 stundas). 1967. gada 5. jūnijā Izraēla sāka preventīvu uzbrukumu arābu valstīm, kas bija izteikušas nepārprotamus draudus Izraēlai. Izraēlas karaspēks guva strauju un pārliecinošu uzvaru, sešās dienās sakāva Ēģiptes, Jordānijas un Sīrijas spēkus un okupēja [[Sīnāja pussala|Sīnāja pussalu]], [[Gazas josla|Gazas joslu]], [[Rietumkrasts|Rietumkrastu]], kā arī [[Golānas augstienes]].<ref>[http://www.europarl.europa.eu/sides/getDoc.do?pubRef=-//EP//TEXT+IM-PRESS+20070604STO07371+0+DOC+XML+V0//LV Eiropas Parlaments - Debates par Tuvajiem Austrumiem: pretim mieram un stabilitātei]</ref>

== Iemesls ==
[[Attēls:1967 Six Day War - Battle of Golan Heights.svg‎|left|thumb|200px|Izraēlas uzbrukums [[Golānas augstienes|Golānas augstienēm]] (Sīrijai)]]
[[Attēls:1967 Six Day War - The Jordan salient.jpg‎|left|thumb|200px|Izraēlas iebrukums Jordānijas kontrolētajā [[Rietumkrasts|Rietumkrastā]]]]
Kara formālais iemesls bija Ēģiptes vēlme atgūt suverenitāti pār savu teritoriju [[Sīnāja pussala|Sīnāja pussalā]]. Ēģiptes prezidents [[Gamāls Abdels Nāsers]] 18. maijā pieprasīja [[Apvienoto Nāciju Organizācija|ANO]] aizvākt miera uzturēšanas spēkus no Sīnāja pussalas. 19. maijā ANO spēki uzsāka evakuāciju, bet Ēģipte ieveda pussalā savu karaspēku — 100 000 kareivju un 1000 tanku, — un 22. maijā sāka [[Tirānas jūras šaurums|Tirānas jūras šauruma]] blokādi Izraēlas kuģiem, liedzot tiem izeju uz [[Sarkanā jūra|Sarkano jūru]] caur Ēģiptes teritoriālajiem ūdeņiem. 30. maijā Ēģipte un Jordānija parakstīja līgumu par savstarpējo palīdzību gadījumā, ja vienai no dalībvalstīm uzbruks kāda trešā valsts.

1967. gada 9. maijā [[Knesets]] apstiprināja plānu sākt karu.{{fact}}

== Karadarbība ==
[[Attēls:1967_Six_Day_War_-_conquest_of_Sinai_7-8_June.jpg‎|left|thumb|200px|Izraēlas iebrukums Sīnāja pussalā (Ēģipte)]]
Uz karadarbības sākumu Izraēla bija mobilizējusi rezervistus, un tās armijā bija ap 275 000 karavīvu, 1100 tanku un 200 lidmašīnu. Arābu valstis bija apvienojušās pret Izraēlu, un to spēki bija krietni ievērojamāki. To armijās kopā bija ap 500 000 karavīru, 5000 tanku un 900 lidmašīnu. Ēģiptes prezidents Nāsers paziņoja, ka galvenais mērķis ir Izraēlas iznīcināšana. [[Irāka]]s prezidents [[Abdels Salams Arefs]] izteicās līdzīgi, ka "mērķis ir noslaucīt Izraēlu no kartes".<ref name="sebag">[[Saimons Sebags  Montefjore|Simon Sebag Montefiore]] ''[[Jeruzaleme: biogrāfija|Jerusalem: The Biography]]''. ''Phoenix'', 2012, p. 594, {{ISBN|978-1-7802-2025-3}}</ref>

Apsteidzot arābus, Izraēla sāka uzbrukumu pirmā. Izraēliešu kara aviācijas uzlidojums Ēģiptes Gaisa spēkiem sākās 5. jūnijā pulksten 7:10,<ref name="sebag" /> iznīcinot aptuveni 400 lidmašīnu, kuras tā arī nepaspēja pacelties gaisā no lidlaukiem, lai aizsargātu savas valsts gaisa telpu. Izraēlai nāca palīgā [[Amerikas Savienotās Valstis|ASV]] kara flotes eskadra, kas bāzējās [[Vidusjūra|Vidusjūrā]], neitralizējot Ēģiptes armijas radiosakarus (Ēģiptes armijas virspavēlniecība izmantoja ASV ražotas sakaru iekārtas).<ref>[http://www.kasjauns.lv/lv/news/?news_id=6533 Sešu dienu karš - kasjauns.lv]</ref> Līdzīgā veidā lidlaukos tika iznīcinātas Jordānijas, Sīrijas un Irākas kara lidmašīnas.

5. jūnijā pulksten 8:15<ref name="sebag" /> [[Izraēlas Aizsardzības armija|Izraēlas sauszemes spēki]] uzsāka plašu ofensīvu, iebrūkot Ēģiptē un tās kontrolētajā [[Gazas josla|Gazas joslā]]. Ēģiptiešu armijas pretestība tika salauzta un tā panikā atkāpās, Sīnāja pussalā pametot vairāk nekā 450 tanku. Izraēla nevēlējās cīnīties arī ar Jordāniju. Pa trim sakaru kanāliem tika sūtīta ziņa karalim Huseinam, lai viņa armija neiesaistās konfliktā, solot, ka Izraēla neuzbruks Jordānijas teritorijai. Tomēr Jordānijas artilērija pulksten 11:15<ref>[[Saimons Sebags  Montefjore|Simon Sebag Montefiore]] ''[[Jeruzaleme: biogrāfija|Jerusalem: The Biography]]''. ''Phoenix'', 2012, p. 595, {{ISBN|978-1-7802-2025-3}}</ref> uzsāka Jeruzalemes ebreju daļas apšaudi. Rezultātā Izraēla paralēli ar uzbrukumu Ēģiptes spēkiem veica uzbrukumu Jordānijai un Sīrijai. 9. jūnijā Izraēla bija iekarojusi visu Sīnāja pussalu un apstājās pie [[Suecas kanāls|Suecas kanāla]] — ANO DP pieprasīja pārtraukt agresijas aktu un karadarbību.

Savu emocionāli nozīmīgākāko panākumu izraēlieši bija guvuši 7. jūnijā. Viņi atkaroja no arābiem Jeruzalemes vecpilsētu, kur atradās ar [[Jeruzalemes templis|Jeruzalemes templi]] saistītās [[jūdaisms|jūdaisma]] svētvietas, no kurām viņi bija atšķirti 19 gadus.<ref>[[Saimons Sebags  Montefjore|Simon Sebag Montefiore]] ''[[Jeruzaleme: biogrāfija|Jerusalem: The Biography]]''. ''Phoenix'', 2012, p. 578, {{ISBN|978-1-7802-2025-3}}</ref> Nonākuši svētajās vietās, karavīri lūdzās pie [[Raudu mūris|Raudu mūra]] par saviem kritušajiem biedriem.<ref>{{Tīmekļa atsauce |url=http://www.isracast.com/article.aspx?id=374 |title=Liberation of the Temple Mount and Western Wall |work=Historic Live Broadcast on Voice of Israel Radio, June 7, 1967 |access-date={{dat|2014|06|21||bez}} |archive-date={{dat|2016|02|01||bez}} |archive-url=https://web.archive.org/web/20160201184820/https://www.isracast.com/article.aspx?id=374 }}</ref>

11. jūnijā tika parakstīts pamiers.

== Rezultāti ==
Karadarbībā frontēs Izraēlas karaspēkā bija 1075 kritušie, bet Jeruzalemes ieņemšanas operācijā krita 1756 izraēliešu.{{fact}} Krita arī aptuveni 21 000 arābu valstu kareivju. Izraēlas aviācija iznīcināja lielāko daļu Ēģiptes, Jordānijas, Sīrijas un Irākas gaisa spēku, tās armija [[Okupācija|okupēja]] Ēģiptei piederošo Sīnāja pussalu, visas [[Palestīnas Valsts|Palestīnas valsts]] izveidošanai paredzētās teritorijas — Gazas joslu, Jordānijas pārziņā esošo Jordānas upes rietumkrastu un [[Jeruzaleme|Austrumjeruzalemi]], — kā arī Sīrijai piederošās [[Golānas augstienes]]. [[Aneksija|Aneksiju]] rezultātā tika ievērojami palielināta Izraēlas teritorija. ANO DP rezolūcija Nr. 242 pieprasīja Izraēlai atstāt okupētās teritorijas, taču bez rezultāta.<ref>{{Tīmekļa atsauce|url=http://unispal.un.org/unispal.nsf/0/7D35E1F729DF491C85256EE700686136|title=Resolution 242 (1967)|work=UN Security Council|access-date={{dat|2015|10|18||bez}}|archiveurl=https://web.archive.org/web/20151018141352/http://unispal.un.org/UNISPAL.NSF/0/7D35E1F729DF491C85256EE700686136|archivedate={{dat|2015|10|18||bez}}}}</ref>

Sākot ar 13. augustu sākās zemes konfiskācija Jeruzalemē, lai izveidotu tajā ebreju kvartālus. Laikā no 1967. līdz 1973. gadam Ramallahā, Betlemē, Jerihonā, Hebronā un Nablusā palestīniešiem konfiscēja vairāk nekā 30 000 ha lauksaimniecībai derīgās zemes.

Aptuveni 300 000 [[Palestīnieši|palestīniešu]] tika padzīti no savām mājām un bija spiesti doties bēgļu gaitās uz Jordāniju, Sīriju un Libānu. Okupētajās teritorijās sāka masveidā izvietot [[Ebreji|ebreju]] kolonistu apmetnes.

Cīņai par neatkarīgu [[Palestīnas Valsts|Palestīnas valsti]] jau 1964. gadā bija nodibināta [[Palestīnas Atbrīvošanas organizācija]] (PAO). Pēc kara šajā organizācijā pastiprinājās ''[[Fatah]]'' ietekme, un 1969. gadā par tās vadītāju kļuva [[Jāsirs Arafāts]].<ref>[http://news.google.com/newspapers?id=HAJIAAAAIBAJ&sjid=1f8MAAAAIBAJ&pg=2064,4351664&dq=arafat&hl=en Al Fatah Chief To Lead Palestinian Liberation; Associated Press; 6 Feb 1969]</ref>

== Kara nosaukums ==
Vienam no galvenajiem Izraēlas karavadoņiem [[Ichaks Rabins|Ichakam Rabinam]] tika piešķirts gods dot šim karam nosaukumu. Būdams pieticīgs un lakonisks savās izpausmēs, viņš izvēlējās pašu vienkāršāko nosaukumu - "Sešu dienu karš". Ēģiptes prezidents Nāsers šo karu nosauca par ''al-Naksa'' (Neveiksme).<ref>[[Saimons Sebags  Montefjore|Simon Sebag Montefiore]] ''[[Jeruzaleme: biogrāfija|Jerusalem: The Biography]]''. ''Phoenix'', 2012, p. 598, {{ISBN|978-1-7802-2025-3}}</ref>

== Atsauces un paskaidrojumi ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
*[http://i-cias.com/e.o/sixdaywr.htm Six-Day War] {{Webarchive|url=https://web.archive.org/web/20080517062443/http://i-cias.com/e.o/sixdaywr.htm |date={{dat|2008|05|17||bez}} }} Encyclopaedia of the Orient
*[http://www.sixdaywar.co.uk/6_day_war_aftermath_prof_adler_intro.htm Legal Aspects The Six Day War – June 1967 and Its Aftermath – Professor Gerald Adler]

{{autoritatīvā vadība}}

[[Kategorija:Arābu-Izraēlas konflikts]]
[[Kategorija:Kari ar Izraēlu]]
[[Kategorija:Palestīnas vēsture]]
[[Kategorija:Jordānijas vēsture]]
[[Kategorija:Kari ar Ēģipti]]
[[Kategorija:Kari ar Sīriju]]
[[Kategorija:Irākas vēsture]]
[[Kategorija:Kari Āzijā]]
[[Kategorija:20. gadsimta kari]]
[[Kategorija:1967. gads]]