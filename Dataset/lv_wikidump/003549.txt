{{Pilsētas priekšpilsētas infokaste
|nosaukums            = Vidzemes priekšpilsēta
|karte                = [[Attēls:Riga Vidzemes priekspilseta karte.png|250px]]
|paraksts             = 
|pilseta              = {{Rīga}}
|apkaimes             = [[Jugla (Rīga)|Jugla]]<br />[[Mežciems (Rīga)|Mežciems]]<br />[[Purvciems (Rīga)|Purvciems]]<br />[[Teika (Rīga)|Teika]]<br /><small>Sīkāk sadaļā: [[#Apkaimes|Apkaimes]]</small>
|platiba              = 57
|iedzivotaju_skaits   = 178&nbsp;312 (2018)<ref name="pmlp2018">{{PMLPiedz|2018-1}}</ref>
|iedzivotaju_blivums  = 3011
|udenstilpnes         = [[Ķīšezers]]<br />[[Juglas ezers]]
|parki                = 
|latviesi             = 83&nbsp;024 (48,1%)<ref name="pmlp2012nac">{{pmlp2012nac}}</ref>
|krievi               = 61&nbsp;166 (36,6%)
|baltkrievi           = {{spaces|3}}5912 (3,4%)
|ukraini              = {{spaces|3}}5776 (3,3%)
|poli                 = {{spaces|3}}3296 (1,9%)
|ebreji               = {{spaces|3}}2245 (1,3%)
|parejie              = {{spaces|3}}9294 (5,4%)
|majas_lapa           = 
}}

'''Vidzemes priekšpilsēta''' (iepriekš Proletāriešu rajons, Pēterburgas priekšpilsēta, Pēterburgas forštate) ir viens no sešiem [[Rīga|Rīgas pilsētas]] administratīvajiem rajoniem. Vidzemes priekšpilsētas platība ir 57 km<sup>2</sup> un iedzīvotāju skaits ({{dat|2018|7|1|N|bez}}) bija {{nobr|178 312}}.<ref name="pmlp2018" />

== Vēsture ==
[[Attēls:Rīgas Pēterburgas priekšpilsēta pirms degšanas (1812).jpg|thumb|left|250px|Pēterburgas priekšpilsēta pirms 1812. gada.]]
Vidzemes priekšpilsēta vēsturiski veidojusies no vairākām atšķirīgām Rīgas daļām. 
[[Zviedru Vidzeme]]s laikā Johans Rodenburgs izstrādāja Rīgas priekšpilsētu nocietinājumu loka plānu ar ielu plānojumu šī loka iekšienē, ko 1652. gadā apstiprināja Rīgas ģenerālgubernators [[Gustavs Horns]]. Gar priekšpilsētas ārējo robežu izveidoja nocietinājumus pa tagadējās [[Dzirnavu iela (Rīga)|Dzirnavu iela]]s gaitu. [[Lielais Ziemeļu karš|Lielā Ziemeļu kara]] laikā priekšpilsētas nodedzināja, ārējā kanāla rakšana netika pabeigta.<ref>Irēna Bākule. Rīga ārpus nocietinājumiem. Rīga: Neputns, 2009.</ref>

1771. gadā izstrādāja Rīgas priekšpilsētas pārplānošanas projektu, kas paredzēja izveidot jaunu nocietinājumu (palisāžu) joslu tagadējās [[Matīsa iela (Rīga)|Matīsa ielas]] apvidū. 1774. gadā priekšpilsētu sadalīja divās administratīvās daļās – Pēterburgas  ({{val|de|Petersburger Vorstadt}}) un Maskavas priekšpilsētās, kuru robeža tolaik gāja pa tagadējo [[Krišjāņa Barona iela (Rīga)|Krišjāņa Barona ielu]]. [[1812. gada karš|1812. gada kara]] laikā Pēterburgas priekšpilsētas ēkas atkal nodedzināja.
 
Pēc kara beigām Rīgas ģenerālgubernators [[Filipo Pauluči]] 1813. gadā lika sagatavot priekšpilsētu atjaunošanas plānu. Pēc lēmuma nojaukt Rīgas nocietinājumus [[Johans Daniels Felsko]] 1856. - 1857. gadā izstrādāja jaunu priekšpilsētu attīstības projektu. 
Pēc 1888. gada Pēterburgas priekšpilsētu pārdēvēja par Pēterburgas pilsētdaļu (''Petersburger Stadttheil'') jeb "Pēterburgas Ārrīgu"<ref>[http://www.mapywig.org/m/City_plans/Baltic_states/NLL158_R%C4%ABgas_pils%C4%93tas_pl%C4%81ns_1910-k_001_ktl91_Ir.jpg Rīgas pilsētas plāns 1910. gadā]{{Novecojusi saite}}</ref> un sadalīja vairākos policijas iecirkņos. Šajā laikā sākās intensīva fabriku būve, kas turpinājās līdz pat kara sākumam 1914. gadā.

1924. gadā Vidzemes priekšpilsētas administratīvajās robežās iekļāva [[Vecmīlgrāvis|Vecmīlgrāvi]], daļu [[Mangaļsala]]s un [[Purvciems (Rīga)|Purvciemu]]. [[1927]]. gadā Rīgas pilsētas teritorijā tika iekļauts arī [[Jaunciems (Rīga)|Jaunciems]].
Pēc [[Latvijas okupācija (1940)|Latvijas okupācijas]] 1941. gada janvārī Vidzemes priekšpilsētu sadalīja [[Proletāriešu rajons|Proletāriešu]] un [[Oktobra rajons (Rīga)|Staļina rajonos]]. [[1974]]. gadā Proletāriešu rajonam pievienoja tagadējo [[Suži (Rīga)|Sužu]], [[Bukulti (Rīga)|Bukultu]] un [[Brekši (Rīga)|Brekšu]] teritoriju.
Pēc Latvijas Republikas neatkarības atgūšanas 1991. gadā Proletāriešu rajonu nosauca par Vidzemes priekšpilsētu.

== Apkaimes ==
* [[Berģi (Rīga)|Berģi]]
* [[Brasa]]
* [[Brekši (Rīga)|Brekši]]
* [[Bukulti (Rīga)|Bukulti]]
* [[Dreiliņi (Rīga)|Dreiliņi]]
* [[Jugla (Rīga)|Jugla]]
* [[Mežciems (Rīga)|Mežciems]]
* [[Purvciems (Rīga)|Purvciems]]
* [[Skanste (Rīgas apkaime)|Skanste]] <small>(daļēji [[Ziemeļu rajons (Rīga)|Ziemeļu rajonā]])</small>
* [[Suži (Rīga)|Suži]] <small>(daļēji [[Ziemeļu rajons (Rīga)|Ziemeļu rajonā]])</small>
* [[Teika (Rīga)|Teika]]

== Skatīt arī ==
* [[Rīga]]
* [[Daudzstāvu dzīvojamie rajoni Rīgā]]
* [[Rīgas Vidzemes priekšpilsētas ielu uzskaitījums]]
* [[Valsts aizsargājamie kultūras pieminekļi Rīgas Vidzemes priekšpilsētā]]

== Atsauces ==
{{atsauces}}

{{Rīga-aizmetnis}}
{{Rīgas pilsētas daļas}}

[[Kategorija:Vidzemes priekšpilsēta| ]]