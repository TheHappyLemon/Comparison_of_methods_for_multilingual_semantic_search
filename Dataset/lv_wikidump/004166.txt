{{Elementa infokaste
 |                     tips = lantanīds
 |          kārtas skaitlis = 59
 |                 6. čaula = 2
 |                 5. čaula = 8
 |                 4. čaula = 21
 |                 3. čaula = 18
 |                 2. čaula = 8
 |                 1. čaula = 2
 |                  simbols = Pr
 |                 atommasa = 140,90765
 |       valences elektroni = [Xe]4f<sup>3</sup>6s<sup>2</sup>
 |           tabulas attēls = [[Attēls:Pr-TableImage.svg|250px]]
 |                   attēls = [[Attēls:Praseodym 1-cropflipped.jpg|190px]]&nbsp;&nbsp;&nbsp;&nbsp;&nbsp;[[Attēls:Praseodymium.jpg|160px]]<br />Prazeodīma paraugi [[argons|argona]] aizsargatmosfērā
 |      oksidēšanas pakāpes = '''+4''', '''+3''', +2
 |      elektronegativitāte = 1,13
 |                  blīvums = 6773
 |      kušanas temperatūra = 1208 K (935&nbsp;°C)
 |     viršanas temperatūra = 3403 K (3130&nbsp;°C)
 |       trīskāršais punkts = 
 |        kritiskais punkts = 
 | īpatnējā siltumietilpība = 
 |      īpatnējā pretestība = 7,00{{E|-7}}
 |            skaņas ātrums = 
 |    Van der Vālsa rādiuss = 
}}
'''Prazeodīms''' ir [[ķīmiskais elements]] ar [[ķīmiskais simbols|simbolu]] '''Pr''' un [[atomskaitlis|atomskaitli]] 59. Tas ir trešais elements [[lantanīdi|lantanīdu]] grupā, un tradicionāli tiek uzskatīts par vienu no [[retzemju metāli]]em. Prazeodīms ir mīksts, sudrabbalts, kaļams un elastīgs [[metāli|metāls]] ar nozīmīgām magnētiskām, elektriskām, ķīmiskām un optiskām īpašībām.

Dabā prazeodīms vienmēr atrodams kopā ar citiem retzemju metāliem. Tas ir ceturtais visbiežāk sastopamais retzemju metāls. Zemes garozā ir aptuveni 9,1 daļiņa no miljons daļiņām. Prazeodīmu lieto dažiem [[magnijs|magnija]] [[sakausējums|sakausējumiem]] un prazeodīma savienojumus lieto par [[keramika]]s krāsām. Savienojumos prazeodīmam var būt oksidēšanas pakāpes +2, +3 un +4.

== Izotopi ==
Dabā ir sastopams tikai viens stabils prazeodīma izotops, tas ir, prazeodīms-141. Laboratorijas apstākļos mākslīgi ir iegūti prazeodīma izotopi, kuru [[masas skaitlis]] ir no 121 līdz 159.<ref name="jlab">{{Tīmekļa atsauce | url= http://education.jlab.org/itselemental/iso059.html | title= Isotopes of the Element Praseodymium | publisher= Jefferson Lab | accessdate= 2018. gada 29. maijā | language= en}}</ref> Stabilākais no tiem ir prazeodīms-143, kura [[pussabrukšanas periods]] ir 13,57 dienas.

== Izmantošana ==
Prazeodīma [[jons|jonus]] pielieto [[kodolu magnētiskā rezonanse|kodolu magnētiskās rezonanses]] (KMR) metodē kā [[ķīmiskā nobīde|nobīdes]] reaģentu. Prazeodīms ir būtisks metāls piroforā [[sakausējums|sakausējuma]] veidošanā, ko izmanto [[šķiltavas|šķiltavās]]. Prazeodīma [[oksīds]] piešķir [[stikls|stiklam]] iedzeltenu krāsu; šāds stikls aiztur [[infrasarkanais starojums|infrasarkano starojumu]], tāpēc stikls tiek izmantots [[metināšana|metinātāju]] aizsargbriļļu gatavošanā. Prazeodīms padara stiklu arī dzidrāku. Prazeodīma [[sāļi|sāļus]] izmanto [[emalja]]s un stikla [[krāsošana|krāsošanā]]. Lidmašīnu [[dzinējs|dzinējos]] tiek izmantoti augstas stiprības materiāli, kuru veido prazeodīma un [[magnijs|magnija]] sakausējumi.

== Iegūšana ==
Prazeodīmu galvenokārt iegūst no divu veidu [[minerāli]]em — [[monazīts|monazīta]] un [[bastnazīts|bastnazīta]]. Gadā vidēji iegūst 2500 tonnas prazeodīma. Visvairāk tas tiek iegūts [[Ķīna|Ķīnā]], [[Amerikas Savienotās Valstis|Amerikas Savienotajās Valstīs]], [[Brazīlija|Brazīlijā]], [[Indija|Indijā]], [[Šrilanka|Šrilankā]] un [[Austrālija|Austrālijā]].

== Vēsture ==
1841. gadā zviedru ķīmiķis [[Karls Gustafs Mosanders]] (''Carl Gustaf Mosander'') no retzemju metāliem ieguva vielu, ko nosauca par didīmu. 1885. gadā austriešu ķīmiķis [[Karls Auers fon Velzbahs]] (''Carl Auer von Welsbach'') šo vielu sadalīja un ieguva divus ķīmiskos elementus — prazeodīmu un [[neodīms|neodīmu]]. Vārds ‘prazeodīms’ ir cēlies no [[grieķu valoda|grieķu vārdiem]] {{gree|πράσινος}} (''prásinos'' — ‘zaļš’) un {{gree|δίδυμος}} (''didymos'' — ‘dvīnis’).

== Atsauces ==
{{atsauces}}

== Ārējās saites ==
{{sisterlinks-inline|prazeodīms}}
{{enciklopēdiju ārējās saites}}


{{ķīmija-aizmetnis}}

{{Periodiskā sistēma}}
{{autoritatīvā vadība}}

[[Kategorija:Ķīmiskie elementi]]
[[Kategorija:Lantanīdi]]