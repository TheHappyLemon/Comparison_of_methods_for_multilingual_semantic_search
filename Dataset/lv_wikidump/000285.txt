{{Valsts infokaste
|         vietējais_nosaukums = Estados Unidos Mexicanos
|    pilnais_valsts_nosaukums = Meksikas Savienotās Valstis
|            valsts_nosaukums = Mexico
|               karoga_attēls = Flag of Mexico.svg
|            karoga_nosaukums = Meksikas karogs
|              ģerboņa_attēls = Coat_of_arms_of_Mexico.svg
|           ģerboņa_nosaukums = Meksikas ģerbonis
|             ģerboņa_platums = 85px
|                 valsts_moto = ''[[La Patria es Primero]]'' ("Tauta ir pirmā")
|                valsts_himna = ''[[Himno Nacional Mexicano]]'' ("Meksikāņu nacionālā himna")
|               kartes_attēls = MEX orthographic.svg
|               galvaspilsēta = [[Mehiko]]
| latd=19 | latm=03 | latNS=N | longd=99 | longm=22 | longEW=W
|             lielākā_pilsēta = galvaspilsēta
|              valsts_valodas = [[spāņu valoda]]
|              valsts_iekārta = [[Federālisms|Federāla]] [[prezidentālisms|prezidentāla republika]]
|        valsts_galvas_tituls = [[Meksikas prezidenti|Prezidents]]
|                valsts_galva = [[Andress Manuels Lopess-Obradors]]
|        neatkarības_iegūšana = [[Meksikas Neatkarības karš|Neatkarība]]
|         neatkarības_piezīme = no [[Spānija]]s
|        neatkarības_notikums = Deklarēta
|          neatkarības_datums = {{Dat|1810|9|16}}
|       neatkarības_notikums2 = Atzīta
|         neatkarības_datums2 = {{Dat|1821|9|27}}
|                 platība_km2 = 1 972 550
|               platība_rangs = 15.
|              procenti_ūdens = 2,5
|          iedzīvotāju_skaits = 119 530 753
|     iedzīvotāju_skaita_gads = 2015
|    iedzīvotāju_skaits_rangs = 10.
|    apdzīvotības_blīvums_km2 = 61
|  apdzīvotības_blīvums_rangs = 142.
|                     IKP_PPP = $2,224 triljoni
|                IKP_PPP_gads = 2015
|               IKP_PPP_rangs = 11.
|          IKP_PPP_per_capita = $18 857
|    IKP_PPP_per_capita_rangs = 66.
|                         HDI = {{palielinājās}} 0,779
|                    HDI_gads = 2019
|              HDI_kategorija = <font color="#009900">augsts</font>
|                   HDI_rangs = 74.
|                        Gini = 48,2
|                   Gini_gads = 2014
|             Gini_kategorija = <font color="#e0584e">augsts</font>
|                  Gini_rangs = 
|                      valūta = [[Meksikas peso]]
|                valūtas_kods = MXN
|                  laika_zona = 
|                  utc_offset = no -8 līdz -6
|                      domēns = [[.mx]]
|              tālsarunu_kods = 52
|                iso_kods_num = 484
|              iso_kods_alfa2 = MX
|              iso_kods_alfa3 = MEX
}}

'''Meksika''' ({{val|es|México}}), oficiāli '''Meksikas Savienotās Valstis''' (''Estados Unidos Mexicanos'') ir valsts [[Ziemeļamerika]]s dienvidu daļā. Tā ziemeļos robežojas ar [[Amerikas Savienotās Valstis|ASV]], dienvidos — [[Gvatemala|Gvatemalu]] un [[Beliza|Belizu]]. Meksiku rietumos apskalo [[Klusais okeāns]], austrumos — [[Karību jūra]] un [[Meksikas līcis]]. Meksikas kopējā platība ir 1 972 550 [[km²]], un tā ir piecpadsmitā lielākā valsts pasaulē. Pēc 2015. gada datiem Meksika ar 119,53 miljoniem iedzīvotāju bija desmitā lielākā valsts pasaulē pēc iedzīvotāju skaita.

Meksika ir federāla prezidentāla republika, kas sastāv no 31 štata un viena federālā distrikta. Galvaspilsēta un lielākā pilsēta ir [[Mehiko]]. Meksika ir [[ESAO]], [[ANO]], [[Pasaules Tirdzniecības organizācija]]s un [[G-20]] dalībvalsts. 1994. gadā tā kļuva par pirmo [[Latīņamerika]]s valsti, kas tika uzņemta ESAO. Meksikai ir piecpadsmitā lielākā ekonomika pasaulē pēc IKP un vienpadsmitā pēc pirktspējas paritātes.<ref>{{Tīmekļa atsauce |url=http://thecatalist.org/2010/03/mexico-2050-the-world%C2%B4s-fifth-largest-economy/ |title=Arhivēta kopija |access-date={{dat|2016|12|28||bez}} |archive-date={{dat|2013|07|25||bez}} |archive-url=https://web.archive.org/web/20130725190856/http://thecatalist.org/2010/03/mexico-2050-the-world%C2%B4s-fifth-largest-economy/ }}</ref> 2015. gadā tā bija devītā apmeklētākā valsts pasaulē ar vairāk kā 32,1 miljonu ārvalstu apmeklētāju.<ref>{{tīmekļa atsauce|url=https://www.theyucatantimes.com/2016/02/mexico-set-a-record-in-2015-with-32-1-million-international-tourists-arriving-by-air/|title=Mexico set a record in 2015 with 32.1 million international tourists arriving by air|date=2016. gada 24. febr.}}</ref> Meksika ir septītajā vietā pasaulē pēc [[UNESCO]] pasaules mantojuma objektu skaita.<ref>{{tīmekļa atsauce|url=http://whc.unesco.org/en/list/|title=UNESCO World Heritage Centre - World Heritage List|first=UNESCO World Heritage|last=Centre|website=UNESCO World Heritage Centre}}</ref>
[[iedzīvotājs|Iedzīvotāju]] vairākums ir metisi — spāņu un indiāņu pēcnācēji. Aptuveni puse Meksikas iedzīvotāju ir jaunāki par 19 gadiem. Iedzīvotāju skaits strauji palielinās. Lielās [[pilsēta]]s ir [[pārapdzīvotība|pārapdzīvotas]]. Valstī ir maz [[lauksaimniecība]]i derīgas zemes, tāpēc tā nespēj pilnībā nodrošināt iedzīvotājus ar [[pārtika|pārtiku]].

== Vēsture ==
Meksika reiz bija mājvieta senajām [[Maiju civilizācija|maiju]] un [[acteki|acteku]] civilizācijām. Senās [[impērija]]s sabruka [[16. gadsimts|16. gadsimtā]], kad tajās iebruka [[Spānija|spāņi]] un izveidoja [[Jaunspānija]]s vicekaralisti, kas pastāvēja līdz 1821. gadam, kad īslaicīgi pastāvošā [[Meksikas impērija]] (''Imperio Mexicano'', 1821–1823) ieguva [[neatkarība|neatkarību]], pēc to pārveidoja par Meksikas Republiku (''República Mexicana'', 1824–1846), tad pirms kara ar ASV par Meksikas Savienotajām valstīm (''Estados Unidos Mexicanos'', 1846–1864). [[ASV pilsoņu karš|ASV Pilsoņu kara]] laikā 1864. gadā īslaicīgi atjaunoja Meksikas impēriju (1864–1867), tad atkal Meksikas Savienotās Valstis. Ģenerāļa Porfirio Diaza valdīšanas periodā (1884–1911) valstī valdīja diktatūra, kuru gāza [[Meksikas revolūcija]]s rezultātā (1910–1920).

== Iekšpolitika ==
2000. gada vēlēšanās uzvarēja uzņēmējs un bijušais [[Gvanahvato]] gubernators [[Visente Fokss]] no [[Nacionālā Rīcības partija|Nacionālās Rīcības partijas]] (NRP). Viņa uzvara pārtrauca [[Institucionāli Revolucionārā partija|Institucionāli Revolucionārās partijas]] (IRP) dominēšanu Meksikas politiskajā dzīvē kopš 1929. gada.<ref>{{tīmekļa atsauce|title=Opposition wins Mexico election Facts|url=https://www.theguardian.com/world/2000/jul/03/mexico|website=theguardian.com|publisher=The Guardian|accessdate={{dat|2018|7|17||bez}}}}</ref> IRP kļuva par opozīcijas partiju. Viņš apsolīja cīnīties ar [[Korupcija|korupciju]] un valsts zemo efektivitāti. Savas prezidentūras laikā viņš veidoja stipras attiecības ar [[Amerikas Savienotās Valstis|ASV]], mēģināja uzbūvēt lidostu [[Tekskoko (pilsēta)|Tekskoko]] un piemērot [[Pievienotās vērtības nodoklis|PVN]] medicīnas precēm. Attiecības ar citām rietumu pusslodes valstīm pasliktinājās — Foksam bija konflikts ar [[Kuba]]s prezidentu [[Fidels Kastro|Fidelu Kastro]] un ar [[Venecuēla|Venecuēlu]] un [[Bolīvija|Bolīviju]] par to, ka tās negribēja nodibināt brīvo tirdzniecības zonu starp visām Dienvidamerikas un Ziemeļamerikas valstīm (izņemot Kubu).

2006. gada vēlēšanās uzvarēja [[Felipe Kalderons]] no NRP. Viņa prezidentūras laikā notika ekonomikas lejupslīde, īpaši 2009. gadā, kad [[IKP]] pazeminājās par 4,7%. Taču nākamajā gadā ekonomika atguvās, pieaugot par 5,11%. Taču izmantoto līdzekļu dēļ, lai izkļūtu no recesijas, pieauga [[valsts parāds]] un [[nabadzība]]s līmenis. Viņa prezidentūras laikā tika panākta universāla veselības aprūpe. Kalderons sāka Meksikas narkotiku karu, kas izraisīja lielas sadursmes starp narkotiku kontrabandistiem un policijas vienībām.<ref>{{tīmekļa atsauce|title=11. decembris. Meksikas prezidents piesaka karu narkotiku karteļiem|url=http://lr1.lsm.lv/lv/raksts/sii-diena-vesture/11.-decembris.-meksikas-prezidents-piesaka-karu-narkotiku-kartel.a31697/|website=lr1.lv|publisher=LR1|accessdate={{dat|2018|7|2||bez}}}}{{Novecojusi saite}}</ref> 2011. gadā ziņoja, ka vismaz 80 000 cilvēku ir gājuši bojā organizētās noziedzības noziegumu rezultātā.<ref>{{tīmekļa atsauce|title=Mexico Drug War Fast Facts| url=https://edition.cnn.com/2013/09/02/world/americas/mexico-drug-war-fast-facts/index.html|website=cnn.com|publisher=CNN|accessdate={{dat|2018|7|12||bez}}}}</ref>

2012. gada vēlēšanās uzvarēja [[Enrike Penja Njeto]] no IRP. IRP atguva dominējošās partijas lomu pēc 12 gadu pārtraukuma.<ref>{{tīmekļa atsauce|title=Peña Nieto claims victory in Mexico elections|url=https://www.theguardian.com/world/2012/jul/02/pena-nieto-victory-mexico-elections|website=theguardian.com|publisher=The Guardian|accessdate={{dat|2018|7|17||bez}}}}</ref> Viņš tiek uzskatīts par vienu no visnepopulārākajiem prezidentiem Meksikas vēsturē.<ref>{{tīmekļa atsauce|title=Trump is no longer Mexico’s most hated man. It’s Peña Nieto|url=https://www.macleans.ca/news/world/trump-is-no-longer-mexicos-most-hated-man-its-pena-nieto/|website=macleans.ca|publisher=macleans|accessdate={{dat|2018|7|12||bez}}|archiveurl=https://web.archive.org/web/20180711223656/https://www.macleans.ca/news/world/trump-is-no-longer-mexicos-most-hated-man-its-pena-nieto/|archivedate={{dat|2018|07|11||bez}}}}</ref> Savas prezidentūras pirmo divu gadu laikā viņš liberalizēja Meksikas enerģētikas nozari, samazināja [[Monopols|monopolu]] skaitu, reformēja [[izglītība]]s sistēmu un modernizēja valsts finanšu noteikumus.<ref>{{tīmekļa atsauce|title=How Mexico’s president may have rescued his country|url=https://www.washingtonpost.com/opinions/how-mexicos-president-may-have-rescued-his-country/2016/10/14/5154235a-8ff1-11e6-9c52-0b10449e33c4_story.html?utm_term=.db56364ab2a7|website=washingtonpost.com|publisher=Washington Post|accessdate={{dat|2018|7|12||bez}}}}</ref> [[2010. gadi|2010. gados]] Meksika piedzīvoja [[nafta]]s cenu kritumu un ekonomisko krīzi, kas iedragāja prezidenta popularitāti. Njeto bija sliktas attiecības ar ASV prezidentu [[Donalds Tramps|Donaldu Trampu]], kurš pieprasīja, lai Meksika maksā par sienas izbūvi uz abu valstu robežas.<ref>{{tīmekļa atsauce|title=Tramps: Mēs būvēsim sienu!
|url=https://www.diena.lv/raksts/pasaule/asv/tramps-mes-buvesim-sienu-14164548|website=diena.lv|publisher=Diena|accessdate={{dat|2018|7|12||bez}}}}</ref> Kad Njeto noraidīja šo pieprasījumu, Tramps vainoja Meksiku par nespēju apturēt nelegālo [[imigrācija|imigrantu]] plūsmas, kas uz ASV dodas caur Meksiku no citām Dienvidamerikas valstīm.<ref>{{tīmekļa atsauce|title=Tramps sanikno Njeto, atjaunojot diskusiju par sienu|url=http://www.delfi.lv/news/arzemes/tramps-sanikno-njeto-atjaunojot-diskusiju-par-sienu.d?id=50076555|website=delfi.lv|publisher=Delfi|accessdate={{dat|2018|7|12||bez}}|archiveurl=https://web.archive.org/web/20190609180331/https://www.delfi.lv/news/arzemes/tramps-sanikno-njeto-atjaunojot-diskusiju-par-sienu.d?id=50076555|archivedate={{dat|2019|06|09||bez}}}}</ref>

2018. gada vēlēšanās uzvarēja [[Andress Manuels Lopess-Obradors]] no [[Nacionālās atdzimšanas kustība]]s.<ref>{{tīmekļa atsauce|title=Meksikas prezidenta vēlēšanās uzvarējis galēji kreiso kandidāts|url=http://www.delfi.lv/news/arzemes/meksikas-prezidenta-velesanas-uzvarejis-galeji-kreiso-kandidats.d?id=50175529|website=delfi.lv|publisher=Delfi|accessdate={{dat|2018|7|12||bez}}|archiveurl=https://web.archive.org/web/20180702073305/http://www.delfi.lv/news/arzemes/meksikas-prezidenta-velesanas-uzvarejis-galeji-kreiso-kandidats.d?id=50175529|archivedate={{dat|2018|07|02||bez}}}}</ref>

== Ģeogrāfija ==

=== Klimats ===
Meksikā ir daudzveidīgas ainavas un klimats — no kalnu virsotnēm, kuras pastāvīgi klāj [[sniegs]], līdz sausiem, karstiem tuksnešiem un bagātīgiem lietus [[meži]]em. Klimats mainās līdz ar augstumu virs jūras līmeņa un ģeogrāfiskā platuma grādiem. Apgabalus līdz 910 m virs jūras līmeņa sauc par „karsto zemi”, 910 – 1800 m — par „mēreno zemi” un virs 1800 m — par „auksto zemi”.

[[Mehiko]] pilsēta atrodas „mērenajā zemē”. Tur ir vēss un sauss klimats ar minimālām temperatūras svārstībām (vidēji 12 līdz 17 °C). Uz ziemeļiem no Mehiko temperatūras svārstības ir izteiktākas un maksimālā temperatūra var pārsniegt 45 °C. Tveice un niecīgais nokrišņu daudzums — mazāk nekā 250 mm gadā — izraisa lielu tuksnešu un pustuksnešu izveidošanos. Relatīvi sauss klimats ir arī Meksikas centrālajā un dienvidu daļā, un tikai tropiskajos apgabalos Meksikas pašos dienvidos un dienvidaustrumos bieži un pamatīgi līst. Mitrākie Meksikas reģioni ir dienvidu un [[Jukatana]]; šie apgabali saņem vairāk nekā 3000 mm nokrišņu gadā.

=== Bioloģiskā daudzveidība ===
Meksikas daudzveidīgais reljefs un klimats ir piemērota vide dažādiem dzīvniekiem un augiem. Pat viskarstākajos un sausākajos tuksnešos Meksikas ziemeļos krāšņi aug jukas un daudzu sugu [[kaktusu dzimta|kaktusi]]. Sausos apgabalos dzīvo arī [[kukaiņi]], [[ķirzakas]], [[koijots|koijoti]] un [[bruņneši]]. Meksikā ir apmēram 550 000 km<sup>2</sup> mežu. Karstajos un mitrajos Meksikas dienvidos ir lietus meži, kur dzīvo [[pērtiķi]], [[jaguāri]], [[skudrulāči]], daudzu sugu putni un ķirzakas. [[Sjerraamadre]]s un citu kalnu nogāzes zemāk par 400 m virs jūras līmeņa klāj lieli priežu un citu skujkoku meži. Šajos kalnos dzīvo [[lāči]], [[mežacūkas]] un [[oceloti]]. Izcērtot mežus, daudzu dzīvo radību eksistence tiek apdraudēta, jo viņu dabiskās dzīvotnes ir izpostītas.

== Iedzīvotāji ==
Meksika ir bijusi mājvieta vairākām senām civilizācijām, arī [[olmeki]]em, [[maiji]]em un [[acteki]]em. Acteki Meksikā apmetās ap 1200. gadu un vietā, kur tagad atrodas Mehiko, uzbūvēja galvaspilsētu [[Tenočtitlana|Tenočtitlanu]]. Acteku civilizāciju sagrāva spāņu iekarotāji 16. gadsimta sākumā. Dēvēta par [[Jaunspānija|Jaunspāniju]], Meksika bija spāņu pakļautībā līdz [[1821]]. gadam, kad ieguva neatkarību. Tagad no 98 miljoniem meksikāņu [[Amerika]]s pirmiedzīvotāji ir 30%. Lielākā etniskā grupa ir metisi — spāņu un indiāņu pēcnācēji, kas sastāda 60% iedzīvotāju.

== Skatīt arī ==
* [[Meksikas pilsētu uzskaitījums]]

== Atsauces ==
{{atsauces}}

{{Meksika-aizmetnis}}
{{Meksikas štati}}
{{Ziemeļamerikas valstis}}
{{autoritatīvā vadība}}

[[Kategorija:Meksika| ]]
[[Kategorija:Ziemeļamerikas valstis]]