[[Attēls:Quake epicenters 1963-98 LV.png|300px|thumb|Zemestrīču epicentru atrašanās vietas no 1963. gada līdz 1998. gadam. Katrs epicentrs ir iekrāsots kā melns punkts.]]
[[Attēls:Global plate motion.jpg|300px|thumb|Zemes tektonisko plātņu kustība.]]
'''Zemestrīce''' ir pēkšņa [[enerģija]]s atbrīvošanās [[Zemes garoza|Zemes garozā]], kā rezultātā veidojas [[seismiskie viļņi]]. Zemestrīces parasti rodas [[litosfēras plātnes|litosfēras plātņu]] sadursmes vietās. [[Mehāniskais spriegums|Spriegums]] palielinās, līdz viena no plātnēm gūst virsroku. Tad notiek straujš [[trieciens]], kas izraisa zemestrīci. Šādas plātņu sadursmes parasti notiek 5—15 kilometru dziļumā. Zemestrīces tiek reģistrētas ar [[seismogrāfs|seismogrāfiem]], kas pazīstami arī kā seismometri. Zemestrīces cilmvietas centrālo punktu sauc par [[hipocentrs|hipocentru]]. Punktu uz Zemes virsmas tieši virs hipocentra sauc par [[epicentrs|epicentru]]. Spēcīgākie viļņi ir hipocentrā, bet, izplatīdamies tālāk, tie pavājinās.

Lai novērtētu zemestrīces spēku, ir ieviestas vairākas mērīšanas skalas, no kurām visbiežāk izmanto [[Rihtera skala|Rihtera skalu]]. Pēc šīs skalas zemestrīces, kuras ir vājākas par 3 magnitūdām, cilvēks tikpat kā nemaz neizjūt, savukārt, ja zemestrīces spēks ir lielāks par 7 magnitūdām, tad tā izraisa lielus postījumus plašā teritorijā. Zemestrīču svārstību intensitāte tiek mērīta ballēs pēc [[Merkalli skala]]s.

Virs zemestrīces izcelšanās vietas tā ir jūtama kā Zemes virsmas trīcēšana un drebēšana, dažreiz arī ir redzamas Zemes virskārtas izmaiņas. Pēc spēcīgām zemestrīcēm, kuras notiek jūrā netālu no sauszemes un rada ievērojamas jūras dibena izmaiņas, izceļas [[cunami]] viļņi. Zemestrīču svārstības var arī izraisīt [[zemes nogruvums|zemes nogruvumus]], kā arī [[vulkāns|vulkānisko]] darbību.

Būtībā ar terminu ''zemestrīce'' apzīmē jebkuru [[seismiska aktivitāte|seismisku aktivitāti]], kā rezultātā rodas seismiskie viļņi, neatkarīgi, vai tā ir [[dabas parādība]], vai to izraisa cilvēks. Zemestrīces galvenokārt rodas [[ģeoloģiskie procesi|ģeoloģisko procesu]] rezultātā, bet tās var rasties arī vulkāniskas darbības, zemes nogruvumu, [[sprādziens|sprādzienu]] un [[kodoleksperiments|kodoleksperimentu]] rezultātā.

== Dabiski radušās zemestrīces ==
[[Attēls:Fault types.png|thumb|Zemestrīču veidi]]
Lielākā daļa no dabiski radušamies zemestrīcēm ir saistītas ar Zemes [[tektonika|tektonisko]] dabu. Šādas zemestrīces tiek sauktas par ''tektoniskajām zemestrīcēm''. Zemes [[litosfēra]] sastāv no vairākām [[Plātņu tektonika|plātnēm]], kuru lēno un nemainīgo kustību izraisa Zemes [[mantija]]s un [[Zemes kodols|kodola]] izstarotais [[siltums]]. Siltums izraisa [[ieži|iežu]] plūsmu Zemes dzīlēs, kas savukārt liek kustēties plātnēm. [[Tektoniskā plātne|Tektoniskās plātnes]], savā starpā slīdot vienai gar otru, rada [[mehāniskais spriegums|mehānisko spriegumu]]. Kad tiek sasniegta sprieguma [[kritiskā vērtība]], kuru sauc arī par lokālo spēku, notiek negaidīts trieciens, kas izraisa zemestrīci. Tektonisko plātņu malas, kur notiek zemestrīces, sauc par [[lūzuma zona|lūzuma zonām]]. No lūzuma vietām, kur notiek zemestrīce, izplatās [[seismiskie viļņi]], kuri sasniedzot [[Zemes garoza]]s virsmu, rada pārmaiņas apkārtējā [[Dabiskā vide|vidē]] — tiek sagrautas [[ēka]]s, [[tilts|tilti]], deformētas [[dzelzceļš|dzelzceļa]] sliedes, uz Zemes virsmas var pat parādīties [[plaisa]]s.

Pirms zemestrīces ap plaisu Zemes garozā norisinās divu milzīgu [[spēks|spēku]] cīņa. Vienu no šiem spēkiem raksturo [[bīdes spriegums]], kas rodas, plātnēm slīdot vienai gar otru. Savukārt otru mehānisko spriegumu nosaka spēks, ar kādu plātnes spiež viena uz otru un kas notur tās uz vietas. Ņemot vērā šo abu spēku [[mijiedarbība|mijiedarbību]], [[ģeologi]] aprēķina tā saukto [[Kulona spriegums|Kulona spriegumu]], kura ietekmē Zemes garozā izveidojas plaisa.<ref name="IZ">"Zinātnieki brīdinās par zemestrīcēm un cunami" - Ilustrētā Zinātne, 2005. gada decembra numurs, 27.lpp.</ref>

Ja bīdes spriegums kļūst pārāk liels vai [[spiediens]], kas notur plātnes vienu uz otras, mazinās, plātnes spēji pārvietojas un izceļas stipra zemestrīce. Lai gan tā atbrīvo lielu daļu [[enerģija]]s, spriegums neizzūd pavisam. Daļa sprieguma pārvietojas uz citu vietu tajā pašā plātņu lūzuma zonā vai kādā netālu esošā [[atzarojums|atzarojumā]].<ref name="IZ" />

== Seismisko viļņu pieraksts ==
Zemestrīces pētī [[seismologi]]. Aparātu, kuru izmanto seismisko viļņu izraisīto grunts svārstību mērīšanai, sauc par [[seismogrāfs|seismogrāfu]]. Tas sastāv no rotējoša [[cilindrs|cilindra]] [[atspere|atsperē]] pakārtas inertas [[masa]]s, pie kuras piestiprināts pašrakstītājs. Zemestrīces laikā cilindrs vibrē, bet pašrakstītājs uz lentes zīmē līniju, ko sauc par seismogrammu.

== Zemestrīču prognozēšana ==
Līdz šim nav izdevies noteikt, kur un kad gaidāma zemestrīce, un cik spēcīga tā varētu būt. Vairāk nekā trīsdesmit gadus visas pasaules [[ģeologs|ģeologi]] ir centušies atrast zemeslodes seismiskās aktivitātes likumsakarības. Šo pētījumu rezultātā ir izstrādātas [[metode]]s, ar kuru palīdzību var paredzēt zemestrīču tuvošanos. Laiku pa laikam prognozes ir piepildījušās, taču vairumā gadījumu izrādījušās kļūdainas.

Līdz [[1997]]. gadam bija izvirzīta [[teorija]], kas apgalvoja, ka lielās zemestrīces ir izolēti gadījuma rakstura notikumi, kurus nav iespējams iepriekš paredzēt. Taču amerikāņu [[seismologs|seismologi]] no ASV Ģeoloģijas institūta [[Ross Šteins]] un [[Džeimss Dītrihs]] izvirzīja citu teoriju par to, ka lielāka zemestrīce vienā un tajā pašā teritorijā var izraisīt vairākas citu citai sekojošas zemestrīces. Šie zinātnieki kopā ar [[Aikuts Barka|Aikutu Barka]] no [[Stambulas Tehniskā universitāte|Stambulas Tehniskās universitātes]] neatbalstīja līdzšinējo teoriju, turklāt tā nebija pārbaudīta praksē.<ref name="IZ" />

[[1990. gadi|1990. gadu]] sākumā Ross Šteins ar kolēģiem no [[ASV Ģeoloģijas institūts|ASV Ģeoloģijas institūta]] nolēma [[Sanandreasa lūzums|Sanandreasa kontinentālo plātņu lūzuma zonā]] pētīt zemestrīču pēcgrūdienus. Iepriekšējo zemestrīču izvērtējums liecināja, ka nākamā zemestrīce varētu sekot pirmajai dienu vēlāk ar 67 % varbūtību, kas 20 000 reižu pārsniedz zemestrīces izcelšanās iespēju jebkurā citā dienā. Tāpēc pārsteigumu neizraisīja fakts, ka 6,5 [[Rihtera skala|balles]] stiprā zemestrīce [[1992]]. gada jūlijā pie [[Greitbērleiks|Lielā Lāču ezera]] sākās tikai trīs stundas pēc 7,3 balles spēcīgās zemestrīces netālu no [[Lendersa]]s. Par laimi, abas zemestrīces skāra mazapdzīvotas [[teritorija]]s.<ref name="IZ" />

Taču Lielā Lāču ezera zemestrīce radīja zināmu neizpratni, jo izcēlās citā plātņu lūzuma zonā. Lai gan pēc laika tā atbilda [[pēcgrūdiens|pēcgrūdienam]], tomēr notika neparedzētā vietā. Ģeologi uzskatīja, ka saskārušies ar līdz tam neizpētītu sakarību starp zemestrīcēm. Analizējot agrākās zemestrīces [[Kalifornija|Kalifornijā]], zinātnieki secināja, ka Lielā Lāču ezera zemestrīce nav vienīgais šāda veida fenomens. Zemestrīcēm sekojošie pēcgrūdieni vairākkārt bija notikuši pavisam citās plātņu lūzuma vietās. Šī pieredze ļāva izstrādāt pilnīgi jaunu zemestrīču prognozēšanas stratēģiju.

Viens no pirmajiem jaunās teorijas piekritējiem bija seismologs [[Džons Makloskijs]] no [[Olsteras Universitāte]]s Ziemeļīrijā, kurš prognozēja, ka pēc [[2004. gada Indijas okeāna zemestrīce]]s tuvākajā laikā atkal šajā apvidū būs spēcīga zemestrīce.<ref name="IZ"/> Viņa prognozes izrādījās pareizas, jo [[2005. gads|2005]]. gada [[28. marts|28. martā]] netālu no iepriekšējās zemestrīces vietas notika 8,7 balles stipra zemestrīce. Tas dod cerības, ka kādreiz būs iespējams izstrādāt uzticamu riska novērtējumu. Tas ļautu cilvēkiem laikus sagatavoties. Dažreiz zemestrīci var novērst, iežos iesūknējot ūdeni, lai atbrīvotu saķērušās plātnes. Arī neliels [[sprādziens]] var iekustināt plātnes, pirms [[spriegums]] ir sasniedzis pieļaujamo lielumu.

== Zemestrīču mērīšana ==
Zemestrīču spēka mērīšanai kalpo divas skalas. Pēc Rihtera skalas mērī seismisko viļņu stiprumu, bet pēc [[Merkalli skala]]s nosaka, kādu iespaidu zemestrīce atstājusi uz cilvēkiem un ēkām. Vāja zemestrīce lielā pilsētā, kur ir daudz ēku un cilvēku, var izraisīt nopietnākas sekas nekā ļoti spēcīga zemestrīce mazapdzīvotos apvidos.

== Pēcgrūdieni ==
Vairākums zemestrīču notiek vietās, kur saduras divas [[Kontinentālā plātne|kontinentālās plātnes]]. To savstarpējā mijiedarbība [[pazeme|pazemē]] rada lielu iekšējo spriegumu, un, kad tas kļūst pārāk spēcīgs, plātnes izkustas, izraisot zemestrīci. Ja vienas kontinentālās plātnes mala pavirzās zem otras plātnes, var izcelties ļoti stipra zemestrīce. Lielai zemestrīcei attiecīgajā plātņu lūzuma apgabalā parasti seko mazākas, jo plātnes pielāgojas savam jaunajam novietojumam. Šīs zemestrīces sauc par pēcgrūdieniem.

== Lielākās zināmās zemestrīces vēsturē ==
[[Attēls:Sanfranciscoearthquake1906.jpg|250px|thumb|Sanfrancisko zemestrīce 1906. gadā.]]
<div style="-moz-column-count:2; column-count:2;">
* [[Aleppo zemestrīce]] ([[1138]]. gads)
* [[Bāzeles zemestrīce]] ([[1356]]. gads)
* [[Šaaņsji zemestrīce]] ([[1556]]. gads)
* [[Lisabonas zemestrīce]]([[1755]]. gads)
* [[Ņumadrides zemestrīce]]([[1811]]. gads)
* [[Sanfrancisko zemestrīce]] ([[1906]]. gads)
* [[Lielā Kanto zemestrīce]] ([[1923]]. gads)
* [[Kamčatkas zemestrīces]] ([[1737]]. un [[1952]]. gads)
* [[Lielā Čīles zemestrīce]] ([[1960]]. gads) 
* [[Lielās Piektdienas zemestrīce]] ([[1964]]. gads)
* [[Taškentas zemestrīce]] ([[1976]]. gads)
* [[Armēnijas zemestrīce]] ([[1988]]. gads)
* [[Lomas Prietas zemestrīce]] ([[1989]]. gads)
* [[Nortridžas zemestrīce]] ([[1994]]. gads)
* [[Lielā Hanšiņas zemestrīce]] ([[1995]]. gads)
* [[Izmitas zemestrīce]] ([[1999]]. gads)
* [[Indijas okeāna zemestrīce]] ([[2004. gads|2004]]. gads)
* [[Sumatras zemestrīce]] (2005. gads)
* [[2010. gada Čīles zemestrīce]] ([[2010. gads|2010]]. gads)
* [[Japānas zemestrīce]] ([[2011. gads|2011]]. gads)
</div>
=== Spēcīgākās zemestrīces vēsturē ===
{| class="wikitable sortable"
|- bgcolor="#ececec"
| '''Vieta.''' || '''Datums''' || '''Vieta''' || '''Lielums'''
|-
| 1 || {{dat|1960|5|22|N}}
| [[Valdivija]], [[Čīle]] (skatīt: [[Lielā Čīles zemestrīce]])
| 9,5
|-
| 2 || {{dat|2004|12|26|N}}
| Okeānā, uz rietumiem no [[Sumatra]]s ziemeļu piekrastes, [[Indonēzija]] (skatīt: [[2004. gada Indijas okeāna zemestrīce]])
| 9,3
|-
| 3 || {{dat|1964|3|27|N}}
| [[Prince William Sound]], [[Aļaska]], [[Amerikas Savienotās Valstis|ASV]] (skatīt: [[Lielās Piektdienas zemestrīce]])
| 9,2
|-
| 4 || {{dat|1952|11|4|N}}
| [[Kamčatkas pussala]], [[Padomju Savienība|PSRS]]
| 9,0 <ref>{{Tīmekļa atsauce |url=http://earthquake.usgs.gov/regional/world/events/1952_11_04.php |title=Historic Earthquakes |access-date={{dat|2010|02|27||bez}} |archive-date={{dat|2009|08|25||bez}} |archive-url=https://web.archive.org/web/20090825173729/http://earthquake.usgs.gov/regional/world/events/1952_11_04.php }}</ref><ref>{{Tīmekļa atsauce |url=http://earthquake.usgs.gov/regional/world/events/1952_11_04.php |title=USGS.GOV |access-date={{dat|2010|02|27||bez}} |archive-date={{dat|2009|08|25||bez}} |archive-url=https://web.archive.org/web/20090825173729/http://earthquake.usgs.gov/regional/world/events/1952_11_04.php }}</ref>
|-
| 5 || {{dat|1700|1|26|N}}
| Cascadia subdukcijas zona
| ≈ 9
|-
| 6 || {{dat|1833|11|25|N}}
| [[Sumatra]], [[Indonēzija]]
| 8,8—9,2
|-
| 7 || {{dat|1906|1|31|N}}
| [[Kolumbija]]—[[Ekvadora]]
| 8,8
|-
| 8 || {{dat|2010|2|27|N}}
| [[Maule]], [[Čīle]] (skatīt: [[2010. gada Čīles zemestrīce]])
| 8,8 {{ref|1|1}}
|-
| 9 || {{dat|1965|2|4|N}}
| [[Rat Islands]], [[Aļaska]], [[Amerikas Savienotās Valstis|ASV]]
| 8,7
|-
| 10 || {{dat|1755|11|1|N}}
| [[Lisabona]], [[Portugāle]]
| ≈ 8,7
|-
| 11 || {{dat|2005|3|28|N}}
| [[Sumatra]], [[Indonēzija]]
| 8,6—8,7 {{ref|1|1}}
|-
| 12 || {{dat|1957|3|9|N}}
| [[Andreanof Islands]], [[Aļaska]], [[Amerikas Savienotās Valstis|ASV]]
| 8,6
|-
| 13 || {{dat|1920|12|16|N}}
| [[Ningxia]]—[[Gaņsu]], [[Ķīna]]
| 8,6
|-
| 14 || {{dat|1950|8|15|N}}
| [[Asama]], [[Indija]] — [[Tibeta]], [[Ķīna]]
| 8,6
|-
| 15 || {{dat|1969|10|27|N}}
| [[Baņa Luka]], [[Bosnija un Hercegovina]]
| 8,5
|-
| 16 || {{dat|1575|12|16|N}}
| [[Valdivija]], [[Čīle]]
| 8,5
|-
| 17 || {{dat|2007|9|12|N}}
| [[Sumatra]], [[Indonēzija]]
| 8,5
|-
| 18 || {{dat|1737|10|16|N}}
| [[Kamčatkas pussala]], [[Krievijas Impērija]]
| ≈ 8,3 <ref>{{Tīmekļa atsauce |url=http://wcatwc.arh.noaa.gov/web_tsus/17371016/17371016.htm |title=Page on tsunami associated with event from West Coast and Alaska warning center |access-date={{dat|2009|05|23||bez}} |archiveurl=https://web.archive.org/web/20090515173315/http://wcatwc.arh.noaa.gov/web_tsus/17371016/17371016.htm |archivedate={{dat|2009|05|15||bez}} }}</ref><ref>{{Tīmekļa atsauce |url=http://tsun.sscc.ru/htdbwld/events/Main.asp?Continue=Event+data |title=Information on earthquake and tsunami from Tsunami Laboratory, Novosibirsk (enter date to get record) |access-date={{dat|2010|02|27||bez}} |archiveurl=https://web.archive.org/web/20110727123948/http://tsun.sscc.ru/htdbwld/events/Main.asp?Continue=Event+data |archivedate={{dat|2011|07|27||bez}} }}</ref>
|}

== Zemestrīces mitoloģijā un reliģijā ==
[[Senskandināvu mitoloģija|Senskandināvu mitoloģijā]] zemestrīces bija ļaunā un viltīgā [[Loki]] dieva dusmas. [[Grieķu mitoloģija|Grieķu mitoloģijā]] zemestrīču dievs bija [[Poseidons]].

== Zemestrīces Latvijā ==
Katru gadu [[Latvija|Latvijā]] tiek konstatēts no 150 līdz 200 seismiskiem notikumiem. Šajos notikumos tiek ieskaitīti gan tektoniskie notikumi, gan sprādzieni, gan viltus seismiskie notikumi jeb aparatūras kļūdas.<ref>{{Tīmekļa atsauce |title=Zemestrīces arī Latvijā |work=www.meteo.lv |url=http://www.meteo.lv/public/27761.html |accessdate={{dat|2008|03|25}} |archiveurl=https://web.archive.org/web/20080401100509/http://www.meteo.lv/public/27761.html |archivedate={{dat|2008|04|01||bez}} }}</ref> Parasti zemestrīces Latvijā nav jūtamas, jo Latvija atrodas seismiski neaktīvā zonā un šeit var just tikai zemestrīču atbalsis, kuru [[epicentrs|epicentri]] atrodas ārpus Latvijas teritorijas.

Zemestrīces laikā Ventspilī [[1785]]. gadā, 10. — [[11. novembris|11. novembra]] naktī kustējās galdi un grīdas. Kādā veikalā pat nokritušas plauktos sakrautās preces.

[[1821]]. gada [[21. februāris|21. februāra]] rītā ap plkst. 3 — 4 no rīta ar skaļu blīkšķi notrīcējusi un ļodzījusies kāda jauna rija. Krakšķēja arī sijas, lejā bira putekļi un kvēpi. Rijas vētītājs, būdams nomodā, notriekts gar zemi un pamodušies arī guļošie kūlēji.

Jau nākamajā rītā (22. februārī 4 no rīta) [[Koknese]]s mācītājmuižā atkal trīcējusi zeme, 7 no rīta tā trīcēja vēl stiprāk, bet pēc dažām minūtēm tā trīcēja vēl stiprāk un ar rībienu. Lēkāja šķīvji, glāzes sitās kopā, šķindēja logi un durvis — likās, ka visa māja sagāzīsies.

[[1853]]. gada [[5. februāris|5. februārī]] plkst. 1:45, [[Sausnēja|Sausnējā]] stipri un nedaudzas sekundes notrīcēja zeme un īsi pirms plkst 2:00 sekoja vēl stiprāks, "patiesi baismīgs" spēriens. Guļošie pamodās no šausmām, trīcēja bailēs un arī raudāja.

1853. gada 19. — [[20. februāris|20. februāra]] naktī Bilstiņu muižas rijā bija dzirdams skaļš krakšķis. Izbiedētie gulētāji izskrēja laukā. Bet 22. februāra rītā plkst. 4 Kokneses mācītājmuižā notrīcēja zeme un tie, kuri negulēja pārāk cieši, iznāca ārā. Pamodās arī suns. Vēl viens grūdiens bija pusastoņos rītā, kas izraisīja šķīvju un glāžu šķindēšanu uz galda, bet šķērssijas augšstāvā it kā pacēlās.

1853. gada [[29. decembris|29. decembrī]] plkst. 23,15 [[Rīga|Rīgā]] Pēterburgas priekšpilsētā dobji norībēja kā tāls lielgabala grāviens ar apmēram 3 — 4 sekundes ilgu atbalss rūkoņu. Stipri nodrebējusi kāda māja. Nošķindēja glāzes un metāla priekšmeti. Uz zemes parādījās 4,45 cm plata plaisa. Vēl nākamajā naktī kaimiņos trīcēja zeme un radās vēl izteiktāka zemes plaisa, kurā pat varēja ielikt 160 cm garu mietu.

[[1857]]. gada [[18. maijs|18. maijā]] plkst. 11 priekšpusdienā notika zemestrīce [[Irbe]]s apkārtnē no [[Lielirbe]]s gar jūru līdz [[Kolka]]i apmēram 10 km platumā sauszemes iekšā. Visstiprākais grūdiens bija starp Lielirbi un Mazirbi. To pavadīja pērkonam līdzīgs rībiens. Irbes mācītājmāja iedrebējās tik stipri, ka namamātei zem kājām sakustējās ķeblītis. Mājās esošie cilvēki jebkurā brīdī gaidīja, ka varētu iegrūst griesti. Pusversti uz dienvidrietumiem, baznīcas krogū, līgojās galdi un soli. Kādā zemnieku mājā no sienas nokrita spogulis, bet šķīvji un bļodas no galda malas noslīdēja zemē. Blakus esošo ēku vecie jumti sagāzās kopā. Bet jūrā un uz lauka nekas no zemestrīces nebija samanāms.

[[1896]]. gada [[23. septembris|23. septembra]] pēcpusdienā plkst. 3 [[Jelgava]]s apkārtnē ļaudis novērojuši zemes trīcēšanu, kuru pavadīja pazemes dunoņa. Glāzes un tuvu viens otram stāvošie trauki šķindējuši.

Neievērota palikusi zemestrīce 1976. gada [[25. oktobris|25. oktobrī]] plkst. 11,42. Tā bija 4,5 balles stipra ar epicentru Igaunijas salu apvidū. Latvijā netika savākti un apkopoti novērojumi par šo zemestrīci.

[[1977]]. gada 4. martā zemestrīce Baltkrievijā bija 4 balles stipra, tomēr Rumānijā bojā gāja apmēram 1600 cilvēku.

[[1986]]. gada 31. augustā plkst. 1,31 Latvijas Zinātņu akadēmijas Radioastrofizikas observatorijā Baldonē seismogrāfa rādītājs aizskrēja līdz skalas malai. Tā bijusi apmēram 2 — 3 balles stipra. Satricinājumu manīja arī vairāki rīdzinieki savos dzīvokļos Purvciema augstceltnēs. Tajā pašā laikā Moldāvijā tika bojātas tūkstošiem ēku, bija arī cietušie. Hipocentrs atradās Rumānijā ap 100 — 140 km dziļi pazemē.

2004. gada [[21. septembris|21. septembrī]] notika zemestrīce, kuras epicentrs atradās [[Kaļiņingradas apgabals|Kaļiņingradas apgabala]] un [[Polija]]s robežas tuvumā. Liepājā, Rīgā un Valmierā sajusti pazemes grūdieni. Tie bija jūtami arī visā Polijas austrumu daļā. Pazemes grūdieni bijuši divas reizes: pirmie bija 14.05 pēc Latvijas laika un tie bija 4,8 balles stipri pēc Rihtera skalas, bet otrie — plkst. 16.32 un to spēks sasniedza jau visas 5 balles. [[Liepāja|Liepājā]] pirmo grūdienu laikā satricinājums bijis 3,5 balles, bet otro — 3,8 balles spēcīgs.

== Skatīt arī ==
* [[Lūzuma zona]]
* [[Pēcgrūdiens]]
* [[Plātņu tektonika]]
* [[Rihtera skala]]
* [[Zemūdens zemestrīce]]

== Piezīmes un atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://neogeo.lv/?p=3653 Zemestrīces Latvijā]
* [http://www.edu4hazards.org/earthquake.html Kā izdzīvot zemestrīces laikā?] {{Webarchive|url=https://web.archive.org/web/20090227153730/http://www.edu4hazards.org/earthquake.html |date={{dat|2009|02|27||bez}} }} {{en ikona}}

{{autoritatīvā vadība}}

[[Kategorija:Zemestrīces| ]]
[[Kategorija:Seismoloģija]]
[[Kategorija:Tektonika]]