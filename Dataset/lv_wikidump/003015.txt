{{Vielas infokaste
|              attēls = [[Attēls:Methane-2D-stereo.svg|100px]] [[Attēls:Methane-3D-balls.png|100px]]<br />Metāna struktūrformula un molekulas modelis
|     ķīmiskā formula = CH<sub>4</sub>
|             molmasa = 16,04
|             blīvums = 0,717
| kušanas temperatūra = 90,66 K (-182,49&nbsp;°C)
|viršanas temperatūra = 111,55 K (-161,6&nbsp;°C)
}}

'''Metāns''' ir [[ķīmiskais savienojums]], kura [[ķīmiskā formula]] ir [[ogleklis|C]][[ūdeņradis|H]]<sub>4</sub>. Tas ir vienkāršākais [[ogļūdeņraži|ogļūdeņradis]] un pieder pie [[alkāni|alkānu]] (piesātināto ogļūdeņražu) grupas. Metāns ir galvenā [[dabasgāze]]s sastāvdaļa. [[Normāli apstākļi|Normālos apstākļos]] tā ir bezkrāsaina, degtspējīga [[gāze]], bez smakas. Metānu (dabasgāzes sastāvā) plaši lieto kā [[kurināmais|kurināmo]] un [[sintētiskais benzīns|sintētiskā benzīna]] ražošanā. Rūpniecībā no metāna iegūst kvēpus [[kopēšana]]s ierīcēm. Metānam ir tikai viens [[izomērija|izomērs]].

Metāns ir viena no [[Siltumnīcas efekts|siltumnīcas efektu]] izraisošajām [[Gāze|gāzēm]], kas pastāv uz Zemes tās garozā un nokļūst atmosfērā derīgo izrakteņu — ogļu, [[nafta]]s un [[dabasgāze]]s ieguves laikā, kā arī rodas, pūstot [[atkritumi]]em [[Izgāztuve|izgāztuvēs]] un kā dzīvu būtņu izvadgāze.

== Ķīmiskās reakcijas ==
Degot metānam, rodas [[oglekļa dioksīds]] un [[ūdens]], reakcija notiek paaugstinātā temperatūrā. Metāna [[īpatnējais sadegšanas siltums]] ir 55,5 MJ/kg.

: CH<sub>4</sub> + 2 O<sub>2</sub> → CO<sub>2</sub> + 2 H<sub>2</sub>O ({{nowrap|Δ''H'' {{=}} −891 k[[džouls|J]]/[[mols|mol]]}}, normālos apstākļos)

== Fizikālās īpašības ==
[[Attēls:Methan geom2.svg|thumbnail|upright=1.0|Metāna molekulas [[tetraedrs|tetraedriskā]] forma]]
[[Normāli apstākļi|Normālos apstākļos]] metāna [[blīvums]] ir aptuveni 0,717 kg/m³,<ref name="Gas Encyclopedia">{{tīmekļa atsauce | url= https://encyclopedia.airliquide.com/methane?GasID=41 | title= Methane | publisher= Gas Encyclopedia Air Liquide | accessdate= 2021. gada 3. jūnijā | language= en}}</ref> savukārt -161,6 °C temperatūrā, kad metāns ir jau sašķidrinājies, tā blīvums ir 422,36 kg/m³.<ref name="Gas Encyclopedia"/> Metāna [[viršanas temperatūra|sašķidrināšanās temperatūra]] ir -161,6 °C, bet [[kušanas temperatūra|sacietēšanas temperatūra]] ir -182,49 °C.

== Izmantošana ==
Metānu plaši lieto kā [[kurināmais|kurināmo]]. Tā ir galvenā [[dabasgāze]]s sastāvdaļa (85-95%). Metāns ir arī vērtīga un lēta izejviela [[ķīmiskā rūpniecība|ķīmiskajā rūpniecībā]]. To izmanto daudzu rūpniecisko izejvielu ražošanā, piemēram, [[ūdeņradis|ūdeņraža]], [[metanols|metanola]], [[etiķskābe]]s, [[acetanhidrīds|acetanhidrīda]], [[acetilēns|acetilēna]], [[halogēnmetāns|halogēnmetānu]] ([[hloroforms|hloroforma]], [[metilēnhlorīds|metilēnhlorīda]], [[tetrahlorogleklis|tetrahloroglekļa]] un [[hlormetāns|hlormetāna]]) ražošanā. Vēl tiek ražots [[sintētiskais kaučuks]], [[iekšdedzes dzinējs|iekšdedzes dzinēju]] degviela, [[sintētiskais benzīns]], [[metanols]], [[šķīdinātājs|šķīdinātāji]], [[tipogrāfijas krāsa]]s un [[gumija]]. Metānu izmanto arī [[metināšana|metināšanā]] un [[metālu griešana|metālu griešanā]].

== Drošība ==
Ja metāns nonāk [[gaiss|gaisā]] un tā saturs ir no 5 līdz 15%, tas kļūst [[sprādzienbīstamība|sprādzienbīstams]]. Ja metāna koncentrācija ir mazāka par 5%, tad šo metāna un gaisa maisījumu nevar aizdedzināt, bet ja ir lielāka par 15%, tas šis maisījums deg mierīgi. Tā kā metāns ir bez smaržas, tam mēdz pievienot [[odoranti|odorantus]] — [[sērs|sēru]] saturošus organiskos savienojumus (piemēram, [[merkaptāni|merkaptānus]]), lai pēc to asās, nepatīkamās smakas varētu konstatēt metāna iespējamo noplūdi.

Metāns tiek saukts arī par "raktuvju gāzi", jo mēdz uzkrāties [[akmeņogles|akmeņogļu]] raktuvēs; ja raktuves netiek vēdinātas, tad gaiss kļūst sprādzienbīstams. Nereti bijuši gadījumi, kad metāna izraisīta sprādziena rezultātā iegruvušas raktuves un bojā gājuši cilvēki.

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{alkāni}}
{{autoritatīvā vadība}}

[[Kategorija:Alkāni]]
[[Kategorija:Degvielas]]