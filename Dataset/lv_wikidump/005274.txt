{{līdzīgs|Ķīna{{!}}Ķīnas Tautas Republika}}
{{Valsts infokaste
|         vietējais_nosaukums = 
|    pilnais_valsts_nosaukums = Ķīnas Republika
|            valsts_nosaukums = Republic of China <!-- Valsts nosaukums angļu valodā -->
|               karoga_attēls = Flag_of_the_Republic_of_China.svg
|            karoga_nosaukums = Ķīnas Republikas karogs
|              ģerboņa_attēls = National Emblem of the Republic of China.svg
|           ģerboņa_nosaukums = Ķīnas Republikas ģerbonis
|             ģerboņa_platums = 85px <!-- Pārsvarā ģerboņa izmēri ir lielāki -->
|                 valsts_moto = 
|                valsts_himna = Ķīnas Republikas Valsts himna
|               kartes_attēls = LocationROC.png
|             kartes_paraksts = 
|               galvaspilsēta = [[Taipeja]]
|           lielākās_pilsētas = [[Taipeja]]<br />[[Gaosjuna]]
|              valsts_valodas = [[ķīniešu valoda]]
|        valsts_galvas_tituls = Prezidents
|                valsts_galva = [[Cai Inveņa]]
|       valsts_galvas_tituls2 = Premjers
|               valsts_galva2 = [[Viljams Lai]]
|        neatkarības_iegūšana = 
|        neatkarības_notikums = 
|          neatkarības_datums = {{Dat|1912|1|1}}
|                 platība_km2 = 35 980
|               platība_sq_mi = 
|          iedzīvotāju_skaits = 23 780 452
|     iedzīvotāju_skaita_gads = 2018
|    apdzīvotības_blīvums_km2 = 650
|                      valūta = [[jaunais Taivānas dolārs]]/NT$
|                  laika_zona = 
|                  utc_offset = +8
|                      domēns = .tw
|              tālsarunu_kods = 886
}}
[[Attēls:Sunyatsen1.jpg|150px|thumb|right|[[Suņs Jatsens]] (1866—1925)]]
[[Attēls:Chiang_Kai-shek.jpg|150px|thumb|right|[[Čans Kaiši]] (1887—1975)]]
'''Ķīnas Republika''' jeb '''Taivāna''' ({{zh-t|中華民國}}, {{zh-s|中华民国}}, {{zh-p|Zhōnghuá Mínguó}}) ir valsts Austrumāzijā, [[Dienvidķīnas jūra|Dienvidķīnas jūrā]], ietver [[Taivāna (sala)|Taivānas salu]], [[Penhu salas]], [[Dzjiņmeņas salas]] un [[Macu salas]]. Plašāk pazīstama kā '''Taivāna''', jo kopš 1970. gadu vidus apzīmējumu '''[[Ķīna]]''' rietumu pasaulē lieto tikai, lai apzīmētu [[Ķīnas Tautas Republika|Ķīnas Tautas Republiku]] jeb kontinentālo Ķīnu. Starptautiskajās organizācijās tiek dēvēta par '''Taipejas Ķīnu'''. Prezidentāla republika, valsts galva ir prezidents, kuru ievēl tautas nobalsošanā kopīgi ar viceprezidentu uz četru gadu termiņu. Tā ir viena no turīgākajām valstīm pasaulē pēc [[Iekšzemes kopprodukts pēc pirktspējas līmeņa|IKP uz vienu iedzīvotāju]].

== Vēsture ==
{{main|Ķīnas Republika (1912—1949)}}
[[Attēls:Japanese_Occupation_-_Map.jpg|150px|thumb|right|Japāņu okupācijas zona 1940. gadā]]
Republika iesākās [[1911]]. gada 10. oktobrī, Ķīnas impērijā uzvarot [[Siņhajas revolūcija]]i (t.s. Učanas sacelšanās [[Uhaņa|Uhaņā]]). Republiku oficiāli pasludināja [[1912]]. gada 1. janvārī. Pirmajās Ķīnas parlamenta vēlēšanās uzvarēja [[Suņs Jatsens|Suņa Jatsena]] izveidotā Revolucionārā partija, uz kuras bāzes 1919. gadā izveidojās Ķīnas Nacionālistu partija ([[Gomiņdan]], uzskatos līdzīga Eiropas sociāldemokrātiem). Republikā varu ātri sagrāba militāristi un līdz [[1927]]. gadam pastāvēja t.s. [[Beijaņas valdība]] (kaujasspējīgāko vecās impērijas karaspēka daļu komandieru hunta), kuras līderis ģenerālis Juaņs Šikajs kļuva par Ķīnas republikas prezidentu un īslaicīgi, imperatoru. Valsti plosīja pilsoņu karš starp dažādām militārajām kliķēm. No centrālās varas kontroles atšķēlās ārējās provinces ([[Mandžūrija]], [[Siņdzjana]], [[Tibeta]]), kas nonāca Japānas, PSRS un Lielbritānijas ietekmē.

[[1925]]. gadā mira Suņs Jatsens. [[1926]]. gadā, 2. partijas kongresā par Gomiņdan priekšsēdētāju ievēlēja Vanu Dzinveju, bet par Centrālās izpildkomitejas (CIK) locekli kļuva ģenerālis [[Čans Kaiši]], kuru CIK plēnumā ievēlēja par Pastāvīgās komitejas locekli un uzticēja Nacionālās revolucionārās armijas virspavēlnieka posteni.

[[1926]].—[[1928]]. gada [[Ziemeļu karagājiens|Ziemeļu karagājiena]] laikā nacionālistu karaspēkam izdevās sakaut ģenerāļu huntu un pārņemt varu lielākajā daļā valsts teritorijas, iesākot [[Nankinas desmitgade|Nankinas desmitgadi]]. Gomiņdana iekšējo konfliktu dēļ partijas priekšsēdētājs un daudzi līderi emigrēja, jo Čans Kaiši izmantoja militāro spēku, lai nodrošinātu savu varu, kas tomēr bija ļoti nestabila.

[[1937]].-[[1945]]. gados noritēja [[Otrais Ķīnas—Japānas karš]], bet [[1945]]. gadā pēc neveiksmīgām sarunām ar [[Ķīnas Komunistiskā partija|Ķīnas komunistisko partiju]] par koalīcijas valdības veidošanu atsākās [[Ķīnas pilsoņu karš]] starp Čana Kaiši valdības spēkiem un [[Mao Dzeduns|Mao Dzeduna]] komunistu armiju. [[1949]]. gadā pilsoņu karā uzvarēja Ķīnas komunistiskās partijas spēki ar [[Mao Dzeduns|Mao Dzedunu]] priekšgalā un [[1949]]. gada 1. oktobrī proklamēja Ķīnas Tautas Republiku, savukārt sakautais Čans Kaiši ar armijas paliekām un piekritējiem bēga uz Taivānas salu. Tikai [[Amerikas Savienotās Valstis|ASV]] kara flotes ienākšana jūras šaurumā un piekrastes pilsētu bombardēšana [[1950]]. gadā nepieļāva ĶTR armijas desanta izsēšanos Taivānā, lai pabeigtu pilsoņu karu un pārņemtu varu visā Ķīnas teritorijā. Kopš tā laika pastāv divas Ķīnas: Ķīnas Tautas Republika kontinentā, un Ķīnas Republika Taivānas salā. Līdz ASV un komunistu attiecību uzlabošanai 1971. gadā Taivānas valdība baudīja daudzu pasaules valstu diplomātisko atzīšanu. Čans Kaiši mira [[1975]]. gada 5. aprīlī, varu Ķīnas Republikā nododot savam dēlam Dzjanam Dzingo.

== Valsts statuss ==
[[Aukstais karš|Aukstā kara]] laikā, Ķīnas Republiku līdz ar [[Japāna|Japānu]] un [[Dienvidkoreja|Dienvidkoreju]] uzskatīja par Rietumu pasaules priekšposteņiem pie komunistiskā bloka valstu robežām, tāpēc Rietumos neatzina pilsoņu kara Ķīnā rezultātus un ''de jure'' par vienīgo leģitīmo Ķīnas valdību uzskatīja Čana Kaiši valdību. Līdz ar to Ķīnas Republika bija [[ANO Drošības padome]]s patstāvīgā locekle līdz [[1971]]. gadam.

Starptautiskajā politikā aktīvi cīnījās pret komunistiskās Ķīnas un [[Mongolijas Tautas Republika]]s starptautisko atzīšanu, kā arī pret [[Tibeta]]s separātistu centieniem, jo uzskatīja šīs teritorijas par savām provincēm.

[[1971]]. gada 25. oktobrī līdz ar ANO Ģenerālās asamblejas rezolūciju Nr.2758 par vienīgo leģitīmo Ķīnas valdību tika atzīta Ķīnas Tautas Republikas valdība Pekinā, bet Ķīnas Republika zaudēja savu vietu ANO. Komunistiskā valdība Taivānu uzskata par dumpīgu provinci, kurai jāpievienojas pārējai Ķīnai, kamēr pašā Taivānā pieaug neatkarības kustība.

Šobrīd Taivānas suverenitāti atzīst tikai 22 valstis. Diplomātiskos sakarus Taipejas valdība realizē caur ekonomikas un kultūras pārstāvniecībām. Regulārie lūgumi uzņemt valsti ANO, līdz ar to atzīstot tās suverenitāti, sastopas ar lielākās daļas pasaules valstu noraidījumu.

== Ekonomika ==

Ekonomikas pamatnozare ir mikroshēmu un sadzīves elektronikas ražošana.

== Ārējās saites ==
* [https://web.archive.org/web/20050403211555/http://www.gio.gov.tw/ Valdības informācijas birojs]
* [http://news.bbc.co.uk/1/hi/world/asia-pacific/country_profiles/1285915.stm BBC News&nbsp;— ''Valsts profils: Taivāna'']
* [http://www.cia.gov/cia/publications/factbook/geos/tw.html CIA World Factbook&nbsp;— ''Taiwan''] {{Webarchive|url=https://web.archive.org/web/20050130034125/http://www.cia.gov/cia/publications/factbook/geos/tw.html |date={{dat|2005|01|30||bez}} }}
* [http://zhongwen.lv/ Zhongwen.lv blogs par Taivānu latviešu valodā] {{Webarchive|url=https://web.archive.org/web/20150302235654/http://zhongwen.lv/ |date={{dat|2015|03|02||bez}} }}

{{Ķīna-aizmetnis}}
{{Āzija aizmetnis}}

{{Āzija}}

{{autoritatīvā vadība}}

[[Kategorija:Taivāna| ]]
[[Kategorija:Neatzītās valstis]]
[[Kategorija:Ķīnas vēsture]]