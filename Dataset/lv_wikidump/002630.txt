[[Attēls:Marshall Plan poster.JPG|thumb|170px|Māršala plāna reklāmas plakāts.]]

'''Māršala plāns''' ({{val|en|Marshall Plan}}), oficiāli '''Eiropas atgūšanās programma''' (''European Recovery Program'', ''ERP''), bija [[Amerikas Savienotās Valstis|Amerikas Savienoto Valstu]] izstrādāts plāns vairāku [[Eiropa]]s valstu atbalstam pēc [[Otrais pasaules karš|Otrā pasaules kara]]. Šo plānu ierosināja ASV valsts sekretārs [[Džordžs Māršals]], kura vārdā tas arī ir nosaukts, kā arī tam tika dots liels [[ASV valsts departaments|ASV valsts departamenta]] amatpersonu atbalsts, it īpaši no [[Viljamss L. Kleitons|Viljama L. Kleitona]] un [[Džordžs F. Kenans|Džordža F. Kenana]] puses.

Atjaunošanas plāns attīstījās pēc {{dat|1947|7|12}} notikušās sanāksmes, kurā piedalījās arī Eiropas valstu pārstāvji. Māršala plāns paredzēja sniegt tādu pašu palīdzību arī [[Padomju Savienība]]i un tās sabiedrotajiem, bet šīs valstis atteicās no sniegtās palīdzības, jo baidījās, ka tādā veidā vēlāk ASV varētu izdarīt gan diplomātisku, gan politisku spiedienu. Plāna darbības laiks bija četri gadi, sākot ar 1947. gada jūliju. Šajā laikā 17 Eiropas valstīm, kuras bija apvienojušās [[Eiropas Ekonomiskās sadarbības organizācija|Eiropas Ekonomiskās sadarbības organizācijā]] (OEEC), kopā tika piešķirti 13 miljardi [[ASV dolārs|ASV dolāru]]. Salīdzinājumam 1948. gadā ASV [[IKP]] bija 258 miljardi ASV dolāru.

Kad plāns noslēdzās, katra valsts, kurai tika piešķirti līdzekļi, izņemot [[Vācija|Vāciju]], bija atguvusi tādu pašu [[ekonomika|ekonomisko]] līmeni, kāds bija pirms kara. Šo četru gadu laikā (1948.—1952.) ražošanas kopapjoms [[Rietumeiropa]]s valstīs pieauga par 25% (rūpniecība — 35%, lauksaimniecība — 10%), uzlabojās rietumvalstu attiecības, bet negatīvi Māršala plāns ietekmēja ASV attiecības ar Padomju Savienību, kas uztvēra šo palīdzību kā ASV centienus pārvērst Rietumeiropu par savu [[Ietekmes zona|ietekmes zonu]] un baidījās, ka šāds plāns veicinātu [[Austrumeiropa]]s demokratizēšanos. Nākamajās divās [[desmitgade|desmitgadēs]] daudzos [[Rietumeiropa]]s reģionos bija novērojams bezprecedenta [[labklājība]]s līmeņa pieaugums. Māršala plāns tāpat bija arī viens no Eiropas valstu savstarpējās integrācijas galvenajiem cēloņiem. Tā rezultātā tika likvidētas dažādas [[tirdzniecība]]s barjeras, kā arī izveidotas [[institūcija]]s, kuras koordinēja ekonomisko darbību kontinentālā līmenī.

Pēdējos gados [[vēsturnieks|vēsturnieki]] aktīvi mēģina noskaidrot gan Māršala plāna galveno motivāciju, gan vispārējo efektivitāti. Daži vēsturnieki apgalvo, ka labums no Māršala plāna faktiski beidzās līdz ar [[neiejaukšanās princips|neiejaukšanās principa]] ieviešanu, kas ļāva tirgoties pie stabila ekonomiskā pieauguma.<ref>Woods, Thomas E., ''The Politically Incorrect Guide to American History'', . {{ISBN|0-89526-047-6}}, 189.—191. lpp</ref>

{| border="1" cellpadding="5" cellspacing="0"
|-
! style="background:#efefef;" colspan="3" style="background:#efefef;" | ASV palīdzība saskaņā ar Māršala plānu, miljoni dolāru
|-
| {{flag|Lielbritānija}}
| 3297
| rowspan=16 style="border-bottom:3px solid grey;" valign="top" |
[[Attēls:Marshall Plan.png|450px|Māršala plāna atbalsta apjoms atsevišķām valstīm]]
|-
| style="border-bottom:3px solid grey;" | {{flag|Francija}}
| style="border-bottom:3px solid grey;" align="right" | 2296
|-
| style="border-bottom:3px solid grey;" | {{flag|Vācija}} [[Vācija|VFR]]
| style="border-bottom:3px solid grey;" align="right" | 1448
|-
| style="border-bottom:3px solid grey;" | {{flag|Itālija}}
| style="border-bottom:3px solid grey;" align="right" | 1204
|-
| style="border-bottom:3px solid grey;" | {{flag|Nīderlande}}
| style="border-bottom:3px solid grey;" align="right" | 1128
|-
| style="border-bottom:3px solid grey;" | {{flag|Beļģija}} un<br />{{flag|Luksemburga}}
| style="border-bottom:3px solid grey;" align="right" | 777
|-
| style="border-bottom:3px solid grey;" | {{flag|Austrija}}
| style="border-bottom:3px solid grey;" align="right" | 488
|-
| style="border-bottom:3px solid grey;" | {{flag|Dānija}}
| style="border-bottom:3px solid grey;" align="right" | 385
|-
| style="border-bottom:3px solid grey;" | {{flag|Norvēģija}}
| style="border-bottom:3px solid grey;" align="right" | 372
|-
| style="border-bottom:3px solid grey;" | {{flag|Grieķija}}
| style="border-bottom:3px solid grey;" align="right" | 366
|-
| style="border-bottom:3px solid grey;" | {{flag|Zviedrija}}
| style="border-bottom:3px solid grey;" align="right" | 347
|-
| style="border-bottom:3px solid grey;" | {{flag|Šveice}}
| style="border-bottom:3px solid grey;" align="right" | 250
|-
| style="border-bottom:3px solid grey;" | {{flag|Turcija}}
| style="border-bottom:3px solid grey;" align="right" | 137
|-
| style="border-bottom:3px solid grey;" | {{flag|Īrija}}
| style="border-bottom:3px solid grey;" align="right" | 133
|-
| style="border-bottom:3px solid grey;" | {{flag|Portugāle}}
| style="border-bottom:3px solid grey;" align="right" | 70
|-
| style="border-bottom:3px solid grey;" | {{flag|Īslande}}
| style="border-bottom:3px solid grey;" align="right" | 43
|}

== Atsauces un piezīmes ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}


{{Vēsture-aizmetnis}}

[[Kategorija:ASV vēsture]]
[[Kategorija:Eiropas vēsture]]