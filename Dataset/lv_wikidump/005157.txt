[[Attēls:MauserSystem98Verschluss-04.jpg|thumb|right|250px|"Mauzera" sistēmas aizslēgs]]
'''Aizslēgs''' (saukts arī par '''rotējošo aizslēgu''') ir mehāniska [[šaujamierocis|šaujamieroča]] detaļa, kas noslēdz stobra resgaļa kameru, kamēr tur deg [[šaujampulveris|pulveris]]. Bieži vien tas izpilda arī citas funkcijas: gaiļa uzvilkšanu, [[patrona]]s čaulas izvilkšanu un izsviešanu, patronas padevi. Būtībā tas nodrošina visa šaušanas mehānisma funkcionēšanu.

Pēc konstrukcijas tiek izdalīti ķīļveida un slīdoši aizslēgi. Pēc formas tas ir cilindrisks vai taisnstūra [[tērauds|tērauda]] bloks, kas izstrādāts tā, lai tas varētu tikt aizstumts uz priekšu un aizslēgts, lai cieši noslēgtu stobra resgali, tad atvilkts, lai ļautu izšautās patronas izvilkšanu un jaunas patronas ielādēšanu. Tam ir divi slēgšanas spaiļu aizspiedņi, kas izspiežas [[stobra kārba|ieroča rāmja]] kanālos, un tie ieiet galvenā kanāla sānu šķēlumos, lai noslēgtu aizslēgu savā pozīcijā, kad tas tiek aizvērts aiz patronas šaušanas kamerā. Parasti tas ir izgatavots no augstas kvalitātes tērauda ar augstvērtīgu virsmas rūdījumu un speciālu pārklājumu, kas nodrošina izturību pret nodilumu un bojājumiem.

Drošības labad šaujamieroča uzglabāšanā, pārvietošanā un izstādīšanā kā viens no veidiem tiek ieteikta aizslēga atdalīšana no šaujamieroča. Citi ar aizslēgu saistīti termini ir aizslēga seja, aizslēga galva un aizslēga rokturis, ar kuru tiek veikta daudziem pazīstama manuālā aizslēga vadīšana: roktura pagriešana, tad pavilkšana atpakaļ, kā rezultātā tiek izsviesta patrona.

== Darbība ==

Kad tiek pavilkta [[mēlīte]], aizslēgs kustas uz priekšu un iestumj patronu no [[magazīna]]s kamerā. Ievirzījis patronu patrontelpā, aizslēgs atgriezējatsperes iespaidā noslēdz stobru. Tādējādi tiek izveidota pilnīgi noslēgta šaušanas kamera, neņemot vērā stobra kanālu patronas priekšā. Pēc tam tiek izdarīts šāviens. Kad tas šāviena enerģijas iespaidā kustas atpakaļ, ekstraktors izvelk izlietoto čaulu ārā no kameras. Tad ežektors izsviež to ārā no ieroča. Mūsdienās tas notiek pilnīgi automātiski, tomēr samērā nesenā pagātnē, bija jāveic aizslēga pagriešana, tad pavilkšana atpakaļ, lai izpildītu šo procesu. Šī procesa izpildei bija jāizmanto aizslēga rokturis. Tad bija iespējams redzēt un pat sajust kameru ar pirkstu, lai redzētu vai tā ir pielādēta. Tomēr jāpiebilst, ka visas šīs funkcijas nav raksturīgas pilnīgi visiem šaujamieročiem ar aizslēgu. Pēc darbības veida izšķir atvērta un aizvērta aizslēga darbības sistēmu.

=== Atvērts aizslēgs ===

Atvērta aizslēga sistēma ir tādiem automātiskajiem un pusautomātiskajiem šaujamieročiem, kuros aizslēgs ir aizmugurējā pozīcijā, kad ierocis ir šaušanas gatavībā. Aizslēgs var kustēties uz priekšu un atpakaļ, virzīts ar izplešošo [[gāze|gāzi]] vai atgriezējatsperi. Aizslēgam sasniedzot galējo aizmugurējo stāvokli, tas atgriezējatsperes iespaidā virzās uz priekšu, pa ceļam uztverot patronu no [[magazīna]]s. Mūsdienās būtībā tas nozīmē, ka nav mehāniskas aizslēga noslēgšanas un tā ir tikai [[inerce]] un atsperes spriegums, kas notur to vietā šaušanas momentā.

Tiem ir augts uguns temps bez pārkaršanas riska un ražošanas vienkāršība ([[belznis]] parasti ir daļa no aizslēga), kamēr galvenā negatīvā puse ir mazāka precizitāte. Šī sistēma ļauj ātrāku darbības dzesēšanu. Populāri atvērta aizslēga ieroči ir [[MG-42]], Uzi un Ingram mac10, kas ir domāti tuvām apšaudēm, kur augsts uguns temps ir vairāk vajadzīgs kā liela precizitāte.

=== Aizvērts aizslēgs ===

Aizvērta aizslēga sistēma ir tādiem automātiskajiem un pusautomātiskajiem šaujamieročiem, kuros aizslēgs un darbojošās detaļas ir priekšējā pozīcijā, kad ierocis ir šaušanas gatavībā un patrona ir kamerā. Kad tiek nospiesta [[mēlīte]], [[belznis]] vai [[uzsitējs]] izdara šāvienu un aizslēgs šāviena enerģijas iespaidā pārvietojas uz aizmuguri, izsviežot čaulu un, kustoties uz priekšu, uztverot jaunu patronu.

Šāda aizslēga priekšrocības ir lielāka precizitāte. Tas ir galvenokārt tādēļ, ka darbojošās detaļas ir nekustīgas. Tā dod arī priekšrocības skaņas slāpēšanā. Zīmīgi ir arī tas, ka kamerā ir viena papildus patrona, kas ļauj pārsniegt [[magazīna]]s ietilpību. Tomēr šī sistēma ir dārgāk un sarežģītāk ražojama, turklāt tam ir mazāka karstuma dzesēšana. Populāri aizvērta aizslēga ieroči ir HK [[USP (pistole)|USP]], HK G3, [[AK-47|AK47]] un [[M16]].

== Atsauces ==

* [http://www.notpurfect.com/main/fullauto.htm ''Full Auto''] sīki apraksta aizslēga darbību {{en ikona}}

[[Kategorija:Šaujamieroču sastāvdaļas]]