[[Attēls:Many-kind-of-beer.jpg|thumb|300px|Dažāda šķirņu un veidu alus pudelēs]]
'''Alus''' ir [[Rūgšana|raudzēts]] [[alkoholiskie dzērieni|alkoholisks dzēriens]], ko iegūst, pārraudzējot apiņotu [[mieži|miežu]] vai [[kvieši|kviešu]] [[iesals|iesala]] [[misa (produkts)|misu]].{{sfn2|Riekstiņš, Čerņevska|2010|p=15}} Tas ir pasaulē izplatītākais alkoholiskais dzēriens un 3. populārākais dzēriens aiz [[ūdens]] un [[tēja]]s.{{sfn2|Riekstiņš, Čerņevska|2010|p=4}}

Alus darīšanu vispārināti veido šādi posmi: [[iejava]]s gatavošana, [[misa (produkts)|misas]] vārīšana, misas [[Rūgšana|raudzēšana]], jaunalus izturēšana, alus filtrēšana un pildīšana.{{sfn2|Kārkliņa, Ciproviča|2010|p=74.—76}} Alu var gatavot arī no [[kvieši]]em, [[kukurūza]]s, [[rīsi]]em un citiem [[augi]]em, taču visbiežāk to gatavo no miežiem. [[Apiņi]] alum sniedz raksturīgo rūgtumu, reizē arī darbojoties kā dabīgs [[konservanti|konservants]]. Dažreiz alum mēdz pievienot dažādus citus augus un augļus, kas ietekmē tā garšu. [[Etanols|Alkohola]] procents alū parasti ir no 4 līdz 6. Dabīgi rūgstot, alus var sasniegt arī 14—16<ref>{{Tīmekļa atsauce |title=Mīti un patiesība par stiprā alus brūvēšanu |publisher=kupla.lv |url=http://kupla.lv/stipra-alus-bruvesana/ |language=latviski |access-date=2012-11-09 |archive-date=2011-04-24 |archive-url=https://web.archive.org/web/20110424232701/http://kupla.lv/stipra-alus-bruvesana/ }}</ref>, taču, izmantojot saldēšanas metodi, ir sasniedzami arī vairāk kā 40% alkohola satura.

Katru gadu [[Vācija]]s pilsētā [[Minhene|Minhenē]] notiek festivāls ''[[Oktoberfest]]'', kas ir slavenākais un apmeklētākais alus festivāls pasaulē.<ref>{{Ziņu atsauce |title=Vācijā atklāts ikgadējais alus festivāls «Oktoberfest» |website=[[tvnet.lv]] |date=2014. gada 20 septembris |url= http://www.tvnet.lv/zinas/arvalstis/527504-vacija_atklats_ikgadejais_alus_festivals_oktoberfest |language=latviski |accessdate=2015. gada 22. augustā}}</ref>

== Vēsture ==
[[Attēls:EMS-89615-Rosecrucian-Egyptian-BeerMaking.jpg|thumb|Koka makets, kurā attēlota alus darīšana [[Senā Ēģipte|Senajā Ēģiptē]], [[Rožkrustiešu Ēģiptes muzejs]], [[Sanhosē (Kalifornija)|Sanhosē]], [[Kalifornija|Kalifornijā]]]]

1516. gadā [[Bavārija]]s hercogs [[Vilhelms IV (Bavārijas hercogs)|Vilhelms IV]] pieņēma vēlāk tā iesaukto „tīrības likumu” ({{val|de|Reinheitsgebot}}), kas noteica, ka alus ir tikai tāds dzēriens, kura sastāvdaļas ir [[iesals]], [[ūdens]] un [[apiņi]].{{sfn2|Riekstiņš, Čerņevska|2010|p=12}}

=== Latvijā ===
Par alus darīšanu mūsdienu Latvijas teritorijā fragmentāras ziņas atrodamas dažādos 13.—16. gadsimta rakstītajos avotos — hronikās, tiesību kodeksos, līgumos un citur. Zināms, ka 1386. gadā Rīgā nodibināta Alus un vīna nesēju brālība, kas pastāvēja līdz pat 19. gadsimta otrajai pusei.{{sfn2|Riekstiņš, Čerņevska|2010|p=5}}

1692. gadā publicētajā [[Rozins Lentilijs|Lentilija]] apcerējumu par [[Jēkabs Ketlers|hercoga Jēkaba]] laika [[Kurzemes un Zemgales hercogiste]]s ģeogrāfiju un etnogrāfiju „[[Šis tas ievērības cienīgs par Kurzemi]]” ({{val|la|Curlandiae quedam notabilia}}) ietverts arī tā laika [[Alus darīšana|alus darīšanas]] apraksts:<ref>[https://daudzese.lv/attachments/article/2597/iekslapas3.pdf Šis tas ievērības cienīgs par Kurzemi] latviskais tulkojums ar [[Tentelis|A. Tenteļa]] ievadu no LU rakstu XI sējuma 1924. gadā 31.—73. lpp. </ref>

 [..] "bagātākie zemnieki un citi vācieši brūvē alu no miežiem un apiņiem, veselīgu un garšas ziņā patīkamu. To viņi pagatavo apmēram šādi: lielas mucas dibenā liek miežu mīklu, to pietiekošā vairumā pārlejot ar ūdeni; vārīti apiņi peld sevišķā kurvī mucā; ciemata pagalmā ir bedre, kurā kurinot uguni sakarsē akmeņus; kvēlojošos akmeņus iemet mucā, tādējādi izvārot alu. No tā rodas veselīgs dzēriens, pie kam ar akmeņiem atņem alum kaitīgo skābumu."

Viens no pirmajiem plašākajiem publicējumiem [[latviešu valoda|latviešu valodā]], kurā aprakstīta [[iesals|iesala]] un alus gatavošana, bija 1906. gadā izdotā [[Pēteris Delle|Pētera Delles]] grāmata „Iesala un alus gatavošana mazgruntnieku vajadzībām”. 1930. gados alus rūpniecība Latvijā piedzīvoja strauju izaugsmi. Ja 1932. gadā pavisam tika saražots pusmiljons [[dekalitrs|dekalitru]] alus, tad 1937. gadā šis daudzums jau vairāk nekā divkāršojās — līdz 1,2 miljoniem dekalitru gadā. Līdztekus rūpnieciski ražotajam alum, alu pēc visdažādākajām tehnoloģijām darīja arī teju vai ikkatrā lauku sētā.{{sfn2|Riekstiņš, Čerņevska|2010|p=4.—5}}

1920. un 1930. gados lielākās Latvijas alus darītavas bija "Tanheizers", "Kuncendorfs" (''Gust. Kuntcendorff''), Iļģuciema, Ķimeļa (''Kymmel'') un Livonijas alus darītava. Tās tāpat kā visas pārējās ievērojamākās alus darītavas, kuras kopā saražoja ap 63% no visa Latvijā patērētā alus, atradās Rīgā, bet ārpus Rīgas darbojās 18 mazāka izmēra alus darītavas. No lielajām alus darītavām gan neviena pilnībā nepiederēja latviešu [[akcionāri]]em, ko 1937. gadā, rakstot par alus rūpniecības vēsturi Latvijā, arī uzsvēra laikraksts „[[Rīts (laikraksts)|Rīts]]”: „Iļģuciema, Tannhauesera un Livonijas alus darītavas pieder žīdiem, Kuncendorfs — vāciešiem un vienīgi Kymmela a.- s. alus darītavā ir arī latviešiem („Augļu eksports”) līdzrunāšana.”<ref name="20. un 30. gados">{{Tīmekļa atsauce| title= Latvijas alus divdesmitajos un trīsdesmitajos gados |date=2009. gada 1. aprīlis |publisher= labsalus.lv | url= http://labsalus.lv/latvijas-alus-divdesmitajos-un-trisdesmitajos-gados-3/ |language= latviski |accessdate= 2014. gada 28. februārī}}</ref>

1937. gadā [[Latvijas Kredītbanka]] ar varu pārpirka Iļģuciema un Tanheizera alus darītavas un apvienoja tās jaunā uzņēmumā „[[Aldaris (uzņēmums)|Aldaris]]”, kas tika pilnībā modernizēts un savu darbību uzsāka 1939. gadā.<ref name="20. un 30. gados"/>

Mūsdienās Latvijā lielākās alus darītavas ir [[Aldaris (uzņēmums)|Aldaris]] un [[Cēsu alus]], taču iecienīti ir arī mazo alus darītavu ražojumi, piemēram, [[Agrofirma Tērvete|Tērvetes]], [[Bauskas alus|Bauskas]], [[Piebalgas alus|Piebalgas]] un [[Valmiermuižas alus]].<ref>{{Ziņu atsauce| title= Iecienītākie dzērieni pērn - 'Cēsu Džons' un 'Apinītis stiprais', populārākie smēķi – 'Philip Morris', secinājis VID |date=2015. gada 21. februāris | publisher= [[Delfi (portāls)|Delfi]] | url= http://www.delfi.lv/news/national/politics/iecienitakie-dzerieni-pern-cesu-dzons-un-apinitis-stiprais-popularakie-smeki-philip-morris-secinajis-vid.d?id=45603668 |language= latviski |accessdate= 2015. gada 22. augustā}}</ref> Lai arī sarucis vispārējais alus patēriņš, pēdējos gados līdz ar pasaules tendencēm pieaudzis arodalus (''craft beer'') tirgus segments, kura izaugsmi nākamajos trīs gados paredz 12% apmērā. 15,5% pieaugumu paredz arī vidējās cenu kategorijas alum, savukārt ekonomiskā un stiprā alus segmentam turpmākos trīs gadus prognozēts 11,5% samazinājums.<ref name="Šteinfelde">{{Ziņu atsauce| title= Šogad 40 jaunas alus šķirnes |date=2015. gada 19. jūnijs |publisher=[[Neatkarīgā Rīta Avīze]] |author= Ilze Šteinfelde |url= http://nra.lv/latvija/143597-sogad-40-jaunas-alus-skirnes.htm |language= latviski |accessdate= 2014. gada 28. februārī}}</ref> 2013. gada rudenī par pievēršanos ekskluzīvā alus tirgus segmentam paziņoja arī Latvijas lielākais alus darītājs Aldaris, ieguldot 3 miljonus eiro vēsturiskās alus darītavas atjaunošanā un ekskluzīvo alus šķirņu izstrādē,<ref>{{Ziņu atsauce| title= "Aldaris" maina stratēģiju, investējot 3 miljonus eiro ekskluzīvu alus šķirņu brūvēšanā, un turpina uzlabot efektivitāti |date=2013. gada 5. septembris |author=Laura Krastiņa |publisher=Agropols |url=http://www.agropols.lv/?menu=55&newsid=96198 |language= latviski |accessdate=2015. gada 26. augustā}}</ref> no kurām pirmās trīs — Mājas alu, Latvijas IPA un Staltais beļģis — prezentēja 2014. gada 7. maijā.<ref>{{Ziņu atsauce |title=VIDEO: Aldaris sāk ražot trīs ekskluzīvas alus šķirnes |date=2014. gada 8. maijs |author=Laura Krastiņa |publisher=[[Diena (laikraksts)|Diena]] |url=http://www.diena.lv/diena-tv/bizness/video-aldaris-sak-razot-tris-ekskluzivas-alus-skirnes-14054707 |language=latviski |accessdate=2015. gada 26. augustā |archive-date=2015. gada 13. Maijs |archive-url=https://web.archive.org/web/20150513200848/http://www.diena.lv/diena-tv/bizness/video-aldaris-sak-razot-tris-ekskluzivas-alus-skirnes-14054707 }}</ref> 2021. gadā Latvijā bija reģistrēti 75 alus darītāji.<ref>{{Tīmekļa atsauce|url=https://www.lsm.lv/raksts/zinas/ekonomika/latvija-registreti-55-piena-parstrades-un-siera-razosanas-uznemumi-un-75-alus-daritaji.a410112/|title=Latvijā reģistrēti 55 piena pārstrādes un siera ražošanas uzņēmumi un 75 alus darītāji|website=www.lsm.lv|access-date=2021-06-28|language=lv}}</ref>

<gallery>
Štricka alusdarītava 1895. gadā.jpg|Štricka alusdarītava (1895)
Rīgas alusdarītava Kymmel.jpg|alusdarītava ''Kymmel''
Alusdarītava Waldschlösschen.jpg|alusdarītava ''Waldschlösschen''
Waldschlößchen alus šķirņu etiķetes.png|''Waldschlößchen'' alus darītavas etiķetes
Iļģuciema alus darītavas etiķetes.png|Iļģuciema alus darītavas etiķetes
Kuncendorfa alus etiķetes.png|Kuncendorfa alus etiķetes
Tanheizera alusdarītavas etiķetes.png|Tanheizera alusdarītavas etiķetes
Kymmel alus etiķetes.png|''Kymmel'' alus etiķetes
</gallery>

== Sastāvdaļas ==
[[Attēls:Ingredents of Faroese beer.jpg|250px|thumb|right|Alus sastāvdaļas — [[ūdens]], [[iesals]] un [[apiņi]] (no kreisās uz labo)]]

Saskaņā ar 1516. gada Bavārijas hercoga [[Vilhelms IV (Bavārijas hercogs)|Vilhelma IV]] „tīrības likumu” ({{val|de|Reinheitsgebot}}), par alu uzskatāms tikai tāds dzēriens, kas gatavots no ūdens, iesala un apiņiem.{{sfn2|Riekstiņš, Čerņevska|2010|p=5}} Mūsdienās gan pie alus pamata sastāvdaļām pieskaita arī [[raugs|raugu]],<ref>{{Tīmekļa atsauce |title= Reinheitsgebot jeb Vācu alus tīrības likums |date=2010. gada 22. aprīlī |publisher= labsalus.lv |url=http://labsalus.lv/reinheitsgebot-jeb-vacu-alus-tiribas-likums/ |language= latviski |accessdate= 2015. gada 22. augustā}}</ref> bet kviešus un miežus mēdz aizstāt ar citiem [[ciete]]s un [[cukurs|cukura]] avotiem, piemēram, [[kukurūza|kukurūzu]] vai [[rīsi]]em.{{sfn2|Kārkliņa, Ciproviča|2010|p=74—76}} Arodalum mēdz pievienot arī citas sastāvdaļas kā [[Laktoze|laktozi]], augļu un ogu sulas, drogas.

=== Raugs ===
Raugs pārraudzē misā esošo cukuru etilspirtā un [[Oglekļa dioksīds|ogļskābajā gāzē]]. Atskaitot [[Lambika alus|Lambika alum]] izmantotos savvaļas raugus, izdala 2 alus rauga veidus:
* augšrūgšanas jeb virsrūgšanas raugu (''Saccharomyces cerevisiae''), kam optimālā darbības temperatūra ir 10-25 °C, un ko izmanto augšējās rūgšanas alu gatavošanā;
* apakšrūgšanas raugu (''Saccharomyces pastorianus'') ar optimālo darbības temperatūru 6—10 °C, ko lieto apakšējās rūgšanas alum.{{sfn2|Riekstiņš, Čerņevska|2010|p=18}}

== Alus šķirnes ==
[[Attēls:Kriek Beer 1.jpg|160px|thumb|right|Ķiršu Lambika alus ''Kriek'']]
[[Attēls:Ale Bitter.jpg|160px|thumb|right|[[Pints]] [[eils|eila]]]]
[[Attēls:Guinness.jpg|160px|thumb|right|[[Īrija]]s alus darītavas ''[[Guinness (alus)|Guinness]]'' ražotais ''Guinness Draught'' stauts]]
[[Attēls:Pilsner Uruqell.jpg|160px|thumb|right|[[Plzeņa|Plzeņā]] ''[[Pilsner Uruqell]]'' ražotais gaišais pilzners]]

Aldari alu iedala atkarībā no izmantotā misas raudzēšanas veida. Izšķir [[Lambiks|Lambika]] (''Lambic'') jeb ar savvaļas raugiem raudzētos alus, augšējās rūgšanas alus ([[eils|eilus]], [[stauts|stautus]], [[porteris|porterus]], [[kviešu alus]] u.c.) un apakšējās rūgšanas alus (piemēram, [[lāgeris|lāgerus]]).{{sfn2|Kārkliņa, Ciproviča|2010|p=74—76}}

=== Lambika alus ===

[[Lambika alus]] šķirne radusies [[Beļģija|Beļģijā]], un tās nosaukums, iespējams, nāk netālu no [[Brisele]]s esošā [[Lembēka]]s (''Lembeek'') ciema. Lambika alus gatavošanā izmanto savvaļas raugus un iegūtās misas raudzēšanu veic mucās, kur iepriekš raudzēts [[vīns]], tāpēc šai alus šķirnei ir vīnam līdzīga garša un smarža.{{sfn2|Kārkliņa, Ciproviča|2010|p=74—76}}

Lambika alu gatavo no 30% neapstrādātu kviešu un 70% miežu iesala. Vispirms no nediedzētajiem kviešiem un miežu iesala pagatavo iejavu, bet pēc tam iegūst misu. Tad misu ielej atvērtā [[varš|vara]] traukā un ļauj tai atdzist. Atdziestot misā sāk darboties aptuveni 70 dažādi mikroorganismi, no kuriem būtiskākie ir raugi ''[[Brettanomyces lambicus]]'' un ''[[Brettanomyces bruxellensis]]'', un aizsākas rūgšana. Misu atstāj uz nakti ierūgt un no rīta salej vīna mucās, kur to turpina raudzēt aptuveni 3 gadus.{{sfn2|Kārkliņa, Ciproviča|2010|p=74—76}}

Visvienkāršākais Lambika alus ir ar [[cukurniedres|cukurniedru]] cukuru, [[karameles|karamelēm]] vai [[melase|melasi]] saldinātais ''Faro'', tomēr pastāv arī dažādi uz Lambika alus bāzes veidoti augļu ali, piemēram, ''Kriek'', kam gatavošanā laikā pievienoti [[ķirši]], vai ''Frambozen'', kas papildināts ar [[avenes|avenēm]].{{sfn2|Kārkliņa, Ciproviča|2010|p=74—76}}

=== Augšējās rūgšanas alus ===

Augšējās jeb virsējās rūgšanas alu raudzē augstākā temperatūrā nekā apakšējās rūgšanas alu, un tā gatavošanas tehnoloģija ir ar daudz senāku vēsturi. Garšas un smaržas īpašību ziņā augšējās rūgšanas alum parasti ir īpatnēja ziediem līdzīga smarža, kā arī izteiktāka augļu un rauga piegarša.<ref name="Andersons">{{Tīmekļa atsauce |title=Saldeni rūgtais omulības dzēriens - alus |author= Uldis Andersons |date= 2002. gada 21. jūnijs |publisher= Dienas Bizness |url=http://www.db.lv/laikraksta-arhivs/citas/saldeni-rugtais-omulibas-dzeriens-alus-341395 |language= latviski |accessdate=2015. gada 22. augustā |archiveurl= https://web.archive.org/web/20150922173040/http://www.db.lv/laikraksta-arhivs/citas/saldeni-rugtais-omulibas-dzeriens-alus-341395 |archivedate={{dat|2015|09|22||bez}}}}</ref> Galvenās augšējās rūgšanas alu šķirnes ir eili, stauti, porteri un kviešu ali.{{sfn2|Kārkliņa, Ciproviča|2010|p=74—76}} Augšējās rūgšanas alus veida nosaukums cēlies no tā, ka izmantotais augšrūgšanas raugs raudzēšanas laikā uzpeld alus virspusē, veidojot blīvu putu slāni.{{sfn2|Riekstiņš, Čerņevska|2010|p=18}}

==== Eils ====

Eils ({{val|en|Ale}}) ir ļoti daudzveidīga augšējās rūgšanas alus šķirne{{sfn2|Kārkliņa, Ciproviča|2010|p=74—76}}, ko parasti raudzē 15—25 °C temperatūrā<ref name="eili un lāgeri">{{Tīmekļa atsauce |title=Eili un lāgeri – kad, kā un kāpēc? |work=„Alus – kas vairāk nekā dzēriens” |date=2015. gada 16. marts |publisher=[[tvnet.lv]] |url=http://www.tvnet.lv/izklaide/notikumi/551637-eili_un_lageri_kad_ka_un_kapec |language=latviski |accessdate= 2015. gada 22. augustā}}</ref> aptuveni 1 nedēļu.{{sfn2|Kārkliņa, Ciproviča|2010|p=74—76}} Eilam pastāv dažnedažādi paveidi visdažādākajās krāsās, rūgtumā un stiprumā — mērenais eils (''Mild ale''), rūgtais eils (''Bitter ale''), gaišais eils (''Light ale''), bālais eils (''Pale ale''), Indijas bālais eils (''IPA'' — ''India pale ale''), brūnais eils (''Brown ale''), vecais eils (''Old ale''), īru eils (''Irish ale'') u.c. Viens no zināmākajiem un pasaulē atzītākajiem eiliem ir flāmu sarkanais eils, kura garšas īpašības iegūst alu pēc raudzēšanas izturot koka mucās, kuras laikā alū notiek [[pienskābā rūgšana]].{{sfn2|Kārkliņa, Ciproviča|2010|p=74—76}}

Eila nosaukums cēlies no [[angļu valoda]]s vārda „''ale''”, ar ko [[senangļu valoda|senangļu valodā]] apzīmēja alu, kam nav pievienoti apiņi, pretstatā „''beer''”, ko attiecināja uz visu veidu alu. Mūsdienās par „''ale''” angļvalodīgajās zemēs sauc jebkuru augšējā rūgšanā gatavoto alu.{{sfn2|Kārkliņa, Ciproviča|2010|p=74—76}}

==== Stauts ====

Stauts (''Stout'') ir augšējās rūgšanas alus šķirne ar tumšu krāsu un salīdzinoši augstu alkohola saturu, ko gatavo, bāzes iesaliem pievienojot grauzdētu iesala vai dažkārt grauzdētus, neiesalotus miežus, tāpēc tam ir spēcīga grauzdējuma smarža un piedegumam līdzīga garša.{{sfn2|Kārkliņa, Ciproviča|2010|p=74—76}}

Vienus no pasaulē slavenākajiem stautiem ražo Īrijas alus darītava ''[[Guinness (alus)|Guinness]]'', ko 18. gadsimtā [[Dublina|Dublinā]] izveidoja īru aldaris [[Arturs Giness]]. Vēl pazīstams ir imperiālais stauts (''Imperial stout''), ko par godu krievu imperatorei [[Katrīna I|Katrīnai I]] 18. gadsimtā radīja Londonas aldari. To gatavo no ļoti spēcīgi grauzdētiem graudiem, kas sniedz tam izteiktu apiņu smaržu un dūmu piegaršu. Alkohola saturs imperiālajiem stautiem parasti pārsniedz 9% tilpuma.{{sfn2|Kārkliņa, Ciproviča|2010|p=74—76}}

==== Porteris ====

Porteris (''Porter'') ir stautam līdzīga augšējās rūgšanas alus šķirne, kas ir vieglāka un ar mazāku alkohola saturu nekā stauts. Garšas ziņā porteriem raksturīga augļu un šokolādes piegarša, kā arī blīvas putas. Portera ražošanas tehnoloģija tika patentēta 1817. gadā.{{sfn2|Kārkliņa, Ciproviča|2010|p=74—76}}

==== Vācu kviešu alus ====

Kviešu jeb baltais alus ir tradicionāla Vācijas augšējās rūgšanas alus šķirne, kura darīšanā vismaz 50% izmantotā iesala ir kviešu, sniedzot alum gaišāku krāsu un vieglāku garšu. Vācu kviešu alus darīšanā izmantotais raugs pazīstams ar to, ka rūgšanas procesā rada aromātiskos [[Esteri|esterus]], kas atgādina krustnagliņas un banānus.{{sfn2|Kārkliņa, Ciproviča|2010|p=74—76}}

=== Apakšējās rūgšanas alus ===

Lāgeris ({{val|de|Lagerbier}}, no ''gelagert'' — 'noglabāts'<ref name="eili un lāgeri"/>) ir apakšējās rūgšanas alus, ko raudzē 5—9 °C temperatūrā. Tā izturēšana var ilgt no dažām nedēļām līdz pat 9 mēnešiem (tradicionāli 3 mēnešus) temperatūrā, kas tuva nullei.{{sfn2|Kārkliņa, Ciproviča|2010|p=74—76}}

Apakšējās jeb zemās rūgšanas alu raudzē zemākā temperatūrā nekā augšējās rūgšanas alu<ref name="Andersons"/>, un tas radies vien 19. gadsimtā, kad varēja mākslīgi ilgstoši nodrošināt vajadzīgo zemo raudzēšanas temperatūru.<ref name="eili un lāgeri"/> Izturēšanas rezultātā lāgera tipa alum raksturīga tīrāka garša un aromāts. Apakšējās rūgšanas alus veida nosaukums cēlies no tā, ka izmantotais apakšrūgšanas raugs raudzēšanas laikā pārslu veidā nogulsnējas alus apakšā.{{sfn2|Riekstiņš, Čerņevska|2010|p=18}}

Izdala vairākus lāgera alus paveidus: „Tumšais alus”, „Vīnes stila alus”, „Pilzenes alus”, „Dortmundes alus” un „Boka alus” (bukalus jeb ''bock'').<ref>{{Tīmekļa atsauce|url=https://www.worthpoint.com/worthopedia/1920-30s-beer-label-gust-kuncendorf-riga-bukalus|title=1920-30's Beer Label Gust Kuncendorf Riga Bukalus {{!}} #23735021|website=Worthpoint|access-date=2024-02-29|language=en}}</ref> No tiem visslavenākais ir „Pilzenes alus”, kas radīts [[Plzeņa|Plzeņā]], [[Čehija|Čehijā]]. Tas ir gaišais alus ar izteiktu apiņu garšu un smaržu. „Pilzenes alu” pirmoreiz plašākai publikai 1842. gadā [[Mārtiņdienas|Mārtiņdienās]] pasniedza Bavārijas aldaris [[Jozefs Grolls]].{{sfn2|Kārkliņa, Ciproviča|2010|p=74—76}}

== Alus patēriņš pēc valsts ==
{{main|Valstu uzskaitījums pēc alus patēriņa uz vienu iedzīvotāju}}
2019. gadā vislielākais alus patēriņš uz vienu iedzīvotāju bija Čehijā, kam sekoja [[Namībija]] un [[Austrija]]. Savukārt, ja rēķina visu kopējo izdzertā alus daudzumu valstī, tad pirmajās vietās ir [[Ķīna]], [[Amerikas Savienotās Valstis]] un [[Brazīlija]].

{| class="wikitable sortable" style="text-align: left;"
|+ Patēriņš uz vienu iedzīvotāju 2019. gadā<ref name="Kirin">[https://www.kirinholdings.co.jp/english/news/2017/1221_01.html Per Capita Beer Consumption by Country (2016)] {{Webarchive|url=https://web.archive.org/web/20180924225323/https://www.kirinholdings.co.jp/english/news/2017/1221_01.html |date={{dat|2018|09|24||bez}} }}, Kirin Holdings Company. Table 3.</ref>
! Vieta
! width=130 | Valsts
! width=80 | Alus ([[litrs|litri]])
|-
| 1. || {{karogs|Čehija}} || 188,6
|-
| 2. || {{karogs|Austrija}} || 107,8
|-
| 3. || {{karogs|Rumānija}} || 100,3
|-
| 4. || {{karogs|Vācija}} || 99,0
|-
| 5. || {{karogs|Polija}} || 97,7
|-
| 6. || {{karogs|Namībija}} || 95,5
|-
| 7. || {{karogs|Īrija}} || 92,9
|-
| 8. || {{karogs|Spānija}} || 88,8
|-
| 9. || {{karogs|Horvātija}} || 85,5
|-
|-style="background:#EBFFEB;"
| 10. || '''{{karogs|Latvija}}''' || 81,4
|-
| 11. || {{karogs|Igaunija}} || 80,5
|-
| 12. || {{karogs|Slovēnija}} || 80,0
|-
| 13. || {{karogs|Nīderlande}} || 79,3
|-
| 14. || {{karogs|Bulgārija}} || 78,7
|-
| 15. || {{karogs|Panama}} || 78,3
|-
| 16. || {{karogs|Slovākija}} || 76,1
|-
| 17. || {{karogs|Austrālija}} || 75,1
|-
| 18. || {{karogs|Lietuva}} || 74,4
|-
| 19. || {{karogs|Ungārija}} || 73,7
|-
| 20. || {{karogs|ASV}} || 72,7
|}

== Atsauces ==
{{atsauces}}

== Literatūra ==
* {{Grāmatas atsauce |title=Pašdarināts alus un kvass |author=Kārlis Riekstiņš |editor=Ilze Čerņevska |year=2010 |publisher=[[Avots (izdevniecība)|Avots]] |location=Rīga |isbn=978-9984-859-16-3|ref={{SfnRef|Riekstiņš, Čerņevska|2010}}}}
* {{Grāmatas atsauce |title=Pārtikas produktu tehnoloģija |author1=Daina Kārkliņa |authorlink1=Daina Kārkliņa |author2=Inga Ciproviča |authorlink2=Inga Ciproviča |year=2008 |publisher=LU Akadēmiskais apgāds |location=Rīga |isbn=978-9984-45-156-5 |ref={{SfnRef|Kārkliņa, Ciproviča|2008}}}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://labsalus.lv/ Blogs par alu un alus darīšanu] {{latviski}}

{{autoritatīvā vadība}}

[[Kategorija:Alus| ]]