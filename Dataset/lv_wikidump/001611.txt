{{Apdzīvotas vietas infokaste
| name = Mazsalaca
| settlement_type = Novada pilsēta
| image_skyline = Baznīcas iela (Mazsalaca).jpg
| imagesize = 
| image_caption = [[Baznīcas iela (Mazsalaca)|Baznīcas iela]]
| image_flag = 
| flag_link = Mazsalacas karogs
| image_shield = Mazsalaca COA.svg
| shield_link = Mazsalacas ģerbonis
| shield_size = 70px
| pushpin_map = Latvija
| pushpin_label_position = <!-- left/right -->
| latd = 57
| latm = 51
| lats = 37
| latNS = N
| longd = 25
| longm = 03
| longs = 21
| longEW = E
| subdivision_type = Valsts
| subdivision_name = '''{{karogs|Latvija}}'''
| subdivision_type1 = Novads
| subdivision_name1 = [[Valmieras novads]]
| established_title = Pilsētas tiesības
| established_date = kopš [[1928]]. gada
| established_title2 = 
| established_date2 = 
| seat_type = Vēsturiskie<br />nosaukumi
| seat = {{val|de|Salisburg}}
| area_total_km2 = 3
| population_footnotes = <ref name="iedz skaits">{{iedzsk|ats}}</ref>
| population_total = {{iedzsk|dati|Mazsalaca}}
| population_as_of = {{iedzsk|dat}}
| population_rank = 
| population_density_km2 = auto
| elevation_m = 55
| timezone = [[Austrumeiropas laiks|EET]]
| utc_offset = +2
| timezone_DST = [[Austrumeiropas laiks|EEST]]
| utc_offset_DST = +3
| postal_code_type = Pasta indeksi
| postal_code = LV-4215
| website = {{URL|www.mazsalaca.lv}}
| footnotes = 
}}
'''Mazsalaca''' ({{val|liv|Piškisalāts}})<ref>{{Tīmekļa atsauce|url=http://www.keeleveeb.ee/dict/translate/lietlv/dict.cgi?word=Mazsalaca&lang=lv|title=Līvõkīel-ēstikīel-lețkīel sõnārōntõz|website=www.keeleveeb.ee|access-date=2023-07-30}}</ref> ir [[pilsēta]] [[Vidzeme]]s ziemeļos, [[Valmieras novads|Valmieras novadā]]. Atrodas [[Salaca]]s labajā krastā, pie Mazsalacas ir viens no gleznainākajiem upes posmiem ar klintīm un alām, lejpus pilsētas sākas [[Salacas ielejas dabas parks]]. Attālums līdz [[Valmiera]]i 45 km, līdz [[Rīga]]i — 149 km.

== Etimoloģija ==
Savu nosaukumu Mazsalaca ieguvusi no Salacas upes, bet vācisko ''Salisburg'' (Salacas pils) - pēc dažiem uzskatiem, no senču pils, kas senatnē iespējami atradusies Salacas kreisajā krastā. Nosaukums Mazsalaca tika dots tāpēc, lai to atšķirtu no citām Salacām - Lielās, Vecās un Jaunās, kuras pastāvēja līdz 1925. gadam, kad notika novadu pārdēvēšana.<ref name=":0">{{Grāmatas atsauce|title=Kur Salaca līkločus met|last=Sloka|first=Atis|year=1998|isbn=9984-19-014-5|location=Mazsalacas novads|pages=}}</ref>

== Vēsture ==
{{pamatraksts|Mazsalacas vēsture}}
[[Attēls:Mazsalaca pirms 1912.jpg|thumb|200px|left|Tilts pār Salacu Mazsalacā (pirms 1912).]]
Vieta, kur mūsdienās atrodas Mazsalaca, apdzīvota jau [[Mezolīts|vidējā akmens laikmetā]] — ap 5000 gadu p.m.ē. Vēlāk novadā apmetušies [[lībieši]], no [[lībiešu valoda]]s arī cēlusies virkne šī novada ģeogrāfisko nosaukumu, piemēram, upes [[Salaca]], [[Ķirele]], [[Iģe]], [[Ramata]] u.c. 

Pirmo baznīcu Mazsalacā, domājams, cēluši 14. gadsimtā, un ap to veidojies draudzes centrs. 1528. gadā [[Livonijas ordeņa mestri|Livonijas ordeņa mestrs]] [[Valters fon Pletenbergs]] uzdāvināja bruņiniekam Vincentam Sēnam īpašumus Mazsalacas apkārtnē, un tas ir pirmais Salisburgas vārda pieminējums dokumentos. 1547. gadā muiža izlēņota tiesnesim Balceram Falkenbergam, no kura uzvārda tā saucas par Valtenbergas muižu.<ref name="SalacasPērles">Valdis Avotiņš, Ints Lukss, “''Salacas pērles''”, AGB, Rīga, 2002. ISBN 9984-663-39-6.</ref>

Mazsalacas Sv. Marijas baznīca dokumentos pirmo reizi minēta 1533. gadā, [[poļu—zviedru karš|poļu—zviedru karu]] laikā tā tika nopostīta. [[Zviedru Vidzeme]]s laikā ap 1697. gadu baznīca pēc zviedru karaļa [[Kārlis XI|Kārļa XI]] pavēles atkal atjaunota. 1890. gadā tās vietā uzcelta pašreizējā [[Mazsalacas Svētās Annas evaņģēliski luteriskā baznīca]].

1861. gadā [[Valtenberģu muiža]]s īpašnieks Arnolds [[Fītinghofi|Fītinghofs]] zemniekiem par dzimtu te iznomāja pirmos apbūves gabalus un šajā vietā sākās pirmo namu celtniecība. Šajā laikā uzcēla pirmo tiltu pār Salacu. Jādomā, ka to veicinājusi ģeogrāfiski izdevīgā atrašanās vieta — jau senatnē šeit krustojušies [[Rūjiena]]s—[[Ainaži|Ainažu]] un [[Valmiera]]s—[[Pērnava]]s un citi apkārtnes apdzīvoto vietu ceļi. 1864. gadā dibināta K. Raiskas vilnas un linu fabrika.<ref name="SalacasPērles" />

Mazsalacas miestiņa iedzīvotāju skaits 1918. gadā sasniedza 1100 cilvēku, tie apdzīvoja 80 namus. Miests attīstījās lēni, pēc gandrīz 10 gadiem — 1927. gadā, iedzīvotāju skaits tajā bija pieaudzis līdz 1210 cilvēkiem. Savukārt namu skaits sasniedza 87.<ref>Apinis K. Latvijas pilsētu vēsture. Rīgā, 1931. g., 42.lpp</ref> 1928. gadā Mazsalacai piešķīra pilsētas tiesības.

[[Otrais pasaules karš|Otrā pasaules kara]] laikā 1940. gada jūnijā Mazsalacā nodibinājās padomju okupācijas režīms, bet pēc gada - vācu okupācijas režīms. [[Padomju Savienība|PSRS]] karaspēks Mazsalacā atkal ienāca 1944. gada 25. septembri. PSRS varas iestāžu rīkotajās masu deportācijās un arestos cieta daudzi Mazsalacas iedzīvotāji.<ref name=":1">{{Grāmatas atsauce|title=Enciclopēdija Latvijas Pilsētas|publisher=Apgāds "Preses Nams"|date=1999|location=Rīga|isbn=978-9984-00-357-3}}</ref>

Pēc Otrā pasaules kara Mazsalaca turpināja pastāvēt kā tipiska mazpilsēta. Te nebija patstāvīgu uzņēmumu, bet tikai to filiāles, kurām ir ļoti ierobežotas izaugsmes iespējas, jo galvenie finansu resursi atradās pamatuzņēmumos. 70. - 80. gados Mazsalacas lauku teritorijā bija vērojami pirmie panākumi liela mēroga lauksaimniecībā.

1988. gada rudenī izveidojas [[Latvijas Tautas fronte|Latvijas Tautas Frontes]] Valmieras rajona nodaļas Mazsalacas grupa, kurā bija vairāk nekā 300 biedri. Pēc gada sāka iznākt LTF Mazsalacas grupas un LNNK grupas laikraksts "Mazsalacas Vēstis". 

Pēc neatkarības atjaunošanas pilsētā notika ražošanas uzņēmumu privatizācija un uz [[Kolhozs|kolhozu]] bāzes izveidojās jaunas zemnieku saimniecības.<ref name=":2">{{Grāmatas atsauce|title=Mazsalaca. Daba. Vēsture. Izglītība. Kultūra|last=Reinvalds|first=J.|year=1997}}</ref>

== Ģeogrāfija ==
[[Attēls:Skaņaiskalns 2009-06-24.jpg|thumb|Skaņaiskalns netālu no Mazsalacas]]
Mazsalacas pilsēta atrodas [[Vidzeme|Vidzemē]] pie [[Salaca]]s upes tās augštecē. Tā sadalās senākajā lejaspilsētas un lielākajā augšpilsētas daļā. Lejaspilsēta atrodas uz senas upes sengultnes zemā līdzenuma, bet augšpilsēta novietojusies pie senkrasta uz plaša, augsta līdzenuma, kas atrodas uz ziemeļiem no upes.<ref>{{Grāmatas atsauce|title=Mazsalacas pilsēta un apkārtne|last=Cukurs|first=Reinis|publisher=Mazsalacas pilsētas valde|year=1940|pages=49}}</ref> Pie Mazsalacas ir [[Tālavas zemiene]]s Burtnieka līdzenuma mala. Salacas ielejā redzami pamatiežu atsegumi - [[Burtnieku svīta|Burtnieku]] un Salacas [[Svīta (ģeoloģija)|svītu]] smilšakmeņi. Dažviet vēl ir novērojami ledāja sabīdīti [[Drumlins|drumlinu]] valņi ar purvainām starpieplakām. Izplatīta smilts un māls.
[[Attēls:Valtenberģu muiža 1.jpg|thumb|Valtenberģu muiža]]
Salacas līmenis ir 38 m vjl., Sniedzēnu kalns pa kreisi no tilta - 56 m vjl, bet pilsētas ziemeļu nomalē Ragana atrodas 60 m vjl. Izplatīti egļu un eglu-priežu meži ar bērzu un alkšņu piejaukumu. Aizsargātie dabas parka meži pieder pie izcilām audzēm. Pie Mazsalacas ir daudz aizsargājamo dabas pieminekļu.

Uz dienvidiem un rietumiem no Mazsalacas ir [[Skaņkalnes pagasts]]. Lauku teritorija ziemeļos robežojas ar [[Ramatas pagasts|Ramatas pagastu]], austrumos ar [[Sēļu pagasts|Sēļu]] un [[Jeru pagasts|Jeru]] pagastu un rietumos ar [[Vecates pagasts|Vecates pagastu]].<ref name=":1" />

== Iedzīvotāji ==
Mazsalacā iedzīvotāju skaits palielinājās galvenokārt 20. gadsimta 1. pusē, bet 70. gados bija novērojams kritums. Pirms Otrā pasaules kara Mazsalaca bija vislatviskākā Latvijas pilsēta un mūsdienās tajā aizvien ir liels latviešu īpatsvars.<ref name=":1" />{{iedzīvotāju skaita izmaiņas
| title= Iedzīvotāju skaita izmaiņas
| width = 20%
| align = none
| cols = 1
| graph-pos = bottom
|1881|214
|1987|518
|1914|860
|1920|906
|1935|1492
|1959|2158
|1970|2354
|1979|2170
|1989|2105
|2000|1726
|2011|1301
|2021|1080
}}<ref>[https://data.stat.gov.lv/pxweb/lv/OSP_PUB/START__POP__IR__IRD/RIG010/ OSP]</ref>

=== Ievērojami cilvēki ===
Mazsalacā dzimuši un/vai dzīvojuši:
* [[Gustavs Ērenpreiss]] (1891—1956) — velosipēdu izgatavotājs;
* [[Augusts Kirhenšteins]] (1876—1963) — mikrobiologs un politiķis;
* [[Valters Hirte]] (1913—1983) — koktēlnieks;
* [[Ansis Epners]] (1937—2003) — kinorežisors;
* [[Oskars Perro]] (1918—2003) — leģionārs un rakstnieks.

== Reliģija ==
No [[Mazsalacas draudzes novads|Mazsalacas draudzes]] 1924. gadā radās ierosinājums atzīmēt [[Mātes diena|Mātes dienu]], kas ieviesās visā Latvijā un ko atzīmē maija otrajā svētdienā. Sākot ar 1921. gadu izplatījās arī [[Mirušo piemiņas diena]] jeb Svecīšu vakars, kas parasti notika novembra priekšpēdējā svētdienā.<ref name=":0" /><ref name=":2" />

== Atsauces ==
{{atsauces}}

== Skatīt arī ==
* [[Mazsalacas novads]]
* [[Mazsalacas vidusskola]]
* [[Mazsalacas meteorīts]]

== Ārējās saites ==
* [https://web.archive.org/web/20070825085731/http://mazsalaca.lv/public/pilseta/ Mazsalacas pilsētas mājaslapa]
* [http://www.balticmaps.eu/?lang=lv&draw_hash=ovidvo&centerx=562722&centery=6413766&zoom=2&layer=map Mazsalacas pilsētas plāns]
* [https://biblioteka.valmiera.lv/sites/default/files/mazsalacas_pagasta_hronika.pdf Reinis Cukurs. Mazsalacas pagasta hronika 1127–1941] {{Webarchive|url=https://web.archive.org/web/20220130120843/https://biblioteka.valmiera.lv/sites/default/files/mazsalacas_pagasta_hronika.pdf |date={{dat|2022|01|30||bez}} }}
{{Latvijas ģeogrāfija-aizmetnis}}

{{Valmieras novads}}
{{Latvijas pilsētas}}
{{Latvijas novadu centri}}
{{Navboxes|title=Vēsturiskā administratīvā piederība
|list1=
{{Mazsalacas novads}}
{{Valmieras rajons}}
{{Valmieras apriņķis}}
}}

{{autoritatīvā vadība}}

[[Kategorija:Vidzeme]]
[[Kategorija:Mazsalaca| ]]