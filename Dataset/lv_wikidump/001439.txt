[[Attēls:Ester.svg|thumb|right|Esteru vispārīga struktūrformula; esteris radies no skābes R−COOH un spirta R'−OH)]]
'''Esteri''' ir [[skābes|skābju]] un [[spirti|spirtu]] savienošanās reakcijas produkti. Skābe var būt gan [[organiskās skābes|organiskā skābe]], gan arī [[neorganiskās skābes|neorganiskā skābe]]. Estera [[molekula|molekulā]] izšķir skābes atlikumu un spirta atlikumu. Skābekļa atoms, kas saista šos divus atlikumus, ir no spirta. Esteru nosaukumus veido no spirta atlikuma nosaukuma un skābes atlikuma nosaukuma (kā sāļiem), piemēram, etilacetāts: ''etil-'' ir no [[etilspirts|etilspirta]] un ''-acetāts'' ir no [[etiķskābe]]s. Etilacetāts ir etiķskābes un etilspirta esteris, jeb etiķskābes etilesteris. Ja esteris ir veidojies no vairākvērtīgas skābes (piemēram, [[ftalskābe]]s), tas var saturēt vairākus spirta atlikumus un attiecīgi, ja tas ir veidojies no vairākvērtīga spirta (piemēram, [[glicerīns|glicerīna]]), tas var saturēt vairākus skābes atlikumus.

== Iegūšana ==
* [[Skābe]]i reaģējot ar [[spirti|spirtu]] [[ūdens|ūdeni]] atņemošas vielas klātbūtnē (par ūdeni atņemošo vielu parasti lieto [[sērskābe|sērskābi]], dažreiz lieto [[fosfora pentoksīds|fosfora pentoksīdu]]). To sauc par [[esterificēšana]]s reakciju.
* [[skābju anhidrīdi|Skābes anhidrīdam]] vai [[halogēnanhidrīdi|halogēnanhidrīdam]] reaģējot ar spirtu.

== Īpašības ==
Lielmolekulārie esteri ir taukaini. Mazmolekulārie esteri bieži vien ir smaržīgas vielas. Tos lieto par sintētiskajām smaržvielām. Mazmolekulāros esterus lieto arī par šķīdinātājiem ([[etilacetāts]], [[butilacetāts]]). Esteri reaģē ar sārmiem (veidojot skābes sāli un brīvu spirtu), tā ir [[pārziepošana|pārziepošanās reakcija]], tādā veidā iegūst arī [[ziepes]] ([[taukskābes|taukskābju]] nātrija un kālija sāļi). Esteri var reaģēt arī ar citām skābēm, veidojot šo skābju esterus un brīvu skābi, kā arī ir iespējamas esteru reakcijas ar citiem spirtiem, veidojot citu esteri un brīvu spirtu (šādā veidā iegūst biodīzeļdegvielu, kas ir taukskābju metilesteris (vai retāk etilesteris)).

Dabā izplatītākie esteri ir dzīvajos organismos esošie [[lipīdi]]. [[Nitroglicerīns]] ir [[slāpekļskābe]]s esteris. Visplašāk pazīstamie lipīdi ir [[tauki]] un [[augu eļļas]], kas ir [[glicerīns|glicerīna]] un taukskābju esteri.

== Skatīt arī ==
* [[Laktoni]]

{{autoritatīvā vadība}}

[[Kategorija:Esteri]]