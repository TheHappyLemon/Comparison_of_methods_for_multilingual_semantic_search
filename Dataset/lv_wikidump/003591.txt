[[Attēls:Ymir gets killed by Froelich.jpg|thumb|250px|Lorenca Frēliha grafika "Bora dēli nogalina Īmiru"]]
'''Īmirs''' ({{val-non|Ymir}} - 'divdzimumu būtne', 'dvīņi'), saukts arī par '''Aurgelmiru''', '''Brimiru''' vai '''Blainu''', [[skandināvu mitoloģija|senskandināvu mitoloģijā]] bija milzis, no kura ķermeņa tika radīta pasaule.

== Īmira rašanās un pasaules radīšana ==

Pirms pasaules rašanās bezdibeņa [[Ginnungagaps|Ginnungagapa]] ziemeļdaļa piepildījās ar ledu ([[Nīflheima]]), savukārt dienviddaļa kļuva par uguns zemi ([[Mūspella|Mūspellu]]). Nīflheimas ledum sastopoties ar Mūspellas karstumu, radās indīgas sarmas jeb [[eitrs|eitra]] pilieni, kas piepildīja visu bezdibeni. No sarmas Ginnungagapā radās milzis Īmirs un govs [[Audumla]], kas ar savu pienu baroja Īmiru. Govs laizīga sarmas klātos akmeņus, un no tiem radās [[Buri]], [[Bors (dievs)|Bora]] tēvs un dievu priekštecis. No Īmira padusēm un kājām radās sarmas milži [[hrimtursi]] (tostarp sešgalvainais [[Trudgelmirs]]).

Bora dēli [[Odins]], [[Vili]] un [[Vē]] nogalināja Īmiru, un viņa asinīs noslīka gandrīz visa sarmas milžu paaudze, izņemot divus — Trudgelmira dēlu [[Bergelmirs|Bergelmiru]] un viņa sievu, no kuriem radās jauna sarmas milžu cilts. Odins un viņa brāļi no Īmira ķermeņa radīja pasauli: no miesas un ādas zemi, no asinīm jūras un ezerus, no matiem mežu, no kauliem kalnus, no zobiem klintis, no smadzenēm mākoņus, no galvaskausa debesjumu un no uzacīm — [[Midgarda]]s sienu. Īmira galvaskausu turēja četri rūķi, ko dēvēja par Ziemeļiem, Rietumiem, Dienvidiem un Austrumiem.


{{atsauces+}}
{{Skandināvu mitoloģija2}}

[[Kategorija:Mītiskas būtnes skandināvu mitoloģijā]]