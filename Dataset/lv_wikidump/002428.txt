{{Personas infokaste
|             platums = 
|               vārds = Ludviks Zāmenhofs
|          vārds_orig = {{ubl|לײזער לוי זאַמענהאָף|''Ludwik Zamenhof''}}
|              attēls = Zamenhof portreto.jpg
|          att_izmērs = 200px
|       att_nosaukums = 
|             dz_gads = 1859
|          dz_mēnesis = 12
|            dz_diena = 15
|            dz_vieta = [[Attēls:Flag of the Russian Empire (black-yellow-white).svg|20px]] [[Bjalistoka|Belostoka]], [[Grodņas guberņa]], [[Krievijas Impērija]] (tagad {{POL}})
|              m_gads = 1917
|           m_mēnesis = 4
|             m_diena = 14
|             m_vieta = [[Attēls:Flag of the German Empire.svg|20px]] [[Vācijas impērija]]s okupētā [[Varšava]] (tagad {{POL}})
|        dzīves_vieta = 
|           pilsonība = [[Krievijas Impērija]]
|             tautība = [[ebreji|ebrejs]]
|        nodarbošanās = ārsts, [[esperanto]] radītājs
|        dzīvesbiedrs = [[Klāra Zāmenhofa]]
|               bērni = Ādams Zāmenhofs<br>[[Sofija Zāmenhofa]]<br>Lidija Zāmenhofa
|            paraksts = Zamenhof subskribo.svg
|            piezīmes = 
|         kategorijas =   
}}

'''Ludviks Lāzars Zāmenhofs''' ({{val|he|לײזער לוי זאַמענהאָף}}, {{val|pl|Ludwik Łazarz Zamenhof}}, {{val|eo|Ludoviko Lazaro Zamenhof}}, dzimis {{dat|1859|12|15}}, miris {{dat|1917|04|14}}) bija [[ebreji|ebreju]] acu ārsts un [[poliglots]], bet vislabāk zināms kā mākslīgās valodas [[esperanto]] radītājs. Viņš ir dzimis [[Krievijas Impērija|Krievijas Impērijā]], mūsdienu [[Polija]]s teritorijā, tāpēc tiek saistīts ar abām valstīm.

== Dzīvesgājums ==
Zāmenhofs piedzima [[Bjalistoka|Belostokā]], [[ebreji|ebreju]] ģimenē. Viņa tēvs Marks (dzimis Motls) Zāmenhofs bija skolotājs un sabiedriskais darbinieks. 1858. gadā apprecējās ar [[ebreji]]eti Rozāliju. 1859. gadā piedzima viņu pirmais bērns Ludviks Lāzars, vēlāk piedzima vēl 10 bērni. Ģimenē runāja [[krievu valoda|krievu valodā]] un [[jidišs|jidišā]].<ref>{{Tīmekļa atsauce|url=http://www2.math.uu.se/~kiselman/pau2008.pdf|title=Esperanto: Its origins and early history|publisher=Prace Komisji Spraw Europejskich PAU|access-date={{dat|2021|04|17||bez}}|archive-date={{dat|2009|11|16||bez}}|archive-url=https://web.archive.org/web/20091116234133/http://www2.math.uu.se/~kiselman/pau2008.pdf}}</ref> Bērnībā Zāmenhofs apguva arī [[poļu valoda|poļu]] un [[vācu valoda|vācu valodu]]. Vērodams dzimtās [[Bjalistoka|Belostokas]] trīs lielāko kopienu — poļu, krievu un ebreju — savstarpējos konfliktus, jau agrīnā jaunībā Zāmenhofs nonāca pie atziņas, ka [[mākslīgā valoda|mākslīga valoda]], kura nebūtu dzimtā nevienam no runātājiem, varētu palīdzēt atrisināt savstarpējos konfliktus.<ref name="history">{{Tīmekļa atsauce|url=https://www.historytoday.com/archive/birth-ludwig-zamenhof-creator-esperanto|title=Birth of Ludwig Zamenhof, creator of Esperanto|publisher=historytoday.com}}</ref>

Mācoties ģimnāzijā [[Varšava|Varšavā]] Zāmenhofs apguva arī [[angļu valoda|angļu]], [[franču valoda|franču]], [[latīņu valoda|latīņu]] un [[sengrieķu valoda|sengrieķu valodu]]. 1878. gadā (19 gadu vecumā) radās pirmie "universālās valodas" (''Lingwe uniwersala'') modeļi. 1885. gadā Zāmenhofs pabeidza studijas universitātē un sāka strādāt par acu ārstu Varšavā.

1887. gadā Zāmenhofs publicēja darbu — ''Lingvo internacia. Antaŭparolo kaj plena lernolibro'' un parakstīja to kā ''Doktoro Esperanto'', kas kļuva par jaunās valodas nosaukumu.<ref name="history" /> Atlikušo mūžu strādāja par ārstu, paralēli tulkodams pasaules literatūru esperanto valodā. Laika posmā no 1907. līdz 1917. gadam astoņas reizes nominēts [[Nobela miera prēmija]]i, bet šo apbalvojumu nav ieguvis.<ref>{{Tīmekļa atsauce|url=https://www.nobelprize.org/nomination/archive/show_people.php?id=10372|title=Louis Lazare Zamenhof|publisher=nobelprize.org}}</ref>

Miris 1917. gadā Varšavā, apglabāts Varšavas ebreju kapos. Zāmenhofam un viņa sievai [[Klāra Zāmenhofa|Klārai Zāmenhofai]] (1863—1924) bija trīs bērni. Visa ģimene iesaistījās esperanto kustībā. Zāmenhofu dēls [[Ādams Zāmenhofs]] (1888—1940) un meitas [[Sofija Zāmenhofa]] (1889—1942) un [[Lidija Zāmenhofa]] (1904—1942), vēlāk visi gāja bojā [[holokausts|holokaustā]].<ref name="history" /> Izglābās tikai mazdēls (Ādama Zāmenhofa dēls), slēpjoties zem izdomāta vārda Kšištofs Zaleskijs, ko vēlāk daļēji saglabāja — [[Luijs Kristofs Zaleskijs-Zāmenhofs]] (1925—2019).<ref>{{Tīmekļa atsauce|url=https://esperanto-ondo.ru/Ondo/113-lode.htm#113-31|title=Dobrzyński, Roman. La Zamenhof-strato. Verkita laŭ interparoloj kun d-ro L.C. Zaleski-Zamenhof|publisher=esperanto-ondo.ru}}</ref> Mazdēls kļuva par inženieri, iesaistījās esperanto kustībā un nodzīvoja līdz 94 gadu vecumam. Mazdēla meita Margareta Zaleskija-Zāmenhofa arī ir kļuvusi par aktīvu esperantisti.

== Piemiņa ==
Kopš 1920. gadiem Ludviga Zāmenhofa dzimšanas dienā 15. decembrī tiek atzīmēta [[Zāmenhofa diena]] jeb Esperanto diena.<ref>{{Tīmekļa atsauce |url=http://esperanto-usa.org/en/content/esperanto-day-google |title=Esperanto Day at Google |publisher=Esperanto-USA.org |access-date={{dat|2021|04|17||bez}} |archive-date={{dat|2014|12|16||bez}} |archive-url=https://web.archive.org/web/20141216004456/http://esperanto-usa.org/en/content/esperanto-day-google }}</ref> 

[[Japāna|Japāņu]] [[Oomoto]] [[reliģija]] godina Zāmenhofu kā dievību, uzskatot, ka: "Zamenhofa gars pat tagad turpina darboties kā eņģeļu valstības misionārs; tāpēc viņa gars tika dievināts Senrei-ša svētnīcā".<ref>{{Tīmekļa atsauce|url=http://www.oomoto.or.jp/Esperanto/esDokt/demres.html|title=Demandoj kaj Respondoj|publisher=oomoto.or.jp}}</ref> 

Zāmenhofa vārdā nosaukta [[asteroīds|mazā planēta]], kā arī ielas, parki, tilti un laukumi daudzās pasaules pilsētās, piemēram, [[Ludvika Zāmenhofa laukums (Ščecina)|Ludvika Zāmenhofa laukums Ščecinā]].

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

{{DEFAULTSORT:Zāmenhofs, Ludviks}}
[[Kategorija:Esperantisti]]
[[Kategorija:Esperanto valodā rakstošie]]
[[Kategorija:Polijas cilvēki]]
[[Kategorija:Oftalmoloģija]]
[[Kategorija:Podlases vojevodistē dzimušie]]