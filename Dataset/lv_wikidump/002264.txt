{{Nepilnīgs|Jāatspoguļo, kas par Cukuru, jo īpaši viņa kara noziegumiem Otrā pasaules kara laikā, sakāms ārzemju autoriem. Jāpapildina par skandalozajām pastmarkām, izstādi un mūziklu.}}
{{Personas infokaste
|        platums = 
|          vārds = Herberts Cukurs
|     vārds_orig = 
|         attēls = Kapteinis Herberts Cukurs.png
|     att_izmērs = 200px
|  att_nosaukums = Jūras aviācijas diviziona kapteiņa formas tērpā (1934)
|     dz_dat_alt =
|        dz_gads = 1900
|     dz_mēnesis = 5
|       dz_diena = 17
|       dz_vieta = [[Liepāja]], [[Kurzemes guberņa]], [[Krievijas Impērija]],<br />(tagad {{LAT}})
|      m_dat_alt = 
|         m_gads = 1965
|      m_mēnesis = 2
|        m_diena = 24
|        m_vieta = [[Montevideo]], {{URU}} 
|   dzīves_vieta = 
|      pilsonība = 
|        tautība = [[latvieši|latvietis]]
|        dzimums = V
|         vecāki = Jānis, Anna
|          brāļi = Edgars, Arveds, Teodors
|          māsas = 
|   dzīvesbiedrs = Līvija Margareta (dzimusi Bērs)<br />Milda (dzimusi Bērzupe)
|          bērni = Ilgvars<br />Gunārs, Antinea Doloresa, Herberts, Ričards
|       paraksts = 
|       piezīmes = 
|    kategorijas =   
|    citas daļas =
{{Militārpersonas infodaļa
| dienesta_pakāpe = kapteinis<br /> [[Attēls:Kapteinis.gif|55px]]<br />SD-Hauptsturmführer<br /> [[Attēls:SDInsig.png|50px]]
|  dienesta_laiks = 1919-1924<br /> 1925-1930<br /> 1934-1940<br /> 1941-1945
|          valsts = {{LAT}}<br /> {{USSR}}<br /> {{flaga|Vācija|Nazi}}[[Trešais reihs]]
|       struktūra = 
|         vienība = 
|       komandēja = 
|          kaujas = [[Latvijas brīvības cīņas]]<br />[[Otrais pasaules karš]]
|       izglītība = 
|     apbalvojumi = [[Triju Zvaigžņu ordenis]] (IV šķira)<br /> [[Latvijas Republikas atbrīvošanas cīņu 10 gadu jubilejas piemiņas medaļa]]<br /> Latvijas atbrīvošanas kara piemiņas zīme
|      cits_darbs =  
}}
}}

'''Herberts Cukurs''' (dzimis {{dat|1900|5|17}}, miris {{dat|1965|2|24}}) bija latviešu [[lidotājs|aviators]] un Latvijas armijas kapteinis, arī [[žurnālists]]. Piedalījies [[Latvijas brīvības cīņas|Latvijas Neatkarības karā]] un  [[1930. gadi|1930. gados]] kļuvis slavens ar saviem lidojumiem paškonstruētās [[lidmašīna|lidmašīnās]] no [[Latvija]]s uz [[Gambija|Gambiju]] un [[Āzija|Āziju]]. [[Otrais pasaules karš|Otrā pasaules kara]] laikā darbojies [[Arāja komanda|''Sonderkommando Arājs'']], kas piedalījās [[Holokausts Latvijā|holokausta īstenošanā Latvijā]], taču Cukura personiska līdzdalība noziegumos nav tiesas pierādīta. Pēc kara emigrēja uz [[Dienvidamerika|Dienvidameriku]], 1965. gadā Cukuru [[Montevideo]] nogalināja ''[[Mossad]]'' aģenti.

== Dzīvesgājums ==
[[Attēls:Cukuru gimene.png|thumb|left|175px|Cukuru ģimene Liepājā 1933. gadā, no kreisās tēvs Jānis, sieva Milda, māte Anna, priekšā dēls Gunārs]]
Dzimis 1900. gada 17. maijā [[Liepāja|Liepājā]] kā vecākais dēls dzelzceļa mašīnista Jāņa Cukura un viņa sievas Annas, dzimušas Skudras ģimenē, kurā bija četri dēli — Herberts, Edgars, Arveds un Teodors. Tēvs 1907. gadā cieta negadījumā, nokrītot no lokomotīves un bija spiests darbu pamest. [[Pirmais pasaules karš|Pirmā pasaules kara]] [[Oberosts|vācu okupācijas]] laikā Herberts strādāja [[Karosta]]s darbnīcās. 1917. gadā viņš devās uz [[Krievija|Krieviju]], Liepājā atgriezās 1918. gadā<ref>"Pēdējā brīdī" 1933. gada 7. novembris (Nr. 252), 2. lpp</ref> un pabeidza mācības Liepājas četrgadīgajā skolā.
[[Bruno Kalniņš]] savā atmiņu sējumā "Vēl cīņa nav galā!" pieminēja kādu jaunieti — Herbertu Cukuru, kurš 1919. gada februārī Liepājā ticis izslēgts no Latvijas sociāldemokrātiskās jaunatnes savienības, jo nodarbojās tur ar [[boļševisms|boļševistisku]] propagandu. Viņš esot uzturējis kontaktu ar toreizējās latviešu boļševiku valdības kara komisāru [[Kārlis Pētersons (revolucionārs)|Pētersonu]].<ref>"Laiks" 2010. gada 27. marts (Nr. 13), 5. lpp</ref>

Latvijas brīvības cīņu laikā 1919. gada 22. martā iestājās [[Dienvidlatvijas brigāde]]s [[Cēsu rota|2. Cēsu bataljona]] 7. rotā. Vēlāk Cukurs cīnījās pret lieliniekiem [[Latgale]]s frontē [[2. Ventspils kājnieku pulks|2. Ventspils kājnieku pulka]] ložmetējnieku vadā, tika paaugstināts par seržantu.
Pēc kara beigām Cukurs mācījās Kara skolas virsnieku kursos, iegūstot Latvijas armijas leitnanta pakāpi, 1921. gada 7. septembrī tika pārcelts uz Aviācijas divizionu. Mācījās Aviācijas skolas lidotāju kursos, līdz 1922. gada 10. novembrim Cukurs veica lidotāja pārbaudes lidojumus un ieguva lidotāja-novērotāja statusu.<ref>"Valdības Vēstnesis", 1927. gada 17. novembris (Nr. 259), 8. lpp</ref>
1923. gada 13. janvārī Cukurs tika paaugstināts par virsleitnantu un iedalīts 1. nodaļā kā iznīcinātāju pilots. Herbertam Cukuram bija jālido ar [[Vācija]]s Ķeizariskās armijas trofejlidmašīnām [["Fokker" DVII]] un [[Itālija]]s ražojuma "[[Balila]]".

=== Lidmašīnu būve ===
[[Attēls:Cukurs pie C-6bis.jpg|thumb|175px|left|Herberts Cukurs pie paškonstruētā pikējošā bumbvedēja [[Cukurs C-6bis]] (1940)]]
Dienot Aviācijas divizionā, Herberts Cukurs aviācijas darbnīcās uzsāka vieglmotora lidmašīnas būvi.
1924. gada Latvijas aviācijas svētku laikā 15. jūnijā Herberts Cukurs savu lidmašīnu ar 12 ZS motoru bija jau gandrīz pabeidzis un izstādīja to publiskai apskatei ar nosaukumu „Auseklītis”, pirmo lidojumu viņš veica 1924. gada 15. jūlijā. Herberta Cukura projektēto un uzbūvēto C-1 vācu aviokonstruktora Verners fon Langsdorfs aprakstījis žurnālā „''Illustrierte Flug-Woche''” 1925. gada marta numurā. Tā bija izgatavota no koka un aviācijas finiera, lidmašīnai bija lieliskas planēšanas spējas. Nelielais motors (pirmais motors bija ”Harley Davidson” motocikla dzinējs) bija iemesls lidmašīnas apgrūtinātajam ieskrējienam un pacelšanās manevram.

1924. gada 7. novembrī Herberts Cukurs uz laiku tika atvaļināts no Latvijas armijas<ref>{{Tīmekļa atsauce |url=http://periodika.lv/periodika2-viewer/view/index-dev.html#panel:pp&#124;issue:/p_001_wawe1924n254&#124;article:DIVL119 |title=Valsts Prezidenta pavēle armijai un flotei Nr.327 |accessdate=2014-02-12 |work= |publisher=Valdības Vēstnesis |date=1924-11-07 |archive-date=2020-04-28 |archive-url=https://web.archive.org/web/20200428154535/http://www.periodika.lv/periodika2-viewer/view/index-dev.html#panel:pp{{!}}issue:/p_001_wawe1924n254{{!}}article:DIVL119 }}</ref> un atgriezās Liepājā. Atvaļināšanās notika it kā "pēc paša gribas" un tas arī publiski tika ziņots, taču patiesībā pamats tam bija Cukura lidojums zem Kalpaka tilta Aviācijas svētkos<ref>{{Tīmekļa atsauce|url=https://www.liepajniekiem.lv/zinas/kulturvide/viena-tilta-stasts/|title=Viena tilta stāsts|website=liepajniekiem.lv|access-date=2023-08-13|language=lv}}</ref> un braukšana pa Liepājas ielām ar lidmašīnu bez spārniem. Cukurs turpināja lidojumus ar savu C-1 Liepājas pludmalē, līdz 1926. gadam veicot vairāk nekā 100 lidojumu. Ar savu entuziasmu viņš izraisīja ārkārtīgi lielu Liepājas jaunatnes interesi.

No 1925. gada 12. janvāra līdz 1927. gada 14. novembrim Herberts Cukurs dienēja Jūras aviācijas divizionā. 1925. gada decembrī viņš sāka plānot divvietīgas lidmašīnas C-3 būvi, kas spētu veikt augstākās pilotāžas elementus. Uz C-3 viņš plānoja uzstādīt 35 ZS motoru, kas spētu attīstīt ātrumu 125 km/h. Cukurs lidmašīnu projektēja tā, lai tajā varētu pārmontēt arī jaudīgāku dzinēju, ko vēlāk arī izdarīja.
Būvdarbi pie jaunās C-3 varēja sākties 1926. gada decembrī, kad [[Liepāja]]s aerokluba enerģiskais priekšnieks kapteinis Freimanis bija sagādājis 800 latu pamatkapitālu. Tika sameklētas nepieciešamās telpas Liepājā.
Tā kā neērtības sagādāja biežā braukāšana no dienesta un dzīvesvietas Karostā uz pilsētas centru, kur atradās darbnīcas, lidmašīnas būvēšana tika pārnesta uz Cukura dzīvokli Karostā. Kad lidmašīnai tika izgatavots un samontēts korpuss, stūres iekārta, dzīvoklis lidmašīnas būvei kļuva par šauru un darbi tika pārnesti atpakaļ uz darbnīcām. Kad šķita, ka lidaparāta būve iet raiti, strauji sāka pietrūkt līdzekļu darbu turpināšanai, jo visi materiāli tika pirkti par Herberta Cukura jūras aviācijas virsleitnanta pamatalgu un ar aviācijas biedrības palīdzību.

Lielo izdevumu dēļ viņš iedzīvojās parādos un 1930. gadā par līdzdalību alkohola kontrabandas operācijā no [[Igaunija]]s Cukuru atvaļināja no dienesta armijā, kā formālo iemeslu minot redzes problēmas.<ref name="lk">"Laiks" 1988. gada 23. marts (Nr. 24), 8. lpp</ref> Pēc atvaļināšanas no karadienesta Cukurs pārcēlās uz dzīvi Rīgā, tuvāk [[Spilves lidlauks|Spilves lidlaukam]], kas kļuva par galveno Cukura lidmašīnu būves vietu. C-3 pirmo reizi tika izmēģināta 1930. gada 28. aprīlī.
1930. gada oktobrī viņu apsūdzēja bēguļošanā no kreditoriem<ref>"Valdības Vēstnesis", 1930. gada 22. oktobris (Nr. 240), 1. lpp</ref> un decembrī ūtrupē izpārdeva viņa mantu — tostarp revolveri un šauteni.<ref>"Valdības Vēstnesis", 1930. gada 13. decembris (Nr. 283), 3. lpp</ref> Tad Cukurs uzbūvēja planieri C-4 pēc vācu „''Zoglin''” parauga, izmantojot norakstīto kara lidmašīnu detaļas. Planieris C-4 plašākai apskatei tika izstādīts Latvijas ražojumu izstādē esplanādē 1932. gadā. Pēcāk Cukurs šo planieri pārdeva Jelgavas aizsargu planieristu kopai.

=== Tālie lidojumi uz Āfriku un Āziju ===
[[Attēls:Cukurs Gambija 1934.png|thumb|270px|Herberts Cukurs ar sagaidītājiem Rīgā 1934. gada 25. maijā, tostarp kara ministrs [[Jānis Balodis (ģenerālis)|Jānis Balodis]] (centrā)]]
[[Attēls:Herberts Cukurs Tunisija 1939.png|thumb|270px|Herberts Cukurs ar vietējām meitenēm [[Tunisija]]s tuksnesī 1939. gadā]]
Kad latviešu lidotājs Pūliņš 1933. gada maijā [[Vācija|Vācijā]] cieta neveiksmi, cenšoties sasniegt [[Gambija|Gambiju]], Cukurs tā paša gada 28. augustā pārņēma stafeti. Bez liekas ažiotāžas viņš ar savu C-3 „Kurzemes hercogiene”, kas kopš 1930. gada bija pamatīgi izmēģināta un testēta, veica lidojumu maršrutā [[Berlīne]] — [[Frankfurte pie Mainas|Frankfurte]] — [[Parīze]] — [[Tulūza]] — [[Perpiņāna]] — [[Barselona]] — [[Valensija (Spānija)|Valensija]] — [[Malaga]] — [[Tanžera]] — [[Kasablanka]] — [[Agādīra]] — [[Dakara]] — [[Bandžula|Batērsta]].<ref>"Latvijas Kareivis" 1933. gada 3. novembrī plkst. 10:30(Nr. 253), 3. lpp</ref> Par spīti nolietotā C-3 „Renault” dzinēja radītajām problēmām 1933. gada 3. novembrī Cukuram izdevās sasniegt Gambiju.<ref name="lk" /><ref>{{Tīmekļa atsauce |url=http://periodika.lv/periodika2-viewer/view/index-dev.html#panel:pp{{!}}issue:/p_001_atpu1933n472{{!}}article:DIVL282{{!}}issueType:P |title=Ainas no H.Cukura lidojuma uz Gambiju. Atpūta Nr.472 (17.11.1933) |access-date=12.02.2014 |archive-date=28.04.2020 |archive-url=https://web.archive.org/web/20200428154535/http://www.periodika.lv/periodika2-viewer/view/index-dev.html#panel:pp{{!}}issue:/p_001_atpu1933n472{{!}}article:DIVL282{{!}}issueType:P }}</ref><ref>{{Tīmekļa atsauce |url=http://periodika.lv/periodika2-viewer/view/index-dev.html#panel:pp{{!}}issue:/p_001_atpu1933n475{{!}}article:DIVL202{{!}}issueType:P |title=Ko Herberts Cukurs redzēja Gambijā. Atpūta Nr.475 (08.12.1933) |access-date=12.02.2014 |archive-date=28.04.2020 |archive-url=https://web.archive.org/web/20200428154535/http://www.periodika.lv/periodika2-viewer/view/index-dev.html#panel:pp{{!}}issue:/p_001_atpu1933n475{{!}}article:DIVL202{{!}}issueType:P }}</ref>

Ceļš uz mājām Cukuram bija smags un grūts, kopumā ceļojumā tika veikti ap 20 000 km. 1934. gada 17. maijā Cukurs izlidoja finiša taisnē — no [[Austrumprūsija]]s uz Liepāju. Liepājā ātri izplatījās ziņa, ka Cukura pilotētā lidmašīna tuvojas pilsētai. Gaidot Cukura atgriešanos, pie skrejceļa bija sapulcējušies vairāk nekā 7000 sagaidītāju un plkst. 19.07 Cukura lidmašīna nosēdās Liepājas Kara ostas lidlaukā. 25. maijā Cukurs devās uz Rīgu, kur Spilves lidlaukā viņu atkal sagaidīja cilvēku pūļi, jau nākamajā dienā 26. maijā ar [[Kārlis Ulmanis|Kārļa Ulmaņa]] pavēli viņu ieskaitīja atpakaļ militārajā dienestā un paaugstināja par kapteini.<ref>"Valdības Vēstnesis", 1934. gada 26. maijs (Nr. 114), 1. lpp</ref>
1935. gadā Latvijas valdība piešķīra Cukuram [[Bukaiši|Bukaišu]] muižas agrākā pārvaldnieka māju ar lauku saimniecību, ko viņš nodēvēja par "Lidoņiem".

1936. gadā Cukurs pabeidza savu nākamo lidaparātu — [[Cukurs C-6 Trīs Zvaigznes]], ar ko 1936. gada 20. oktobrī plkst 10.07 no [[Spilves lidosta|Spilves lidlauka]] devās 44 000 km tālā ceļojumā uz Āziju.<ref>"Ventas Balss", 1936. gada 22. oktobris (Nr. 120), 2. lpp</ref> Ceļā Cukurs sūtīja fotogrāfijas un ceļojuma aprakstus žurnālam [[Atpūta (žurnāls)|Atpūta]], lidojot maršrutā [[Kauņa]] — [[Danciga]] — [[Štetina]] — [[Berlīne]] — [[Budapešta]] — [[Belgrada]] — [[Sofija]] — [[Stambula]] — [[Konja]] — [[Adana]] — [[Haleba]] — [[Bagdāde]] — [[Basra]] — [[Būšehra]] — [[Bandarlenge]] (avārijas nolaišanās 20 km no Bandarlenges) — [[Džaska]] — [[Karāči]] — [[Džodhpura]] — [[Āgra]] — [[Allahābāda]] — [[Kalkuta]] — [[Akjaba]] — [[Rangūna]] — [[Bangkoka]] — [[Viņa (pilsēta)|Viņa]] — [[Hanoja]] — [[Honkonga]] — [[Fudžou]] — [[Šanhaja]] — [[Cjindao]] — [[Pekina]] — [[Mukdena]] — [[Seula|Keijo]] — [[Ulsana|Urusana]] — [[Kobe]] — [[Tokija]].<ref>[http://herbertcukurs.blogspot.com/2008/06/latvijas-aviacijas-vesture.html no Edvīna Brūveļa grāmatas "Latvijas aviācijas vēsture: 1919-1940."]</ref> Lidmašīnas avārijas dēļ Honkongā, 6 mēnešus apceļoja [[Ķīna|Ķīnu]], [[Vjetnama|Vjetnamu]], [[Laosa|Laosu]], [[Kambodža|Kambodžu]], [[Filipīnas]], [[Singapūra|Singapūru]], [[Malaja|Malaju]] un [[Borneo]], kamēr sagaidīja atsūtītās detaļas lidmašīnas remontam.

No Āzijas ceļojuma Cukurs atgriezās 1937. gada 16. jūlijā, ap plkst. 19 nosēžoties Rīgas aerodromā. Viņu sagaidīja plašs sagaidītāju pulks, tostarp ģenerāļi [[Krišjānis Berķis]] un [[Mārtiņš Hartmanis]].<ref>"Kurzemes vārds", 1937. gada 17. jūlijs (Nr. 157), 1. lpp</ref>
1939. gada sākumā Cukurs ar automašīnu ceļoja pa [[Sahāras tuksnesis|Sahāras tuksnesi]], bet gada nogalē devās uz [[Palestīna|Palestīnu]].<ref>"Atpūta" 1939. gada 8. decembrī (Nr. 788), 24. lpp</ref>

=== Otrajā pasaules karā ===

Pēc [[Latvijas okupācija (1940)|Latvijas okupācijas]] 1940. gada 7. novembrī Cukuru atvaļināja no karadienesta<ref name="ck">"Laiks" 1960. gada 26. jūnijs (Nr. 51), 6. lpp</ref> [[24. latviešu strēlnieku korpuss|24. latviešu strēlnieku korpusā]], tomēr viņam izdevās saglabāt visas savas privilēģijas, to skaitā [[Kadiljaks|Kadiljaka]] markas automašīnu.<ref>The Holocaust in Latvia, Andrievs Ezergailis, Riga: 1989, 196. lpp</ref> Viņa draugs [[Jūlijs Lācis]] bija [[Kirhenšteina Ministru kabinets|Kirhenšteina valdības]] labklājības ministrs.<ref name="br">"Brīvība" 1960. gada 1. septembris (Nr. 7), 4. lpp</ref>
1941. gada martā Cukurs tika aizturēts par sava 16 gadu vecā dēla Gunāra piekaušanu ar pātagu un sodīts par huligānismu,<ref>"Brīvais Zemnieks", 1941. gada 14. marts (Nr. 64), 6. lpp</ref> 9. aprīlī viņš ar Baltijas kara apgabala rīkojumu devās uz [[Maskava|Maskavu]], kur apmeklēja [[Aleksandrs Jakovļevs|Jakovļeva]] aviokonstruktoru biroju, saņemot pavēli [[Rīga|Rīgā]] ķerties pie lidaparātu rūpnīcas būvniecības, Latvijā viņš atgriezās 16. aprīlī.<ref name="ck" />

Saskaņā ar [[Viktors Arājs|Viktora Arāja]] sniegto liecību, Herberts Cukurs [[Latvijas okupācijas hronoloģija (1941)|vācu okupācijas laikā]] lūdzis viņam aizsardzību pret iespējamām represijām par savu sadarbību ar padomju varasiestādēm un iestājies [[Arāja komanda]]s rindās. Līdz 14. jūlijam viņš vadījis nacionālo partizānu grupu [[Bukaiši|Bukaišos]],<ref>Laiks" 1950. gada 25. oktobris (Nr. 50), 3. lpp</ref> bet kopš 1941. gada rudens viņš bija Arāja komandas mehāniķis un ieroču virsnieks, kā arī tās komandiera — Viktora Arāja adjutants un sakaru virsnieks.<ref>"Laiks" 2010. gada 30. aprīlis (Nr. 18), 9. lpp</ref>

1941. gada 30. novembrī Cukurs vadāja ap 100 Arāja komandas vīrus [[Rīgas geto]] ebreju konvojēšanas uzdevumā uz [[Masu slepkavības Rumbulā|Rumbulas mežu]]. Cukura vadībā latviešu [[Sicherheitsdienst|SD]] vīri palīdzēja izdzīt ebrejus no geto teritorijas, nesaudzīgi vēršoties pret tiem, kas nespēja vai nevēlējās paklausīt, tika nogalināti ap 800 cilvēku. Nav zināma precīza Cukura vai Arāja komandas vīru loma, tieša līdzdalība slepkavībās nav neapgāžami pierādīta. Zināms, ka Cukurs bijis bruņots tikai ar pistoli, kas ļauj domāt, ka viņš personiski nav veicis ebreju nonāvēšanas. Ebrejus, kas izdzīvoja pārvietošanu no geto, konvojēja uz Rumbulas mežu, šajā posmā Arāja komandas vīri dzina upurus uz šaušanas bedrēm. Pašu šaušanu veica īpaši atlasīta vācu SD vīru komanda.<ref>The Holocaust in Latvia, Andrievs Ezergailis, Riga: 1989, 249. lpp</ref> Pēc mirušo aizvākšanas no geto teritorijas Arāja komandas vīri apstaigāja tikko atbrīvotās telpas, meklējot vērtslietas.

1942. gada pavasarī Cukuru līdz ar pārējo Arāja komandu nosūtīja uz [[Krievija]]s teritoriju partizānu apkarošanas nolūkos, gan [[Veļikije Luki]], gan [[Pleskavas apgabals|Pleskavas apgabala]] [[Nosovokoļņiki|Novosokoļņiku]] rajonā, tostarp zināma Cukura līdzdalība Nasvas ciema nodedzināšanā un iedzīvotāju likvidācijā 1942. gada 23. martā, šajā sadursmē gāja bojā Drošības policijas priekšnieks [[Valters Štālekers]].<ref>The hidden and forbidden history of Latvia under Soviet and Nazi occupations, 1940-1991, Rudīte Vīksne — Members of the Arajs Commando
in Soviet Court Files: Social Position, Education, Reasons for Volunteering, Penalty, Rīga: 2005, 342. lpp</ref> Par gaitām partizānu apkarošanā Cukurs sūtīja publikācijas vācu laikraksta "Laikmets" vajadzībām. 1943. gada 15. maijā Cukurs rakstīja "Arī latvju tautai tagad dota iespēja, piedalīties lielajā Eiropas tautu cīņā pret žīdisko boļševismu savā jaundibinātā leģionā".<ref>"Laikmets" 1943. gada 15. maijs (Nr. 20) 4. lpp</ref>

1944. gada augustā Cukuru iecēla par vācu kārtības policijas direktora Latvijā pulkveža Johana Klepša vietnieku un [[Aizsargi (organizācija)|aizsargu]] komandieri [[Kurzeme]]s apgabalam,<ref>"Ventas Balss" 1944. gada 4. augusts (Nr. 61), 1. lpp</ref> taču jau drīz pēc tam viņš ar ģimeni Latviju pameta, bēgot no tuvojošās [[Sarkanā armija|Sarkanās armijas]] un devās uz [[Vācija|Vāciju]].
<gallery>
Zilais busins.png|Rīgas sabiedriskā transporta zilais autobuss, kādus izbraucienos izmantoja Arāja komanda
Araja komanda Nasva 1942.png|Arāja komandas vīri pie Nasvas ciema 1942. gada 23. martā
Araja komanda partizani 1942.png|Cukura raksta ilustrācija "Laikmetā" ("Iznīcinātais ienaidnieka atbalsta punkts liesmās - brīdi pēc kaujas")
</gallery>

=== Ebreju glābšana ===
Dokumentētas liecības, ka Herberts Cukurs [[Otrais pasaules karš|Otrā pasaules kara]] laikā izglābis vismaz četrus ebrejus.{{nepieciešama atsauce}} Viena no tām bijusi Mirjama Kaicnere, kuru Cukurs sava kadiljaka bagāžniekā uz Lidoņiem (Cukuru ģimenes mājām) atvedis no Rīgas geto.<ref name=":0" /> Cukurs saviem bērniem piekodinājis, ka svešiniekiem, ja kāds ko vaicātu, jāatbild, ka tā ir viņu radiniece. Kara beigās Mirjama kopā ar Cukuru ģimeni devās uz Vāciju un Brazīliju, tur apprecējās, 1950. gadā viņa liecināja par Cukuru kā savu glābēju. 2019. gadā viņas meita Helga Estere Fiša, viesojoties Latvijā, Cukuru ģimenei izteica pateicību par viņas mātes izglābšanu.<ref name=":1">{{Tīmekļa atsauce|url=https://nra.lv/latvija/281542-herberta-cukura-izglabtas-ebrejietes-meita-mates-dzimtene-pateicas-glabeja-gimenei.htm|title=Herberta Cukura izglābtās ebrejietes meita mātes dzimtenē pateicas glābēja ģimenei|website=nra.lv|access-date=2023-08-13|language=lv}}</ref>

2011. gadā Okupācijas muzejam svarīgu liecību sniedza Leonora Apine, kura kara laikā dzīvojusi netālu no Cukura Bukaišu mājām. Viņa norādījusi, ka Cukuru dārza pagrabā nejauši uzgājusi trīs vīriešus. Cukurs skaidrojis, ka tie esot no vācu varas paglābti ebreji.<ref name=":0" /> Arī viņa meita Doloresa atminas, kā viņas māte Milda, Herberta cukura sieva, palīdzējusi organizēt izglābto ebreju slēpšanu un tiem piederošo sadzīvi.<ref name=":1" />

=== Pēckara dzīve ===
[[Attēls:Cukuru gimene 1950.png|thumb|200px|Cukuru ģimene Brazīlijā, 1950. gads]]
Pēc kara beigām Cukurs no Vācijas devās uz [[Francija|Franciju]], kur 1946. gadā [[Brazīlija]]s konsulātā [[Marseļa|Marseļā]] pieprasīja un ieguva politisko patvērumu. 1946. gada 4. martā Cukurs ar ģimeni ieradās [[Riodežaneiro]].<ref name="ReferenceA">"Laiks" 1965. gada 10. marts (Nr. 20), 6. lpp</ref> Pilsētas pludmalē viņš uzcēla dēļu būdu, kur dzīvoja ar ģimeni — sievu ar trim bērniem un sievas māti, Cukurs būvēja sporta laivas un nodarbojās ar to izīrēšanu, piedāvāja arī ūdens slēpošanu un publikas vizināšanu pa gaisu, laižot darbā paša konstruētu lidmašīnu. Brazīlijā Cukurs otrreiz apprecējās, par sievu ņemot kādu Brazīlijas pilsoni. 1949. gadā Cukurs pieprasīja Brazīlijas pilsonību, taču lūgums tika noraidīts.<ref name="br" />

1950. gada žurnāls "O Kruzeiro" plaši aprakstīja uzņēmuma darbību. Neilgi pēc tam 43 [[Brazīlija]]s ebreju organizācijas uzsāka savu apsūdzības kampaņu — Cukuru vainoja holokausta īstenošanā.<ref>"Laiks" 1950. gada 19. augusts (Nr. 33), 6. lpp</ref> Tam sekoja ap 100 vandaļu iebrukums Cukura uzņēmumā un tā izpostīšana. Uzbrukumi un apvainojumi holokausta noziegumos tikai pastiprinājās.
Cukurs pats publiskajā polemikā jebkādu vainu noliedza — viņš apgalvoja, ka vācu okupācijas laikā pats slēpis piecus ebrejus. Kad ažiotāža noklusa, Cukurs pārvācās uz Santosas jūrmalu ap 500 km no Riodežaneiro. 1960. gadā, kad Brazīlijas ebreju organizācijas atkal uzsāka centienus panākt Cukura tiesāšanu, viņš mēģināja vēlreiz iegūt Brazīlijas pilsonību, taču atkal saņēma atteikumu.<ref>"Londonas avīze" 1960. gada 16. septembris (Nr. 743), 4. lpp</ref>

=== Nogalināšana ===
1965. gada 22. februārī Cukurs devās uz [[Montevideo]], kur plānoja tikties ar potenciāliem biznesa partneriem — kādu Antonu Kincli un Heincu Tauzigu, 23. februārī viņš ieradās uz tikšanos ar šiem vīriem. Pēc tam rietumu mediji no [[Bonna]]s [[Rietumvācija|Rietumvācijā]] saņēma telegrammu, kurā teikts:

{{cquote|Ņemot vērā pret apsūdzēto vērstās apsūdzības smagumu, ka viņš personīgi uzraudzīja vairāk nekā 30 000 vīriešu, sieviešu un bērnu nogalināšanu, un ņemot vērā ārkārtējo nežēlību, ko apsūdzētais izrādīja, veicot savus uzdevumus, apsūdzētais Herberts Cukurs tiek notiesāts uz nāvi. Apsūdzētajam nāvessodu izpildīja tie, kas nevar aizmirst, 1965. gada 23. februārī. Viņa līķis ir atrodams ''Casa Cubertini Calle Colombia, Séptima Sección del Departamento de Canelones'', Montevideo, Urugvajā<ref>"Time magazine", 1965. gada 19. marts</ref>}}

Montevideo policijai pārbaudot telegrammā minētos apgalvojumus, Cukurs tika atrasts nogalināts kādā neapdzīvotā vasarnīcā pilsētas pievārtē. Saskaņā ar Cukura meitas interviju, Cukurs pretojies pieciem "Mossad" aģentiem, līdz viņš ticis nosists ar āmuru.<ref name=":0">{{Tīmekļa atsauce|url=https://www.la.lv/intervija-ar-herberta-cukura-meitu-vai-cukurs-ar-vienu-roku-butu-glabis-bet-ar-otru-atnemis-dzivibas|title=Saruna ar Herberta Cukura meitu. Vai Cukurs ar vienu roku būtu glābis, bet ar otru atņēmis dzīvības?|website=LA.LV|access-date=2023-08-10|language=lv}}</ref> Neilgi pēc Cukura nāves, naktī uz 8. martu, pie Montevideo centra sinagogas notika sprādziens — to saistīja ar atriebību par Cukura nonāvēšanu.<ref name="ReferenceA"/>

Pēc Cukura nāves klejoja dažādas versijas par iespējamo slepkavu motīviem — viena no versijām bija, ka noziegumā vainojami vācu [[NSDAP|nacionālsociālistu]] pagrīde, jo Cukurs apmaiņā pret 100 000 dolāriem gatavojies Izraēlas aģentiem uzrādīt nacistu kara noziedzniekus — tostarp Jozefu Mengeli.<ref>"Laiks" 1968. gada 3. marts (Nr. 18), 6. lpp</ref>
Tikai vēlāk Izraēlas izlūkdienests atzina, ka vīri, ar ko Cukurs ticies, bijuši ''[[Mossad]]'' aģenti un to mērķis bijis viņu aizvest tiesāšanai uz [[Izraēla|Izraēlu]] — līdzīgi kā [[Ādolfs Eihmanis|Ādolfu Eihmani]]. Kad šis nolūks tapis zināms, Cukurs pretošanās laikā esot ticis nogalināts.<ref>"Laiks" 1965. gada 17. marts (Nr. 22), 6. lpp</ref> Savukārt 2018. gadā izdotās grāmatas ''Rise and kill first. The secret history of Israel’s targeted killings'' autors [[Ronens Bergmans]] Cukura nogalināšanai minējis personiskus iemeslus, intervijā paužot:
{{cquote|Te bija viens izņēmums – Herberts Cukurs – latviešu kara noziedznieks, kas tika nogalināts Paragvajā (te ir kļūda. Cukuru nogalināja Urugvajā. – F. G.), bet tas bija izņēmums zināmu personisku iemeslu dēļ: viņš nogalināja (Izraēlas armijas militārā izlūkdienesta vadītāja) Aharona Jariva ģimenes locekļus, un Meirs Amits (“Mossad” direktors. – F. G.) bija Jariva tuvs draugs. Viņi sēdēja kādā istabā, un kāds nolasīja meklējamo nacistisko kara noziedznieku vārdus, un tika minēts Cukura vārds un atskanēja dobjš troksnis: Jarivs noģība un nokrita uz muguras, dzirdot Cukura vārdu. Cukurs nodedzināja ''(burned)'' daudzus viņa ģimenes locekļus, un tad nu bija, ziniet, jāizdara kaut kas drauga labā.<ref>{{Tīmekļa atsauce |title= Kāpēc “novāca” tieši Cukuru? |author=Franks Gordons |authorlink=Franks Gordons |date= 2019. gada 1. februāris |publisher= [[Latvijas Avīze]] |url= http://www.la.lv/kapec-novaca-tiesi-cukuru/ |accessdate= 2018. gada 4. martā}}</ref>}}

=== Kriminālprocess ===
Latvijas Republikas ģenerālprokuratūra 2006. gadā sāka kriminālprocesu pret Herbertu Cukuru. Lieta tika sākta saskaņā ar Krimināllikuma 71. pantu par ebreju tautības civiliedzīvotāju masveida iznīcināšanas akcijām Latvijas teritorijā Otrā pasaules kara laikā. 2018. gada 23. oktobrī lietu izbeidza, ģenerālprokuratūras Krimināltiesiskā departamenta Sevišķi svarīgu lietu izmeklēšanas nodaļas prokurora Monvida Zelča sagatavotajā slēdzienā teikts:
„H. Cukura darbībās netika konstatēts Krimināllikuma 71. pantā paredzētā noziedzīgā nodarījuma sastāvs, kā arī kriminālprocesā netika noskaidrota neviena konkrēta un dzīvi esoša persona, par kuras darbībām saistībā ar tās iespējamo dalību kādā no šādām ebreju tautības civiliedzīvotāju masveida iznīcināšanas akcijām būtu pamats un nepieciešamība veikt turpmāku izmeklēšanu”.

2019. gada septembra vidū lēmumu par kriminālprocesa izbeigšanu pret Herbertu Cukuru atcēla virsprokurors Modris Ādlers.<ref>{{Tīmekļa atsauce |title= Atcelts lēmums par kriminālprocesa izbeigšanu pret Herbertu Cukuru | date= 2019. gada 16. septembrī |publisher= [[Latvijas Avīze]] |url= http://www.la.lv/atcelts-lemums-par-kriminalprocesa-izbeigsanu-pret-herbertu-cukuru |accessdate= 2019. gada 30. oktobrī}}</ref> Bijušais Cukura lietas prokurors Monvīds Zelčs nesaskata lēmuma jēgu par paša izbeigtās izmeklēšanas atjaunošanu, norādot, ka nevar iedomāties, ko vēl tajā varētu izpētīt.<ref>{{Tīmekļa atsauce|url=https://www.lsm.lv/raksts/zinas/latvija/bijusais-cukura-lietas-prokurors-nevar-iedomaties-ko-vel-taja-varetu-izpetit.a332445/|title=Bijušais Cukura lietas prokurors nevar iedomāties, ko vēl tajā varētu izpētīt|website=www.lsm.lv|access-date=2023-08-13|language=lv}}</ref>

== Apbalvojumi ==
* 1937. gada 18. novembrī Cukuru apbalvoja ar IV šķiras [[Triju Zvaigžņu ordenis|Triju Zvaigžņu ordeni]].<ref>"Kurzemes vārds", 1937. gada 18. novembris (Nr. 263), 3. lpp</ref>

== Ģimene ==
Meita Antinea Doloresa Rizotto-Cukurs<ref>{{Tīmekļa atsauce|url=https://www.la.lv/intervija-ar-herberta-cukura-meitu-vai-cukurs-ar-vienu-roku-butu-glabis-bet-ar-otru-atnemis-dzivibas|title=Saruna ar Herberta Cukura meitu. Vai Cukurs ar vienu roku būtu glābis, bet ar otru atņēmis dzīvības?|website=LA.LV|access-date=2023-08-13|language=lv}}</ref>

Mazmazmeita [[Laura Rizzotto]].<ref>{{tīmekļa atsauce|url=https://ritakafija.lv/2018/02/03/100112/|title=Bērnībā man vecmāmiņa ar degsmi stāstīja par skaisto Latviju – beidzot es to sajutu|website=Rīta Kafija|date=2018-02-03|author=Jānis Ogle|language=lv}}</ref><ref>{{tīmekļa atsauce|url=http://www.tvnet.lv/sejas/sovbizness/775199-laudis_soctiklos_reage_uz_lauras_rizoto_uzvaru_supernova|title=Ļaudis soctīklos reaģē uz Lauras Rizoto uzvaru «Supernovā»|website=tvnet.lv|date=2018-02-26|language=lv}}</ref>

== Atsauces ==
{{atsauces}}

== Ārējās saites ==
* {{tīmekļa atsauce | url= http://latvianaviation.com/Events/E1934_05_25.html | title= Lidojums uz Gambiju | publisher= latvianaviation.com | access-date= {{dat|2007|10|12||bez}} | archive-date= {{dat|2007|10|12||bez}} | archive-url= https://web.archive.org/web/20071012134249/http://latvianaviation.com/Events/E1934_05_25.html }}
* {{tīmekļa atsauce | url= http://latvianaviation.com/Events/CukTokyo.html | title= Lidojums uz Japānu | publisher= latvianaviation.com | access-date= {{dat|2007|10|12||bez}} | archive-date= {{dat|2011|10|30||bez}} | archive-url= https://www.webcitation.org/62osvmvgK?url=http://latvianaviation.com/Events/CukTokyo.html }}
* {{tīmekļa atsauce | url= http://www.seabee.info/rc3_brazil.htm | title= Cukura lidmašīnas Brazīlijā | publisher= seabee.info}}
* {{tīmekļa atsauce | url= http://paginas.fotolog.ig.com.br/ig/36/53/829749/fotolog/listaposts.html | title= Vēsturiskas bildes | publisher=  | access-date= {{dat|2007|08|16||bez}} | archiveurl= https://web.archive.org/web/20070816132545/http://paginas.fotolog.ig.com.br/ig/36/53/829749/fotolog/listaposts.html | archivedate= {{dat|2007|08|16||bez}} }}

{{Autoritatīvā vadība}}

{{DEFAULTSORT:Cukurs, Herberts}}
[[Kategorija:Latvijas lidmašīnu konstruktori]]
[[Kategorija:Latvijas lidotāji]]
[[Kategorija:Trimdas latvieši]]
[[Kategorija:Holokausts Latvijā]]
[[Kategorija:Triju Zvaigžņu ordeņa virsnieki]]
[[Kategorija:Liepājā dzimušie]]
[[Kategorija:Latviešu dēkaiņi]]