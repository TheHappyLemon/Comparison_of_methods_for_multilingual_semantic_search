{{Svētku infokaste
| virsraksta_krāsa      = #FFA3A3
| nosaukums             = Ziemassvētki
| apakšvirsraksts       =
| attēls                =Gerard_van_Honthorst_-_Adoration_of_the_Shepherds_(1622).jpg 
| attēla_izmērs         =
| alt                   =
| attēla_paraksts       =Jēzus piedzimšana (''Gerard van Honthorst'', 1622) 
| oficiālais_nosaukums  = Ziemassvētki
| citi_nosaukumi        =
| brīvs_nosaukums1      = Atzīmēšana
| brīvs_lauks1          = [[Bluķa vakars]], [[ķekatas|ķekatās iešana]]
| brīvs_nosaukums2      =
| brīvs_lauks2          =
| brīvs_nosaukums3      =
| brīvs_lauks3          =
| datums                = 24-26. decembrī
| svinību_laiks         =
| biežums               = Katru gadu
| saistīts_ar           =
}}

'''Ziemassvētki''', '''Ziemsvētki'''<ref name="tēzaurs" /> jeb '''Ziemas svētki''' ir gadskārtu svētki, kurus katru gadu svin neilgi pēc [[ziemas saulgrieži|ziemas saulgriežiem]] 20. vai 21. decembrī.

Lielākajā daļā pasaules kristiešu Ziemassvētkus svin kā [[Jēzus dzimšana|Jēzus Kristus dzimšanas dienu]] no [[24. decembris|24.]] līdz [[26. decembris|26. decembrim]] (24. decembrī ir [[Ziemassvētku vakars]], 25. decembrī — Pirmie Ziemassvētki, bet 26. decembrī — Otrie Ziemassvētki). [[Kristietība|Kristietībā]] pieņemts, ka Jēzus Kristus dzimis 25. decembrī.
Daļā [[pareizticība|pareizticīgo baznīcu]] šo datumu aprēķina pēc senā [[Jūlija kalendārs|Jūlija kalendāra]], tāpēc vairums pareizticīgo Ziemassvētkus svin [[6. janvāris|6.]], [[7. janvāris|7.]] un [[8. janvāris|8. janvārī]].
Daudzās valstīs Ziemassvētki ir [[brīvdiena]]s, un tos svin arī cilvēki, kas pēc reliģiskās pārliecības nav [[kristieši]]. 

Ziemassvētku gaidīšanas laiku dēvē par [[advente|Adventi]]. Mūsdienās ierastas Ziemassvētku tradīcijas ir [[Ziemassvētku egle]]s rotāšana, [[Ziemassvētku vecītis]] un [[piparkūkas|piparkūku]] cepšana. 

== Ziemassvētku egles pušķošana ==
[[Attēls:Juletræet.jpg|thumb|175px|[[Ziemassvētku egle|Ziemassvētku eglīte]]]]
[[Ziemassvētku egle]]s pušķošanas paraža [[Livonija|Livonijā]] bija pazīstama jau pirms [[16. gadsimts|16. gadsimta]]. Melngalvju šrāgas sniedz informāciju par 1510. gada ziemas tradīcijām Rīgā un atsaucas uz agrāku šādu notikumu 1476. gadā, tādēļ pēc bijušā Rīgas [[Melngalvju nams|Melngalvju nama]] izpilddirektora un vēsturnieka [[Ojārs Spārītis|Ojāra Spārīša]] uzskata vēsturiska informācija par tradicionālā "Ziemassvētku koka" rotāšanu Rīgā ir kopš 1476. gada.
  
Melngalvju šrāgas arī norāda, ka koks tika pušķots, bet, ņemot vērā viduslaiku paražas, var secināt, ka pušķot to varēja vienīgi ar lentēm, kaltētiem ziediem, salmu pinuma lellēm un, iespējams, augļiem. Vēlāk šis "koks", kas varēja arī nebūt egle, bet gan tikai no koka nūjām veidota "instalācija", ar dziesmām un dejām tika iznests ārpus svinību nama, kuru tas bija greznojis visu Ziemassvētku laiku un tika sadedzināts turpat Rātslaukumā ap 6. janvāri. Melngalvju brālības šrāgas liecina par līdzīgu tradīciju arī [[Tallina|Tallinā]] (tolaik [[Rēvele|Rēvelē]]) [[1514]]. gadā. Iespējams, ka no šejienes tā izplatījusies pa visu pasauli (skatīt hronikas citātu zemāk).

=== Hroniku ziņas ===
Par Bluķa vakara vai Deju vakara ietekmi uz [[Melngalvji|Melngalvju]] tradīcijām, kurās bluķa dedzināšana pārvērtusies par eglītes dedzināšanu, liecina šīs hroniku ziņas.

{{Citāts|[[Pauls Einhorns]] par [[latvieši|latviešu]] Ziemassvētku tradīcijām Kurzemes hercogistē darbā "''Reformatio gentis letticcae in ducatu Curlandiae''"(1636) tulk: “Latviešu tautas reformācija Kurzemes hercogistē ” : 
<blockquote>
“Latvieši svinējuši kādus nepieklājīgus un bezkaunīgus svētkus ar ēšanu, žūpošanu, dancošanu, lēkāšanu un kliegšanu un Kristus vakaru citādi nav saukuši kā par danču vakaru. Šis pats vakars tiek arī par bluķa vakaru saukts, jo viņi tad ar lielu kliegšanu velk apkārt bluķi, kuru pēc tam sadedzina, un tā parāda savu prieku.” 
</blockquote>
}}

{{Citāts|[[Rusova hronika]] par Ziemassvētku tradīcijām Livonijā pirms 16. gadsimta.:

<blockquote>
"Pa Ziemas svētkiem un pirms gavēņa sākšanās [[Lielā ģilde|ģildes]] namos bija ne mazāk jautra dzīve. Pēc labas iedzeršanas tirgoņu jaunatne uzstādīja uz tirgus laukuma lielu eglīti, rozēm izrotātu. Vakarā lielā barā ar sievām un jaunavām viņi ieradās pie eglītes ar dziesmām un rotaļām. Labi izlīgsmojušies, eglīti aizdedzināja, kuŗa nakts tumsā gaiši liesmoja. Saķērušies rokās, jaunie tirgoņi dejoja un lēkāja ap eglīti. Laida arī raķetes. Lai gan mācītāji spŗediķoja pret šādu deju, salīdzinādami to ar deju ap zelta teļu, tomēr neviens nepiegrieza tam vērības. Tāpat nebija ne mēra, ne gala karuseļu izpriecām, dienu un nakti, sievu un jaunavu sabiedrībā, par spīti visiem mācītāju sprediķiem."
</blockquote>
}}

== Latviešu tradīcijas ==
[[Attēls:Latviešu puzurs.JPG|right|thumb|[[Puzuris]] — no [[salmi]]em izgatavots tradicionāls latviešu Ziemassvētku telpu rotājums, Visuma simbols<ref>{{Tīmekļa atsauce |title= Puzuris |publisher= Tēzaurs |url= http://tezaurs.lv/#/sv/puzuris |language= latviski |accessdate= 2016. gada 22. februārī |archiveurl= https://web.archive.org/web/20130226073636/http://www.tezaurs.lv/#/sv/puzuris |archivedate= 2013. gada 26. Februāris }}</ref>]]

=== Senās latviešu tradīcijas ===

==== Bluķa vakars ====
Līdzās Ziemassvētkiem kā sena latviešu tradīcija saglabājies tā sauktais [[Bluķa vakars]], kas atgādina par senu rituālu darbību — bluķa velšanu, atdarinot saules gaitu. Saulgriežu vakars dažos novados tiek saukts arī par ķūķu (varianti — ķoču, kūķu, ķūcu) vakaru, liecinot par senu rituālu svētku ēdienu izvēlē, kam bija jāveicina turība un labklājība. To pagatavoja no lobītiem ([[piesta|piestā]] sagrūstiem) miežu vai kviešu graudiem, kurus vārīja kopā ar cūkas galvas pusi; klāt mēdza pievienot arī zirņus un pupas.<ref name="autogenerated1">Edīte Olupe. Latviešu gadskārtu ieražas. Rīga, 1992.</ref>

==== Ķekatās / čigānos iešana ====
Vēl plašāk pazīstama Ziemassvētku tradīcija bija [[ķekatas|ķekatās iešana]] vai [[čigāni|čigānos]] iešana. Ķekatnieki, dažādās maskās tērpušies, gāja no viena ciema uz otru, lai nestu tur svētību un aizdzītu prom dažādus ļaunos garus. Tāpēc ķekatniekus visur labprāt uzņēma un pacienāja. Budēļu vadonim — budēļu tēvainim jeb budēļu vecajam, kas bija visa ķekatnieku pulka vadonis, līdzi allaž bija rīkste, ar ko nopērt visus mājas ļaudis. Šī budēļtēva dzīvības rīkste, kam latviešu tradīcijā piedēvēts burvju spēks — veselības, auglības un tikumības nesējas statuss, sasaucas ar visā Eiropā izplatīto paradumu ziemas saulgriežus sagaidīt ar izplaucētiem zariem, kurus ņēma līdzi gājienos un, pieskardamies ar tiem cilvēkiem un kustoņiem, pārnesa uz tiem dzīvības spēku, kas mīt šajos zaros.<ref name="autogenerated1" />
[[Kurzeme]]s un [[Zemgale]]s novados ķekatas jeb ķiņķēziņus (ķēmus) sauca par budēļiem (arī bubuļiem, buduļiem, bukiem, būzaļiem, buzuļiem) vai danča bērniem, [[Vidzeme]]s novados par vecīšiem, maskām (maskaratiem), skutelniekiem (suselniekiem), nūjiniekiem (kūjiniekiem), preiļiem, kurciemiem. [[Latgale]]s novados ķekatniekus sauca par kaļedām (kaladniekiem) vai talderiem.

Maskošanās idejas pamatā ir seni auglības riti. Parasti maskās mēģināja attēlot tos garus, kuriem gribēja pielabināties vai arī iespaidot. Viena no pazīstamākām senlatviešu ķekatnieku maskām bija lāča maska, jo lācis ar savu rūkšanu spējot aizbaidīt visus ļaunos garus. Buka masku izgatavoja, zem palaga piestiprinot līksti ar lokumu uz leju, ko pārklāja ar palagu un pielika ragus un bārdu, bet dzērvi — apgriežot kažoku uz otru pusi un vienā piedurknē iebāžot cirvi ar pietu, kam abās pusēs piesēja [[karote]]s, kas izskatījās pēc ausīm un knābi, kuru varēja grozīt.

Ķekatnieku paraža bija arī pārģērbšanās par nāvi, kad kāds no ķekatniekiem uzsedza sev baltu palagu, pagatavoja no [[Rācenis|rāceņiem]] liekus zobus. Vienā rokā turēja kādu koka dunci, kas bija notraipīts sarkanā krāsā, otrā rokā nesa šķīvi, kurā bija ielikta kāda degoša viela. Šīs uguns liesmās nāves seja izskatījās bāla, līķim līdzīga.<ref>Osvalds Līdeks. Latviešu svētki. Rīga, 1940.</ref>

{{Autortiesību problēmas (maza)|http://epadomi.lv/ziemassvetki/ziemassvetki_fakti/28112010-ziemassvetku_tradicijas_latvija_un_citur_}}

== Skatīt arī ==
* [[Latvijas svētku, atceres un atzīmējamās dienas]]
* [[Ziemassvētku egle]]

== Atsauces ==
{{atsauces|refs=
<ref name="tēzaurs">{{Tīmekļa atsauce |url= http://tezaurs.lv/#/sv/Ziemsv%C4%93tki |title= Ziemsvētki |publisher= Tēzaurs |accessdate= 2014. gada 5. decembris |language= latviski |archiveurl= https://web.archive.org/web/20130226073636/http://www.tezaurs.lv/#/sv/Ziemsv%C4%93tki |archivedate= 2013. gada 26. Februāris }}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://www.mammamuntetiem.lv/articles/579/kam-jabut-galda-ziemassvetku-vakara-un-devinas-edienu-receptes-latviesa-mielastam/ Ziemassvētku mielasts]
* [http://epadomi.lv/ziemassvetki/28112010-ziemassvetku_tradicijas_latvija_un_citur_ Ziemassvētku tradīcijas]
* [https://web.archive.org/web/20160621203523/http://latviandainas.lib.virginia.edu/tei.latv11.xml?lang=lav Latviešu dainas par Ziemassvētkiem]
* [https://web.archive.org/web/20101227034205/http://www.dainuskapis.lv/katalogs/6.7.1.-Ziemas-svetku-dziesmas-seviski Ziemassvētku dainas no www.dainuskapis.lv]
* [https://web.archive.org/web/20121018044554/http://www.liis.lv/folklora/gadsk/origin/ziemsvetki.htm Latviešu folklora - Ziemassvētki] www.liis.lv
* [https://web.archive.org/web/20110123155219/http://merrychristmas.lv/ Ziemassvētku dienasgrāmata] www.merrychristmas.lv
* [https://web.archive.org/web/20120402070949/http://www.liis.lv/kultvest/kultura/latvija/kullat1/teksts1.htm Latviešu tradīcijas gadskārtu ritmos]

{{Latviešu gadskārtu svētki}}
{{autoritatīvā vadība}}

[[Kategorija:Ziemassvētki| ]]