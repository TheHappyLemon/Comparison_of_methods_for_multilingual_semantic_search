'''Minox''' ir [[Valters Caps|Valtera Capa]] izgudrots  miniatūrs [[fotoaparāts]], kuru no [[1937]]. līdz [[1942]]. gadam  ražoja [[VEF|Valsts elektrotehniskā fabrika (VEF)]]. Fotoaparāta "Minox" dizains kā [[Latvija]]s kultūras vērtība iekļauts [[Latvijas kultūras kanons|Latvijas kultūras kanona]] arhitektūras un dizaina sadaļā.<ref>{{Tīmekļa atsauce|url=http://kulturaskanons.lv/lv/1/9/25/|title=Fotoaparāts Minox 1936 — 1937|author=Pēteris Korsaks|work=Latvijas kultūras kanons|accessdate={{dat|2013|3|24||bez}}|archiveurl=https://web.archive.org/web/20121104052216/http://www.kulturaskanons.lv/lv/1/9/25/|archivedate={{dat|2012|11|04||bez}}}} {{Webarchive|url=https://web.archive.org/web/20121104052216/http://www.kulturaskanons.lv/lv/1/9/25/ |date={{dat|2012|11|04||bez}} }}</ref> [[1948]]. gadā tā ražošanu atsāka [[Vācija|Vācijā]]. 

== Vēsture ==
[[Attēls:VEF MINOX 1939 Publicity.jpg|thumb|200px| VEF Minox buklets]]
"Minox" fotoaparātu 1936. gadā izgudroja [[Valters Caps]]. Caps bija 1905. gadā Rīgā dzimis [[vācbaltieši|vācbaltietis]]. 1921. gadā viņš kopā ar ģimeni devās uz Tallinu Igaunijā, kur strādāja par gravieri. 1922. gadā Caps kļuva par mācekli Tallinas labākajā mākslas fotogrāfijas darbnīcā. Jau šajā pašā gadā Caps sāka domāt par neliela fotoaparāta izveidi. Capam par tuviem draugiem kļuva Nikolajs 'Nixi' Nilanders ''(Nikolai 'Nixi' Nylander)'' un Rihards Jirgens ''(Richard Jürgens)''. Tieši kopā ar šiem draugiem radās ideja, ka fotoaparātam vienmēr būtu jābūt viegli pārnēsājamam. 1932. gadā Valters Caps un Rihards Jirgens izveidoja kopuzņēmumu, kurā Caps ieguldīja savas idejas, bet Jirgens – naudu. "Minox" fotoaparāta prototips tapa laikā no 1932. līdz 1936. gadam. Tā izveidē Caps piesaistīja optiķi Karlu Indusu un mehāniķi Hansu Epneru.<ref>{{Tīmekļa atsauce|url=http://izgudrojumi.lza.lv/izg.php?id=10|title=Valters Caps|work=Latvijas izgudrojumi un izgudrotāji|author=|publisher=Latvijas Zinātņu akadēmija|accessdate={{dat|2013|3|24||bez}}|archive-date={{dat|2016|03|04||bez}}|archive-url=https://web.archive.org/web/20160304042446/http://izgudrojumi.lza.lv/izg.php?id=10}}</ref>
Capam un Jirgenam tomēr neizdevās saņemt atbalstu ne Igaunijā, ne citās valstīs, lai uzsāktu ražošanu. Jirgenam izdevās nodibināt kontaktu ar [[VEF]] angļu pārstāvi, kurš norīkoja Capam tikšanos ar VEF direktoru [[Teodors Vītols|Teodoru Vītolu]], kurā Caps demonstrēja "Minox" prototipu ("Ur-Minox"), kopā ar attīstītu "Ur-Minox" uzņemtu negatīvu prezentāciju. Lai gan šādas tehnikas izgatavošana bija risks, jo fabrika līdz šim nebija izgatavojusi neko tamlīdzīgu, Caps noslēdza līgumu un, pārceļoties atpakaļ uz Rīgu, kopā ar latviešu konstruktoriem un inženieriem sāka tehnoloģisko izstrādi rūpnieciskajai ražošanai. Vienlaicīgi ar ražošanas sagatavošanu VEF pieteica patentus uz "Minox" fotoaparāta konstrukciju vismaz 18 valstīs.<ref>{{Tīmekļa atsauce|url=http://peteris.skorovs.lv/historical-patents/minox-patents/|title=Minox patents|author=Pēteris Skorovs|work=Historical patents|accessdate={{dat|2014|2|20||bez}}|archiveurl=https://web.archive.org/web/20140111142218/http://peteris.skorovs.lv/historical-patents/minox-patents/|archivedate={{dat|2014|01|11||bez}}}}</ref> Pirmā "Minox" eksperimentālā partija tapa jau 1937. gadā, un masveida ražošana tika uzsākta 1938. gada 12. aprīlī.<ref name="sp">{{Tīmekļa atsauce|url=http://www.sakaru-pasaule.lv/main.php3?sub=view&RID=884|title=Minox izgudrotājs Valters Caps|author=Pēteris Korsaks|work=Sakaru Pasaule|accessdate={{dat|2014|2|22||bez}}}}</ref>
Neilgi pēc ražošanas uzsākšanas "Minox" plaši reklamēja Eiropas un Amerikas Savienoto Valstu tirgos. Lai gan "Minox" nepārspēja [[135 filma|35 mm]] fotoaparātu popularitāti (tolaik tos uzskatīja par miniatūrajiem fotoaparātiem), tas tomēr ieguva savu vietu tirgū. Lai arī sākotnēji "Minox" fotoaparāts bija paredzēts kā luksusprece, mazā izmēra un makrofokusa funkcijas dēļ tas atrada plašu pielietojumu kā spiegošanas fotoaparāts. 

[[Otrais pasaules karš|Otrā pasaules kara]] laikā "Minox" fotoaparātus plaši izmantoja dažādu valstu izlūkdienesti.<ref>{{Tīmekļa atsauce|url=http://minoxriga.atwebpages.com/spy.htm|title=Intelligence services|author=|publisher=|work=Minox Riga - Fan Website|accessdate={{dat|2014|2|22||bez}}|archive-date={{dat|2014|03|02||bez}}|archive-url=https://web.archive.org/web/20140302023751/http://minoxriga.atwebpages.com/spy.htm}}</ref> Pastāv vismaz viens dokumentēts gadījums, kad 1942. gadā ASV [[Stratēģisko dienestu pārvalde]] (''Office of Strategic Services (OSS)'') iegādājās 25 "Minox" eksemplārus.{{Nepieciešama atsauce|date=January 2014}} Vēlākie "Minox" fotoaparāta modeļi tika izmantoti spiegošanas vajadzībām līdz pat 1980. gadiem.{{Nepieciešama atsauce|date=February 2014}}

"Minox" fotoaparātus sērijveidā ražošanu Rīgā pārtrauca 1942. gadā, kad vācu okupācijas vara sāka izvest uz Vāciju Minox ražošanas iekārtas un materiālus.<ref name="sp" />  Izmantojot no Rigas izvestās daļas, "Minox" fotoaparātu ražošana nelielos daudzumos turpinājās Vācijā līdz 1943. gadam. 
Pēc Otrā pasaules kara nedaudz izmainītu "Minox" fotoaparātu ražošanu atsāka 1948. gadā Vācijā, pēc tam, kad Valters Caps 1945. gadā atjaunoja sadarbību ar Rihardu Jirgenu un nodibināja firmu ''Minox GmbH'', kas  pastāv joprojām. Šis vācu uzņēmums turpināja uz oriģinālā "Minox" fotoaparāta konstrukcijas bāzes radītu miniatūru fotoaparātu ražošanu līdz pat 2012. gadam, to vairākkārt uzlabojot.

== Minox fotoaparātu modeļi ==
[[Attēls:Minox Riga stainless steel cased.JPG|right|200px|thumb|Latvijā ražotais Minox (1937 — 1942)]]
[[Attēls:Minox A IIIs.jpg|thumb|200px| Vācija ražotais Minox A IIIs (1954 — 1969)]]
[[Attēls:Minox EC LX.jpg|thumb|200px| Vācija ražotais Minox EC]]
=== Latvijā ražotais Minox fotoaparāts ===
==== Uzbūve ====
Oriģinālais Rīgā ražotais "Minox" fotoaparāts sastāvēja no [[misiņš|misiņa]] šasijas, kura bija iekļauta nerūsējošā tērauda korpusā, kuru, ar slīdoša mehānisma palīdzību varēja atvāzt un aizvāzt, lai ļautu pieeju [[lēca]]i un skatu meklētāja lodziņam, kā arī, lai uzņemtu fotoattēlu. Tas bija aprīkots ar paralaksi izlīdzinošu skatu meklētāju, kurš bija savienots ar Kūka tripleta (''Cooke-Triplet'') tipa "Minostagmat" [[objektīvs|objektīvu]]. Lēca bija spējīga nofokusēt attēlu pat 20 cm attālumā, un, pateicoties tās mazajiem izmēriem, iegūtais attēls saglabāja telpiskumu ar pilnīgi atvērtu [[apertūra|apertūru]], kas izslēdza nepieciešamību pēc diafragmas. Maksimālā fokusa zona sniedzās no viena [[metrs|metra]] līdz bezgalībai. Lēcai priekšā atradās staniola slēģis, kuru, pašu par sevi, aizsargāja neliels lodziņš. Šīs bija ekskluzīvas funkcijas jebkuram tā laika fotoaparātam, neskatoties uz izmēru.

==== Tehniskie rādītāji ====
* Izmērs: 80 mm x 27 mm x 16 mm
* Svars: 125 — 130 g
* Objektīvs: 15 mm 1:3,5 ar iebūvēto dzelteno filtru
* Slēdzis 1/2-1/1000 sek.
* Iespēja uzņemt pat 20 cm attālumā bez papildierīcēm
* 50 uzņēmumu
* Cena (1940 gads) - Ls 248

=== Vācijā ražotie Minox fotoaparāti ===
* Minox A
* Minox A I
* Minox A II
* Minox A IIs
* Minox A III 
* Minox B 
* Minox C 
* Minox BL
* Minox LX
* Minox LXX
* Minox CLX
* Minox EC
* Minox ECX
* Minox AX
* Minox MX

== Nosaukums un logotips ==
"Minox" nosaukumu radīja Valters Caps kopā ar Nikolaju Nilanderu,<ref>{{Tīmekļa atsauce|url=http://inventions.lza.lv/proto.php?id=44|title=VEF Minox fotoaparāts. Kā radās jaunā fotoaparāta nosaukums|work=Latvijas izgudrojumi un izgudrotāji|author=|publisher=Latvijas Zinātņu akadēmija|accessdate={{dat|2013|3|24||bez}}|archiveurl=https://web.archive.org/web/20160304190040/http://inventions.lza.lv/proto.php?id=44|archivedate={{dat|2016|03|04||bez}}}}</ref> kurš bija arī  pirmo logotipa skiču autors. 
<gallery>
Image:VEF Minox logotips.jpg|VEF Minox logotips (1938)
Image:Minox logotips.jpg|Minox logotips (1949)
Image:Minox_logo.svg|Minox logotips (2009)
</gallery>

== Atsauces ==
{{Atsauces}}

== Skatīt arī ==
* [[Valters Caps]]
* [[VEF|Valsts elektrotehniskā fabrika (VEF)]]

== Ārējās saites ==
{{Commonscat|Minox}}
* [http://minoxriga.atwebpages.com Minox Riga - Fan Website] {{Webarchive|url=https://web.archive.org/web/20160328154743/http://minoxriga.atwebpages.com/ |date={{dat|2016|03|28||bez}} }} {{en}}
* [http://www.minox.de/ Minox GmbH]

{{Latvijas kultūras kanons}}

[[Kategorija:Fotoaparāti]]
[[Kategorija:Rūpniecība Latvijā]]
[[Kategorija:Veclāra]]
[[Kategorija:Latvijas izgudrojumi]]
[[Kategorija:Igaunijas izgudrojumi]]
[[Kategorija:Latvijas kultūras kanonā ietvertās vērtības]]