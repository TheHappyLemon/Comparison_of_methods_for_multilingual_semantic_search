'''Literatūras teorija''' ir zinātne, kas sniedz nepieciešamo teorētisko pamatojumu [[literatūra]]s interpretācijai, piedāvā pētīšanas, kritikas un analīzes metodes [[literatūras vēsture]]i un [[literatūras kritika]]i un aplūko dažādus fundamentālus ar literatūru saistītus jautājumus; literatūras teorijas sastāvā ietilpst arī [[poētika]].

Literatūras teorijas pamatjautājumi ir, piemēram, šādi: kas vispār ir literatūra, kādas ir tās funkcijas; kāda nozīme ir autoram un kāda - lasītājam; kas kādu [[teksts|tekstu]] padara par literāru tekstu; kādi ir literatūras kritikas un pašas literatūras teorijas uzdevumi; kāda saistība ir literatūrai ar citām mākslām utt.

== Vēsture ==

Literatūras teorijas aizsākumi meklējami jau [[Senā Grieķija|Senajā Grieķijā]] ([[Aristotelis|Aristoteļa]] "[[Poētika (Aristoteļa darbs)|Poētika]]" u.c. darbi).

Latvijas tradīcijā literatūras teorija, bieži vien izteikti dominējošu lomu piešķirot poētikai, tiek uzskatīta par vienu no trim [[literatūrzinātne]]s pamatnozarēm līdzās literatūras vēsturei un literatūras kritikai, savukārt rietumu tradīcijā literatūras teorija lielākoties kopā ar literatūras kritiku tiek aplūkota kā lielā mērā patstāvīga, cieši ar [[filozofija|filozofiju]] un citām [[humanitārās zinātnes|humanitārajām]] un [[sociālās zinātnes|sociālajām]] zinātnēm saistīta disciplīna.

20.gs. izveidojušies tādi nozīmīgi literatūras teorijas un literatūras kritikas virzieni kā [[psihoanalītiskā literatūras kritika]], [[formālisms (literatūrā)|formālisms]], [[strukturālisms]], [[jaunā kritika]], [[hermeneitika]], [[receptīvā estētika]], [[poststrukturālisms]], [[marksistiskā literatūras kritika]], [[feministiskā literatūras kritika]], [[postkoloniālisms]], [[dekonstrukcija]], [[jaunais vēsturiskums]], [[Salīdzinošā literatūrzinātne|salīdzinošā literatūrzinātne]]. Mūsdienās dominē poststrukturālisms, dekonstrukcija, feministiskā un postkoloniālā kritika, jaunais vēsturiskums, un īpaša vērība pievērsta arī dzimtes (''gender'') studijām un geju un lesbiešu studijām, kas turpinās [[Zilo teorija|zilo teorijā]] (''queer theory'').

== Bibliogrāfija ==
* Ivbulis, Viktors. ''Uz kurieni, literatūras teorija?''. Rīga: LU, 1995.
* Kalers, Džonatans. ''Literatūras teorija: ļoti saistošs ievads''. Rīga: 1/4 Satori, 2007.
* ''Mūsdienu literatūras teorijas''. Rīga: [[Literatūras, folkloras un mākslas institūts|LU LFMI]], 2013.

{{Literatūra-aizmetnis}}

{{Literatūras teorija un kritika XX-XXI}}

{{autoritatīvā vadība}}

[[Kategorija:Literatūras teorija]]
[[Kategorija:Literatūrzinātne]]