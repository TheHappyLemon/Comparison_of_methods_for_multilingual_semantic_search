{{Infobox
| bodyclass  = vcard
| bodystyle  = width:23em;
| above      = Eikarioti<br />''Eukaryota'' {{small|(''Whittaker & Margulis, 1978'')}}
| headerstyle= background-color: #E0D2B0;
| image      = [[Attēls:Eukaryota_diversity_2.jpg|200px]]
| caption    = Eikariotu daudzveidība

| header1      = [[Organismu klasifikācija|Klasifikācija]]
| data2      = 
{{TaksoVienība2|[[Virsimpērija]]|Neomura}}
{{TaksoVienība2|[[Impērija (bioloģija)|Impērija]]|Eukaryota}}
| header3      = Iedalījums
| data4      = <div style="text-align:left;">
* [[protisti]]
* [[sēnes]]
* [[augi]]
* [[dzīvnieki]]
</div>
}}

'''Eikarioti''' (''Eukaryota'' vai ''Eukarya'') ir [[organisms|organismi]], kas sastāv no [[šūna|šūnām]], kurām ir morfoloģiski labi izveidoti [[šūnas kodols|kodoli]] un ar [[šūnas membrāna|membrānām]] klāti [[šūnas organoīdi|organoīdi]]. Eikarioti ir viena no organismu [[impērija (bioloģija)|impērijām]]. Eikariotu impērijā ietilpst [[augi]], [[dzīvnieki]], [[sēnes]] un [[protisti]]. Organismus ar pretējām īpašībām — bez kodola un bez citiem šūnas organoīdiem, kam ir savas [[šūnas membrāna|membrānas]] — sauc par [[prokarioti|prokariotiem]] (pie prokariotiem pieder [[baktērijas]] un [[arheji]]). Vārds ‘eikariots’ ir radies no [[grieķu valoda]]s, kur {{gree|εὖ}} (''eû'') nozīmē ‘īsts’, bet {{gree|κάρυον}} (''káruon'') — ‘kodols’.

Eikarioti vairojas gan [[bezdzimumvairošanās]] ceļā [[mitoze]]s procesā, gan [[dzimumvairošanās]] ceļā [[mejoze]]s procesā.

Eikariotu sugu skaits ir pavisam neliels, salīdzinot ar prokariotu sugu skaitu.<ref name="Whitman, Coleman, Wiebe"/> Toties, tā kā eikarioti ir daudz lielāki un sastāv no daudzām šūnām, tad eikariotu [[biomasa]] pasaulē ir aptuveni tikpat liela kā prokariotu biomasa.<ref name="Whitman, Coleman, Wiebe"/> Eikarioti uz [[Zeme]]s radās aptuveni pirms 1,6–2,1 miljardiem gadu.

== Šūnu īpašības ==
Eikariotu šūnas ir daudz lielākas par [[prokarioti|prokariotu]] šūnām, parasti to lielumus pārsniedz pat tūkstošiem reižu. [[Šūnas kodols]] norobežots ar divām [[šūnas membrāna|membrānām]]. Šūnām ir iekšējo [[šūnas organoīdi|organoīdu]] daudzveidība un [[citoskelets]], kas veidots no [[mikrocaurulīte|mikrocaurulītēm]] un [[mikrofilaments|mikrofilamentiem]], kuri ieņem nozīmīgu lomu šūnas organizēšanā un tās uzbūvē. Organoīdi ir klāti ar membrānām. Eikariotu šūnu kodolos atrodas [[hromatīns]] — [[dezoksiribonukleīnskābe]]s (DNS) pavedieni, kas [[šūnu dalīšanās]] laikā atrodas pavedienveida struktūrās, kuras sauc par [[hromosoma|hromosomām]].

== Atšķirības starp eikariotu šūnām ==
Starp eikariotu šūnām pastāv arī atšķirības. Piemēram, [[augi|augu]] šūnās ir [[hloroplasts|hloroplasti]], kas nav citu eikariotu šūnās. [[Augu šūna|Augu šūnās]] ir arī [[celuloze]]s [[šūnapvalks]], ar šūnsulu pildītas [[vakuola]]s un [[plastīdas]]. Savukārt vienīgi [[dzīvnieki|dzīvnieku]] šūnās ir [[centrosoma]], kuru veido divas [[centriola]]s.

[[Sēnes|Sēņu]] šūnās nav plastīdas un ar šūnsulu pildītas vakuolas. Šūnapvalks satur [[hitīns|hitīnu]]. Šūnās atrodas [[hifas]] — mikroskopiski šūnu pavedieni, kas veido [[micēlijs|micēliju]].

== Klasifikācija ==
Vēsturiski eikariotus dalīja divās grupās — [[augi|augos]] un [[dzīvnieki|dzīvniekos]]. Viens no pirmajiem, kas šādu iedalījumu piedāvāja, bija zviedru botāniķis un zoologs [[Kārlis Linnejs]]. Arī vienšūnas eikariotus, kad tie tika atklāti, ieskaitīja vai nu pie augiem, vai pie dzīvniekiem. 1866. gadā vācu biologs [[Ernsts Hekels]] izdalīja atsevišķu organismu valsti — [[protisti|protistus]]. Tajā ietilpa ne tikai [[vienšūņi]], bet arī [[aļģes]]. Visbeidzot no augiem atsevišķi tika atdalīta [[sēnes|sēņu valsts]].

Mūsdienās eikariotu impērija dalās četrās organismu valstīs:
* [[protisti|protistos]],
* [[sēnes|sēnēs]],
* [[augi|augos]],
* [[dzīvnieki|dzīvniekos]].

Pēc jaunākiem DNS pētījumiem tiek pārskatīts eikariotu iedalījums. Pastāv dažādi jauni eikariotu klasifikācijas piedāvājumi. Viens no dominējošajiem ir eikariotu iedalījums piecās virsgrupās: ''[[Archaeplastida]]'', [[SAR virsgrupa]], ''[[Excavate]]'', ''[[Amoebozoa]]'' un ''[[Opisthokonta]]''.

== Atsauces ==
{{atsauces|refs=
<ref name="Whitman, Coleman, Wiebe">{{Publikācijas atsauce | last1 = Whitman W | last2 = Coleman D | last3 = Wiebe W | year = 1998 | title = Prokaryotes: The unseen majority | url = http://www.pnas.org/cgi/reprint/95/12/6578.pdf | format = PDF | journal = Proc. Natl. Acad. Sci. USA | volume = 95 | issue = 12| pages = 6578–6583 | doi=10.1073/pnas.95.12.6578 | pmid=9618454 | pmc=33863|bibcode = 1998PNAS...95.6578W }}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}
* {{tīmekļa atsauce | url= http://www.tolweb.org/Eukaryotes/3 | title= Eukaryotes (Tree of Life web site) | publisher= tolweb.org | language= angliski | access-date= {{dat|2015|12|23||bez}} | archive-date= {{dat|2012|01|29||bez}} | archive-url= https://web.archive.org/web/20120129074456/http://www.tolweb.org/Eukaryotes/3 }}


{{bioloģija-aizmetnis}}

{{autoritatīvā vadība}}

[[Kategorija:Eikarioti| ]]