{{Kalna infokaste
| Nosaukums        = Gaiziņš
| Photo            = Skats no Gaiziņkalna uz Puļpu kalnu un Viešūru.JPG
| Photo size       = 250px
| karte            = Latvija
| latd=56 |latm=52 |lats=12.146 |latNS=N
| longd=25 |longm=57 |longs=33.685 |longEW=E
| Augstums         = 311,94
| Atrašanās vieta  = [[Latvija]]
| Augstiene        = [[Vidzemes augstiene]]
}}

'''Gaiziņš'''<ref>[http://vietvardi.lgia.gov.lv/vv/to_www_obj.objekts?p_id=67370 Gaiziņš] Vietvārdu datubāze</ref> jeb '''Gaiziņkalns''' ir [[paugurs]] [[Vidzemes augstiene|Vidzemes augstienē]], [[Madonas novads|Madonas novada]] [[Bērzaunes pagasts|Bērzaunes pagastā]], augstākais paugurs Latvijā. Tā [[absolūtais augstums]] sasniedz 311,94 metrus [[virs jūras līmeņa]].<ref>[http://www.lgia.gov.lv/Aktualitates/2016/11_novembris/22-1.aspx Gaiziņkalna augstuma precizēšana] {{Webarchive|url=https://web.archive.org/web/20161124024631/http://www.lgia.gov.lv/Aktualitates/2016/11_novembris/22-1.aspx |date={{dat|2016|11|24||bez}} }} Latvijas Ģeotelpiskās informācijas aģentūra</ref>

== Vēsture ==

Kalna vecumu ģeologs [[Vitālijs Zelčs]] novērtējis kā vairāk nekā 16 000 gadu.<ref name="Eniņš">{{Grāmatas atsauce |first=Guntis |last=Eniņš |authorlink=Guntis Eniņš |title= Nezināmā Latvija |year=2015 |publisher=[[Lauku Avīze]] |location=Rīga |isbn=978-9934-15-079-1 |pages=242.—247 |chapter=51. Staltais Gaiziņš rudzu laukos... |chapterurl=http://www.la.lv/staltais-gaizins-rudzu-laukos-2/}}</ref>

Zināms, ka jau 19. gadsimtā uz Gaiziņkalna rīkotas zaļumballes. [[Frīdrihs Georgs Vilhelms Strūve|Frīdriha Georga Vilhelma Strūves]] 1816. gadā uzsākto starpvalstu [[triangulācija]]s mērījumu laikā viņš ar ekspedīciju 1817. un 1818. gadā veica arī Gaiziņkalna (tālaika nosaukums: ''Gaissa-kalns'') augstuma mērīšanu, nosakot tā augstumu 968 pēdas jeb 313,4 m v.j.l. Par Gaiziņkalnu „[[Baltijas Vēstnesis|Baltijas Vēstneša]]” 1878. gada 36. numurā rakstīja [[Reinis Kaudzīte]]<ref name="Eniņš"/>:

{{citāts|„Uz Gaiziņa, tāpat kā uz [[Bākūzis|Bākūža kalna]], atradām linus, gandrīz pašā augstumā iesētus un diezgan kupli paaugušus... Itin kā uz pašas Gaiziņa muguras būtu auglībai un jaukumam robeža likta, tā manim toreiz tur izskatījās.”|[[Reinis Kaudzīte]] „[[Baltijas Vēstnesis|Baltijas Vēstneša]]” 1878. gada 36. numurs<ref name="Eniņš"/>}}

Tā paša gada „[[Baltijas Vēstnesis|Baltijas Vēstneša]]” 35. numurā arī publicēts garš botāniķa [[Jānis Ilsters|Jāņa Ilstera]] dzejolis „Gaisziņu kalns”, kurā viņš daudzinājis Gaiziņu<ref name="Eniņš"/>:

{{citāts|Ar godbijību sveicu tevi, sirmais<br /> 
Tu stingrais pīlārs, vecais Gaiszinis;<br /> 
No Latvju zemes augstumiem tu pirmais,<br /> 
Kas galotni tik augstu pacēlis.|[[Jānis Ilsters]] „[[Baltijas Vēstnesis|Baltijas Vēstneša]]” 1878. gada 35. numurs<ref name="Eniņš"/>}}

1930. gadā Gaiziņā uzcēla 31 m augstu koka skatu torni ar skatu laukumu 22 m augstumā, bet par godu Latvijas prezidenta [[Alberts Kviesis|Alberta Kvieša]] apmeklējumam kalna virsotnē uzstādīja akmeni ar iekaltu uzrakstu: „Valsts prezidents Alberts Kviesis 1930. g. 17. VIII apmeklēja šo augstāko vietu Latvijā.”<ref name="Eniņš"/>

1987. gadā ap Gaiziņu 1500 ha platība izveidoja [[Gaiziņkalna dabas parks|Gaiziņkalna dabas parku]].<ref name="Eniņš"/>

=== Skatu tornis ===
Gaiziņkalna ķieģeļu skatu torņa celtniecība tika uzsākta 1982. gadā pēc 1978. gadā izstrādāta projekta un tā arī līdz galam netika pabeigta. Sākotnēji skatu torņa augstums bija plānots 51 metrs, bet celtniecības gaitā tā augstums tika samazināts līdz 41 metram. Skatu torņa celtniecības pabeigšanai pietrūka līdzekļu. Turklāt darbu gaitā tika konstatēts, ka skatu torņa pamati ir nepareizi izbūvēti, tādēļ celtne nebija droša un ekspluatācijā tā arī netika nodota.<ref name="Kasjauns">{{Tīmekļa atsauce |title= Uzspridzina Gaiziņkalna veco skatu torni. VIDEO |date= 2012. gada 14. decembris |publisher= Kasjauns.lv |url= http://www.kasjauns.lv/lv/zinas/103303/uzspridzina-gaizinkalna-veco-skatu-torni-video |accessdate= 2016. gada 20. septembrī}}</ref><ref name="Tvnet">{{Tīmekļa atsauce |title= No Gaiziņkalna torņa palikušas tikai drupas |date= 2012. gada 14. decembris |publisher= [[tvnet.lv]] |url= http://www.tvnet.lv/zinas/regionos/446850-no_gaizinkalna_torna_palikusas_tikai_drupas |accessdate= 2016. gada 20. septembrī}}</ref><ref>{{Tīmekļa atsauce |title= Uzspridzināts Gaiziņkalna tornis |date= 2012. gada 14. decembris |publisher= [[Diena (laikraksts)|Diena]] |url= http://www.diena.lv/foto/redakcijas-foto/uzspridzinats-gaizinkalna-tornis-13983686 |accessdate= 2016. gada 20. septembrī}}</ref>

2012. gada 14. decembrī, daudzu interesentu acu priekšā, skatu tornis tika demontēts, uzspridzinot to. To bija uzņēmies Zemessardzes 54. Inženiertehniskais bataljons un viss noritēja pēc iecerētā plāna — veicot spridzināšanu ap plkst. 13.00, tornis sadalījās divās daļās un sabruka.<ref name="Kasjauns"/><ref name="Tvnet"/>

== Galerija ==
<center><gallery>
Attēls:Viena_no_Gaizinkalna_sleposanas_trasem.JPG|Viena no Gaiziņkalna slēpošanas trasēm
Attēls:Gaizinkalan_DA_nogaze.JPG|Gaiziņkalna dienvidaustrumu nogāze
Attēls:Gaizinkalns_Z.JPG|Skats uz Gaiziņkalna Ziemeļu nogāzi
Attēls:Gaizinkala virsotne.JPG|Bijušais tornis Gaiziņkalna virsotnē
</gallery></center>

== Skatīt arī ==
* [[Latvijas augstākie pauguri]]
* [[Vidzemes augstiene]]
* [[Gaiziņkalna dabas parks]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Latvijas pauguri]]
[[Kategorija:Bērzaunes pagasts]]