[[Attēls:Mayas.png|thumbnail|right|300px|Maiju civilizācijas izplatība apzīmēta ar sarkano līniju]]
[[Attēls:Panoramica Uxmal.jpg|alt=|thumb|300px|[[Ušmala]]s drupas Jukatanas štatā]]
'''Maiju civilizācija''' ir vēsturiska [[Mezoamerika]]s civilizācija, kas bija izplatīta mūsdienu [[Centrālamerika]]s valstīs ([[Gvatemala]], [[Beliza]], rietumu [[Hondurasa]] un [[Salvadora]]), kā arī [[Meksika]]s [[Čjapasa]]s, [[Tabasko]], [[Kintana Roo|Kintanas Roo]], [[Kampeče]]s un [[Jukatana]]s štatos.

Šajā reģionā pirmās [[maiji|maiju]] civilizācijas liecības sāk parādīties ap 1000. gadu p.m.ē. Taču šis reģions bija apdzīvots jau daudz agrāk, un specifiskas maiju kultūras rašanās laiks vēl nav skaidri noteikts.

Jau līdz vidus pirmsklasiskajam periodam (ap 600. g.p.m.ē) vairāki no senākajiem maiju pilsētu celtņu kompleksiem jau bija uzcelti.

Klasiskajā periodā (ap. 250. — 900. gadu) notika plaša pilsētcentru būvniecība un monumentālu pieminekļu celtniecība, it sevišķi dienvidu līdzenumu reģionā.

Maiju kultūras sabrukuma patiesie iemesli joprojām nav noskaidroti, un pastāv dažādas iespējamās teorijas kas to izskaidrotu. Lai arī lielākajā daļā Klasiskā perioda maiju pilsētas tika pamestas, pēcklasiskajā periodā maiju civilizācija turpinājās [[Jukatana]]s ziemeļos līdz pat brīdim, kad tur 1519. gadā ieradās spāņu [[konkistadori]].

Maiju civilizācijai bija daudz kopīgu elementu ar citām Mezoamerikas klasiskajām civilizācijām, jo starp tām pastāvēja savstarpēja mijiedarbība un daļēja kultūru saplūšana. Lai arī tādi kultūras elementi kā rakstība un kalendārs nebija oriģināli maiju izgudrojumi, viņu civilizācija šos divus izgudrojumus attīstīja līdz augstākajam punktam. Maiju kultūras ietekmi var pamanīt pat centrālajā Meksikā, vairāk nekā 1000 kilometrus no maiju apdzīvotā reģiona. Tai pašā laikā, arī maiju kultūrā var atrast daudzas citu kultūru ietekmes pazīmes, it sevišķi pēcklasiskajā periodā. Tiek uzskatīts, ka tās ir tirdzniecības un kultūras apmaiņas rezultāts, un nevis savstarpējo iekarojumu rezultāts.

== Klasiskais periods ==
[[Attēls:Dresden Codex p09.jpg|thumbnail|left|150px|Drēzdenes kodekss. Maiju rakstības paraugs]]
Laiks no 300. līdz 900. gadiem bija seno maiju kultūras zieds. Maiji joprojām nodarbojās ar lauksaimniecību, un pilsētas galvenokārt kalpoja kā reliģiskie un politiskie centri. Klasiskā maiju kultūra attīstījās trijos Mezoamerikas reģionos. Svarīgākie pilsētcentri atradās centrālā reģiona zemienēs (Dienvidgvatemalā). Šo reģionu klāj tropiskais lietus mežs. Svarīgākā reģiona pilsēta bija [[Tikala]].
Gvatemalas kalnāju reģionā maiju kultūra attīstījās vājāk. Šis reģions kalpoja kā izejvielu avots centrālajam reģionam. Kalnāju reģiona lielākā un svarīgākā pilsēta ir [[Palenke]]. Meksikas Jukatanas pussala bija trešais kultūrreģions, kas attīstījās post-klasiskajā periodā. Pussala ir sausa, bez upēm, taču reģionā ir daudzas pazemes upes. Daudzas no reģiona pilsētām ir celtas pie lielām akām. Reģiona lielāka pilsēta ir [[Čičenica]].

Tas, ka maiju kultūra attīstījās tropiskā lietus meža reģionā, ierobežoja tās attīstību. Lai arī reģionā regulāri līst lietus, un tajā nav grūtības audzēt pārtiku, lietus meža augsne ir ļoti nabadzīga kas ātri noplicinās. Pieaugot iedzīvotāju skaitam, bija nepieciešamas palielināt apstrādājamo lauku platību, kas nozīmēja, ka cilvēki aizvien vairāk attālinājās no pilsētcentriem.

== Ievērojamākās maiju pilsētas ==
* [[Čičenica]]
* [[Koba]]
* [[Kopana]]
* [[Kalakmula]]
* [[Palenke]]
* [[Tikala]]
* [[Ušmala]]

== Citas maiju pilsētas ==
* [[Altun Ha]]
* [[Bekana]]
* [[Bonampaka]]
* [[Cancuēna]]
* [[Karakola (Beliza)|Karakola]]
* [[Činikiha]]
* [[Činkultika]]
* [[El Miradora]]
* [[Majapana]]
* [[Pjedrasnegrasa]]
* [[Kvirigva]]
* [[Riobeka]]
* [[Sajila]]
* [[Tuluma]]
* [[Jaksčilana]]

== Ārējās saites ==
{{sisterlinks-inline}}
{{enciklopēdiju ārējās saites}}
{{Seno laiku lielvalstis}}
{{autoritatīvā vadība}}

[[Kategorija:Maiju civilizācija| ]]
[[Kategorija:Vēsture]]
[[Kategorija:Centrālamerika]]