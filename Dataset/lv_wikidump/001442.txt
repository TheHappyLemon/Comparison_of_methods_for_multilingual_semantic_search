'''Sofisms''' — tīša loģiska kļūda — nepareizs, maldinošs [[pierādījums]] vai slēdziens, kas formāli liekas pareizs.

== Sofisti ==

'''Sofisti''' [[Senā Grieķija|Senā Grieķijā]] bija [[filozofija|filozofi]] un parasti algoti skolotāji, iespējams pirmie speciālisti sabiedrības mācībā - [[politika|politikā]], tiesībās, [[ekonomika|ekonomikā]] un [[retorika|retorikā]]. Viņu devums ir sevišķi nozīmīgs tiesiskās domas attīstībā, jo tieši sofisti uzskatīja, ka daba savā būtībā ir vienota, un, ja cilvēks pārkāpj tajā pastāvošos likumus, viņam ir jācieš neatkarīgi no tā, vai kāds cits šo pārkāpumu ir pamanījis, vai nē.

== Sofistu filozofija ==

'''Sofistika''' - sofisti pretnostatīja visu dabisko mākslīgajam un apgalvoja, ka valsti un likumus nosaka nevis daba, bet māksla. Sofisti mācīja, ka tiesību un arī morāles bāze ir nevis daba, bet [[polisa]]; kas ir ļauns vai labs, nosaka pilsoņu kopiena un [[valsts]]. Sofisti atņēma polisas tiesiskajai kārtībai metafizisku leģitimāciju, jo normām, kas nesakņojas [[kosmoss|kosmosā]], nav universāla, bet tikai partikulāra nozīme. Tātad sofisti nodalīja [[dabiskās tiesības]] un [[pozitīvās tiesības]]. Progresīva bija arī sofistu atziņa, ka kārtu un [[rases|rasu]] diferenciācija ir nedabiska, jo no dabas visi cilvēki esot vienādi, un tos atšķirīgus padarot tikai ar likumiem un normām. Citi sofisti turpretī tieši no dabas atvasināja cilvēku nevienlīdzību un kritizēja polisas pozitīvo tiesību normas. 
Sofists [[Kalliks]] mācīja, ka morāli un tiesības savam labumam izdomājuši varas pārstāvji, taču pietiekami stiprs indivīds var pacelties pāri likumam, jo viņam uz to ir tiesības. Lai arī sofistu uzskati bija savstarpēji atšķirīgi, viņiem raksturīgs galējs relatīvisms.
==Ārējā saite==
* [https://web.archive.org/web/20151029072948/http://vesture.eu/index.php/Sofisti ''EU'' Vēsture - Sofisti]
* [https://web.archive.org/web/20160314134802/http://vesture.eu/index.php/Sofistika ''EU'' Vēsture - Sofistika]
{{autoritatīvā vadība}}

[[Kategorija:Filozofija]]