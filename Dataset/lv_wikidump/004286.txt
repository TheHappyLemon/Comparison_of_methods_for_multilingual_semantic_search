{{enciklopēdisks stils+}}
[[Attēls:Wheel Iran.jpg|thumb|150px|Koka ritenis tika izgudrots ap 4000. gadu p. m. ē.]]
Ar '''tehnoloģiju''' plašā nozīmē saprot materiālas lietas — [[darbarīks|darbarīkus]], [[mašīna]]s, [[iekārta]]s, [[Mašīna|aparātus]], dažādas [[konstrukcija]]s —, kā arī to lietošanas iemaņas, paņēmienus un [[metode]]s sadzīves, saimniecisku, militāru vai citu mērķu sasniegšanai. Ar jēdzienu tehnoloģija var apzīmēt vienkāršus priekšmetus, piemēram, koka [[ritenis]], [[svira]], [[āmurs]] kontekstā ar to izmantošanas paņēmieniem. Tehnoloģija var ietvert arī ļoti sarežģītas mūsdienu tehniskas sistēmas. Piemēram, [[informācijas tehnoloģijas|informācijas tehnoloģiju]] komponentes parasti ir [[Dators|datori]], [[telesakari|telesakaru]] iekārtas, datu pārraides kanāli, utt.

== Tehnoloģija kā civilizācijas vai valsts attīstības līmeņa rādītājs ==
[[Attēls:WorldWideWebAroundWikipedia.png|thumb|250px|[[Vikipēdija]] [[Vispasaules tīmeklis|Vispasaules tīmeklī]]]]
Tehnoloģija, kuru lieto kāda [[civilizācija]] vai [[valsts]], ir arī viens no tās attīstības vispārīgajiem rādītājiem. Piemēram, [[cilvēce]] agrīnā savā attīstības stadijā izmantoja pārsvarā vienkāršus [[akmens]] darbarīkus jeb akmens tehnoloģiju. Līdz ar to šis civilizācijas attīstības līmenis tiek apzīmēts kā [[Akmens laikmets]]. Šajā laikmetā cilvēki vēl nepazina rakstību, vāji bija attīstīta valoda, mākslu raksturoja vienkāršas [[rotaslieta]]s un zīmējumi uz alu sienām.

[[Bronzas laikmets|Bronzas]] un vēl jo vairāk [[Dzelzs laikmets|Dzelzs laikmeti]] raksturojas ar tehnoloģiskiem sasniegumiem arvien pieaugošā skaitā. Tie kļūst arī arvien sarežģītāki. Tie izraisa apvērsumus un revolūcijas cilvēku dzīves veidā, saimniecībā, sociālajā jomā un kultūrā. Piemēram, trīslemešu [[Arkls|arkla]] līdz ar tā aprīkojuma izgudrošana un pilnveidošana, kā arī [[Zirgs|zirga]] kā vilcējspēka izmantošana būtiski uzlaboja zemes apstrādes tehnoloģiju Eiropā 12.–13. gadsimtā, palielināja [[darba ražīgums|darba ražīgumu]] lauksaimniecībā un bija viens no galvenajiem faktoriem, kas radikāli izmainīja Eiropas iedzīvotāju dzīves līmeni agrīno [[Viduslaiki|viduslaiku]] beigās, ievadot Eiropas civilizāciju vidējos viduslaikos.

== Tehnoloģiju ietekme uz saimniecības nozarēm ==
Pēdējo gadu desmitu pētījumi devuši pamatu agrāko zinātnes atziņu par tehnoloģiju lomu cilvēces attīstībā pārvērtēšanai un precizēšanai. Tā, piemēram, agrāk tika uzskatīts, ka šajā attīstības procesā izšķirošās bijušas tehnoloģiskās izmaiņas, kas saistītas galvenokārt ar [[Darbarīks|darbarīkiem]], ar [[ražošana|ražošanu]]. Piemēram, [[Neolīta revolūcija]] tika saistīta lielā mērā ar bronzas [[metalurģija]]s attīstību. Patiesībā jaunas tehnikas un tehnoloģijas izmantošana ne vienmēr tika uzsākta ražošanā. Piemēram, [[Arheoloģija|arheoloģiskie]] atradumi liecina, ka bronzas izmantošana aizsākusies dienvidrietumu Āzijā, izgatavojot no tās [[Kults|kulta]] priekšmetus un izrotājumus. Tikai vēlāk to sāka lietot arī darbarīku izgatavošanai.

Tehnoloģiskajiem [[jaunievedums|jaunievedumiem]] bija sava revolucionārā loma ne tikai ražošanā. Piemēram, [[Ritenis|riteņa]] izgudrošana [[Senā Divupe|Senajā Divupē]] un [[bura]]s izmantošana [[Kuģis|kuģiem]] [[Senā Ēģipte|Senajā Ēģiptē]] radīja apvērsumu nevis ražošanā, bet gan [[Transports|transportā]], kas, protams, pastarpināti veicināja arī ražošanas attīstību.

== Atsauces ==
{{atsauces+}}
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

[[Kategorija:Tehnoloģija| ]]