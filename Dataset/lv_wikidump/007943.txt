{{infokaste+}}
[[Image:Chardin pastel selfportrait.jpg|thumb|upright|Pašportrets, 1771, [[Luvra]], Parīze]]
'''Žans Simeons Šardēns''' (''Jean Siméon Chardin''; dzimis {{dat|1699|11|2}} [[Parīze|Parīzē]], miris {{dat|1779|12|6}} turpat), saukts arī (iespējams, kļūdaini) '''Žans Batists Simeons Šardēns''' (''Jean-Baptiste-Siméon Chardin'') bija [[baroks|baroka]] laika franču gleznotājs, kurš pamatā gleznoja sadzīves ainiņas, [[klusā daba|klusās dabas]] un [[portrets|portretus]]. Šardēns gleznoja maznozīmīgus notikumus un priekšmetus, īpaši pievērsdamies franču sīkburžuāzijai. Starp nozīmīgākajiem Šardēna darbiem jāmin "Klusā daba ar kaķi un zivi" (1727-1728), "Klusā daba ar pīpēm un krūkām" (apm. 1762. g.), "Ziepju burbulis" (apm. 1739. g.), "Ūdens glāze un krūka" (apm. 1760. g.), "Klusā daba ar fazānu un medību somu" (1760).

Šardēns dzimis Parīzē. Par viņa jaunību zināms maz: 1724. gada 6. februārī viņš uzņemts Svētā Lūkas akadēmijā ar meistara titulu, no kura 1729. gadā atteicies; 1728. gadā, pateicoties gleznotājam [[Nikolā de Laržijērs|Nikolā de Laržijēram]], uzņemts Karaliskajā glezniecības un tēlniecības akadēmijā, kur ieņēmis nozīmīgus amatus līdz pat 1774. gadam. 1731. gadā Šardēns apprecēja Margaritu Sentāru, kura 1735. gadā nomira. 1740. gadā Šardēnu stādīja priekšā [[Luijs XV|Luijam XV]]. 1744. gadā viņš apprecēja Fransuāzu Margaritu Pužē. Drīz pēc tam Vanjēras marķīzs ([[marķīze de Pompadūra|marķīzes de Pompadūras]] brālis) piešķīra Šardēnam pensiju. 1755. gadā Šardēns kļuva par Akadēmijas mantzini un vēl pēc diviem gadiem karalis viņam piešķīra dzīvesvietu [[Luvra|Luvrā]]. Šardēna vecumdienas nebija laimīgas: viņa vienīgais dēls (no pirmās sievas), kurš bija saņēmis stipendiju studijām [[Roma|Romā]], 1767. gadā [[Venēcija|Venēcijā]] izdarīja pašnāvību, savukārt Karaliskās akadēmijas direktors Žans Batists Marī Pjērs samazināja mākslinieka pensiju. Pasliktinoties arī Šardēna redzei, viņš aizsāka gleznot ar pasteļkrāsām. Viņa vēlīnie darbi, lai arī mūsdienās augsti novērtēti, Šardēna laikā tika uzskatīti par nevērtīgiem, un arī pats mākslinieks lielā mērā tika aizmirsts, līdz XIX gs. vidū viņu jaunatklāja franču kritiķi (tostarp [[brāļi Gonkūri|Edmons un Žils de Gonkūri]]).

Šardēns bija viens no [[Denī Didro]] iecienītākajiem māksliniekiem un pazina viņu arī personiski.

== Galerija ==
<gallery>
Attēls:Jean-Baptiste Siméon Chardin 022.jpg|"Ziepju burbulis"
Attēls:The kitchen maid by Jean-Baptiste Simeon.jpg|"Virtuvene"
Attēls:Jean-Baptiste Siméon Chardin 029.jpg|"Klusā daba ar stikla pudeli un augļiem"
Attēls:Jean Siméon Chardin - The Laundress - WGA04761.jpg|''Veļas mazgātāja''
</gallery>

== Ārējās saites ==
{{sisterlinks-inline}}

{{gleznotājs-aizmetnis}}

{{autoritatīvā vadība}}

{{DEFAULTSORT:Šardēns, Žans Simeons}}
[[Kategorija:1699. gadā dzimušie]]
[[Kategorija:1779. gadā mirušie]]
[[Kategorija:Parīzē dzimušie]]
[[Kategorija:Francijas gleznotāji]]
[[Kategorija:Baroka gleznotāji]]
[[Kategorija:Rokoko gleznotāji]]