{{infokaste+}}
'''Roberts Šeklijs''' (''Robert Sheckley'', dzimis {{dat|1928|7|16}}, miris {{dat|2005|12|9}}) bija amerikāņu [[fantastika]]s [[Zinātniskās fantastikas autoru saraksts|rakstnieks]]. Šeklija darbi bieži izceļas ar īpašu humoru, dažbrīd tajos vērojamas arī absurda iezīmes.

== Biogrāfija ==

[[Attēls:Robert_Sheckley_in_the_mid-1990s.jpeg|right|thumb|200px|Roberts Šeklijs]]

Roberts Šeklijs dzimis [[Ņujorka|Ņujorkā]] [[Bruklina|Bruklinā]], bet audzis [[Ņūdžersija|Ņūdžersijā]]. No 1946. līdz 1948. gadam dienējis [[Amerikas Savienotās Valstis|ASV]] armijā [[Koreja|Korejā]]. 70. gados viņš dzīvojis [[Spānija]]s salā [[Ibiza|Ibizā]], tad atgriezies Ņujorkā, lai kļūtu par žurnāla ''OMNI Magazine'' literāro redaktoru. Līdz savai nāvei Šeklijs dzīvoja [[Portlenda (Oregona)|Portlendā]].

2005. gada aprīlī, kad Šeklijs atradās vizītē [[Ukraina|Ukrainā]], viņš saslima un tika hospitalizēts. Nedēļu viņa stāvoklis tika raksturots kā ļoti smags, taču tad stāvoklis uzlabojās, un Šeklijs varēja atgriezties ASV. 20. novembrī viņam tika izdarīta smadzeņu operācija, tomēr 9. decembrī Šeklijs slimnīcā 77 gadu vecumā nomira.

== Literārā darbība ==

Savus darbus publicēt Šeklijs sāka 1951. gadā dažādos zinātniskās fantastikas žurnālos. Kopš tā laika viņš sarakstījis vairākus simtus stāstu, desmitiem romānu (vairākus kopā ar [[Rodžers Zelaznijs|Rodžeru Zelazniju]], [[Harijs Herisons|Hariju Herisonu]]). Vairāki viņa darbi ir ekranizēti, vispazīstamākā pēc Šeklija darba motīviem uzņemtā filma ir itāļu "[[Desmitais upuris]]" (1965) ar [[Marčello Mastrojanni]] un [[Urzula Andresa|Urzulu Andresu]] galvenajās lomās. Tiek uzskatīts, ka viņa romāns ''Dimension of Miracles'' ietekmējis [[Duglass Adamss|Duglasu Adamsu]], rakstot slaveno "[[Galaktikas ceļvedis stopētājiem|Galaktikas ceļvedi stopētājiem]]".

Latviešu valodā sērijā "[[Fantastikas pasaulē]]" izdots stāstu krājums "[[Šis tas par velti]]" (Zinātne, Rīga, 1972). Bez tam žurnālā "[[Zinātne un Tehnika]]" publicēti stāsti no cikla par Arnoldu un Gregoru "Laksa atslēga" un "Spoks-V".

== Ārējās saites ==

* [http://www.sheckley.com/ Oficiālā mājaslapa]
* [http://www.gutenberg.org/browse/authors/s#a2960 Šeklija darbi angļu valodā]
* [http://lib.ru/SHEKLY/ Šeklija darbi krievu valodā Moškova bibliotēkā]

{{autoritatīvā vadība}}

{{DEFAULTSORT:Šeklijs, Roberts}}
[[Kategorija:1928. gadā dzimušie]]
[[Kategorija:2005. gadā mirušie]]
[[Kategorija:Amerikas Savienoto Valstu zinātniskās fantastikas rakstnieki]]
[[Kategorija:Angļu valodā rakstošie]]