{{cita nozīme|apdzīvotu vietu Kalnciema pagastā|apdzīvotu vietu Valgundes pagastā|Tīreļi (Valgundes pagasts)}}
{{Apdzīvotas vietas infokaste
| name = Kalnciems
| settlement_type = Lielciems
| image_skyline = Centre of Kalnciems. July, 2008 - panoramio.jpg
| image_caption = 
| image_flag = Flag of Kalnciems.svg
| flag_link = Kalnciema karogs
| flag_size = 150px
| image_shield = Coat of Arms of Kalnciems.svg
| shield_link = Kalnciema ģerbonis
| shield_size = 75px
| pushpin_map = Latvija
| subdivision_type = Valsts
| subdivision_type1 = Novads
| subdivision_type2 = Pagasts
| subdivision_name = {{LAT}}
| subdivision_name1 = [[Jelgavas novads]]
| subdivision_name2 = [[Kalnciema pagasts]]
| established_title = Pirmoreiz minēts
| established_date = [[19. gadsimts|19. gs.]]
| established_title2 = [[Pilsētciemats]]
| established_date2 = no [[1949]]. gada
| established_title3 = [[Pilsēta]]s tiesības
| established_date3 = no {{dat|1991|11|14|G}}
| established_title4 = Tiesības zaudēja
| established_date4 = {{dat|2010|1|28}}
| seat_type = 
| seat = 
| area_total_km2 = 1,69
| population_as_of = 2019
| population_footnotes = <ref>[http://vietvardi.lgia.gov.lv/vv/to_www_obj.objekts?p_id=28300&p_back=0** Vietvārdu datubāze]</ref>
| population_total = 1782
| population_density_km2 = auto
| latd = 56
| latm = 48
| lats = 02
| latNS = N
| longd = 23
| longm = 36
| longs = 34
| longEW = E
| elevation_footnotes = <!-- piezīmes par augstumu vjl -->
| elevation_m = <!-- augstums vjl (var ņemt no Google Earth) -->
| postal_code_type = Pasta indekss
| postal_code = LV-3016 Kaigi
| footnotes = <!-- specpiezīmes -->
}}
'''Kalnciems''' ir liels [[ciems]] (1991.—2010. gadā [[pilsēta]]), [[Jelgavas novads|Jelgavas novada]] [[Kalnciema pagasts|Kalnciema pagasta]] centrs. Atrodas [[Lielupe]]s kreisajā krastā, 5 km uz dienvidiem no autoceļa [[A9]]. Attālums līdz [[Jelgava]]i 24 km, līdz [[Rīga]]i — 49 km.

Māla un dolomīta atradņu dēļ, Kalnciems izveidojās kā liels būvmateriālu rūpniecības centrs pie Lielupes ūdensceļa, pa kuru gatavo produkciju ar liellaivām kopš 19. gadsimta beigām transportēja uz Rīgas jaunbūvēm.

== Nosaukums ==
Kalnciema nosaukums cēlies no [[16. gadsimts|16. gadsimtā]] pirmo reizi pieminētās Kalnciema muižas (''Kalnzeem''), kuras kungu māja atradās Lielupes pretējā krastā tagadējos [[Tīreļi (Valgundes pagasts)|Tīreļos]] [[Valgundes pagasts|Valgundes pagastā]]. 1690. gadā Kalnciema muižas īpašnieka ģimenē piedzima vēlākais [[Kurzemes un Zemgales hercogs]] un [[Krievijas impērija]]s reģents [[Ernests Johans Bīrons]].

== Vēsture ==
Apdzīvota vieta pašreizējā vietā izveidojās [[19. gadsimts|19. gadsimta]] beigās, kad šeit atradās lielākā [[Ķieģeļrūpniecība Latvijā|Latvijas māla ķieģeļu ražotne]]. 1882. gadā uzņēmējs un nākamais Rīgas pilsētas galva [[Georgs Armitsteds]] Kalnciemā uzbūvēja pirmo apaļo Hofmaņa krāsni ķieģeļu apdedzināšanai. Lielākās ķieģeļu rūpnīcas līdz Pirmajam pasaules karam piederēja rūpniekiem Ņesteroviem, [[Krišjānis Ķergalvis|Krišjānim Ķergalvim]] un Pēterim Radziņam. [[Krievu-japāņu karš|Krievijas-Japānas kara]] laikā sakarā ar būvniecības apstāšanos daļu no ķieģeļnīcām slēdza, bet Pirmā pasaules kara laikā Kalnciema tuvumā notika lielas kaujas un lielākā daļa rūpnīcu tika sagrauta.

1924. gadā nodibināja AS "Ķieģelis un kūdra" un uzcēla Kalnciema skolu. Pēc 1931. gada datiem Kalnciema ciematā darbojās arī J. Šteinerta ķieģeļu rūpnīca, Smilgu kaļķu ceplis, J. Kleinberģa kaļķu ceplis, H. Ronesala kaļķu ceplis, Godmaņa un Kroģera kaļķu ceplis, Stiļļa kaļķu ceplis un AS "Silikāts" ķieģeļu rūpnīca.<ref>[[Latviešu konversācijas vārdnīca]]s VIII. sējuma 15 124-15 126 slejas.</ref>

Pēc [[Ulmaņa apvērsums|Ulmaņa apvērsuma]] 1934. gadā Plostmuižas akmeņlauztuvēs atvēra Kalnciema katorgu. Otrā pasaules kara laikā akmeņlauztuvēs iekārtoja Rīgas ebreju geto darba nometni, bet pēc kara beigām vācu karagūstekņu nometni. 1946. gadā darbu sāka Kalnciema ķieģeļu kombināts. [[1949]]. gadā Kalnciems ieguva [[strādnieku ciemats|strādnieku ciemata]] (pilsētciemata) tiesības, bet {{dat|1991|11|14}} pilsētas tiesības. Pēc privatizācijas 1994. gadā Kalnciema ķieģeļu kombinātu sadalīja mēbeļu (SIA “Gak”), dolomīta (SIA “Gneiss”) un ķieģeļu (SIA “Kalnciema ķieģelis”) ražotnēs. 1998. gadā uzcēla [[Kalnciema katoļu baznīca|katoļu baznīcu]]. Vēlāk Kalnciema ķieģeļu fabrika nokļuva AS “Lode” īpašumā, kas [[Latvijas finanšu un pārvaldes krīze (2008—2010)|Latvijas finanšu krīzes]] laikā 2008. gadā apturēja ražotnes darbību.

Pēc Latvijas teritoriāli administratīvās reformas {{dat|2010|1|28}} Kalnciemam atņēma pilsētas tiesības, pilsētu ar lauku teritoriju reorganizējot par pagastu Jelgavas novadā.<ref>[http://titania.saeima.lv/LIVS/SaeimaLIVS.nsf/0/FB982AAFE71E6382C22576B900223168?OpenDocument “Grozījumi Administratīvo teritoriju un apdzīvoto vietu likumā”]</ref>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Kalnciema pagasta ciemi}}
{{Jelgavas rajons}}
{{Pilsētas tiesību piešķiršana Latvijā}}
{{autoritatīvā vadība}}

[[Kategorija:Kalnciems| ]]
[[Kategorija:Latvijas pagastu centri]]
[[Kategorija:Latvijas bijušās pilsētas]]
[[Kategorija:Latvijas pilsētciemati]]