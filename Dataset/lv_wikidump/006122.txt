
{{coord|56|57|33.50|N|24|6|14.12|E|display=title}}
{{Nosaukums slīprakstā}}
{{Studentu korporācija
|           nosaukums = ''Lettonia''
|             vapenis = [[Attēls:Lettonia vapinis.jpg|200px]]
|  dibināšanas datums = {{dat|1882|03|20}}
|   dibināšanas vieta = [[Tērbata]] (Tartu)
|      komānu garantē = {{plainlist|
* ''[[Beveronija]]''
* ''[[Philyronia]]''
* ''[[Fraternitas Academica]]''
* ''[[Fraternitas Lataviensis]]''
* ''[[Fraternitas Livonica]]''
* ''[[Fraternitas Cursica]]''
}}
|              krāsas = zaļš-zils-zelts
|              devīze = 
|    Latīniskā devīze = ''Vitam, salutem, veritatem''<br />''Acti labores jucundi''
|                  cq = Rūpniecības 4a, [[Rīga]], [[Latvija]]   
|          mājas lapa = {{URL|http://www.lettonia.lv/}}
}}
'''''Lettonia''''' ir [[Studentu korporācijas|studentu korporācija]], kas vieno dažādu akadēmisko kursu studentus un vecāka gadagājuma studijas beigušos — filistrus, sekojot [[Nacionālisms|nacionāliem]] un [[Patriotisms|patriotiskiem]] ideāliem, un veidotu kopējos principos sakņotu savstarpēju draudzību. Barjeru neeksistēšana starp dažādu vecumu, profesiju un sabiedriskā stāvokļa cilvēkiem vienotu mērķu un ideālu gaisotnē ir ļoti būtiska un unikāla iezīme.

''Lettonia'' ir uzskatāma par vecāko [[latvieši|latviešu]] [[studentu korporācijas|studentu korporāciju]]. Lettonias vēsture ir daļa no Latvijas vēstures. Tā sākās latviešu tautas atmodas laikmetā, kad latviešu studentiem radās iespēja studēt. Jau {{Dat|1870}} Tērbatā tika nodibināta bibliotēka un sarīkota pirmā teātra izrāde latviešu valodā. Tika izdoti [[Juris Alunāns|Jura Alunāna]] rakstu krājumi "Sēta, Daba, Pasaule" 5., 6., 7. un 8. burtnīca, [[Enciklopēdija|enciklopēdisku]] rakstu krājumu virkne "Latvju tauta" [[Vilis Olavs|Viļa Olava]] redakcijā, kā arī pirmais studentu dziesmu krājums latviešu valodā.

== Devīze ==
''Lettonia'' devīzes ir ''„Acti labores jucundi”'' (no [[latīņu valoda]]s ''„Padarītie darbi patīkami”'') un ''„Vitam, salutem, veritatem”'' (''"Dzīvei, labklājībai un patiesībai"'').

== Krāsas ==
''Lettonia'' vēstures gaitā trīs dažādi krāsu salikumi ir tikuši uzskatīti par korporācijas krāsām.
''Lettonia'' pirmsākumos, vēstures students J. Grīnbergs, ierosināja par pirmajām krāsām pieņemt [[sarkans]]—[[Baltā krāsa|balts]]—[[sarkans]], pamatojoties uz Livonijas [[Atskaņu hronika|Atskaņu hronikā]] minētā [[Latvijas karogs|Cēsu latviešu zemessargu kara karoga]] krāsām, kas bija sarkans ar baltu strīpu pa vidu ({{Dat|1279}}). Tā kā visu korporāciju krāsās tradicionāli tika ievērots trikolors (3 dažādas krāsas), tad, lai atbilstu šīm prasībām, tās izmainīja uz [[sarkans]]-[[Baltā krāsa|balts]]-[[zelts]]. Vēlākos gados cara režīmam kļuva nepieņemama sarkana "deķeļa" virsa, tādēļ {{Dat|1882|03|11}} krāsas tika mainītas uz [[zaļš|zaļi]]—[[zils|zili]] —[[zelts|zelta]] krāsām, kuras galīgi apstiprināja {{Dat|1882|04|24}}. <br />Pēdējo un tagadējo krāsu skaidrojums ir:

[[zaļš]] — no Vidzemes un Kurzemes karogiem<br />[[zils]] — no Kurzemes karoga<br />[[zelts]] — no vecā trikolora

== Vēsture ==
[[Attēls:Fraternitas lettonia shield.png|thumb|Fraternitas lettonia vairogs]]

=== Tērbatā (1870—1918) ===
{{Dat|1870}} Tērbatā [[Atis Kronvalds|Kronvaldu Atis]] ar saviem domu biedriem, latviešu studentiem, nodibināja [[Tērbatas latviešu studentu rakstniecības vakari|Tērbatas latviešu studentu rakstniecības vakarus]]. Bet {{Dat|1870|02|18}} pēc [[Atis Kronvalds|A.Kronvalda]] iniciatīvas ap 20 latviešu studentu nosūtīja apsveikuma telegrammu [[Rīgas Latviešu biedrība]]s jaunā nama iesvētīšanas reizē. Visi telegrammas parakstītāji sapulcējās {{Dat|1870|02|19}} vakarā atzīmēt Rīgas Latviešu biedrības svētkus. Tieši šajā vakarā arī radās Tērbatas latviešu studentu rakstniecības vakari, kas ir uzskatāmi kā ''Lettonia'' pirmsākumi. Tika noteikti arī vakaru mērķi: [[Latvieši|latviešu tautas]] garīgās attīstības veicināšana, vēstures pētīšana, kā arī valodas un skolu attīstība. Tiesa gan {{Dat|1881|12|03}} šie vakari pieņēma nosaukumu ''Fraternitas Lettonica'', bet {{Dat|1882|03|20}} šie vakari pieņēma galīgo nosaukumu ''Lettonia'', kurš ir arī saglabāts līdz mūsdienām.

{{Dat|1882|05|10}} Tērbatas šaržēto konventa seniors paziņoja, ka ''Lettonia'' uzņemta par pilntiesīgu locekli, bet [[Tartu Universitāte]]s prorektors un mācību apgabala kurators senators A. Stakelbergs {{Dat|1882|05|13}} ''Lettonia'' nodeva oficiālu administrācijas apstiprinājumu un {{Dat|1882|05|14}} notika pirmā ''Lettonia'' atklāta uzstāšanās krāsās, kas tiek atzīmēts kā krāsu atsegšanas datums.

Saprotot latviešu korporāciju pieaugošo lomu, {{Dat|1882|11|08}} lettoņi deklarēja ''Lettonia'' darbības mērķus:

# ''Lettonia'' vēlas būt mājvieta Tērbatas latviešu studentu rakstniecības vakariem, mājas vieta un audzināšanas vieta latviešu studentiem un to aizbildne,
# ''Lettonia'' īr latviešu tautas izglītotās daļas kodols Tērbatā, kura uzdevums ir gādāt par latviešu tautas labklājību un uzplaukšanu.
# ''Lettonia'' uzsver vajadzību uzturēt tautisku garu gan no principiālā, gan praktiskā stāvokļa.

{{Dat|1884}} II semestrī ''Lettonia'' pirmo reizi prezidēja [[Šaržēto konvents|šaržēto konventā]] (C!C!), kurā tajā laikā ietilpa visas pastāvošās korporācijas — vācu, latviešu, krievu, poļu. 1905. gada notikumos vācu korporanti piedalījās kazāku pusē, tādējādi radās konflikti starp latviešu un vācu korporācijām, kā rezultātā Lettoniu izslēdza no šaržēto konventa. Tomēr ''Lettonia'' bija tiesīga atklāti nēsāt savas krāsas, pamatojoties uz tā laika [[Krievijas impērija]]s izglītības ministra V. Glazova ķeizara vārdā pasludināto deklarāciju. [[Pirmais pasaules karš|Pirmā pasaules kara]] laikā, {{Dat|1915}} visām korporācijām krāsu valkāšanu noliedza, tai skaitā arī lettoņiem.
[[Attēls:Fraternitas lettonia zirkelis.png|thumb|259x259px|'''Korporācijas Lettonia cirķelis''', <br />''"Vivat, Crescat, Floreat Lettonia!"'' <br />pirmo burtu savienojums]]

=== Rīgā (1918—1940) ===

[[Latvijas brīvības cīņas|Latvijas brīvības cīņu]] sākumā ''Lettonia''s grupa ar vilcienu Rīgā ieradās {{Dat|1918|12|03||bez}} un uzreiz sevi nodeva [[Latvijas Pagaidu valdība]]s rīcībā. Daudzi lettoņi ar ieročiem rokās apliecināja patriotismu Latvijas atbrīvošanās cīņās. Šo cīņu laikā ap 132 lettoņiem iestājās dažādās [[Latviešu nacionālie bruņotie spēki|Latviešu nacionālo bruņoto spēku]] vienībās, 6 lettoņi iestājās arī [[Atsevišķā studentu rota|Studentu rotā]]. No šiem lettoņiem 19 tika apbalvoti ar [[Lāčplēša Kara ordenis|Lāčplēša kara ordeni]].

Sākotnēji {{Dat|1920}} tika dzīvošanai tika īrēts nams Ģertrūdes ielā 6, bet pārdodot namu Tērbatā tika iegūta nauda savas, lielākas mājas pirkšanai.
{{Dat|1921}} ''Lettonia'' iegādājās ēku Valdemāra ielā 55 uz kurieni pārcēlās jau šī paša gada II semestrī.
Eksternajā dzīvē lettoņi bija ļoti aktīvi gan valsts dzīvē, gan sabiedriskās un sporta organizācijās kā arī iesaistījās [[Prezidiju Konvents|Prezidiju Konventa]] dibināšanā. 1920. gados ''Lettonia'' arī ļoti strauji auga, jo pirmajos trīs coetos tika uzņemti vairāk kā 100 biedri.

Slavenākie Lettoņi šajā periodā bija 1 [[Latvijas Valsts prezidenti|Valsts prezidents]] ([[Alberts Kviesis]]), 1 [[Latvijas Republikas Ministru prezidents|Ministru Prezidents]] ([[Voldemārs Zāmuēls]]), 5 ministri, 9 [[Saeima]]s deputāti, 4 sūtņi ārzemēs, 44 augstskolu pasniedzēji (t.sk., 17 profesori, 4 [[Latvijas Universitāte]]s rektori, 3 prorektori, 9 universitāšu fakultāšu dekāni), kā arī daudzi kara ārsti un citu profesiju pārstāvji (statistika precīza līdz 1930. gadam).

Latviešu korporāciju žurnāla "Universitas" izveidošanā lettoņi bija ļoti aktīvi un pirmais redaktors bija [[Aleksandrs Plensners]]. ''Lettonia'' palīdzēja un garantēja to komānus arī 6 jaunām latviešu korporācijām ([[Beveronija]], ''[[Philyronia]]'', ''[[Fraternitas Academica]]'', ''[[Fraternitas Lataviensis]]'' un ''[[Fraternitas Livonica]]'').

1934. gada 15. maijā [[Kārlis Ulmanis]] izdarīja valsts apvērsumu un Latvija beidza pastāvēt kā [[parlamentāra republika]]. [[Autoritārais Kārļa Ulmaņa režīms|Ulmaņa režīma]] laikā korporācijām bija jābūt ļoti uzmanīgām, jo tās nevarēja samierināties ar [[vārda brīvība]]s apspiešanu. Arī pārmērīga kādas personas slavināšana un godināšana nebija akadēmiskā sabiedrībā pierasta. Par pret [[Vilhelms Munters|Vilhelma Munteru]] vērstu skrejlapiņu izgatavošanu cieta viens lettonis. Andrēju Švēdi, st.oec. 27.II, jau apcietināja 1936. gadā un veidojoties Latvijā padomju varai, to līdz no cietumu nodeva PSRS soda institūcijām. A. Švēdi deportēja, bet viņa tālākais liktenis nav zināms.

=== 2. pasaules kara laikā (1940—1944) ===
{{pov}}
Sākoties [[Latvijas okupācija (1940)|Latvijas okupācijai]] korporācijas slēdza, bet to īpašumi tika konfiscēti. Korporāciju inventāru izvazāja, bet lettoņu vairākumam (it īpaši tiem, kuri bija [[karaspēks|armijā]]) tika piemērotas dažādas represijas. Daudzi zaudēja darbu,tika apcietināti, noslepkavoti vai izsūtīti. Daļa lettoņu ar to ģimenēm paspēja izceļot kopā ar [[Vācbaltieši|baltvāciešiem]], bet daži nelegāli ar laivām aizbrauca uz [[Zviedrija|Zviedriju]] vai palika ārzemēs.

Vāciešiem iebrūkot [[Padomju Savienība|PSRS]], to kontrolē nonāca arī Latvija. Savu mērķu īstenošanai Latvijā nacisti izveidoja, cita starpā, arī bēdīgi slaveno [[Arāja komanda|Arāja komandu]]. Arāja komandas pirmsākumos liela nozīme tās tapšanā bija [[Viktors Arājs|Viktora Arāja]] sakariem ar [[studentu korporācijas|studentu korporācijām]], jo pats Arājs bija ''Lettonia'' biedrs no 1935. gada.<ref>{{Tīmekļa atsauce|url= http://www.arhivi.lv/sitedata/ZURNALS/zurnalu_raksti/Kaprans.pdf|title= Viktora Arāja curriculum vitae Latvijas valsts vēstures arhīva materiālos|accessdate= {{dat|2012|1|5||bez}}|author= Kaprāns, M., Zelče, V.|date= |publisher= arhivi.lv|archive-date= {{dat|2014|02|26||bez}}|archive-url= https://web.archive.org/web/20140226133714/http://www.arhivi.lv/sitedata/ZURNALS/zurnalu_raksti/Kaprans.pdf}}</ref> Daļa no komandas vadības bija ''Lettonia'' biedri: [[Arvēds Dīkmanis]], Konstantīns Kaķis, Boriss Kinslers, [[Herberts Cukurs]] bija letoņi.<ref>{{Grāmatas atsauce|title= Holokausts vācu okupētajā Latvijā 1941-1944|last= Ezergailis|first= Andrievs|authorlink= |year= 1999|publisher= Latvijas vēstures institūta apgāds|isbn= 9984-601-02-1|page= 201 |pages= |url= }}</ref> ''Lettonia'' 2000. gadā pieņēma deklarāciju, kurā "nosoda jebkādas represijas un noziegumus pret cilvēci, kas veikti Otrā pasaules kara laikā".<ref>Lettonia, 2000.gada 4.septembris, Rīga</ref>

''Lettonia'' namu pārņēma [[Latvijas Universitāte|Rīgas Universitāte]]. Vācijā korporācijas bija slēgtas, un ''Lettonia'' savu darbību oficiāli atjaunot nevarēja, taču bija atļautas Filistru Palīdzības Biedrības. Pēc ilgstošas sarakstes ar varas iestādēm t/l F! P! B! priekšnieka vietnieks [[Georgs Apinis Dienstmanis|Georgs Apinis-Dienstmanis]] (Lāčplēša Kara Ordeņa Kavalieris, apbalvots par 1919. g. 22. maija cīņu pie Piņķiem<ref>[http://www.lkok.com/detail1.asp?ID=346 Lāčplēša Kara Ordeņu Kavalieru saraksts]</ref>) panāca, ka 1943. gada 15. VII Lettonias F! P! B! savu darbību atsāka. Par priekšnieku tika ievēlēts fil! Georgs Apinis-Dienstmanis un biedrības sēdeklis bija Rīgā, Vaļņu ielā 16 — 7. Tomēr šajā periodā notika komerši un neoficiālas tikšanās gan restorānā "Mazais Vērmanes dārzs", gan dzīvokļos. Pēdējais [[komeršs]] Latvijā notika 1944. gada 19. februārī.

Pirms kara Latvijā bija apmēram 550 lettoņu. Pēc kara tika izsūtīti ap 80 lettoņi, nošauti 18, bet ap 325 bija spiesti emigrēt uz rietumvalstīm.

=== Pēckara periodā (1944—1988) ===
Otrajam pasaules karam beidzoties, lettoņi ārzemēs sāka apzināt visu biedru atrašanās vietas. Bija viskritiskākais laiks ''Lettonia'' vēsturē, jo ārējie apstākļi bija stipri nelabvēlīgi. Dabīgi, ka lettoņiem bija vēlēšanās turēties kopā un radās vairāki centri amerikāņu un angļu zonās. Vienotu konventa dzīvi uzsāka 1947. gada I semestrī [[Eslingene|Eslingenē]], jeb kā to mēdza saukt "Mazajā Rīgā". Šeit bija vislielākā latviešu kolonija. ''Lettonia'' konventa pirmais mērķis bija lettoņu akadēmiskās dzīves veidošana un vadīšana Vācijā. Vācijā tika apzināti 253, bet ārpus tās 73 lettoņi. {{Dat|1948|02|18}} filistrs [[Aleksandrs Plensners]]<ref>[http://www2.la.lv/lat/majas_viesis/jaunakaja_numura/?doc=31385&ins_print Raksts par Aleksandru Plensneru Mājas Viesī]{{Novecojusi saite}}</ref> referēja par lettoņu uzdevumiem trimdā. Šajā pašā sanāksmē ievēlēja amatu vīrus un padomē pārstāvjus fil!fil! no citām valstīm un okupācijas zonām. Pie Baltijas universitātes dibinājās jaunas korporācijas. Šajā periodā [[Fraternitas Cursica]] garantē pie ''Lettonia'' Apvienoto korporāciju komāna. Tika atjaunota draudzība ar igauņu korporāciju [[Fraternitas Estica]] un lietuviešu akadēmisko vienību [[Neo Lithuania|Neo-Lithuania]]. Tika rīkots ''Lettonia'' un [[Selonija|Selonias]] kopējs ģimenes vakars. {{Dat|1949|03|05}} tika pieņemti "Latvijas korporāciju apvienības" statūti kā jaunradītai koporganizācijai trimdā.

Lettoņu vairumam emigrējot uz [[Amerikas Savienotās Valstis|ASV]], konventa sēdekli nolēma pārcelt uz [[Ņujorka|Ņujorku]]. {{Dat|1950}} izdeva Mazo Album Lettonorum, ar ko simboliski noslēdzās Vācijas posms, bet konventa darbība sākās Ziemeļamerikā. Vairākums lettoņu dzīvoja ASV un no 1950. līdz 1990. gadam ''Lettonia'' konventa sēdeklis atradās ASV (36 gadus), bet [[Kanāda|Kanādā]] 4 gadus. Darbība noritēja 14 kopās ASV, 2 Kanādā, 6 [[Austrālija|Austrālijā]] un Eiropā.

Cik arī tas nebija grūti, lettoņiem izdevās nokārtot visus juridiskos jautājumu oficiālas korporācijas inkorporēšanai un organizēšanai, rodot jaunas formas konventa dzīves vadīšanā un visus lettoņus sasaistot. Kopa, kurā bija konventa sēdeklis, tika uzskatīta par globālo kopu un amatvīri gādāja par ''Lettonia'' darba organizēšanu un vadīšanu citās kopās. Tika uzņemti jauni zēni, saime turpināja augt. Lettonias padome darbojās pēc {{Dat|1966}} pieņemtajiem Noteikumiem ''Lettonia'' darbībai ārpus Latvijas. Izveidojās ''Lettonia'' palīdzības fonds globālā mērogā, {{Dat|1952}} nolēma izdot "Vita Nostra", kuras galvenais uzdevums ir lettoņu savstarpējā informācija. {{Dat|1977}} nodibināja Kronvalda fondu. Viss veiktais deva iespēju uzturēt lettoņu garu un saglabāt latviešu valodu svešumā. ''Lettonia'' darbība emigrācijā ļoti sīki aprakstīta {{Dat|1992}} Ņujorkā izdotajā albumā "Lettonia 1870—1990".

Taču savukārt dzimtenē palikušie lettoņi satikās savu filistru bērēs un dzīvokļos, kur to atļāva telpas. Atgriežoties no Gulāga nometnēm, no izsūtījuma un pēc amnestijas 1955. gadā lettoņu pulciņš Latvijā pieauga. Fil! Edgars Liepiņš (oec. 30. II) ''de facto'' kļuva par senioru un vadīja lettoņu sanāksmes līdz aizbraukšanai uz Angliju pie ģimenes. Ar 1977. gada II semestri seniora pienākumus uzņēmās fil!K. Asers rer. nat. 30. II. K. Asers prasmīgi vadīja ''Lettonia'' biedrus "pēckulta" un "stagnācijas" periodos. Atzinīgi novērtējot viņa nopelnus, konvents to ievēlēja par Goda senioru.

=== Mūsdienās ===
{{Dat|1988|11|11}} Airītēs ieradās vecāko korporāciju pārstāvji godināt kritušos varoņus, ko daudzi uzskata par korporāciju darbības oficiālo atjaunošanu Latvijā. Šo faktu apstiprina arī tas, ka mājās braucot piecu vecāko korporāciju pārstāvji nolēma atjaunot savu darbību. {{Dat|1989|05|18}} 12 lettoņi pieņēma atjaunotās ''Lettonia'' statūtus, kurus LU iesniedza filistri Nikolajs Bulders, Konstantīns Asers, Aleksandrs Kļaviņš un Pēteris Grots, bet jau 4. jūlijā [[Latvijas Universitāte|LU]] rektors [[Juris Zaķis]] atļāva atjaunot ''Lettonia'' darbību pie LU.

''Lettonia'' pirmos pēcokupācijas zēnus Rīgā uzņēma 1989. gada II semestrī. Kopš tā laika regulāri notiek konventi, katru semestri tiek uzņemti jauni zēni. Nodibinoties Zemessardzei izveidojās tās Studentu rota, kurā ir jaunāko un vecāko gada gājumu lettoņi. Literārais vakars savu darbību atsāka {{Dat|1989|11|06}}.

Pašreiz dažādās ministrijās, valsts pārvaldes iestādēs, bankās un saimnieciskās iestādēs strādā ne mazums lettoņu. Ļoti lielu atbalstu ''Lettonia'' sniedz ārzemēs dzīvojošie filistri.

Par ''Lettonia'' biedru var kļūt katrs, vismaz 18 gadus vecs Latvijas augstskolu students. ''Lettonia'' biedrs nevar būt par biedru organizācijās, kas kultivē "pretvalstisku, pretnacionālu un pretreliģisku darbību un kuras darbība runā pretī Lettonias garam un tradīcijām". ''Lettonia'' biedrs nevar būt citas studentu korporācijas biedrs. Pirms uzņemšanas ir jānāk viesoties, kura notiek divas reizes gadā — katra semestra sākumā.

== Atsauces ==
{{atsauces}}

== Ārējās saites ==
{{Enciklopēdiju ārējās saites}}
* [http://www.lettonia.lv/ ''Lettonia'' tīmekļa vietne]
* [http://www.pk.lv/ Prezidiju konventa P!K! tīmekļa vietne]
* [http://www.pk.lv/?cat=42&lang=lv&fulltext_id=84 Par korporāciju Lettonia P!K! tīmekļa vietnē]
* [http://www.spk.lv/?cat=72&lang=lv Korporācijās lietotie vārdu saīsinājumi]
* [http://www.lettonia.lv/?lapa=publik&sid=4&id=16 Buršu saime (Iveta Vēvere, Lauku avīzes pielikums "Mājas viesis" 29.11.2002.)]
* [http://www.digar.ee/arhiiv/nlib-digar:136311 Album Lettonorum 1870-1882-1930 (1930)]

{{Studentu organizācijas Latvijā}}

[[Kategorija:Studentu korporācijas Latvijā]]
[[Kategorija:Tartu Universitāte]]