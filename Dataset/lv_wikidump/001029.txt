{{Latvijas vēsture}}

'''Latvijas vēsture''' ir cieši saistīta ar citu [[Baltijas jūra]]s baseina valstu vēsturi, un to ilgstoši ietekmējusi [[Ziemeļeiropa]]s [[Ģermāņi|ģermāņu]] (dāņu, vācu, zviedru) un [[Austrumeiropa]]s [[Slāvi|slāvu]] (poļu, krievu) cīņas par reģiona tirdzniecības ceļu kontroli.

[[Ziemeļu krusta kari|Ziemeļu krusta karos]] un [[Senlatvijas tautu kristianizēšana]]s gaitā vēlīnajos [[Viduslaiki|viduslaikos]] izveidojās [[Livonijas ordenis|Livonijas ordeņa]] un bīskapu valstu veidota [[Livonijas Konfederācija]], kurā līdz 16. gadsimtam konsolidējās [[Latvieši|latviešu]] un [[Igauņi|igauņu]] tautas, pār kurām valdīja [[Vācbaltieši|vācbaltiešu]] elite. [[Livonijas karš|Livonijas karā]] sabrukušās Livonijas Konfederācijas zemes nonāca [[Polijas-Lietuvas ūnija]]s pakļautībā. 16. gadsimtā Latvijas teritorijā radās divas autonomas hercogistes — [[Pārdaugavas Livonijas hercogiste]] un [[Kurzemes un Zemgales hercogiste]], kas iekļāvās globālajā tirdzniecības tīklā, izveidojot [[Kurzemes kolonijas]] Āfrikas piekrastē un Karību jūrā. [[Rīga]], kas līdz 15. gadsimtam bija lielākā [[Hanzas savienība]]s tirdzniecības pilsēta [[Baltijas jūra]]s austrumu krastā, arī vēlākajos gadsimtos saglabāja nozīmīga reģionālā ekonomiskā centra statusu.

20. gadsimta sākumā latviešu apdzīvotajās zemēs izveidojās [[Latvijas Republika]], kas, neskatoties uz ilgstošu [[Latvijas okupācija (1940)|PSRS okupāciju]], spēja [[Par Latvijas Republikas neatkarības atjaunošanu|atjaunot neatkarību]] un 2004. gadā [[Latvijas pievienošanās Eiropas Savienībai|iestājās Eiropas Savienībā]].

== Aizvēsturiskie laiki ==
{{Pamatraksts|Akmens laikmeta apmetnes Latvijā|Bronzas laikmeta apmetnes Latvijā|Dzelzs laikmeta apmetnes Latvijā}}
[[Attēls:1578 Europae Octava Tabula Mercator.jpg|thumb|200px|Viena no senākajām kartēm, kurā attēlota Latvijas teritorija — [[Aleksandrija]]s zinātnieka [[Ptolemajs|Klaudija Ptolemaja]] (ap 90.—168. gadu m.ē.) izveidotā karte, kuras augšā attēlota [[Baltijas jūra]] (''MARE SARMATICVM'') ar [[Gotlande]]s salu (''Gothia''), kuršiem un sēļiem. Apakšā [[Azovas jūra]] (''PALVDES MEOTIDES'') un [[Melnā jūra|Melnās jūras daļa]] (''PONTI EVXINI PARS'') ar tajās ieplūstošajām upēm. Tagadējās [[Baltkrievija]]s teritorija apzīmēta kā Eiropas [[Sarmati]]ja]]
[[Attēls:Araisi.jpg|thumb|200px|[[Āraišu ezerpils]] uz ezera salas (9.—10. gadsimts)]]

=== Dabas apstākļi un faunas veidošanās ===
Latvijas teritorija no ledājiem atbrīvojās vēlā ledus laikmeta ([[pleistocēns|pleistocēna]]) beigās, pirms 13 000—14 000 gadu. Ledum kūstot, izveidojās [[Baltijas ledus ezers]], reģionā valdīja arktiskais klimats. Parādījās pirmie augi: [[polārais kārkls]], driādes, [[efedra]], [[pundurbērzs]]. Sekojot [[ziemeļbrieži]]em un citiem dzīvniekiem šeit ienāca pirmie iedzīvotāji.<ref name="latvijas-psr-arheologija">{{Tīmekļa atsauce |url=http://gramatas.lndb.lv/periodika2-viewer/view/index-dev.html?lang=fr#panel:pp{{!}}issue:/g_001_0305029177{{!}}page:22{{!}}issueType:B |title=Latvijas PSR arheoloģija |access-date={{dat|2017|11|25||bez}} |archive-date={{dat|2019|04|21||bez}} |archive-url=https://web.archive.org/web/20190421111401/http://gramatas.lndb.lv/periodika2-viewer/view/index-dev.html?lang=fr#panel:pp{{!}}issue:/g_001_0305029177{{!}}page:22{{!}}issueType:B }}</ref>

Ledājiem turpinot atkāpties, Baltijas ledus ezers pārvērtās par [[Joldijas jūra|Joldijas jūru]]. Klimatam kļūstot siltākam, parādījās plaši bērzu meži. Sākās preboreālais klimatiskais periods (8200.—7000. g.p.m.ē.). Joldijas jūra zaudēja savienojumu ar Ziemeļjūru un pārvērtās par saldūdens [[Ancilus ezers|Ancilus ezeru]]. Klimats kļuva siltāks un sausāks. Sākās boreālais posms (7000.—5400. g.p.m.ē.). Savu maksimumu sasniedza priežu meži. Posma beigās klimats kļuva mitrāks, sākās alkšņu, lazdu un platlapju audžu veidošanās. Ienāca jauni dzīvnieki: [[taurs]], stirna, mežacūka, staltbriedis. Izrakumi Lubānas, Ludzas un Dvietes ezeru krastos liecina, ka šajā laikā pieaudzis arī Latvijas iedzīvotāju skaits.

Ap 6000. g.p.m.ē. Ancilus ezers pārrāva zemes aizsprostu starp Zviedriju un Dāniju un caur [[Ēresunds|Ēresundu]] savienojās ar Ziemeļjūru, izveidojās [[Litorīnas jūra]]. Klimats kļuva siltāks un mitrāks nekā mūsdienās, jo siltie [[Golfa straume]]s ūdeņi ieplūda Ziemeļjūrā, ietekmējot Latvijas klimatu. Siltais un mitrais klimats veicināja platlapju izplatīšanos. Izveidojās
gan alkšņu un lazdu tīraudzes, gan jaukti lapu koku meži. Ieviesās [[Eiropas skābardis|skābardis]], [[īves|īve]], [[purvu mirte]], efeja, [[ezerrieksts]]. Perioda beigās izplatījās egle un pakāpeniski samazinājās platlapju daudzums. Bagātie nokrišņi veicināja purvu attīstību. Dzīvnieku valsts papildinājās ar savvaļas zirgu. Labvēlīgie klimatiskie apstākļi un bagātākā augu un dzīvnieku valsts sekmēja Latvijas iedzīvotāju
skaita pieaugumu. 5400. — 3300. g.p.m.ē. Latviju apdzīvoja vēlā mezolīta un agrā neolīta mednieku un zvejnieku ciltis, kuru apmetnes atrastas Osas un Zvejnieku apmetnēs, Zvejnieku kapulaukā.

Līdz ar subboreālā posma sākšanos no 3300. līdz 700. g.p.m.ē. atkal mainījās klimats. Ap 2000. g.p.m.ē. Litorīnas jūra aizņēma tagadējās Baltijas jūras teritoriju. Klimats kļuva sausāks un nedaudz vēsāks. Samazinājās platlapju audzes, ievērojami pieauga egļu mežu platības. Klimatam kļūstot vēsākam, pamazām izzuda skābardis, īve, efeja. Daļu mežu, kas aizņēma viegli apstrādājamas augsnes, sāka iznīcināt cilvēki, attīstot līdumu zemkopību. No savvaļas dzīvniekiem plaši sastopami alnis, mežacūka, bebrs, taurs un lācis. Perioda beigās parādījās pirmie mājlopi: cūka, aita, kaza, kā arī liellopi.<ref name="latvijas-psr-arheologija" />

Pēdējā [[Holocēns|holocēna]] posmā, kas ilga no 700. g.p.m.ē. līdz mūsdienām, klimats kļuva ievērojami vēsāks un mitrāks. Tā kā augsni lielā mērā bija izskalojuši nokrišņi, platlapju un egļu audzes Latvijas mežos samazinājās, bet bērza un priežu pieauga. Paplašinājās purvu platības. Augu un dzīvnieku valsti arvien vairāk sāka ietekmēt cilvēku darbība. Attīstoties lopkopībai, pamazām tika iznīcināti plēsīgie zvēri, paplašinoties zemkopībai, nolīsti meži.

=== Senie iedzīvotāji ===
[[Baltijas jūra]]s austrumu piekrastē pirmās cilvēku apmetnes parādījās pēc [[Ledus laikmets|Ledus laikmeta]] beigām, vēlīnajā [[Paleolīts|paleolītā]] (senākajā [[Akmens laikmets|akmens laikmetā]]), kas [[Baltijas valstis|Baltijas]] reģionā aptver laika posmu no apmēram 10 500.—8500. gadu p.m.ē. Uz šo periodu attiecināmi daudzi atrastie darba priekšmeti un rīki, piemēram, no dzīvnieku kauliem izgatavoti bultu uzgaļi, [[harpūna]]s, naži u.c., kas atrasti pie [[Venta]]s pietekas [[Zaņa]]s upes un [[Laukskolas apmetne]]s arheoloģiskajos izrakumos. Senākais atradums [[Austrumbaltija|Austrumbaltijā]] ir Lingbi cirvis, kas atrasts Zaņas pietekā Meļļupītē, kas ar radioaktīvā oglekļa (<sup>14</sup>C) metodi datēts kā 12 500—12 047 gadus vecs. Vidējā akmens laikmeta ([[Mezolīts|mezolīta]]) periodā Baltijas pirmiedzīvotāji izveidoja [[Kundas kultūra|Kundas kultūru]] (8.—5. gadu tk. p.m.ē.), pie kuras pieder arī [[Zvejnieku apmetne]] un [[Zvidzes apmetne]]. Agrīnā [[Neolīts|neolīta]] laikmetā (4.—3. gadu tk. p.m.ē.) no tās attīstījās [[Narvas kultūra]], pie kuras piederēja [[Osas apmetne|Osas]] un [[Ičas apmetne]]s iedzīvotāji [[Lubāna līdzenums|Lubāna līdzenumā]]. Latvijas teritorijā atrodas lielākie kapu lauki Eiropā un to datējums sākas jau no akmens laikmeta.

Pirms aptuveni 5000 gadiem Latvijas lielāko daļu apdzīvoja [[Ķemmes-bedrīšu keramikas kultūra]]i piederīgas ciltis, ko ilgu laiku pirms genoma pētījumu veikšanas uzskatīja par [[Somugri|somugru]] (jeb [[Sāmi|sāmu]]) valodās runājošo tautu priekštečiem. Tomēr arheoloģiskajos izrakumos atrasto mezolīta Latvijas iedzīvotāju kaulos atrastās genoma paliekas liecina par viņu radniecību ar Rietumu medniekiem-vācējiem ({{val|en|Western Hunter-Gatherers, WHG}}), kas jau vairākus gadu tūkstošus bija apdzīvojuši lielu Eiropas daļu.<ref>[https://www.ncbi.nlm.nih.gov/pmc/articles/PMC4170574/ Lazaridis, I. et al. Ancient human genomes suggest three ancestral populations for present-day Europeans.] [[Nature]] 513, 409—413 (2014)</ref> Jaunākie pētījumi atklājuši, ka tagadējiem Baltijas valstu pamatiedzīvotājiem konstatējama lielāka ģenētiskā līdzība ar Rietumu medniekiem-vācējiem (WHG) nekā jebkurai citai mūsdienu Eiropas populācijai, kas liecina ka Baltijas austrumu krasta purvainajā apvidū patvērušies senākie Eiropas iedzīvotāji un vēlāko laikmetu ieceļotāju ģenētiskā ietekme ir bijusi mazāka nekā citās Eiropas daļās.<ref>[https://www.cell.com/current-biology/fulltext/S0960-9822(09)01694-7?_returnURL=https%3A%2F%2Flinkinghub.elsevier.com%2Fretrieve%2Fpii%2FS0960982209016947%3Fshowall%3Dtrue Malmstrom, H. et al. Ancient DNA reveals lack of continuity between neolithic hunter-gatherers and contemporary Scandinavians.] Curr. Biol. 19, 1758—1762 (2009)</ref><ref>[https://www.nature.com/articles/s41467-018-02825-9 Mittnik, A., Wang, CC., Pfrengle, S. et al. The genetic prehistory of the Baltic Sea region.] Nat Commun 9, 442 (2018)</ref>

Lielākā daļa [[Akmens laikmeta apmetnes Latvijā|Akmens laikmeta apmetņu Latvijā]] attiecas uz neolīta laikmetu, kas Baltijā aptver 3000.—1500. gadu p.m.ē.
3. gadu tūkstoša beigās p.m.ē. šajā teritorijā sāka ierasties un dominēt tehnoloģiski augstāk attīstītu [[lopkopība|lopkopju]] cilšu grupa, kurai raksturīga ir [[Auklas keramikas kultūra]] un kaujas cirvji. Vēsturnieki tās uzskata par [[Indoeiropiešu pirmvaloda|indoeiropiešu pirmvalodā]] runājošām ciltīm, no kurām līdz 2. gadu tūkstoša beigām atdalījās [[baltu pirmvaloda|baltu pirmvalodā]] runājošas ciltis. Tās apdzīvoja ļoti plašu teritoriju, sākot no [[Gdaņska]]s līča piekrastes līdz [[Kurzeme]]i, tālāk līdz [[Pleskavas ezers|Pleskavas ezeram]], [[Ilmenis|Ilmenim]] un Maskavai.
Arī seno iedzīvotāju kaulos atrastā genoma analīze liecina par Vēlā neolīta laikmeta iedzīvotāju līdzību ar [[Jamnajas kultūras]] (''Ямная'') pārstāvjiem, ko uzskata par liecību indoeiropiešu valodās runājošo stepes tautu masīvai migrācijai uz Eiropu pirms apmēram 4500 gadiem.<ref>[https://www.ncbi.nlm.nih.gov/pubmed/25731166?dopt=Abstract Haak, W. et al. Massive migration from the steppe was a source for Indo-European languages in Europe.] Nature 522, 207—211 (2015)</ref>

No senajām baltu ciltīm gadsimtu laikā izveidojās [[Kurši|kuršu]], [[Latgaļi|latgaļu]], [[Sēļi|sēļu]] un [[Zemgaļi|zemgaļu]] sentautas, kuru apdzīvotās teritorijas dienvidos pārsniedza mūsdienu Latvijas robežas. Baltu izplatības areāla ziemeļos [[Bronzas laikmets|Bronzas laikmetā]] (apmēram 6. gadsimtā p.m.ē.) no [[Eirāzija]]s ienāca somugru valodās runājošās ciltis,<ref>[https://www.nature.com/articles/s41467-018-02825-9#ref-CR36 A. Mittnik et al. The genetic prehistory of the Baltic Sea region] Nature Communications 9: 442 (2018)</ref>
kas sajaucās ar agrākajiem iedzīvotājiem un izveidoja [[somi|somu]], [[Igauņi|igauņu]] un [[Līvi|līvu]] tautas. Seno cilšu savstarpējās attiecības nebija tikai miermīlīgas. Tās regulāri devās sirojumos uz kaimiņu zemēm, sagrābjot vergus un laupot sievas. Gadsimtu laikā starp baltu un somugru kaimiņiem notika kultūras un gēnu apmaiņa.<ref>[http://www.la.lv/igaunitis-mans-virins-es-igauna-ligavina/ Igaunītis mans vīriņš, es igauņa līgaviņa. Kaimiņu radošanās ne tikai mūslaikos!]</ref>

No baltu ciltīm pirmie tagadējo Latvijas teritoriju esot sasnieguši [[kurši]], pēc tam [[zemgaļi]]. Kristīgās ēras sākumā austrumos dzīvojošos [[latgaļi|latgaļus]] slāvi palēnām izspieda no tālāk austrumos apdzīvotajiem apgabaliem, un viņi iespiedās līvu un [[Seti (etnoss)|setu]] teritorijās Vidzemē.<ref>Jānis Cakuls „Livonijas Romas katoļu Baznīcas valsts XIII-XVI gs.” — Rīgas Metropolijas kūrija, Rīga 2007. {{ISBN|9984619516}} (kopsavilkums 169.-200. lpp.)</ref>
{| class="wikitable" style="margin: 1em 1em 1em 0; font-size: 95%;"
|+'''Aizvēsture Latvijas teritorijā'''
!Laiks
!Periods
!Saimniekošanas veidi
!Kultūra
!Apmetnes
!Valodas
!Reliģija
|-
|11. — 8. gt. [[p.m.ē.]]
|[[Paleolīts]]
| rowspan="2" |[[Savācējsamniecība]]
|Ārensburgas — [[Svidras kultūra]] (ziemeļbriežu mednieki)
|[[Laukskolas apmetne]] pie [[Salaspils]] un citas [[Akmens laikmeta apmetnes Latvijā|paleolīta apmetnes]]
| rowspan="2" |[[Priekšindoeiropiešu valodas]]
| rowspan="2" |Ticība [[gari]]em, [[Lielā pirmmāte|Mātes kults]]<ref>[[Marija Gimbutiene]]. The Civilization of the Goddess: The World of Old Europe. San Francisco: Harper. — 1991.</ref>
|-
|8. — 5. gt. p.m.ē.
|[[Mezolīts]]
|[[Kundas kultūra]]
|[[Osas apmetne]], [[Zvejnieku apmetne]], [[Zvidzes apmetne]] un citas [[Akmens laikmeta apmetnes Latvijā|mezolīta apmetnes]]
|-
|5. — 2. gt. p.m.ē.
|[[Neolīts]]
|[[Neolīta revolūcija]] — pāreja uz [[Ražotājsaimniecība|ražotājsaimniecību]]. Vākšana, [[Medniecība|medības]], [[zveja]] un [[domestikācija]]
|[[Narvas kultūra]]; [[Ķemmes—bedrīšu kultūra]]; [[Auklas keramikas un laivas cirvju kultūra]]
|[[Osas apmetne]], [[Ičas apmetne]], [[Zvejnieku apmetne]], [[Sārnates apmetne]] un citas [[Akmens laikmeta apmetnes Latvijā|neolīta apmetnes]]
|Priekšindoeiropiešu valodas, [[indoeiropiešu pirmvaloda]], vēlāk [[baltu pirmvaloda]]
| rowspan="3" | [[Baltu reliģija]], [[Veļi|veļu]] pielūgšana
|-
|1500 p.m.ē — Kr. dz.
|[[Bronzas laikmets]]
| rowspan="2" |Ražotājsaimniecība — [[lopkopība]], [[zemkopība]], [[amatniecība]], [[tirdzniecība]]
| rowspan="2" |[[Kurši|Kuršu]], [[Latgaļi|latgaļu (latvju)]], [[Līvi|līvu]], [[Sēļi|sēļu]], [[Zemgaļi|zemgaļu]] kultūras
|[[Asotes pilskalns]], [[Ķivutkalns]], [[Vīnakalns]] un citas [[Bronzas laikmeta apmetnes Latvijā|bronzas laikmeta apmetnes]]
| rowspan="2" |[[Baltu valodas|Baltu]] (dienvidu daļā) un [[somugru valodas]] (ziemeļu daļā)
|-
|Kr. dz. — 13. gadsimts
|[[Dzelzs laikmets Latvijā|Dzelzs laikmets]]
|[[Āraišu ezerpils]], [[Spietiņu apmetne]] un citas [[Dzelzs laikmeta apmetnes Latvijā|dzelzs laikmeta apmetnes]]
|}

== Vikingu laiki ==
{{Pamatraksts|Vikingu laiki}}
[[Attēls:Ivar.png|thumb|200px|[[Pusleģendārie Zviedrijas karaļi|Zviedru ķēniņa]] [[Ivars Vidfamne|Ivara Vidfamnes]] un viņa pēcnācēju (7. — 10. gadsimts) ietekmes sfēra]]
5. gadsimta beigās Skandināvijas [[goti]] sāka kolonizēt [[Baltijas jūra]]s austrumu piekrastes zemes. 7. gadsimta beigās liela daļa no kuršu un līvu zemēm kļuva par meslu maksātājiem [[Pusleģendārie Zviedrijas karaļi|zviedru ķēniņam]] [[Ivars Vidfamne|Ivaram]]. Arheoloģiskie izrakumi [[Grobiņa|Grobiņā]] liecina, ka no 650. līdz 800. gadam šeit pastāvēja [[Rimberts|Rimberta]] hronikā pieminētā Ezerpils (''Seeburg''). Cita vikingu apmetne [[Daugava]]s lejtecē tika saukta par ''Dynasaiforgarðr'', kas visticamāk atbilst tagadējā [[Daugmales pilskalns|Daugmales pilskalna]] atrašanās vietai, kur atrastas daudzas vikingu senlietas. Daudzi [[Rūnu raksts|rūnu akmeņi]] Zviedrijā liecina par vikingu sirojumiem [[Līvu zemes|Līvu zemēs]], [[Igaunija]]s ziemeļos, [[Somija]]s dienvidos un visā [[Gardarīke]]s teritorijā. Bez galvenā [[Ceļš no varjagiem uz grieķiem|ceļa no varjagiem uz grieķiem]], kurš veda caur Ņevu—Ladogu—Volhovu—Valdaju—Dņepru, vikingu tirgotāji un karavīri reizēm izmantoja arī Daugavas ūdensceļu. Vikingu sāgās (ap 830. gadu) minēts, ka kuršiem ir sešas pilsētas, par ko netieši liecina arī viens no kuršu zemes nosaukumiem — Pilsāts.

Kad 9. gadsimtā [[kurši]] padzina vikingus no Ezerpils, dāņu un zviedru vikingi uz īsu laiku no jauna pakļāva [[Kursa (valsts)|Kursu]],<ref>Birger Nerman "Grobin-Seeburg : Ausgrabungen und Funde". — Almqvist & Wiksell, Stockholm 1958. (S. 110.)</ref> kas aprakstīts hronikā [[Svētā Anskara dzīve]]. Vikingu sāgā par [[Ingvars Tālbraucējs|Ingvaru Tālbraucēju]] (''Yngvars saga víðförla'') par aptuveni 1020. gada notikumiem minēts, ka tajā laikā zemgaļu ķēniņš (''kong'') maksājis meslus [[Zviedrijas monarhu uzskaitījums|zviedru karalim]] [[Ūlofs Klēpja karalis|Ūlofam]] (''Olof Skötkonung'', ap 980 — 1022).<ref>«Zviedru karalis Olavs sūtījis savu dēlu [[Ānunds Jākobs|Ānundu]] (''Anund Jakob'', karalis 1022—1050) un Ingvaru Tālbraucēju ar trim kuģiem pie zemgaļiem (''Seimgaler'') pēc mesliem. Nonākuši Zemgalē viņi sasauca sapulci, kurā pārliecināja virsaišus un zemgaļu ķēniņu maksāt meslus, taču trīs virsaiši tam nav piekrituši un pulcējuši karaspēku. Zemgaļu ķēniņš deva vikingiem savu karaspēku, kas uzvarēja zviedru pretiniekus un samaksāja meslus ar zeltu, sudrabu un citām mantām.» Citāts no: Tālavs Jundzis, Guntis Zemītis „Valstiskums Latvijā un Latvijas valsts — izcīnītā un zaudētā (Agrīnā valstiskuma veidošanās problemātika Latvijas teritorijā)”. — Latvijas Zinātņu akadēmija, Rīga. {{ISBN|9934837331}} (Latvieši un Latvija, II sēj., 13.—51. lpp.)</ref>

1075. gadā vācu garīdznieks [[Ādams no Brēmenes]] rakstīja, ka [[Kursa (valsts)|Kursa]] un citas Baltijas jūras austrumu krasta zemes ir pakļautas [[Zviedrijas karaļi|zviedru ķēniņa]] virskundzībai.<ref>[http://www.historia.lv/alfabets/A/AD/adams_no_bremen/text/fragm_latv.htm <nowiki>[1]</nowiki>] {{Webarchive|url=https://web.archive.org/web/20080317051249/http://www.historia.lv/alfabets/A/AD/adams_no_bremen/text/fragm_latv.htm |date={{dat|2008|03|17||bez}} }}[[Edgars Dunsdorfs]] „Senie stāsti — Latvijas vēstures lasāmgrāmata”. — Austrālijas Latvietis, Melburna 1955. (21. lpp.)</ref> No [[Sāgas|sāgu]] mutvārdu tradīcijām ir saglabājušās ziņas par [[Kuršu ķēniņš|kuršu ķēniņu]] [[Lokers|Lokera]] un [[Dorno]] cīņām ar vikingiem. Līdz ar kuršu ietekmes pastiprināšanos Baltijas jūrā un upju krastu aizsardzības būvju izveides, vikingiem sirošana šeit kļuva bīstama un ar laiku apsīka.
Pēc vikingiem zināmās pasaules daļas aprakstiem veidotajā Muhameda Idrīsi 1154. gada kartē «[[Tabula Rogeriana]]» Kursa ir atēlota kā viena no Baltijas jūras salām. Iespējams, ka minētas arī apdzīvotās vietas [[Mītava]], [[Mežotne]] un [[Alsunga]].{{nepieciešama atsauce}}

== Senlatvija ==
{{Pamatraksts|Jersika (valsts)|Koknese (valsts)|Kursa (valsts)|Tālava (valsts)|Zemgale (valsts)|Līvu zemes|Sēļu zemes}}
[[Attēls:Baltu robežas vēlajā Dzelzs laikmetā.JPG|thumb|200px|Baltu un lībiešu zemju aptuvenās robežas Latvijā, dzelzs laikmeta beigās]]
[[Attēls:Jersika.jpg|thumb|200px|[[Letija]]s [[karalis|ķēniņvalsts]] (''Lettia'') teritorija 13. gadsimta sākumā]]
Latvijā ir uzskaitīti ap 500 pilskalnu, pileņu un ezerpiļu, kas liecina par nopietnu teritorijas kontroli un sazarotu ceļu tīklu. Pēc vācu pētnieka [[Frīdrihs Benninghofens|Frīdriha Beninghofena]] domām, Austrumbaltiju 12. un 13. gadsimtu mijā apdzīvoja apmēram pusmiljons iedzīvotāju — ap 170 000 lietuvju, 150 000 igauņu, 135 000 senlatviešu (latgaļu, zemgaļu, kuršu un sēļu) un ap 20 000 lībiešu. Latvijas teritorijā dzīvoja vidēji 2,5 cilvēki uz 1 km<sup>2</sup>. Ja var ticēt slāvu garo un jaukto uzkalniņu izplatībai, tad 5—9 gs. tie nelielā skaitā dzīvojuši Abrenes un Krāslavas pierobežā.

Līdz 13. gadsimtam Latvijas teritorija bija sadalīta vairākās baltu un līvu zemēs. Rakstos un hronikās minēta [[Kursa (valsts)|Kursa]], [[Zemgale (valsts)|Zemgale]], [[Upmale (zeme)|Upmale]], [[Sēlija (zeme)|Sēlija]], [[Koknese (valsts)|Koknese]], [[Jersika (valsts)|Jersika]], [[Tālava (valsts)|Tālava]] un [[Atzele]],<ref>Jānis Turlajs „Latvijas vēstures atlants”. — Karšu izdevniecība Jāņa sēta, Rīga 2011. {{ISBN|9789984076140}} (12. lapa)</ref> kā arī līvu [[Idumeja]], [[Metsepole]], [[Turaida (zeme)|Turaida]] un [[Daugavas Līvzeme]].

== Senlatvijas tautu kristianizēšana ==
[[Attēls:Balti_ap_13.gs.svg|200px|thumb|Baltu zemes 13. gadsimta sākumā]]
{{Pamatraksts|Senlatvijas tautu kristianizēšana}}

=== Agrīnās kristiešu iekarošanas misijas ===
Pēc Senās [[Romas impērija]]s sabrukšanas vairāku gadsimtu laikā notika [[Romas Katoļu baznīca|Romas katoļu]] (Rietumu) un [[Austrumromas impērija|Bizantijas]] [[Pareizticība|ortodoksās (Austrumu) baznīcas]] atsvešināšanās. Latvijas kristianizēšanu no Rietumiem veicināja Senlatvijas saiknes ar [[Zviedrija|Zviedriju]] un [[Dānija|Dāniju]], kur kristīgā ticība kļuva pazīstama 9. gadsimtā. Zināms, ka ap 850. gadu Apūlē un Jūrpilī pie [[Grobiņa]]s zviedriem bija pastāvīgas apmetnes. Pirmais zināmais kristiešu misionārs [[Daugava]]s baseina zemēs bija [[Torvalds Kodransons]], kam 985. gadā [[Bizantijas imperators]] Bazilejs II izsniedza «grāmatu», saskaņā ar kuru Torvalds tika iecelts par [[Konstantinopole]]s pilnvaroto sūtni pie [[Rūsi|rūsu]] ķēniņiem Austrumbaltijā. Pēc 986. — 990. gada [[Polockas kņazi|Polockas ķēniņa]] [[Ragnvalds|Ragnvalda]] meita Ragnhilda, saukta par Gorislavu, Torvaldam atļāva nodibināt pirmo klosteri.<ref>uz zviedru valodu tulkojis Åke Ohlmarks "Torvald vittfarnes saga" (''Torvalda Ceļotāja sāga''), — 1964. (243 lpp.)</ref> [[Brēmenes arhibīskapi|Brēmenes un Hamburgas arhibīskapi]] kopš 11. gadsimta bija garīgie un laicīgie valdnieki plašā teritorijā, kas aptvēra [[Baltijas jūra]]s piekrastes zemes. No Hamburgas arhibīskapijas hronikas zināms, ka [[Dānijas karaļi|dāņu karaļa]] Svenda II Estridsena valdīšanas laikā (1047—1074) [[Kursa (valsts)|Kursā]] par tirgotāju vajadzībām tika uzcelta baznīca. Skandināvu ietekmē notikusi arī līvu apbedīšanas tradīciju maiņa, pārejot no mirušo sadedzināšanas uz skeletkapiem. Izplatījušies arī Skandināvijā ražoti vai to pirmparaugu ietekmē veidoti krustiņi.

Kņaza [[Vseslavs Bračislavičs|Vseslava Bračislaviča]] valdīšanas laikā (1044—1101) pieauga [[Polockas kņazi|Polockas valsts]] ietekme Austrumlatvijā. 12. gadsimta sākumā kristīgā ticība no austrumiem Latvijā ieplūda galvenokārt gar Daugavas un Gaujas ūdensceļiem latgaļu, sēļu un zemgaļu centros. Spriežot pēc krustiņu atradumiem bagātu sieviešu, retāk bagātu vīriešu, kapos un pilskalnos, tā skārusi vispirms turīgāko sabiedrības daļu. Arī [[Daugavas līvi]] jau kopš [[Vikingi|vikingu laiku]] beigām bija [[Polockas Rurikoviču dinastija]]s kņazu meslu atkarībā, kuri sniedza tiem militāru atbalstu karos ar [[zemgaļi]]em.

12. gadsimta vidū kopīgi ar [[Gotlande]]s tirgotājiem vācu tirgotāji apguva kādreizējo [[Vikingi|vikingu]] „[[Ceļš no varjagiem uz grieķiem|ceļu no varjagiem uz grieķiem]]” pa [[Daugava|Daugavu]], kas veda no „[[Rīga|Rīgas vietas]]” (latīņu: ''locus Rige'') caur [[Salaspils|Holmi]], [[Koknese|Koknesi]], [[Jersika (valsts)|Jersiku]] un [[Krāslava|Krāslavu]] uz vēl varjagu laikos dibināto [[Polocka|Polocku]] un [[Smoļenska|Smoļensku]]. Vēlāk tika apgūts arī [[Gauja]]s ūdensceļš caur [[Turaidas pils|Turaidu]], [[Cēsis|Cēsīm]], [[Valmiera|Valmieru]], Gaujienu uz [[Pleskava|Pleskavu]] un [[Novgoroda|Novgorodu]].

Par vācu tirgotāju punktu Daugavas lejastecē 12. gadsimtā otrajā pusē kļuva [[Ikšķile]].

=== Livonijas krusta kari ===
[[Attēls:Rīgas_miera_līgums_ar_kuršiem_(1230).JPG|thumb|200px|1230. gadā [[Rīgas miera līgums ar kuršiem|Rīgā noslēgtā miera līguma ar kuršiem]] oriģināls]]
{{Pamatraksts|Livonijas krusta kari}}
1147. gadā Romas pāvests [[Eugenijs III]] un 1171. gadā pāvests [[Aleksandrs III (pāvests)|Aleksandrs III]] izdeva bullas, aicinot [[sakši|sakšu]] bruņiniekus piedalīties krusta karā pret [[Vendi (Livonija)|vendiem]], ko uzskata par [[Ziemeļu krusta kari|Ziemeļu krusta karu]] sākumu.
Pirmais zināmais [[Romas Katoļu baznīca|katoļu]] misionārs mūsdienu Latvijas teritorijā bija [[Meinards no Zēgebergas]], kura vadībā [[Ikšķile|Ikšķilē]] un [[Salaspils|Salaspilī]] tika uzceltas pirmās mūra pilis un baznīcas. 1186. gadā viņš kļuva par pirmo [[Ikšķiles bīskapija|Ikšķiles bīskapu]].

Par krusta karu sākumu mūsdienu Latvijas teritorijā var uzskatīt 1193. gadu, kad Romas pāvests [[Celestīns III]] noteica vervēt krustnešus ticīgo aizsardzībai Līvzemē. 1198. gadā pie Rīgas "Senā kalna" notika pirmā krustnešu kauja ar līviem, kuras laikā nogalināja otro Ikšķiles bīskapu [[Bertolds (Livonijas bīskaps)|Bertoldu]].
[[Attēls:Durbes_kauja.JPG|left|thumb|267x267px|Piemiņas zīmes [[Durbes kauja]]s vietā]]
Nākamais bīskaps [[Alberts fon Bukshēvdens|Alberts]] [[1201]]. gadā starp vairākiem līvu un kuršu ciemiem nodibināja [[Rīga]]s pilsētu vietā, kur jau senāk bija pastāvējusi [[Indriķa hronika]]s aprakstītā Rīgas tirdzniecības vieta (''locus Rige''). No 1207. līdz 1209. gadam tika pakļautas [[Koknese (valsts)|Kokneses]], [[Tālava]]s un [[Jersika (valsts)|Jersikas]] valstis un to valdnieki bija spiesti kļūt par bīskapa Alberta vasaļiem.

1230. gadā Romas pāvesta vicelegāts [[Alnas Balduīns]] noslēdza līgumu ar [[Kurzemes valdnieku uzskaitījums|kuršu ķēniņu]] [[Lamekins|Lamekinu]] par viņam pakļautās Kursas daļas kristīšanos un atteikšanos no meslu maksāšanas dāņiem vai zviedriem. Tomēr iecerētā tieši Romas pāvestam pakļautās Kurzemes izveide nerealizējās un tā 1253. gadā tika sadalīta starp Livonijas ordeni un Kurzemes bīskapu. Livonijas ordeņa teritorijā nokļuva arī kuršu [[Pilsāts]], kurā ordenis 1253. gadā uzbūvēja atbalsta bāzi Dienvidkursas iekarošanai — Mēmelburgas pili tagadējā [[Klaipēda|Klaipēdā]], kas Livonijas ordeņa pakļautībā atradās līdz pat 1328. gadam.

Ar krustnešu palīdzību 13. gadsimta divdesmitajos gados Livonijas valstī tika iekļautas mūsdienu Latvijas un Igaunijas teritorijas (izņemot Zemgali un Kursu), lai gan vēl vairākus gadu desmitus starp Baltijas tautām un bruņiniekiem noritēja sīvas kaujas, kurās ne vienmēr uzvarētāji bija bruņinieki. 1236. gadā [[Saules kauja|Saules kaujā]] (iespējams, pie mūsdienu Šauļiem Lietuvā) zemgaļu un žemaišu karaspēks praktiski iznīcināja [[Zobenbrāļu ordenis|Zobenbrāļu ordeni]]. Tā atliekas pievienojās [[Vācu ordenis|Vācu ordenim]], no kura vēlāk izveidojās tā atzars — Livonijas ordenis.

Arī 1260. gadā [[žemaiši]] ar [[Kurši|kuršu]] palīdzību pie [[Durbes kauja|Durbes]] smagi sakāva ordeņa karaspēku. Kaujā krita arī toreizējais [[Livonijas ordeņa mestrs]] [[Buhards fon Hornhauzens]], kā arī, pēc [[Pēteris no Duisburgas|Duisburgas Pētera hronikas]] ziņām, ap 150 bruņinieku un vairāki tūkstoši ierindas karotāju. Kaujas iznākums izjauca Vācu ordeņa stratēģiskos plānus apvienot [[Prūsija]]s un [[Livonija]]s zemes. Ja tas būtu izdevies, visai ticams, ka tad arī [[Lietuva]] nebūtu varējusi sekmīgi pretoties Vācu ordenim. Pārējo Baltijas zemju pakļaušanu lielā mērā veicināja šo zemju pastāvīgie savstarpējie ķīviņi un to valdnieku kļūšana par krustnešu vasaļiem.

Latvijas iekarošanu krustneši pabeidza 1290. gadā, kad nepakļautie [[zemgaļi|zemgaļu]] karavadoņi pieņēma lēmumu pamest savas zemes un 100 000 iedzīvotāju devās uz [[Lietuvas dižkunigaiši]]em piederošajām zemēm. Nākamajos gadsimtos vācieši ieguva arvien lielākas privilēģijas, bet pamatiedzīvotāji zaudēja gandrīz visas savas politiskās tiesības.

== Livonijas periods ==
{{Pamatraksts|Livonijas Konfederācija}}
[[Attēls:Rīga, Zemgale un Kurzeme Erbstorfas kartē 13. gadsimta sākumā.jpg|thumb|250px|Viens no pirmajiem Rīgas, Zemgales un Kurzemes attēlojumiem [[Ebstorfas karte|Ebstorfas kartē]] (13. gadsimta sākums). Ar dzeltenu iezīmēta aptuvenā Latvijas teritorija tolaik zināmās pasaules ziemeļaustrumu malā, kura atrodas Daugavas krastos. Uz augšu (austrumiem) parādīta ''Municia'' ("nocietinājumu zeme", [[Garderīke]]), pa kreisi (ziemeļiem) divas salas ''Miopar'' un ''Gadarontha'', pa labi (dienvidiem) [[Polocka]]s un [[Smoļenska]]s pilsētas pie Daugavas. Uz leju (rietumiem) pie [[Nemuna]]s un pie [[Visla]]s atrodas [[Prūsija]], aiz tās agrākās svēbu (''Sueoni''), vēlāko [[alemaņi|alemaņu]], zemes un attēlotas [[Polija]]s pilsētas]]

[[Attēls:Livonia in 1534 (English).png|thumb|250px|Livonijas Konfederācija 1534. gadā]]
[[Livonijas Konfederācija]] aptvēra Latvijas un Igaunijas teritorijas. Būtībā tā bija piecu nelielu valstu (Livonijas ordenis, [[Rīgas arhibīskapija]] un [[Kurzemes bīskapija]] mūsdienu Latvijas teritorijā, kā arī [[Tērbatas bīskapija]] un [[Sāmsalas—Vīkas bīskapija|Sāmsalas — Vīkas bīskapija]] mūsdienu Igaunijas teritorijā) visai amorfa konfederācija, kura pastāvēja no 1228. līdz 1560. gadam.

Saskaņā ar tā laika Eiropas [[Feodālisms|feodālās]] sistēmas noteikumiem, Livonija skaitījās [[Svētā Romas impērija|Svētās Romas impērijas]] [[Vasalis|vasaļvalsts]], bet tā vienlaicīgi bija tieši pakļauta arī Romas [[Romas pāvests|pāvestam]]. Ne viens, ne otrs no šiem abiem [[Suverēns|suverēniem]] Livonijas iekšējās lietās parasti nejaucās. Lielāko lomu gan spēlēja Livonijas ordenis, taču par savu ietekmi cīnījās arī Rīgas arhibīskapija un bīskapijas, kā arī lielāko pilsētu [[rāte]]s. Tādēļ Livonijas iekšpolitika bija nebeidzamu ķildu virkne starp krustnešiem, rātskungiem un baznīctēviem, kas pārauga [[Livonijas pilsoņu karš|Livonijas pilsoņu karā]] (1297—1330).

Livonijas periodā starp priviliģēto vācu bruņinieku, amatnieku un latviešu zemnieku šķirām pastāvēja dziļa šķirtne ekonomiskā, politiskā un kultūras ziņā, kura nekad tā arī nemazinājās. Latviešu zemniekiem aizliedza nēsāt ieročus, tika aizliegtas pat [[dūdas]].

Tomēr tiesiskuma ziņā mūsu senču maztautas Livonijas baznīcas valstī bija stingri nodrošinātas. Līvu, letgaļu un zemgaļu tiesību kodeksi ir bijuši spēkā visus viduslaikus, tātad visu Livonijas baznīcas valsts pastāvēšanas periodu. 1525. gadā izdota pirmā grāmata latviešu valodā.

Arī tie mūsu maztautu iedzīvotāji, kuri nokļuva pilsētās, bija brīvi. Piemēram, Rīgā viņi varēja nokļūt un kļūt par namniekiem, iemaksājot pilsētas kasē pusi markas. Viņi varēja izmantot visas brīva cilvēka tiesības, un, noteikti, starp mūsu senčiem bija tādi, kuri tās arī izmantoja. Ap16. gadsimta vidu parādās pirmās latviešu skolas. Agrāk latviešu bērni varēja mācīties tikai vāciski vai latīniski.

Neskatoties uz šīm šķiru atšķirībām, Livonija saimnieciskā ziņā piedzīvoja uzplaukumu — paplašinājās tirdzniecība, attīstījās pilsētas, tās lielā mērā līdzinājās Ziemeļvācijas pilsētām.

Bruņniecības loma 15. — 16. gadsimta Eiropā sāka strauji samazināties. Arī Livonijā bruņinieki agrāk iekarotajās zemēs arvien vairāk pievērsās saimniecībai — tie veidoja [[muiža]]s, bet paši kļuva par muižniekiem. Muižu zemes bija nepieciešams apstrādāt. Tādēļ vietējie zemnieki, kuri līdz tam pārsvarā bija samērā brīvi ļaudis, tika piesaistīti zemēm. Ja 13. un 14. gadsimtā muižas apsaimniekoja gandrīz vienīgi senlatviešu vasaļi, tad 15. gadsimtā sāka strauji pieaugt vācu muižu skaits. Vācu muižnieki bez kalpu un dreļļu (vergu, karagūstekņu) darba savās muižu saimniecībās 15. un 16. gadsimtā sāka izmantot savās lēņa zemēs dzīvojošo brīvo zemnieku klaušas.<ref>Indriķis Šterns „Latvijas vēsture 1290-1500”. — Daugava, Rīga 1997. {{ISBN|9984531503}} (478 lpp.)</ref>

Ar [[ragana]]s sadedzināšanu Grobiņā 1559. gadā Kurzemē sākās raganu prāvas, [[Grobiņas pils]] novadu 1560. gadā ieķīlāja [[Prūsijas hercogiste]]i.

=== Livonijas kartes ===
<gallery>
LIVONIAE NOVA DESCRIPTIO 1573-1578.jpg|Livonija (J. Portancija karte, patapināta no [[Abrahams Ortēlijs|Ortēlija]] ''Theatrum Orbis Terrarum'', pēc 1570)
1595 G Mercator Livonia.jpg|Livonijas karte ([[Merkators|Merkatora]] ''Atlas'', 1595), kurā Vidzemes latviešu apdzīvotā daļa iezīmēta kā ''Letten'' 
LIVONIA_vulgo_Lyefland-Joan_Blaeu,_1662.jpg|Livonijas karte (''Joan Blaeu'', 1662)
Ducatuum_Livoniae_et_Curlandiae_Nova_Tabula,_1705.jpg|Livonijas un Kurzemes hercogistu kartes (1670), kurā Vidzemes latviešu apdzīvotā daļa (sārtā krāsā) izdalīta kā atsevišķa zeme un latīniski nosaukta par LITLANDIA.
</gallery>

== Cīņas par kundzību Baltijā ==
[[Attēls:Sadalītā Latvija (Livonija, Kurzeme, Zemgale) 16. gadsimtā.jpg|thumb|Sadalītā Latvija Livonijas kara laikā. [[Vidzeme]] (<small>LIVONIA AUSTRALIS</small>), [[Kurzeme]] (<small>CVRETES</small>), [[Zemgale]] (<small>SEMBIA</small>)]] 
[[Attēls:Flag_ofDuchy_FrKazimir_Kettler_Courland.jpg|thumb|[[Kurzemes un Zemgales hercogi|Kurzemes un Zemgales hercoga]] [[Frīdrihs Kazimirs Ketlers|Frīdriha Kazimira]] karogs]]
[[Attēls:Hercog Jacob Kettler. Woodprint 1648.jpg|thumb|Hercogs Jēkabs Ketlers]]
{{Pamatraksts|Livonijas karš|Livonijas un Lietuvas reālūnija|Polijas—Zviedrijas karš (1600—1629)|Otrais Ziemeļu karš|}}
Laikā no 1557. līdz 1566. gadam Livonijas Konfederācijas laicīgie un garīgie valdnieki noslēdza vairākus līgumus, ar kuriem viņu zemes pārgāja Dānijas, Zviedrijas un Lietuvas pakļautībā. Uz šī dalījuma pamata izveidojas igauņu un latviešu zemju iedalījums, ko vēlāk pārņem arī [[Krievijas Impērija]] (izveidojot [[Igaunijas guberņa|Igaunijas]], [[Livonijas guberņa|Livonijas]] un [[Kurzemes guberņa]]s, ar Latgali, kā atsevišķu teritoriju). Izveidojoties [[Kurzemes un Zemgales hercogiste]]i, Livonijas nosaukumu turpmāk attiecina uz tagadējās Latgales, Vidzemes un Igaunijas zemēm.

Sabrukušās Livonijas teritoriju sadalīja kaimiņvalstis. Šeit izveidojās:
* [[Zviedru Igaunija]].
* [[Sāmsalas-Vīkas bīskapija]] un [[Piltenes bīskapija]] Dānijas kontrolē.
* [[Tērbatas bīskapija]] un [[Narva]] Krievijas okupācijā līdz 1582. gadam.
* [[Pārdaugavas Livonijas hercogiste]].
* [[Kurzemes un Zemgales hercogiste]].
* [[Rīgas brīvpilsēta]] līdz 1582. gadam.
* [[Grobiņas draudzes novads|Grobiņas novads]] ieķīlāts [[Prūsijas hercogiste]]i.

[[Ivans IV|Ivana IV]] sūtītais krievu un tatāru karaspēks izkāva un verdzībā uz Krieviju aizdzina desmitiem tūkstošu iedzīvotāju. Ivana IV atbalsts Dānijas karaļa brāļa, bīskapa [[Magnuss (Livonijas karalis)|Magnusa]] kronēšanai par [[Livonijas karaliste|Livonijas karali]] (1570—1578) beidzās ar pilnīgu izgāšanos. [[Polijas—Lietuvas ūnija]]s karaļa [[Stefans Batorijs|Stefana Batorija]] sekmes [[Livonijas karš|Livonijas karā]] ([[1558]] — [[1583]]) nostiprināja ūnijas varu Livonijas teritorijas lielākajā daļā. Tās kontrolē atradās Kurzemes un Zemgales hercogiste un Pārdaugavas Livonijas hercogiste. Piltenes bīskapiju un Sāmsalas-Vīkas bīskapiju nopirkusī Dānija pakāpeniski zaudēja šīs zemes Zviedrijai.

Pēc [[Polijas—Zviedrijas karš (1600—1629)|Polijas — Zviedrijas kara (1600—1629)]] lielāko daļu Pārdaugavas Livonijas hercogistes, ieskaitot Rīgu, ieguva [[Zviedrija]]. Poļu-Lietuviešu kontrolē palika [[Inflantijas vaivadija]], Kurzemes un Zemgales hercgiste, kā arī [[Piltenes apgabals]]. No 1642. līdz 1682. gadam Kurzemes un Zemgales hercogistē valdīja hercogs [[Jēkabs Ketlers]], kurš panāca savas valsts saimniecisko uzplaukumu. Šajā laikā izveidojas [[Kurzemes kolonijas]] — [[Svētā Andreja sala]] [[Gambija (upe)|Gambijas upē]] un [[Tobago]] sala. [[Otrais Ziemeļu karš|Otrā Ziemeļu kara]] laikā no [[1656]]. līdz [[1661]]. gadam Zviedrijas karaspēks smagi izpostīja Kurzemes hercogisti. Bēgot no vajāšanām Krievijā, pēc 1666. gada uz [[Inflantijas vaivadija|Inflantijas vaivadiju]] (Latgali) pārcēlās vairāki tūkstoši [[Vecticībnieki|vecticībnieku]].

[[Lielais Ziemeļu karš|Lielajā Ziemeļu kara]] gaitā [[Zviedru Vidzeme|Zviedru Livoniju]] un Rīgu iekaroja [[Krievijas Impērija]], kuras ietekmē ātri nonāca arī Kurzemes un Zemgales hercogiste.

<gallery>
Livland1560-85.gif|Livonijas sadalīšanās, 1560-1585
Livland1585-1710.gif|Zviedrijas iekarojumi, 1585-1710
Kirholm 1605 I.JPG|[[Salaspils kauja]], 1605
Prinča Frīdriha Kazimira Kurzemes pulka kareivis ar KZH karogu 1672-1675.jpg|Prinča Frīdriha Kazimira Kurzemes pulka kareivis ar karogu
</gallery>

== Latvija Krievijas Impērijas sastāvā ==
{{Pamatraksts|Kurzemes guberņa|Vidzemes guberņa|Vitebskas guberņa}}
[[Attēls:Kurzemes_un_Livonijas_hercogistes_1745.jpg|thumb|200px|Kurzemes un Livonijas hercogistu karte ar krieviskajiem vietvārdiem (1745). Sadalītā Latvija parādīta kā [[Kurzemes un Zemgales hercogiste]], [[Livonijas hercogiste]] ([[Rīgas guberņa]]) un [[Inflantijas vaivadija|Inflantija]] (ap punktētu robežlīniju iezīmēta [[Polockas vaivadija]]s sastāvā)]]
[[Attēls:Lantkahrte_no_Latweeschu_semmes_1859.jpg|thumb|200px|1859. gada "[[Latvieši|Latviešu zemes]] karte" ([[Kurzemes guberņa|Kurzemes]] un [[Vidzemes guberņa|Vidzemes]], bet ne [[Vitebskas guberņa]]s latviešu daļa) ar tālaika vietvārdu rakstību]]
Mūsdienu Latvijas teritorijas nonākšanu [[Krievijas Impērija]]s sastāvā iesāka [[Lielais Ziemeļu karš]] (1700—1721). Kara laikā 1710. gadā sākās [[Lielais mēris Latvijā|Lielā mēra epidēmija]]. 1710. gadā Krievijai [[Vidzemes un Igaunijas kapitulācija (1710)|padevās Rīga un Livonijas]] augstmaņi. 1721. gada [[Nīštates miera līgums]] apstiprināja Rīgas un [[Zviedru Vidzeme]]s nonākšanu Krievijas pakļautībā. [[Inflantijas vaivadija]] ([[Latgale]]) Krievijas pakļautībā nonāca 1772. gadā, līdz ar otro [[Polijas dalīšanas|Polijas dalīšanu]]. Līdz ar trešo Polijas dalīšanu 1795. gadā pēdējais Kurzemes un Zemgales hercogs atteicās no troņa, par to saņemot bagātīgu kompensāciju no Krievijas, bet Kurzemes Bruņniecības pārstāvji parakstīja līgumu ar Krievijas Impēriju, kas ieguva arī [[Piltenes apgabals|Piltenes apgabalu]]. Hercogiste tika inkorporēta Krievijas Impērijas sastāvā un tās teritorijā tika izveidota [[Kurzemes guberņa]]. [[Baltijas provinces|Baltijas provincēs]] valdošajai vācbaltu aristokrātijai Krievija nodrošināja visplašāko politisko autonomiju, kas daļēji tika izbeigta tikai 1889. gadā, līdz ar impērijas pārvaldes sistēmas ieviešanu un [[pārkrievošana|pārkrievošanu]]. Līdz pat [[Pirmais pasaules karš|Pirmajam pasaules karam]], latviešu likteņus noteica Krievijas Impērijas pārvaldes institūcijas un vācbaltu muižniecības pašpārvaldes orgāni — [[Vidzemes landtāgs|Vidzemes]] un [[Kurzemes landtāgs|Kurzemes landtāgi]].

1802. gadā pēc Krievijas Impērijas nodokļu pievienošanas jau esošajiem nodokļiem, zemnieku stāvoklis kļuva nepanesams un notika [[Kauguru nemieri]]. Latviešus izsūta uz [[Sibīrija|Sibīriju]]. Sākot ar 1804. gadu, vairāki dekrēti vājināja vācu muižnieku varu pār latviešu zemniekiem. 1818. gadā Kurzemes guberņā, bet 1819. gadā Vidzemes guberņā [[Dzimtbūšanas atcelšana Latvijā|atcēla dzimtbūšanu]]. 1849. gada likums ļāva zemniekiem veidot sev piederošas saimniecības. 1861. gadā dzimtbūšanu atcēla arī Vitebskas guberņā iekļautajā Latgalē. 1862. gadā atvēra Rīgas Politehnisko augstskolu, kur mācības notika vāciski. [[Baltijas pārkrievošana]]s laikā daudzviet cēla pareizticīgo baznīcas, latviešiem piedāvāja dažādus atvieglojumus par pāriešanu pareizticībā. Tālaika [[Valodu politika Latvijā|valodu politikas]] pamatā bija [[krievu valoda]]s ieviešana vācu dominētajā lietvedībā un izglītībā. Latgalē 1864. gada noteikts pilnīgs [[latīņu druka]]s lietošanas aizliegums, ko atcēla 1904. gadā.<ref>[http://lr1.lsm.lv/lv/raksts/sii-diena-vesture/6.-septembris.-latinu-drukas-aizliegums-lietuva-un-latgale.a73493/ 6. septembris. Latīņu drukas aizliegums Lietuvā un Latgalē]</ref> Sākas [[Latgaliešu nacionālā atmoda]].

=== Latviešu tautas atmoda ===
{{Pamatraksts|Pirmā atmoda}}
[[Attēls:Krišjānis Valdemārs.jpg|thumb|200px|[[Krišjānis Valdemārs]] (1825—1891)]]
Pakāpeniski latviešu sabiedrībā brieda būtiskas pārmaiņas, kas sagatavoja augsni nacionālas valsts izveidei. Jau 1822. gadā Jelgavā sāka izdot „Latviešu Avīzes”. Tomēr līdz pat 1860. gadiem [[latvieši]]em bija visai vāja nacionālās identitātes izpratne, jo [[dzimtbūšana]] ierobežoja zemnieku intelektuālās un sociālās ģeogrāfijas robežas. Lielie muižnieku īpašumi noveda pie zemes nepietiekamības pieaugošajam iedzīvotāju skaitam, radot ievērojamu bezzemnieku slāni, kas 19. gadsimta otrās puses sākumā sasniedza ap 60% no visiem iedzīvotājiem.{{Nepieciešama atsauce}} Reaģējot uz stingro [[pārkrievošana]]s politiku, vācu garīdzniekiem un rakstniekiem radās pastiprināta interese par vietējo latviešu zemnieku [[Latviešu valoda|valodu]] un kultūru. Palielinājās izglītoto latviešu skaits. Virkne izglītotu latviešu ([[Juris Alunāns]], [[Krišjānis Barons]], [[Atis Kronvalds]], [[Rihards Tomsons]] un [[Krišjānis Valdemārs]]) un citi radīja [[Jaunlatvieši|jaunlatviešu]] kustību ar mērķi veicināt latviešu lasīt un rakstītprasmi. Viņi ar publikācijām vērsās pret latviešu sociāli ekonomisko apspiestību. Par vienu no pirmajiem šīs kustības centriem kļuva [[Tērbatas Universitāte]] (tagad [[Tartu]], [[Igaunija|Igaunijā]]), kur studēja daudzi latvieši. Jaunlatviešu kustība bija Eiropas [[Apgaismības laikmets|Apgaismības laikmeta]] atspulgs, to uzskata par latviešu tautas atmodas sākumu.

Tai pat laikā par svarīgu rūpniecības centru veidojās Rīga. 19. gadsimta beigās Rīga bija Krievijas trešā lielākā rūpniecības pilsēta pēc strādnieku skaita (aiz [[Maskava]]s un [[Sanktpēterburga]]s), kā arī ceturtā lielākā pēc saražotās produkcijas apjoma (aiz Maskavas, Sanktpēterburgas un [[Ivanova]]s).<ref>Igors Vārpa „Ceļš uz Latvijas valsti 1914 — 1922”. — Jumava, Rīga 2012. {{ISBN|9934110601}} (5 lpp.)</ref> Rūpniecības attīstība veicināja arī būtiskas pārmaiņas sabiedrības struktūrā. Pēc dzimtbūšanas likvidēšanas un citām agrārām un pilsētu reformām 19. gadsimta 70. — 80. gados pieauga lauku iedzīvotāju migrācija uz pilsētām. Līdz ar to arī palielinājās inteliģences un strādnieku īpatsvars un loma sabiedrībā. Šajā situācijā sabiedriskais pieprasījums sāka pāraugt jaunlatviešu idejisko piedāvājumu, kas pamatā aprobežojās tikai ar izglītību un kultūras aktivitātēm. Tās vietu 80. gadu beigās, 90. gados ieņēma jauna kustība — [[Jaunā strāva]].
[[Attēls:Kreslins Teiku ilustracija.jpg|200px|thumb|left|„Latviešu teikas iz Malienas” (1891) Jāņa Krēsliņa ilustrācija]]
Atšķirībā no jaunlatviešiem, Jaunās strāvas pārstāvji — Jānis Pliekšāns ([[Rainis]]), [[Janis Jansons-Brauns]], [[Pēteris Stučka]], [[Miķelis Valters]] un citi — sāka paust nacionālpolitiskas un sociālpolitiskas idejas, kas pakāpeniski noformējās [[Demokrātija|demokrātiskā]] ideoloģijā. Jaunās strāvas aktīvisti pulcējās ap avīzi „[[Dienas Lapa]]”, kas sāka iznākt 1886. gadā un [[Rīgas Latviešu biedrība|Rīgas Latviešu biedrību]].{{Nepieciešama atsauce}} Taču arī Jaunās strāvas ideoloģiskā platforma bija samērā ierobežota — tās dienas kārtībā, ja neskaita atsevišķas, vispārīgas tēzes, nebija ne nacionālā jautājuma, nedz arī kādas Latvijas politiskās patstāvības, piemēram, autonomijas idejas. Jaunā strāva praktiski pārstāja funkcionēt pēc tam, kad varas iestādes apturēja „Dienas Lapas” darbību, apcietināja lielāko jaunstrāvnieku aktīvistu daļu un izsūtīja trimdā.{{Nepieciešama atsauce}}

Taču jaunlatviešu un jaunstrāvnieku idejas un darbība nepalika bez rezultāta. Deviņpadsmitā gadsimta deviņdesmitajos gados strauji sāka veidoties Latvijas sabiedrības politiskā struktūra, kas divdesmitā gadsimta sākumā pieņēma jau vairāk vai mazāk skaidras aprises. Latvieši kā tauta no agrāras, patriarhālas sabiedrības sāka veidoties par moderno laiku nāciju ar izteikti nacionālu kultūru un augošu pašapziņu, tās jēgu un statusu sākot formulēt filozofiskos, ideoloģiskos un politiskos jēdzienos un kritērijos. Tieši šajā laikā dzima idejas un tika formulēti politiskie mērķi, kas pēc [[Pirmais pasaules karš|Pirmā pasaules kara]] noveda pie neatkarīgas, nacionālas Latvijas valsts nodibināšanas.<ref>Miķelis Valters „Patvaldību nost! Krieviju nost!” — laikraksts «Proletārietis» 1903. gada novembris</ref>

=== Ideoloģijas un politiskās domas attīstība ===
[[Attēls:Vilis_Olavs.jpg|thumb|200px|[[Vilis Olavs]] (1867—1917)]]
[[Vācbaltieši]] savas politiskās intereses īstenoja galvenokārt ar [[Landtāgs|landtāgu]] un Vidzemes un Kurzemes gubernatoru, ar kuriem tiem parasti bija laba saprašanās, palīdzību. Bet redzamāko latviešu sabiedrisko darbinieku vidū drīzāk bija vērojama šķelšanās un konfrontācija, nekā apvienošanās. Politisko uzskatu ziņā pakāpeniski veidojās konservatīvais un liberālais strāvojums. Asākās pretrunas starp tiem izvērsās par nacionālajiem jautājumiem. Tā sauktie jaunnacionālisti ([[Vilis Olavs]], [[Andrievs Niedra]] u.c.), kuri pārsvarā pārstāvēja liberālo novirzienu, aicināja latviešus uz aktīvu latviskās kultūras attīstību, taču nespēja skaidri noformulēt savu attieksmi pret vācbaltiešiem. Brīžiem tie aicināja uz vācbaltiešu noliegšanu, brīžiem uz tuvināšanos un sadarbību. Noteiktāka bija viņu nostāja attiecībā uz Krieviju. Tā bija orientēta uz pakļaušanos Krievijas Impērijas ķeizaram un vietējiem Baltijas gubernatoriem. Tādēļ jaunnacionālisti, lai arī rosināja latviešu nacionālās pašapziņas veidošanos, plašu popularitāti latviešu vidū neguva.

Industrializācija, pilsētu izaugsme un strādnieku šķiras lomas palielināšanās Latvijā 19. gadsimta pēdējā trešdaļā un gadsimtu mijā bija priekšnosacījumi, kas veicināja sociāldemokrātisko ideju izplatīšanos un to organizāciju veidošanos. Kā viena no pirmajām 1901. gadā izveidojās [[Latvijas Sociāldemokrātiskā partija]] (LSDP). Sekojot Austrijas [[Marksisms|marksistu]] piemēram, LSDP iestājās par Krievijas Impērijas pārveidošanu par federālu valsti (kurā Latvija būtu viena no federācijas pavalstīm) un teritorijās dzīvojošo vietējo tautu kulturālo autonomiju. 1904. gadā LSDP sadalījās radikāli internacionālajā [[Latvijas Sociāldemokrātiskā Strādnieku Partija|Latvijas Sociāldemokrātiskajā Strādnieku Partijā]] (LSDSP) un ietekmīgākajā [[Sociāldemokrātu Savienībā]] (SDS), kura turpināja izvirzīt latviešu nacionālo interešu aizstāvības programmu un iestājās par Latvijas pašnoteikšanos, īpaši [[1905. gada revolūcija Latvijā|1905. gada revolūcijas]] laikā.

=== 1905. gada revolūcija ===
{{Pamatraksts|1905. gada revolūcija Latvijā}}
Relatīvi lielākā ideoloģiskā un politiskā loma nacionālas Latvijas valsts veidošanā bija [[Latviešu sociāldemokrātu savienība]]i (LSS), kura tika nodibināta Šveicē 1903. gadā, bet 1904. gadā tai pievienojās daļa SDS. Pagāja ilgs laiks, kamēr LSS idejas guva plašu atbalstu latviešu vidū. LSS dibinātāji — [[Ernests Rolavs]], [[Miķelis Valters]] un [[Emīls Skubiķis]] — jau toreiz iezīmēja galvenos politiskos mērķus un darbības virzienus, kas vestu pie savas valsts dibināšanas. To pamatā bija prasība pēc [[Latvijas autonomijas idejas|Latvijas autonomijas]] demokrātiskas Krievijas federācijas sastāvā.<ref>M. Valters. Mūsu tautības jautājums. Domas par Latvijas tagadni un nākotni. Rīga: 1914. — 48.—49 lpp.</ref>
Revolūcija sākās 1905. gada 13. janvārī ar manifestācijas apšaušanu Rīgā un paplašinājās visā Latvijas teritorijā. Tika organizētas tautas milicijas vienības. 94% Vidzemes un Kurzemes guberņu pagastu tika ievēlētas jaunas pagastu pašpārvaldes — rīcības komitejas. Pirmo reizi pasaules vesturē sievietes ieguva pilnas vēlēšanu tiesības. Vairākus mēnešus faktiskā vara atradās latviešu tautas rokās. Rezultātā Kurzemes un Vidzemes guberņās tika ieviests karastāvoklis. Pēc ķeizara Nikolaja II pavēles Latvijā ieradās regulārās armijas vienības ar 12 000 kājniekiem, gandrīz 4000 jātniekiem un 42 lielgabaliem. Lai gan dažās kaujās ģenerāļa Alekseja Orlova komandētās soda ekspedīcijas vienības tika sakautas, tomēr ieroču trūkuma dēļ ilgi pretoties nebija iespējams. Pēc revolūcijas apspiešanas daļa tās atbalstītāju kļuva par [[mežabrāļi]]em, daļa emigrēja uz [[Amerikas Savienotās Valstis|ASV]], Apvienoto Karalisti, Šveici un citām valstīm. Revolūcijas ietekmē uz laiku tika ierobežota pārkrievošanas politika — līdz 1913. gadam tautskolās atļāva mācības latviešu valodā.

=== Pirmais pasaules karš ===
{{Pamatraksts|Pirmais pasaules karš Latvijā}}
[[Attēls:Vācijas okupētā Latvija 1918.jpg|thumb|200px|[[Vācijas Impērija]]s [[8. armija (Vācijas Impērija)|8. armijas]] okupētā Latvija (1918. gada oktobrī). Parādītas [[Kurzemes Hercogiste|Kurzemes]] (''Gouv. Libau''), [[Rīgas patrimoniālais apgabals|Rīgas]] (''Gouv. Riga''), kā arī [[Vidzeme]]s dienviddaļas (''LIVLAND'') un [[Latgale]]s (''LETTGALLEN'') provinču robežas un karaspēka vienību numuri]]
[[Pirmais pasaules karš Latvijā|Pirmais pasaules karš Latviju]] nopietni skāra 1915. gada [[Lielā atkāpšanās (1915)|Lielās atkāpšanās]] laikā, kad [[Kurzemes ofensīva]]s laikā Kurzemi un Zemgali okupēja [[Vācijas Impērija]]s karaspēks. Krievijas armija simtiem tūkstošiem vietējo iedzīvotāju lika pamest mājas un doties bēgļu gaitās. No Latvijas teritorijas, galvenokārt Rīgas, uz Krieviju izveda vairāk nekā 500 fabrikas ar visu tehnisko aprīkojumu.<ref>[http://www.laikmetazimes.lv/2014/05/26/vef-latvijas-lepnums-1dala-pirmas-brivvalsts-laiks/ Laikmeta zīmes]</ref> Patriotisma uzplūdos latvieši brīvprātīgi pieteicās jaunveidotajos [[Latviešu strēlnieki|latviešu strēlnieku bataljonos]]. Fronte cauri [[Pierīga]]s purviem un gar [[Daugava]]s kreiso krastu saglabājās nemainīga vairāk nekā gadu līdz pat [[Ķekavas kaujas (1916)|Ķekavas]] un [[Ziemassvētku kaujas|Ziemassvētku kaujām]], kad krievu 12. armija un [[Latviešu strēlnieki|latviešu strēlnieku]] vienības veica frontes pārrāvumu [[Babītes ezers|Babītes ezera]] un [[Lielais Ķemeru tīrelis|Tīreļpurva]] rajonā.

Pēc 1917. gada [[Februāra revolūcija]]s uzvaras [[Krievijas Pagaidu valdība]] 1917. gada 5. jūlijā piešķīra autonomijas tiesības Vidzemes un Kurzemes guberņām, kuru pašpārvaldi veica jau agrāk ievēlētās [[Vidzemes Zemes padome]] un [[Kurzemes Pagaidu zemes padome]].<ref>[[Edgars Andersons]] „Latvijas vēsture 1914-1920”. — Daugava, Stockholm 1967. (186 lpp.)</ref> Neveiksmīgās [[Ziemassvētku kaujas]] un [[Jūnija ofensīva]] noveda pie strēlnieku radikalizēšanās, un pēc [[Oktobra revolūcija]]s, tie kļuva par Ļeņina režīma uzticamākajiem kareivjiem. Cerot uz „brīvu Latviju brīvā Krievijā”, kareivju padomes izveidoja autonomu padomju [[Iskolats|Iskolata republiku]] Krievijas kontrolētajā Vidzemē un Latgalē. [[Rīgas operācija|Rīgas operācijā]] [[1917]]. gada [[3. septembris|3. septembrī]] Vācijas karaspēks ieņēma [[Rīga|Rīgu]]. [[1917]]. gada [[16. novembris|16. novembrī]] mēreno un nacionālo politiķu izveidotā [[Latviešu Nacionālā Padome]] [[30. novembris|30. novembrī]] pasludināja [[Latvijas autonomijas idejas|Latvijas autonomiju]]. Iskolata republika panāk, ka 1917. gada decembrī [[Krievijas PSFR]] Tautas komisāru padome izdod rīkojumu par Daugavpils, Ludzas un Rēzeknes apriņķu pievienošanu [[Vidzemes guberņa]]i, atdalot tos no [[Vitebskas guberņa]]s. [[1918. gads|1918]]. gada [[5. janvāris|5. janvārī]] [[Krievijas Satversmes sapulce|Krievijas Satversmes sapulcē]], kas sanāca Taurijas pilī Petrogradā, deputāts [[Jānis Goldmanis]] nolasīja [[1917. gada 2. decembra deklarācija par Latvijas autonomiju|2. decembra deklarāciju par Latvijas autonomiju]]. [[1918]]. gada [[30. janvāris|30. janvārī]], kad varu vācu neokupētajā Latvijas daļā bija pārņēmis Iskolats, bet vācbaltiešu [[Kurzemes Zemes padome]] Berlīnē lūdza pievienošanu Vācijas Impērijai, Latviešu Nacionālā Padome deklarēja, ka Latvijai jābūt neatkarīgai, demokrātiskai republikai, kura apvienotu Kurzemi, Vidzemi un Latgali. Padomju Krievija saskaņā ar 1918. gada 3. martā noslēgto [[Brestļitovskas miera līgums|Brestļitovskas miera līgumu]] atteicās no Kurzemes un Vidzemes teritorijas, 8. martā tika pasludināta [[Kurzemes un Zemgales hercogiste (1918)|Kurzemes un Zemgales hercogistes]] atjaunošana. 27. augustā parakstītā un 6. septembrī ratificētā [[Berlīnes papildvienošanās]] paredzēja krievu-vācu robežu demarkācijas komisijas izveidi [[Livonija]]s<ref>Livonijas jēdzienā šajā kontekstā ietverta gan Vidzeme, gan Latgale</ref> austrumu robežas noteikšanai. Tikai pēc šīs robežas fiksēšanas Vācija apņēmās nekavējoties atbrīvot uz austrumiem no šīs robežas esošo teritoriju. 22. septembrī Vācija atzina [[Apvienotā Baltijas hercogiste|Apvienotās Baltijas hercogistes]] suverenitāti, 5. novembrī Rīgā tika proklamēta [[Baltijas valsts]] izveide.

== Neatkarīgā Latvija ==
Latvijas Republikas neatkarības pirmais posms aptver laiku no [[Latvijas valsts pasludināšana]]s 1918. gada 18. novembrī līdz 1940. gada 17. jūnijam, kad [[Padomju Savienība|PSRS]] karaspēks [[Latvijas okupācija (1940)|okupēja valsti]], iebrūkot no austrumiem un dienvidiem.

Jau dažas dienas pēc neatkarības pasludināšanas sākās [[Latvijas brīvības cīņas]], kas vainagojās ar [[Latvijas Satversmes sapulce|Satversmes sapulces]] sanākšanu 1920. gada 1. maijā. [[Parlamentārā demokrātija Latvijā (1920—1934)|Parlamentārās demokrātijas]] posms turpinājās līdz 1934. gada 15. maija [[Ulmaņa apvērsums|Ulmaņa apvērsumam]], pēc kura tika izveidots [[autoritārais Kārļa Ulmaņa režīms]]. Pēc 17. jūnija okupācijas nelikumīgi izveidoto [[Latvijas PSR]] 1940. gada 6. augustā iekļāva PSRS sastāvā.

1941. gada jūnijā-jūlijā [[Latvijas vācu okupācijas hronoloģija 1941. gadā|Latviju okupēja]] nacistiskā Vācija, izveidojot [[Latvijas vācu okupācija (1941—1945)|okupācijas režīmu]], un iekļaujot Latviju [[Ostlande]]s sastāvā. Pēc kaujām [[Latvijas okupācijas hronoloģija (1944—1945)|1944. — 1945. gadā]], valsts teritorijā atjaunojās padomju okupācijas vara. Latvijas PSR turpināja pastāvēt līdz 1990. gada 4. maijam, kad [[Latvijas PSR Augstākā Padome]] [[Par Latvijas Republikas neatkarības atjaunošanu|atjaunoja Latvijas neatkarību]], nosakot pārejas periodu, kas beidzās 1991. gada 21. augustā. Izgāžoties [[Augusta pučs|Augusta pučam]], Augstākā padome pasludināja [[Par Latvijas Republikas valstisko statusu|pilnīgu neatkarības atjaunošanu]], kuru drīz atzina arī pārējās pasaules valstis.

=== Neatkarības proklamēšana ===
{{Pamatraksts|1918. gada 30. janvāra deklarācija par Latvijas Republikas izveidi|Latvijas valsts pasludināšana}}
[[Attēls:Latvijas_Republikas_pasludināšana_1918._gada_18._novembrī.jpg|left|thumb|200px|[[Latvijas Republikas pasludināšana 1918. gada 18. novembrī]] ([[Vilis Rīdzenieks|Viļa Rīdzenieka]] foto)]]
[[Pirmais pasaules karš|Pirmā pasaules kara]] laikā valstis, kas vairāku gadsimtu laikā bija noteikušas [[Eiropa]]s likteņus — [[Vācijas Impērija|Vācija]], [[Francija]], [[Krievijas Impērija|Krievija]] — bija stipri novājinātas, bet [[Austroungārija]]s impērija sabruka pilnībā. Tādējādi Centrālajā un Austrumeiropā bija izveidojies politiskās varas vakuums. Ieilgušais karš liecināja par Eiropas [[Monarhija|monarhistiskās]] sistēmas nespēju atrisināt samilzušās starptautiskās un nacionālās sociālās un politiskās problēmas un nodrošināt tālāko attīstības progresu.<ref>[http://www.lsm.lv/raksts/dzive--stils/vesture/latgaliesi-pec-1917. gada-februara-revolucijas-saka-gatavoties-latgales-kongresam.a226730/ Latgalieši pēc 1917. gada februāra revolūcijas sāka gatavoties Latgales kongresam] — LSM</ref> Bija nepieciešams meklēt un ieviest jaunu pasaules kārtību, kas balstītos uz kādiem citiem principiem. Par tādiem kļuva demokrātijas un nacionālas valsts idejas, kuras sakņojās vēl Eiropas [[Apgaismības laikmets|Apgaismībā]] un nu sāka arvien aktīvāk tikt sludinātas, un ar lielāku vai mazāku tautas masu atbalstu tās īstenoja praksē gan mērenas, gan radikālas politiskās partijas. Tā kara laikā tika izveidotas jaunas nacionālas valstis, kā [[Somija]], [[Čehoslovākija]], [[Dienvidslāvijas karaliste]], [[Igaunija]], [[Latvija]], [[Lietuva]] un [[Polijas Otrā republika]], bet Krievijā un Vācijā revolūcijas sagrāva valdošās monarhijas.

Līdz ar boļševiku veikto [[Oktobra revolūcija|Oktobra revolūciju]] nacionāli noskaņotie latviešu politiķi atteicās no autonomijas idejām, un pievērsās [[Latvijas neatkarības idejas|Latvijas neatkarības idejām]]. Latvijas valsts izveidei nozīmīga bija [[Latviešu Pagaidu Nacionālā Padome|Latviešu Pagaidu Nacionālās Padomes]] [[1918. gada 30. janvāra deklarācija par Latvijas Republikas izveidi]] un [[Brestļitovskas miera līgums]] 1918. gada 3. martā, kurā Krievija atteicās no tiesībām uz Vidzemes un Kurzemes teritorijām. 1918. gada 22. septembrī Vācijas ķeizars [[Vilhelms II]] pasludināja Baltiju par brīvu un patstāvīgu apgabalu. 1918. gada 5. novembrī Rīgā tika pasludināta [[Apvienotā Baltijas hercogiste]] ar [[Mēklenburgas hercogi|Mēklenburgas hercogu]] [[Ādolfs Frīdrihs|Ādolfu Frīdrihu]] priekšgalā, taču tās mūžs bija ļoti īss, jo jau 1918. gada 9. novembrī Vācijas Impērija beidza pastāvēt un [[11. novembris|11. novembrī]] tika noslēgts pamiers starp Vāciju un Antanti. Tajā pašā datumā pēckara ietekmīgākā valsts [[Apvienotā Karaliste|Lielbritānija]] atzina [[Latviešu Pagaidu Nacionālā Padome|Latvijas Nacionālo padomi]] kā ''de facto'' neatkarīgu struktūru un [[Zigfrīds Anna Meierovics|Z. A. Meierovicu]] kā neoficiālu Latvijas Pagaidu valdības diplomātisko pārstāvi ([[Balfūra nota]]).
[[Attēls:Latvijas_neatkarības_proklamesana_1918.jpg|thumb|200px|Latvijas neatkarības proklamēšanas protokols (no Tautas padomes sēžu protokolu krājuma, 1920)]]
Svinīgā [[Latvijas valsts pasludināšana]] notika 1918. gada [[18. novembris|18. novembrī]], kad iepriekšējā dienā izveidotās [[Tautas padome|Latvijas Tautas Padomes]] priekšsēdētāja biedrs [[Gustavs Zemgals]] paziņoja par suverēnās varas pārņemšanu Latvijā.<ref>[http://www.arhivi.lv/sitedata/VAS/Latvija%2090/LVVA-f1307-1apr-3427lieta-40lapa.pdf Latvijas valsts pasludināšanas akta stenogramma] {{Webarchive|url=https://web.archive.org/web/20180909183832/http://www.arhivi.lv/sitedata/VAS/Latvija%2090/LVVA-f1307-1apr-3427lieta-40lapa.pdf |date={{dat|2018|09|09||bez}} }} 1918. gada 18. novembris</ref> 1918. gada 26. novembrī Vācijas ģenerālpilnvarotais Baltijas zemēs [[Augusts Vinnigs]] Vācijas valdības uzdevumā parakstīja [[Vinniga nota|Vinniga notu]] ar kuru atzina [[Latvijas Pagaidu valdība|Latvijas Pagaidu valdību]]. No starptautisko tiesību viedokļa tas nozīmēja Vācijas oficiālu atteikšanos no pretenzijām uz Latvijas teritoriju un centieniem veidot Baltijas hercogvalsti savā pakļautībā.{{nepieciešama atsauce}} Tās Reģentu padome [[1918]]. gada [[28. novembris|28. novembrī]] nolika savas pilnvaras.

=== Brīvības cīņas ===
{{Pamatraksts|Latvijas brīvības cīņas}}
[[Attēls:Rīgas_pils_Svētā_Gara_tornis_pēc_bermontiādes.jpg|thumb|200px|[[Bermontiāde]]s laikā sašautais Rīgas pils Svētā Gara tornis ar [[Latvijas karogs|Latvijas karogu]] (1919)]]
Līdz ar Latvijas neatkarības pasludināšanu 1918. gada 18. novembrī izveidoja pirmo [[Latvijas Pagaidu valdība|Pagaidu valdību]] [[Kārlis Ulmanis|Kārļa Ulmaņa]] vadībā, taču reālā vara vēl aizvien piederēja vācu okupācijas iestādēm, kas turpināja uzskatīt, ka no starptautisko tiesību viedokļa ir spēkā [[Brestļitovskas miera līgums]], pēc kura parakstīšanas Padomju Krievija bija atteikusies no Baltijas zemēm par labu Vācijai.

Drīz pēc Vācijas sakāves Pirmajā pasaules karā un [[Kompjeņas pamiers (1918)|Kompjeņas pamiera]] parakstīšanas Padomju Krievijas [[Sarkanā armija]] sāka iebrukumu Baltijas zemēs. Līdz ar to 1. decembrī sākās [[Latvijas brīvības cīņas]]. Tā kā Pagaidu valdības un Vācijas kopīgi veidotas [[Baltijas landesvērs]] vēl nebija kaujasspējīgs, [[lielinieki]] ātri ieņēma gandrīz visu Latvijas teritoriju, izņemot [[Liepāja]]s, [[Grobiņa]]s un [[Aizpute]]s apriņķus. Ar Padomju Krievijas atbalstu Latvijā 1918. gada 17. decembrī izveidoja [[Latvijas Sociālistiskā Padomju Republika|Latvijas Sociālistisko Padomju Republiku]], kuru vadīja Maskavā jau 4. decembrī izveidota [[Pēteris Stučka|Pētera Stučkas]] vadība.

Vācu militārais gubernators Liepājā, ģenerālis [[Rīdigers fon der Golcs]] plānoja izveidot Latvijā valsti ar provācisku valdību un neproporcionāli lielu [[Vācbaltieši|vācbaltiešu]] pārstāvniecību. 1919. gada 16. aprīlī vācu un vācbaltu vienības veica [[Aprīļa pučs|Aprīļa puču]], kura rezultātā 10. maijā izveidojās [[Niedras valdība]]. Ulmaņa vadītā Pagaidu valdība apmēram divus mēnešus pavadīja uz Antantes valstu karakuģu apsargātā kuģa „[[Saratov]]” Liepājas ostā.

Latviešu [[Dienvidlatvijas brigāde]], [[Baltijas landesvērs]], vācu un krievu algotņu karaspēks ([[Dzelzsdivīzija]] u.c. vienības) 1919. gada 3. martā sāka pretuzbrukumu [[LSPR]] armijai un 22. maijā [[Uzbrukums Rīgai (1919)|ieņēma Rīgu]]. Tālākā vācu spēku virzība Vidzemē notika pret Ulmaņa valdībai lojālo [[Ziemeļlatvijas brigāde|Ziemeļlatvijas brigādi]] un [[Igaunija]]s karaspēku, kas bija atkarojis lieliniekiem Vidzemi un tikko ieņēmis [[Cēsis]]. Pēc sīvām [[Cēsu kaujas|Cēsu kaujām]] 19. — 23. jūnijā igauņiem un latviešiem izdevās uzvarēt vāciešus un piespiest atkāpties Rīgas virzienā, tos sakaujot arī [[Juglas kaujas|Juglas kaujās]]. [[Antante]]s pārstāvju kontrolē vācieši un igauņi parakstīja [[Strazdumuižas pamiers|Strazdumuižas pamieru]], saskaņā ar kuru Vācijas karaspēkam bija jāpamet Latvija, reformētās landesvēra vācu vienības britu virsnieka pakļautībā nosūtīja un Austrumu fronti cīņai ar lieliniekiem, Niedras valdība beidza pastāvēt un Ulmaņa demisionējusī Pagaidu valdība 8. jūlijā atgriezās Rīgā, kur izveidoja otro Pagaidu valdību ar dažiem mazākumtautību ministriem.

Rīdigers fon der Golcs nebija atteicies no saviem mērķiem un 1919. gada 21. septembrī vācu algotņu karaspēku iekļāva pulkveža [[Pāvels Bermonts-Avalovs|Bermonta]] [[Rietumkrievijas Brīvprātīgo armija|Rietumkrievijas Brīvprātīgo armijā]], kurā vācieši veidoja absolūto vairākumu. 8. oktobrī sākās [[Bermontiāde]], Bermonta armija no [[Jelgava]]s devās uzbrukumā Rīgai, tomēr spēja ieņemt tikai Pārdaugavu. Novembra sākumā ar sabiedroto karakuģu atbalstu latviešiem izdevās atkarot [[Bolderāja|Bolderāju]], vēlāk visu Pārdaugavu un padzīt Bermonta komandēto Rietumkrievijas armiju no Latvijas.

1920. gada janvārī Latvijas armija ar Polijas armijas palīdzību beidza [[Latgales atbrīvošana|Latgales atbrīvošanu]] no lieliniekiem un pēc slepena pamiera noslēgšanas apturēja tālākus uzbrukumus. Līdz ar to brīvības cīņas noslēdzās. 1920. gada 11. augustā tika parakstīts [[Latvijas—Krievijas miera līgums|miera līgums]] ar Padomju Krieviju, saskaņā ar kura 2. pantu:
 „Krievija bez ierunām atzīst Latvijas valsts neatkarību, patstāvību un suverenitāti un labprātīgi un uz mūžīgiem laikiem atsakās no visām suverēnām tiesībām, kuras piederēja Krievijai attiecībā uz Latvijas tautu un zemi...”.

=== Latvijas republikas institūciju izveidošana ===
{{Pamatraksts|Latvijas Satversmes sapulce}}
[[Attēls:Satversmes_sapulce.png|thumb|Satversmes Sapulces pirmā sēde]]
Dienu pirms Latvijas neatkarības proklamēšanas — 1918. gada 17. novembrī — tika izveidota [[Tautas padome]], kuras uzdevums bija veikt politiskās konsultācijas un organizēt [[Latvijas Satversmes sapulce|Satversmes sapulces]] vēlēšanas. Tautas padome darbojās līdz 1920. gada 1. maijam, kad uz savu pirmo sēdi sanāca Satversmes sapulce.

1920. gada 7. februārī „[[Valdības Vēstnesis|Valdības Vēstnesī]]” publicēti Centrālās vēlēšanu komisijas un apgabalu vēlēšanu komisiju sastāvi Satversmes Sapulces vēlēšanām. Centrālās vēlēšanu komisijas sastāvā tolaik ir 17 locekļi, no kuriem 16 ievēlēja Tautas Padome, bet vienu — Senāts.<ref>[https://www.cvk.lv/pub/public/28349.html?doc_print=1 Vēstures fakti] {{Webarchive|url=https://web.archive.org/web/20160506155958/https://www.cvk.lv/pub/public/28349.html?doc_print=1 |date={{dat|2016|05|06||bez}} }} — CVK</ref> 17. februārī „Valdības Vēstnesī” publicēta Centrālās vēlēšanu komisijas pirmā instrukcija „Par Latvijas Satversmes Sapulces vēlēšanām”. 1. martā apgabala vēlēšanu komisijas sāk pieņemt deputātu kandidātu sarakstus. Satversmes sapulces vēlēšanas notika 1920. gada 17. un 18. aprīlī. Vēlēšanās bija ļoti augsta vēlētāju aktivitāte — tajās piedalījās 85% balsstiesīgo valsts iedzīvotāju.<ref>Guntars Laganovskis [http://m.lvportals.lv/visi/skaidrojumi/270842-kas-bija-satversmes-sapulce-un-kads-bija-tas-veikums/ Kas bija Satversmes sapulce, un kāds bija tās veikums] — Par Likumu un Valsti 01.05.2015.</ref>

Satversmes sapulce sanāca uz savu pirmo sēdi 1920. gada 1. maijā, kura par sapulces prezidenta un Valsts prezidenta funkciju izpildītāju ievēlēja juristu [[Jānis Čakste|Jāni Čaksti]]. 1920. gada 5. maijā Satversmes sapulce izveidoja 26 deputātu komisiju Latvijas konstitūcijas — [[Latvijas Republikas Satversme|Satversmes]] izstrādāšanai. Satversmi pieņēma Satversmes sapulces sēdē 1922. gada 15. februārī. Tā noteica, ka Latvija ir brīva, neatkarīga, demokrātiska republika, kurā vara pieder Latvijas tautai un kuras valsts iekārtas un starptautiskā statusa maiņu — tas ir, pievienošanos kādai citai valstij, atteikšanos no [[suverenitāte]]s u.t.t. — var izlemt tikai pati Latvijas tauta [[Referendums|referendumā]].

Vēlēšanu likumu pieņēma 1922. gada 9. jūnijā. Tas paredzēja Saeimas vēlēšanas ik pēc trim gadiem.<ref>[http://www.saeima.lv/lv/par-saeimu/likumdeveju-vesture Likumdevēju vēsture] — saeima.lv</ref> Latvijas pilsoņi par Saeimu balsoja tiešās, proporcionālās un aizklātās vēlēšanās.

=== Parlamentārā demokrātija ===
{{Pamatraksts|Parlamentārā demokrātija Latvijā (1920—1934)}}
[[Attēls:Relander and Čakste.jpg|thumb|Čakste un Somijas prezidents Relanders, 1929]]
Viens no pirmajiem jaunās valsts uzdevumiem bija lielo muižu sadalīšana un zemes piešķiršana bezzemniekiem, tāpēc jau 1920. gadā Satversmes sapulce izveidoja komisiju [[Agrārā reforma Latvijā|Latvijas agrārās reformas]] izstrādei. Muižniekiem atstāja tikai 50 hektārus zemes, pārējais tika atsavināts un izdalīts bezzemniekiem bez maksas. Kā pirmie zemi saņēma brīvības cīņu veterāni, izveidojās [[Jaunsaimnieki (šķira)|jaunsaimnieku]] šķira, kas raksturojami kā sīkzemnieki, kam bieži trūka darbaspēka un finanšu attīstībai. Iedalāmie zemes gabali nevarēja būt mazāki par 10 hektāriem un lielāki par 22 hektāriem, lai gan reformas noslēgumā tika iedalīti arī mazāki. Reforma turpinājās līdz 1937. gadam. Lauksaimniecība strauji atkopās. Jau 1923. gadā sējumu platība pārsniedza pirmskara līmeni. Ņemot vērā saimniecību nelielos izmērus attīstījās govju, cūku un aitu audzēšana. 84% mežu nonāca valsts īpašumā, ļaujot valstij kontrolēt mežrūpniecības nozari. 1920. gadā bezzemnieku bija 61,2 %, 1935. — 1937. gadā vairs tikai 18%.<ref>Daina Bleiere, Ilgvars Butulis, Antonijs Zunda, Aivars Stranga, Inesis Feldmanis. Latvijas vēsture — 20. gadsimts. Rīga: Jumava, 2005. {{ISBN|9984059790}} (174.lpp.)</ref>

Latvijas politiskā dzīve bija līdzīga pārējai [[Starpkaru periods|starpkaru perioda]] Eiropai, kur parlamentos bieži bija vairāk nekā desmit vai pat divdesmit partijas, kas katra vēlējās panākt savas prasības, nevis iziet uz kompromisiem, lai izveidotu darboties spējīgu valdību. Vācijā un Austrijā starpkaru periodā valdības pastāvēja vidēji astoņus mēnešus, Itālijā piecus, Spānijā pēc 1931. gada — četrus. [[Francijas Trešā republika|Francijas Trešajā republikā]] no 1914. līdz 1932. gadam valdība pastāvēji vidēji astoņus mēnešus, bet no 1932. līdz 1940. jau tikai četrus. Daudzās jaunajās valstīs izveidojās autoritāras diktatūras.

Latvijas likumdošana paredzēja tikai 2,5% robežu, kuru partijām vajadzēja pārsniegt, lai iekļūtu Saeimā, tāpēc sākās politisko partiju dibināšanas drudzis. Tās regulāri apvienojās un šķēlās, notika deputātu un politiķu staigāšanas pa partijām. Vienas deputāta vietas iegūšanai nevajadzēja vairāk par 9672 balsīm. Visās Saeimas vēlēšanās visvairāk balsis ieguva sociāldemokrāti, kurus vadīja [[Pauls Kalniņš (politiķis)|Pauls Kalniņš]]. Taču partijas iegūtās balsis pakāpeniski samazinājās. Otrā lielākā partija bija [[Latviešu zemnieku savienība]] ar savu vadītāju Kārli Ulmani. Arī šīs partijas, un īpaši Ulmaņa iegūto balsu skaits, pakāpeniski samazinājās. Saeimas vēlēšanās LZS iegūto vietu skaits kritās no 17 vietām 1922. gadā uz 14 vietām 1931. gadā, kad partiju atbalstīja 12% vēlētāju.

Informatīvā telpa bija pilna ar partiju un politiķu strīdiem. Dažu politiķu uzskatā tas palielināja valsts politisko nestabilitāti un tuvināja iekšpolitisko krīzi. Latvijā [[vidusšķira]]s — vidēji pārtikušu pilsētnieku un lauksaimnieku slāņa, kas nozīmīgs demokrātijas attīstībai — veidošanās 20. — 30. gados bija vēl pašā sākumā. Ap 60% valsts iedzīvotāju dzīvoja laukos un turīgu saimnieku slānis agrārās reformas rezultātā vēl tikai veidojās. Kara rezultātā pilsētu strādnieku šķira bija krietni samazinājusies. Sabiedrībā kopumā nebija izveidojušās ilgstošas, vairāk vai mazāk stabilas ideoloģiskas un politiskas tradīcijas, paaudzēs veidota audzināšanas un uzskatu sistēma. Lielākā iedzīvotāju daļa 1917.-1919. gadā bija atbalstījusi lielinieku radikālos solījumus. Sabiedrība pēc neatkarības izcīnīšanas bija ideoloģiski un politiski sadrumstalota. Liela daļa iedzīvotāju vispār bija bez jebkādiem noteiktiem ideoloģiskiem uzskatiem un sliecās atbalstīt tos, kuri prata vairāk solīt dažādus labumus, īpaši nerūpējoties par savu solījumu pamatotību.{{nepieciešama atsauce}}

=== Autoritārais K. Ulmaņa režīms ===
{{Pamatraksts|Autoritārais Kārļa Ulmaņa režīms}}
[[Attēls:Karlis_Ulmanis.jpg|thumb|200px|Kārlis Ulmanis]]
1934. gada 15. maijā Ministru prezidents Ulmanis ar armijas un [[Aizsargi (organizācija)|aizsargu]] palīdzību veica [[Ulmaņa apvērsums|15. maija apvērsumu]], izbeidzot [[Saeima]]s un politisko partiju darbību, ieviešot karastāvokli, veicot arestus un ierobežojot demokrātiskās brīvības. Gatavojoties apvērsumam Ulmanim armijas amatos vajadzēja iecelt savus atbalstītājus, tāpēc 1934. gada pavasarī viņš panāca [[Bļodnieka Ministru kabinets|Bļodnieka valdības]] gāšanu, kurā viņa paša [[Latviešu Zemnieku savienība]] piedalījās ar trim ministriem. Iespējams, Ulmanim tas nebūtu izdevies, ja valdības gāšanu nebūtu atbalstījusi [[LSDSP]]. Tai bija lielākā frakcija Saeimā un tā uzskatīja [[Ādolfs Bļodnieks|Bļodnieku]] par galēji labēju reakcionāru, kāds viņš nemaz nebija. 1934. gada 17. martā darbu sāka [[Ulmaņa 4. Ministru kabinets]].<ref>{{Tīmekļa atsauce |url=http://gramatas.lndb.lv/periodika2-viewer/view/index-dev.html?lang=fr#panel:pp{{!}}issue:/g_001_0305024292{{!}}article:DIVL3146{{!}}page:325{{!}}issueType:B |title=Kārļa Ulmaņa dzīve. 1978 |access-date={{dat|2017|11|25||bez}} |archive-date={{dat|2019|04|21||bez}} |archive-url=https://web.archive.org/web/20190421111401/http://gramatas.lndb.lv/periodika2-viewer/view/index-dev.html?lang=fr#panel:pp{{!}}issue:/g_001_0305024292{{!}}article:DIVL3146{{!}}page:325{{!}}issueType:B }}</ref> Ulmaņa personīgā diktatūra nostiprinājās vēl vairāk, kad pēc Valsts prezidenta [[Alberts Kviesis|Alberta Kvieša]] pilnvaru termiņa beigām 1936. gada 11. aprīlī Ulmanis nekonstitucionāli sev piešķīra arī Valsts prezidenta amatu.

1938. gada septembrī Latvija atteicās no [[Tautu Savienība]]s izvirzītajiem valstu kolektīvās drošības principiem un pieņēma likumu par neitralitāti. Jau 1939. gada 28. martā Latvija saņēma PSRS vēstījumu par militāra spēka pielietošanas iespēju, ja Latvija tuvināsies Vācijai. Ulmanis neveica nekādas aktīvas darbības, lai aizstāvētu Latvijas neatkarību kaut vai [[Baltijas Antante]]s ietvaros. 1939. gada oktobrī PSRS spiediena dēļ noslēgts [[Savstarpējās palīdzības pakts starp Latviju un PSRS]], kas ļāva padomju karaspēkam izvietot militārās bāzes Latvijas teritorijā. Tās izvietoja pārsvarā gar Kurzemes rietumu daļu, lai bloķētu palīdzības piegādi Latvijai.<ref>{{Tīmekļa atsauce |url=http://omip.lv/files/lvp/25%20karte.jpg |title=Padomju Savienības militārās bāzes Baltijā 1939 — 1940 |access-date={{dat|2016|01|03||bez}} |archiveurl=https://web.archive.org/web/20160305001803/http://omip.lv/files/lvp/25%20karte.jpg |archivedate={{dat|2016|03|05||bez}} }}</ref> Pretošanās šādā izolētā situācijā būtu neiespējama bez palīdzības no ārzemēm. Pēc PSRS valdības iesniegtā ultimāta saņemšanas 1940. gada 16. jūnijā, Ulmanis izvēlējās kapitulēt. Savā radiorunā 17. jūnija vakarā Ulmanis uzsvēra, ka PSRS karaspēks Latvijā ienāk ar valdības piekrišanu. Viņš atkārtoja daudzkārt lietotās standarta frāzes par draudzīgajām attiecībām ar PSRS, kas latviešu tautu līdz pat pēdējam brīdim tā arī atstāja pilnīgā neziņā, kas īstenībā notiek.<ref>Juris Paiders [http://nra.lv/izklaide/p-s-kultura/43094-vienpuseja-cenzuras-vesture-raksta-pilna-versija.htm Vienpusēja cenzūras vēsture] — nra.lv 10.03.2011.</ref> Pastāv uzskats, ka Ulmanim šķita, ka viņš spēs saglabāt savu amatu arī padomju militārās okupācijas apstākļos. Taču, kā apliecina notikumu gaita, viņš nepārzināja komunistus un komunistu politisko domāšanu. Dažu nedēļu laikā Latvijas neatkarība tika pilnībā iznīcināta, notika neleģitīmas [[Tautas Saeimas vēlēšanas]], 21. jūlijā pasludināta [[Latvijas PSR]] ko 5. augustā oficiāli anektēja PSRS.

== Otrais pasaules karš ==

=== Padomju okupācija ===
{{Pamatraksts|Latvijas okupācija (1940)}}
[[Attēls:MolotovRibbentropStalin.jpg|200px|thumb|Molotovs paraksta draudzības un robežu demarkācijas līgumu starp Vāciju un Padomju Savienību. Aiz viņa stāv Ribentrops un Staļins]]
1940. gada 17. jūnijā [[Padomju Savienība|PSRS]] karaspēks, izmantojot [[Molotova—Ribentropa pakts|Molotova—Ribentropa pakta]] slepenajos protokolos paredzētos nosacījumus, iegāja Latvijas teritorijā. Līdz ar to PSRS bija pārkāpusi ar Latviju parakstītos starpvalstu līgumus, tostarp [[Latvijas—Krievijas miera līgums|Latvijas—Krievijas 1920. gada miera līgumu]] un [[Latvijas—Krievijas neuzbrukšanas līgums|Latvijas—Krievijas 1932. gada neuzbrukšanas līgumu]]. Mūsdienās notiek politiskas diskusijas starp Latviju (kopā ar citām [[Baltijas valstis|Baltijas valstīm]]) un [[Krievija|Krieviju]] par šo faktu juridisko traktējumu.

Pēc dažām dienām, 20. jūnijā, pēc PSRS prasībām tika izveidota propadomju režīma [[marionešu valdība]] profesora [[Augusts Kirhenšteins|Augusta Kirhenšteina]] vadībā. Viens no pirmajiem šīs valdības darbiem bija pastāvējušo sabiedrisko un politisko organizāciju aizliegšana un likvidēšana. Netika skartas tikai dažas komunistu organizācijas.{{Nepieciešama atsauce}}

Saskaņā ar Maskavā 4. jūlijā pieņemto lēmumu, 14. un 15. jūlijā notika t.s. [[Tautas Saeima]]s vēlēšanas. Pie vēlēšanām tika pielaists tikai varas iestāžu izveidotais un vienīgi atļautais [[Darba tautas bloks]]. Vēlēšanu norisi kontrolēja Maskavas sūtnis [[Andrejs Višinskis]]. [[Atis Ķeniņš]] mēģināja [[Tautas Saeimas vēlēšanas|„Tautas saeimas” vēlēšanām]] pieteikt alternatīvu Demokrātiskā bloka sarakstu, par ko viņu apcietināja un tiesāja pēc [[KPFSR]] Kriminālkodeksa 58-14,10. panta par labējo partiju organizēšanu Saeimas vēlēšanās, aģitēšanu un pilsoņu parakstu vākšanu. 5. augustā — PSRS Augstākās padomes sēde Maskavā formāli apmierināja Latvijas Tautas Saeimas delegācijas „lūgumu” uzņemt Latviju „brālīgajā PSRS tautu saimē”. Savienības Līgums tomēr noslēgts netika.

Vēl pirms Latvijas pievienošanas PSRS, padomju varas iestādes izvērsa plašu terora kampaņu. Tika arestēti, pratināti un izvesti uz [[Krievija|Krieviju]] daudzi Latvijas sabiedrības elites pārstāvji, ieskaitot Kārli Ulmani. Daudzi bijušie Latvijas valdības ministri tika sodīti ar nāvi — [[Ludvigs Adamovičs]], [[Jūlijs Auškāps]], [[Hugo Celmiņš]], [[Vilis Gulbis]], [[Jānis Kauliņš]], [[Gotfrīds Mīlbergs]], [[Marģers Skujenieks]] un citi. Plaša [[1941. gada jūnija deportācijas Latvijā|deportācija]] tika veikta [[1941]]. gada 14. jūnijā, kad, lielākoties uz Krievijas austrumu apgabaliem, tika izvesti vairāk nekā 15 000 Latvijas pilsoņu.<ref>[http://www.lvarhivs.gov.lv/dep1941/gram1.php?param=0 „Aizvestie — 1941. gada 14. jūnijs”] — Nordik, Rīga 2007. {{ISBN|9984675556}}</ref>

Dažu mēnešu laikā tautas saimniecībā pastiprinājās krīze. Tā jau 23. jūlijā tika ieviesta preču normēšana, bet 25. novembrī lata vietā apgrozībā tika ieviests padomju rublis attiecībā 1:1, lai gan vēl īsi pirms PSRS iebrukuma šī attiecība bija 1 lats = 10 rubļu.<ref>Mūsu Tēvijas Sargs, Bada un utu paradīze, 12.lpp, 1933. maija numurs</ref> Arī rūpniecības uzņēmumi tika pārveidoti atbilstoši PSRS modelim — konkurences un peļņas vietā par galveno darba motivējošo līdzekli tagad kļuva sociālistiskā sacensība. Tika uzsākta arī agrārā reforma — zemes pārdale par labu bezzemniekiem un sīkgruntniekiem. Zemnieku saimniecību likvidēšana un piespiedu [[kolektivizācija]], t.i., pāreja uz [[Kolhozs|kolhozu]] sistēmu sākās tikai pēc kara.<ref>Antonijs Zunda [http://lpra.vip.lv/lielvaru.htm Zem politisko lielvaru riteņiem] — Latvijas vēstnesis (10.03., 17.03., 23.03.,30.03.2005.)</ref>

=== Nacistiskā okupācija ===
{{Pamatraksts|Latvijas vācu okupācija (1941—1945)}}
[[Attēls:Latvijas_ģenerālapgabals_1942._gadā.jpg|thumb|200px|Latvijas (''Lettland'') ģenerālapgabals ar vāciskajiem vietvārdiem (1942)]]
[[Attēls:Bundesarchiv_Bild_146-1970-043-42,_Lettland-Riga,_Ankunft_von_Hinrich_Lohse_mit_Offizieren_am_Bahnhof.jpg|thumb|200x200px|[[Hinrihs Loze]] [[Rīga|Rīgā]] Centrālajā dzelzceļa stacijā]]
[[Otrais pasaules karš|Otrā pasaules kara]] darbība Latvijā sākās 1941. gada 22. jūnijā ar [[Luftwaffe|Vācijas kara aviācijas]] uzlidojumiem Liepājas, Jelgavas un Ventspils kara lidlaukiem un ostām, bet pilnīgu [[Latvijas okupācijas hronoloģija 1941. gadā|Latvijas okupāciju]] Vācijas armija pabeidza 8. jūlijā. Iekaroto teritoriju pārvaldei [[Trešais reihs]] izveidoja sazarotu pārvaldes struktūru. Tās galvgalī bija Okupēto austrumu apgabalu ministrija (''[[Vācu valoda|vāciski]]: Reichministerium für die besetzten Ostgebiete'') [[Reihsleiters|reihsleitera]] [[Alfrēds Rozenbergs|Alfrēda Rozenberga]] vadībā. Latvija, līdz ar pārējām Baltijas valstīm, [[Baltkrievija|Baltkrieviju]] un [[Polija]]s austrumu daļu tika iekļautas vienā no šīs ministrijas struktūrvienībām — reihskomisariatā [[Ostlande]] (''[[Vācu valoda|vāciski]]: Reichskommissariat Ostland''), kuru pārvaldīja reihskomisārs [[Hinrihs Loze]] (''Hinrich Lohse''). Okupētajām valstīm tika piešķirts ģenerālapgabalu (''[[Vācu valoda|vāciski]]: Generalbezirk'') statuss. Saskaņā ar šo shēmu [[Latvijas ģenerālapgabals|Latvijas ģenerālapgabalu]] pārvaldīja ģenerālkomisārs [[Oto Heinrihs Drekslers]]. Tas dalījās vēl sīkākās struktūrvienībās — novadu komisariātos, kuri tālāk sadalījās apriņķos un pagastos. Vācu pārvaldes un represīvās iestādes noteica praktiski visus Latvijas dzīves būtiskos jautājumus, lai gan civilās pārvaldes struktūras zemākajos līmeņos tika pieļauta arī Latvijas vietējo iedzīvotāju iesaistīšana.

1943. gada sākumā, saasinoties stāvoklim frontē, tika dibināts [[Latviešu leģions|Latviešu SS brīvprātīgo leģions]], kurā, pretēji nosaukumam, karotājus mobilizēja. Mobilizāciju atviegloja pirms kara veiktās PSRS represijas pret iedzīvotājiem. Par leģiona ģenerālinspektoru tika iecelts ģenerālis [[Rūdolfs Bangerskis]], viņam nebija tiesību leģionam dot tiešas pavēles — tā bija vācu komandieru prerogatīva.

Latvijā vācu okupācijas laikā tika izveidota plaša represīvā sistēma, kas tika izvērsta jau no pirmajām okupācijas dienām. Galveno lomu šajā jomā spēlēja vācu Drošības policija un Drošības dienests. Tika iesākta [[geto]], [[Koncentrācijas nometne|koncentrācijas nometņu]] un [[Cietums|cietumu]] sistēmas izveidošana. Latvijas pilsoņi — [[ebreji]], kuri šeit dzīvoja daudzus gadsimtus, tika gandrīz pilnīgi iznīcināti. Šajos noziegumos piedalījās arī latviešu daļas, no kurām lielākā bija tā saucamā [[Arāja komanda]].

Saimnieciskās politikas jomā Vācija bija ieinteresēta maksimālā okupēto zemju ekspluatācijā, it īpaši to valstu, kas atradās frontes tuvumā, ar mērķi pēc iespējas operatīvāk un lētāk nodrošināt karojošo armiju vajadzības. Ekspluatēta tika arī Latvija. Tādēļ okupācijas sākumā vācieši nedomāja novērst PSRS ekspropriācijas un nacionalizācijas sekas. Tieši otrādi, Latvijā sagrābtie īpašumi tika uzskatīti par reiha kara laupījumu un tika izmantoti tā militāro mērķu interesēs. Tādēļ par Latvijas tautsaimniecības attīstību vācu okupācijas laikā grūti runāt. Tikai vēlāk, redzot, ka valsts īpašumi tiek apsaimniekoti neefektīvi, okupācijas pārvaldes iestādes 1943. gada sākumā izšķīrās par daļas nelielo uzņēmumu privatizāciju.

1944. gada 17. martā 200 prominenti Latvijas pilsoņi parakstīja [[Latvijas Centrālā padome|Latvijas Centrālās Padomes]] (LCP)
[[Latvijas Centrālās padomes memorands|memorandu]], prasot atjaunot Latvijas Republikas suverenitāti.<ref>[http://www.historia.lv/dokumenti/latvijas-centralas-padomes-memorands-1731944-riga Latvijas Centrālās Padomes memorands] {{Webarchive|url=https://web.archive.org/web/20160414113601/http://www.historia.lv/dokumenti/latvijas-centralas-padomes-memorands-1731944-riga |date={{dat|2016|04|14||bez}} }} 1944. gada 17. marts</ref> 1944. gada 8. septembrī LCP Rīgā pieņēma «[[Deklarācija par Latvijas valsts atjaunošanu|Deklarāciju par Latvijas valsts atjaunošanu]]» kura deva pamatu [[Latvijas nacionālie partizāni|nacionālo partizānu]] kustībai. Vācu okupācijas noslēgumā, kad no 1944. gada jūlija līdz 1945. gada maijam Latvijas teritorijā atkal norisinājās smagas [[Latvijas okupācijas hronoloģija (1944—1945)|kaujas starp divu lielvalstu armijām]], par Latvijas neatkarību pastāvēja ģenerāļa [[Jānis Kurelis|Jāņa Kureļa]] grupa. Trešā reiha vadība sāka solīt zināmu autonomiju Latvijai piešķirt tikai pēc kara. Pēdējais solis šajā virzienā bija Latvijas Nacionālās padomes sasaukšana [[Potsdama|Potsdamā]] 1945. gada 20. februārī, kura ievēlēja [[Latvijas Nacionālā komiteja|Latvijas Nacionālo komiteju]] (LNK), par kuras vadītāju iecēla leģiona ģenerālinspektoru Rūdolfu Bangerski. LNK praktiskā loma aprobežojās galvenokārt ar palīdzības sniegšanu bēgļiem.

== Latvijas PSR ==
{{Pamatraksts|Latvijas PSR}}
[[Attēls:Flag_of_Latvian_SSR.svg|thumb|200px|[[Latvijas PSR karogs]]]]
[[Attēls:Berklavs_un_Pelše.jpg|thumb|200px|[[Eduards Berklavs]] (pa kreisi) un [[Arvīds Pelše]] (pa labi)]]
Drīz pēc Vācijas kapitulēšanas 1945. gada 9. maijā visa Latvijas teritorija nokļuva PSRS kontrolē, kas ilga līdz valsts neatkarības atjaunošanai 1990. gada 4. maijā. Mūsdienās Latvijas historiogrāfijā šo periodu sauc par atkārtoto padomju okupāciju. Tas tā ir atzīts arī ASV un Rietumeiropā, lai gan [[Krievija]] pret šādu traktējumu iebilst.

Pēc [[Latvijas okupācijas hronoloģija (1944—1945)|Sarkanās armijas atkārtotā iebrukuma]] vairāki tūkstoši latviešu uzsāka bruņotu pretošanos okupācijas varai. [[Latvijas nacionālie partizāni|Nacionālo partizānu]] cīņas ilga līdz 1959. gadam, bet pēdējais mežabrālis [[Jānis Pīnups]] legalizējās tikai 1995. gadā.

Tūlīt pēc kara sākās Latvijas administratīvi teritoriālā pārveide, to pielāgojot PSRS pastāvošajai sistēmai un izveidojot ciemu padomes pagastu vietā un rajonus apriņķu vietā. Zemniekus piespieda stāties [[Kolhozs|kolhozos]]. Padomju varai nepatīkamas informācijas izplatīšanās ierobežošanai 1947. gadā tika ieslēgti [[Radiotraucētājs|radiotraucētāji]], kuri neļāva klausīties ārzemju radiostacijas.<ref>Ilgonis Upmalis, Ēriks Tiglass, Edmundss Stankēvičs [https://latvianhistory.com/2013/03/18/shortwavejamming/ Shortwave radio jamming in Soviet Latvia] {{Webarchive|url=https://web.archive.org/web/20171008162504/https://latvianhistory.com/2013/03/18/shortwavejamming/ |date={{dat|2017|10|08||bez}} }} „Latvija padomju militāristu varā 1939 — 1999”. — Latvijas okupācijas izpētes biedrība, Rīga 2011. {{ISBN|9984493024}}</ref> Tomēr, lai parādītu sociālisma rūpes par latviešu kultūru, dāsni tika atbalstīti [[Dziesmusvētki]]. 1948. gadā pirmoreiz svētkos piedalījās arī deju kolektīvi. Visās dzīves jomās galvenā loma bija [[Latvijas Komunistiskā partija|Latvijas Komunistiskajai partijai]] un tajā pēc „demokrātiskā centrālisma” principa vara bija koncentrēta augstākajā institūcijā — Centrālajā komitejā (LKP CK). Taču arī tās patstāvība bija ierobežota, svarīgākos lēmumus pieņēma PSKP CK funkcionāri Maskavā, faktiski [[PSKP CK politbirojs]].

Netiekot galā ar pretošanās kustību, padomju režīms tūlīt pēc kara un arī tālākajos gados izvērsa masveida represijas. [[1949. gada marta deportācijas|1949. gada marta deportācijās]] uz Sibīriju izsūtīja 42 133 Latvijas iedzīvotāju. Pēc dažādu ekspertu vērtējuma kopējais padomju režīma politiski represēto Latvijas iedzīvotāju skaits no 1940. līdz 1953. gadam lēšams 140 000 — 190 000 cilvēku robežās, vai pat vairāk, līdz 240 000.<ref>Daina Bleiere, Ilgvars Butulis, Antonijs Zunda, Aivars Stranga, Inesis Feldmanis „Latvijas vēsture — 20. gadsimts”. — Jumava, Rīga 2005. (304.lpp.) ISBN|9984058654</ref>

Tautsaimniecībā tika ieviesta [[Centralizētā plānošana|centralizētās plānošanas ekonomika]], kuras pamatā bija centralizēti piecgadu plāni, sadalīti gada plānos, kuru izpilde bija obligāta. Plānos tika izmantotas daudzas Latvijas priekšrocības — attīstīta infrastruktūra, vēl kopš 19. gadsimta plaša rūpnieciskā bāze, ērtas ostas, kvalificēts darbaspēks. Tādēļ padomju plāni Latvijā paredzēja paātrinātu rūpniecības attīstību. Tiesa, vēl pirmā padomju okupācijas gada politisko represiju laikā, kara gados un represiju turpinājumā pēc kara, liela daļa speciālistu dažādās jomās bija zaudēti. Daļa no viņiem, lai izvairītos no represijām, devās emigrācijā uz Rietumvalstīm. Tādēļ, kā arī Latvijas nelielā iedzīvotāju dabiskā pieauguma dēļ, vietējā darbaspēka un speciālistu skaits bija neatbilstošs ambiciozajiem rūpniecības attīstības plāniem. Lai tos mēģinātu aizvietot un turpmāk attīstītu ekonomiku, PSRS un arī vietējā vadība veicināja masveida darbaspēka ieplūšanu no citām republikām, it īpaši no Krievijas un [[Baltkrievija]]s. Iebraucējiem bija priekšroka dzīvokļu iegūšanā. Pie Latvijas iedzīvotājiem tika pieskaitīti visi padomju armijā un flotē šeit dienošie karavīri un tie, tāpat kā pamatiedzīvotāji, pat piedalījās vienpartejiskajās vēlēšanās. Maskavai paklausīgā LPSR valdība, it īpaši pēc [[Nacionālkomunisti|nacionālkomunistu]] ([[Eduards Berklavs]], [[Pauls Dzērve]], [[Voldemārs Kalpiņš]], [[Indriķis Pinksis]], [[Vilis Krūmiņš]] u.c.) pretdarbības sagraušanas piecdesmito gadu beigās, patstāvīgi aicināja un pat mērķtiecīgi vervēja darbaspēku, kas tika atspoguļots [[17 latviešu komunistu vēstule|17 latviešu komunistu vēstulē]] uc.<ref>Viesturs Zembergs [http://www.lituanus.org/1980_4/80_4_10.htm DEMOGRAPHY AND RUSSIFICATION IN THE BALTIC STATES: THE CASE OF LATVIA] {{Webarchive|url=https://web.archive.org/web/20080720183815/http://www.lituanus.org/1980_4/80_4_10.htm |date={{dat|2008|07|20||bez}} }} — Lithuanian quartelerly journal of arts and sciences No. 4, 1980.</ref> [[Hruščova atkusnis|Hruščova atkušņa]] laikā aizliedza svinēt Līgo svētkus. Bija aizliegts svinēt Ziemassvētkus utt. Attiecīgi notika mācību grāmatu pārrakstīšana un izglītības sistēmas veidošana.

Maskavas funkcionāri neuzticējās vietējiem iedzīvotājiem, stingri kontrolējot un ierobežojot to iespējas izvirzīties augstākos valsts vai tautsaimniecības amatos. Valdošajos amatos tika iecelti krievi vai Krievijas latvieši, kuri bija daļēji pārkrievojušies, tāpēc lietvedība tika veikta krieviski vai labākā gadījumā dublēta. Pat Maskavai uzticīgais LPSR LKP CK pirmais sekretārs [[Jānis Kalnbērziņš]] 1953. gadā atzina, ka LPSR vadošos amatos vairākums cilvēku neprot latviešu valodu un slikti pazīst vietējos apstākļus.<ref>Eduards Berklavs [http://eraksti.lv/darbi/zinat_un_neaizmirst.html „Zināt un neaizmirst”] — Preses Nams, Rīga 1998. {{ISBN|9984002705}} (74. lpp.)</ref> Darbojās masu informācijas līdzekļu cenzūra. Tika arī aizliegta periodika un grāmatas, kas bija izdotas pirms 1940. gada.

Ārēji starpnacionālās nesaskaņas vai konflikti visā PSRS laikā bija samērā reta parādība, taču tikai tādēļ ka tos slāpēja represīvā sistēma. Valsts Drošības Komiteja fiksēja visus ticīgos un citādi domājošos. Notika pat to cilvēku dzenāšana, kuri nolika svecītes pie Latvijas Brīvības cīņās kritušo karavīru kapiem.

Latvijas tautsaimniecība, īstenojot PSRS pieņemto [[industrializācija]]s un lauksaimniecības [[Kolektivizācija PSRS|kolektivizācijas]] politiku, līdz sešdesmito gadu beigām, lai arī pretrunīgi, salīdzinot ar citām PSRS republikām, samērā veiksmīgi attīstījās, tomēr atpalicība no Rietumvalstīm pieauga, it īpaši, runājot par Latvijas attīstības kvalitāti (apkārtējās vides aizsardzība, dzīves kvalitāte u.c.).<ref>Arvīds Ulme [http://www.ir.lv:889/blogi/politika/meklejot-atmodas-laika-kino-un-videomaterialus Meklējot Atmodas laika kino un videomateriālus]{{Novecojusi saite}} — Ir 08.01.2014.</ref> Lai cilvēki nevarētu novērtēt reālo stāvokli tika slāpētas rietumu radiostacijas.

Laika posmā no 1961. līdz 1979. gadam tika uzcelti [[Pļaviņu HES]], [[Rīgas HES]] un [[Ķeguma HES|Ķeguma HES-2]], kas joprojām darbojas, ir videi draudzīgi, un nodrošina vairāk nekā pusi no Latvijas elektroenerģijas pieprasījuma.<ref>{{Tīmekļa atsauce|url=https://www.latvenergo.lv/lat/par_mums/razosana/hes/|title=HES|website=www.latvenergo.lv|access-date=2018-10-14|archiveurl=https://web.archive.org/web/20170813045947/http://www.latvenergo.lv/lat/par_mums/razosana/hes|archivedate=2017-08-13}}</ref>

Taču septiņdesmitajos un it īpaši astoņdesmitajos gados arvien skaidrāk sāka izpausties ekonomikas stagnācijas pazīmes, saimnieciskajā apritē palielinājās deficīts gan izejvielu, gan starpnozaru produkcijas, gan arī gala produktu, tai skaitā plaša patēriņa preču jomā, kritās iedzīvotāju dzīves līmenis.<ref>{{Tīmekļa atsauce |url=http://hohma.focus.lv/show/2139/20-fotografijas-no-tirdzniecibas-padomju-savieniba |title=20 fotogrāfijas no tirdzniecības Padomju Savienībā! |access-date={{dat|2016|01|20||bez}} |archiveurl=https://web.archive.org/web/20160421090746/http://hohma.focus.lv/show/2139/20-fotografijas-no-tirdzniecibas-padomju-savieniba |archivedate={{dat|2016|04|21||bez}} }}</ref> Bija aizliegts prasīt latviešu valodas zināšanas medicīnas, izglītības un apkalpojošās sfēras darbiniekiem. Tomēr neskatoties iedzīvotāju pieaugošo neapmierinātību ar ekonomiskajām un sociālajām problēmām, PSRS un līdz ar to arī [[Latvijas PSR]] un citu padomju republiku vadības vilcinājās ar reformu uzsākšanu. Parādās preču iegādes taloni.

Nākot pie varas jaunai PSKP ideologu un politiķu paaudzei [[Mihails Gorbačovs|Mihaila Gorbačova]] vadībā, daļējas reformas gan tika uzsāktas. To būtību atspoguļoja tādi jēdzieni, kā [[Glasnostj]] (Atklātība) un [[Perestroika]] ([[Pārbūve]]). Reformas bij domātas PSRS ekonomikas uzlabošanai palielinot uzņēmumu patstāvību un pieļaujot privātu uzņēmumu („kooperatīvu”) rašanos, kas bija pirmie kapitālisma iedīgļi PSRS ekonomikā. Tomēr tās nebija virzītas uz principiālo sociālistiskās plānsaimniecības sistēmas nomaiņu.

== Neatkarības atjaunošanas periods ==
{{Pamatraksts|Dziesmotā revolūcija}}
Latvijas neatkarības atgūšanu veicināja virkne apstākļu un notikumu PSRS un Latvijā astoņdesmito gadu otrajā pusē. To loģiskā ķēde aizsākās līdz ar [[Mihails Gorbačovs|M. Gorbačova]] veiktajām reformām pēc viņa kļūšanas par PSKP ģenerālsekretāru 1985. gada aprīlī. Jau pašā šīs politikas īstenošanas sākumā, tā vērsās pret paša M. Gorbačova politisko nostāju citās jomās — PSRS un sociālisma sistēmas saglabāšanu, kaut arī liberalizētā veidā (sociālisms ar cilvēka seju). Tā 1986. gada septembrī PSRS un ASV sabiedrisko pārstāvju [[Čatokvas konference|Čatokvas konferencē]] [[Jūrmala|Jūrmalā]], ASV pārstāvji atklāti paziņoja, ka tās nekad nav atzinušas un neatzīst 1940. gadā notikušo Latvijas inkorporāciju PSRS sastāvā.

=== Sabiedrisko kustību veidošanās ===
[[Attēls:Helsinki-86_14061987.jpg|thumb|200px|Cilvēktiesību aizstāvības grupas „[[Helsinki-86]]” gājiens ziedu nolikšanai pie Brīvības pieminekļa Rīgā 1987. gada 14. jūnijā]]
Agrāk stingri aizliegti pasākumi Latvijā sāka noritēt viens pēc otra. Tā, 1986. gadā tika izveidota cilvēktiesību aizstāvības grupa „[[Helsinki-86]]”. Šī grupa 1987. gada 14. jūnijā — 1941. gada deportāciju gadadienā, noorganizēja ziedu nolikšanu pie [[Brīvības piemineklis|Brīvības pieminekļa]]. Tā paša gada 23. augustā arī pie Brīvības pieminekļa notika protesta mītiņš sakarā ar Molotova — Ribentropa pakta parakstīšanas gadadienu. Drīz tika atļauta publiska [[Jāņi|Jāņu]] svinēšana.<ref>[https://m.likumi.lv/doc.php?id=72608&version_date=03.10.1990 Latvijas republikas likums „Par svētku un atceres dienām”] — Likumi.lv</ref>

Zīmīgs notikums bija arī [[Latvijas Rakstnieku savienība]]s valdes paplašinātais plēnums 1988. gada 1. — 2. jūnijā, kur pirmo reizi tika atklāti izteikti apgalvojumi, ka sakarā ar nekontrolēto imigrāciju, [[latviešu valoda]]s ierobežošanu, apkārtējās vides piesārņošanu, deformēto rūpniecības attīstību un citiem iemesliem Latvijas demogrāfiskā situācija kļuvusi dramatiska. Lielu rezonansi izraisīja pazīstamā politiskā komentētāja [[Mavriks Vulfsons|Mavrika Vulfsona]] paziņojums, ka Latvijā 1940. gadā notikusi nevis sociālistiskā revolūcija, kā to traktēja oficiālā vēsture, bet gan neatkarīgas valsts okupācija no PSRS puses. Dažus mēnešus vēlāk — 1988. gada 8. — 9. oktobrī tika nodibināta [[Latvijas Tautas fronte]] (LTF), kas kļuva par noteicošo politisko spēku Latvijā, kurš saliedēja lielāko sabiedrības daļu neatkarības atgūšanai. Par LTF pirmo priekšsēdētāju tika ievēlēts žurnālists [[Dainis Īvāns]]. Kā opozīcija LTF, 1989. gada 7. janvārī tika nodibināta [[Internacionālā Darbaļaužu fronte]] (Interfronte), kas iestājās par Latvijas attīstību PSRS sastāvā, kā arī par sociālisma saglabāšanu un nostiprināšanu. Par Interfrontes vadītājiem kļuva [[Igors Lopatins]] un [[Anatolijs Aleksejevs]]. Politiskie spēki, kuri iestājās par Latvijas neatkarības atjaunošanu, nebija monolīti — līdztekus LTF izveidojās arī [[Latvijas Nacionālās neatkarības kustība]] (LNNK), savu darbību turpināja arī „Helsinki-86”, 1989. gada decembrī sāka veidoties [[Latvijas Republikas Pilsoņu Kongress|Pilsoņu kongress]] u. c.

50 gadus pēc [[Molotova—Rībentropa pakts|Molotova — Rībentropa pakta]] parakstīšanas 1989. gada 23. augustā notika [[Baltijas ceļš|Baltijas ceļa]] akcija, ko organizēja LTF kopā ar Igaunijas Tautas fronti un Lietuvas kustību „[[Sajūdis]]”. Apmēram 2 miljoni cilvēku sadevušies rokās veidoja gandrīz 600 km garu dzīvo ķēdi, kas savienoja Baltijas valstu galvaspilsētas.

=== Neatkarības deklarācijas pieņemšana ===
{{Pamatraksts|Par Latvijas Republikas neatkarības atjaunošanu}}
Pēc politisko partiju, sabiedrisko organizāciju un kustību politiskās noslāņošanās dalīšanās notika arī LPSR Augstākajā padomē. Tās sēdē 1989. gada 27. jūlijā šī šķelšanās vēl neizpaudās un samērā vienprātīgi tika pieņemts likumprojekts ''Par Latvijas PSR ekonomisko patstāvību''. Taču [[LPSR Augstākās Padomes vēlēšanas 1990. gadā|1990. gada marta un aprīļa vēlēšanās]], kurās piedalījās 81,3% no balsstiesīgajiem, ievēlētajā Augstākajā padomē jau bija izveidojušās divas politisko partiju grupas. Viena iestājās par Latvijas neatkarību un tirgus reformām, apvienojoties ap LTF frakciju (134 deputāti no 201), bet otra grupa, kurā galveno lomu spēlēja „[[Līdztiesība (frakcija)|Līdztiesība]]” (57 deputāti), iestājās par [[Sociālisms|sociālismu]] un dalību PSRS. 1990. gada aprīlī šķelšanās notika arī Latvijas komunistiskajā partijā un tā sadalījās divās daļās. Lielākā daļa palika [[Padomju Savienības Komunistiskā partija|PSKP]] sastāvā, un par tās pirmo sekretāru ievēlēja [[Alfrēds Rubiks|Alfrēdu Rubiku]], bet otra daļa pārtapa par [[Latvijas Neatkarīgā komunistiskā partija|Latvijas Neatkarīgo komunistisko partiju]] (nacionālkomunisti), un par tās vadītāju kļuva [[Ivars Ķezbers]].

Augstākās Padomes pirmajā sesijā 1990. gada 4. maijā notika LTF frakcijas ierosinātais balsojums par [[Deklarācijas "Par Latvijas Republikas neatkarības atjaunošanu" pieņemšana|deklarācijas par Latvijas Republikas neatkarības atjaunošanu]] pieņemšanu. Lai likumdevēji deklarāciju atbalstītu, bija nepieciešams 2/3 no deputātu skaita atbalsts jeb 132 balsis. Balsošanā „Līdztiesība” un tās sabiedrotie nepiedalījās, jo bija atstājusi sēžu zāli. Par Deklarāciju nobalsoja 138 deputāti, 1 atturējās un tā tika pieņemta. Kaut arī Neatkarības deklarācijas pieņemšana vēl nenozīmēja, ka Latvijas Republika tiešām ir neatkarīga, tomēr līdz ar to sākās valsts atjaunošanas periods. Jau 14. maijā M. Gorbačovs parakstīja dekrētu, kurā Latvijas, tāpat kā [[Igaunija]]s un [[Lietuva]]s deklarācijas tika pasludinātas par neatbilstošām [[PSRS Konstitūcija]]i un citiem PSRS likumiem. Līdz ar to arvien vairāk saasinājās politisko spēku ''par'' un ''pret'' Latvijas neatkarību konfrontācija.

=== Reformu sākums ===
Dažas dienas pēc Neatkarības deklarācijas pieņemšanas — 1990. gada 7. maijā, — Augstākā padomes sēdē par Ministru prezidentu ievēlēja vienu no LTF līderiem — [[Ivars Godmanis|Ivaru Godmani]] un uzdeva viņam sastādīt valdību. Šajā sēdē I.Godmanis izklāstīja arī savu redzējumu par galvenajiem jaunās valdības darbības mērķiem un virzieniem. Tie bija: attiecību noregulēšana ar [[Krievijas PFSR]], sadarbība ar [[Baltijas valstis|Baltijas valstīm]] un citām bijušās PSRS republikām, republikas īpašuma saglabāšana, tirgus ekonomikas attīstīšana u.c. Šīs I. Godmaņa tēzes kļuva par pamatu jaunizveidotās valdības politikai vairāku nākamo gadu laikā.<ref>[http://www.saeima.lv/steno/AP_steno/1990/st_900507.htm 1990. gada 7. maija Saeimas rīta sēdes stenogramma]</ref>

Jāatzīmē, ka ne visi I.Godmaņa valdības sākotnēji plāni īstenojās dzīvē. Tā Latvijas "[[finlandizācija]]s" modelis, ko I. Godmanis bija piedāvājis, praksē nerealizējās. Tā vietā arvien ciešāka politiskā un ekonomiskā sadarbība izvērsās starp Baltijas valstīm, kā arī ar Rietumvalstīm, it īpaši [[Skandināvija|Skandināviju]].<ref>[http://www.likumi.lv/doc.php?id=59929&rel_doc=on Igaunijas Republikas, Latvijas Republikas Un Lietuvas Republikas Nolīgums Par Brīvo Tirdzniecību]</ref> Tāpat neveiksmīgs izrādījās decentralizētais [[privatizācija]]s modelis, kad atbildība par valsts un pašvaldību īpašuma privatizāciju tika uzticēta nozaru ministrijām un pašvaldībām. Uz vairākiem gadiem tika aizkavēta privatizācija, bet valsts mēģinājumi dažādiem līdzekļiem atbalstīt krīzē nonākušos uzņēmumus, nedeva cerētos rezultātus. Joprojām saglabājoties faktiskai ekonomiskai atkarībai no PSRS, Latvijas Republikā turpināja pasliktināties vispārējā ekonomiskā situācija, kritās arī iedzīvotāju dzīves līmenis.

1990. gada otrajā pusē Latvijā tika uzsāktas ekonomiskās reformas. Kā viens no pirmajiem stratēģisku reformu pasākumiem bija agrārā reforma, ko ievadīja LR Augstākās padomes lēmums „Par agrāro reformu Latvijas Republikā”.<ref>[http://www.likumi.lv/doc.php?id=76206 Par agrāro reformu Latvijas Republikā]</ref> Drīz pēc tam (1990. gada 31. jūlijā) tika pieņemts Augstākās padomes lēmums par neatkarīgas [[Latvijas Banka]]s izveidošanu, bet 1990. gada 3. augustā tika pieņemts lēmums par valdības tautsaimniecības attīstības programmu. Tomēr līdz pat 1992. gada pavasarim, kad joprojām apgrozībā vēl bija PSRS naudas vienība [[rublis]], valstī saglabājās ļoti augsta [[inflācija]].

=== Barikāžu laiks ===
{{Pamatraksts|Barikāžu laiks|1991. gada 3. marta aptauja}}
[[Attēls:Riga_barricade_1991.jpg|thumb|200px|[[Barikāžu laiks|Barikādes Rīgā]], kas neļāva Padomju karaspēkam tikt līdz [[Saeima]]i, 1991. gada jūlijs]]
1991. gada janvārī notika mēģinājums militāri atjaunot PSRS jurisdikciju neatkarību pasludinājušajās Baltijas valstīs. 1. janvārī [[Rīgas OMON|OMON]] specvienība ieņēma Preses namu un pārtrauca Latvijas neatkarību atbalstošo izdevumu drukāšanu, 7. janvārī PSRS Aizsardzības ministrs izdeva pavēli nosūtīt uz Baltiju desanta karaspēka vienības. [[Interfronte]] pieprasīja Ivara Godmaņa valdības atkāpšanos, Tautas fronte izsludināja Vislatvijas manifestāciju valdības atbalstam 13. janvārī. Pēc PSRS karaspēka uzbrukuma [[Viļņa]]s Televīzijas torņa aizstāvjiem 1991. gada 13. janvārī Latvijas Republikas Augstākā Padome pieņēma lēmumu „Par Latvijas Republikas Augstākās Padomes aizsardzības štāba izveidošanu” un Latvijā sākās [[Barikāžu laiks]]. Vecrīgā un citviet tika uzceltas barikādes pārvaldes un telekomunikāciju iestāžu aizsardzībai. 14. janvārī OMON iebruka Vecmīlgrāvja milicijas nodaļā, 15. janvārī Minskas IeM augstākās skolas Rīgas filiālē, bet 20. janvārī ieņēma Iekšlietu ministrijas ēku. Aizstāvot to, divi milicijas darbinieki gāja bojā, vairāki ministrijas darbinieki tika ievainoti, gāja bojā arī divi kinooperatori un viens garāmgājējs.

Barikāžu laiks deva spēcīgu impulsu Latvijas iedzīvotāju apņēmībai panākt valsts neatkarības pilnīgu atjaunošanu. [[1991. gada 3. marta aptauja|1991. gada 3. marta aptaujā]] piedalījās 87,6% Latvijas balsstiesīgo iedzīvotāju, no kuriem par demokrātisku un valstiski neatkarīgu Latvijas Republiku nobalsoja 73,7% , bet pret 24,7% iedzīvotāju. Tādējādi 1991. gada 18. martā Dānijas valdība parakstīja protokolu par sadarbību starp Dānijas Karalisti un Latvijas Republiku, kurā apstiprināja Latvijas atzīšanu par neatkarīgu valsti, pagaidām gan neatjaunojot oficiālas diplomātiskās attiecības<ref>[http://www.rigasgalerija.com/inner.php?menu=arch2&cont=35 Dokumentu oriģinālu izstāde no Ārlietu ministrijas arhīva 2006. gadā]</ref>

=== Augusta pučs un diplomātiskā atzīšana ===
{{Pamatraksts|Augusta pučs|PSRS Valsts domes lēmums par Latvijas Republikas neatkarības atzīšanu}}
Pēdējais PSRS mēģinājums militāri pakļaut Latviju notika 1991. gada Maskavas [[Augusta pučs|Augusta puča]] laikā. Rīgas ielās patrulēja padomju bruņumašīnas, bet Latvijas Republikas Augstākā Padome 21. augustā pieņēma „[[Konstitucionālais likums par Latvijas Republikas valstisko statusu|Latvijas Republikas Konstitucionālo likumu par Latvijas Republikas valstisko statusu]]”, kas atjaunoja Latvijas Republikas 1920. gada [[Latvijas Republikas Satversme|Satversmes]] pilnu darbību un atcēla 1990. gada 4. maija Deklarācijā noteikto pārejas periodu Latvijas valsts varas atjaunošanai ''de facto''. 1991. gada 22. augustā [[Islande]]s valdība atzina Latvijas neatkarības atjaunošanu, bet 24. augustā [[Dānija]] oficiāli paziņoja, ka ir gatava atjaunot diplomātiskās attiecības ar Latviju. 27. augustā [[Eiropas Kopiena]]s dalībvalstis pieņēma Deklarāciju par Baltijas valstīm, uzsverot, ka EK dalībvalstis konsekventi uzskata demokrātiski ievēlēto Latvijas parlamentu un valdību par likumīgu Latvijas tautas pārstāvjiem. 24. augustā [[Krievijas PFSR]] prezidents [[Boriss Jeļcins]] parakstīja dekrētu „Par Latvijas Republikas valstiskās neatkarības atzīšanu”, 2. septembrī [[Amerikas Savienotās Valstis|ASV]] paziņoja par gatavību atjaunot diplomātiskās attiecības ar Latviju. 6. septembrī beidzot arī [[PSRS Valsts domes lēmums par Latvijas Republikas neatkarības atzīšanu|PSRS Valsts padome pieņēma lēmumu par Latvijas Republikas neatkarības atzīšanu]]. 17. septembrī Latvija kļuva par pilntiesīgu [[Apvienoto Nāciju Organizācija]]s locekli.

== Mūsdienu Latvija ==
{{Pamatraksts|Latvija}}
1992. gada 19. martā sākās Krievijas karaspēka izvešana no Latvijas, kas tika pabeigta 1994. gadā. Krievijas kontrolē palika tikai Skrundas radiolokācijas stacija, kura tika likvidēta 1998. gadā. 1993. gada janvārī Latvijai piešķīra [[Starptautisko tālsarunu kodu saraksts|starptautisko tālsarunu kodu]] +371.

Pēc neatkarības atgūšanas Latvijā tika veiktas radikālas saimnieciskas reformas ar brīvā tirgus principu ieviešanu un valsts uzņēmumu privatizāciju. Eksporta iespēju samazināšanās un orientēšanās uz tranzīta un banku pakalpojumiem deformēja Latvijas ekonomiku. Iekšzemes kopprodukts uz vienu iedzīvotāju palielinājās lēni, 1999. gadā sasniedzot tikai 25% no vidējā [[Eiropas Savienība|ES]] līmeņa. Tomēr zemās darba algas un samērā labi izglītotais darbaspēks piesaistīja prāvas ārzemju investīcijas.

=== Saimnieciskās krīzes pārvarēšana (1992—1997) ===
1992. gada 7. maijā apgrozībā tika ieviests [[Latvijas rublis]], bet no 1992. gada 20. jūlija tas kļuva par vienīgo oficiālo maksāšanas līdzekli,<ref>{{Tīmekļa atsauce |url=http://www.bank.lv/lat/main/pubrun/lbgadaparsk/lb1992gadparsk/valstekon1992/ |title=Latvijas Banka |access-date={{dat|2006|07|30||bez}} |archiveurl=https://web.archive.org/web/20040904082940/http://www.bank.lv/lat/main/pubrun/lbgadaparsk/lb1992gadparsk/valstekon1992/ |archivedate={{dat|2004|09|04||bez}} }}</ref> bet, sākot ar 1993. gada 5. martu, arī Latvijas rublis tika aizstāts ar pastāvīgu nacionālo valūtu — [[Lats|latu]]. Liela nozīme cīņā ar saimniecisko krīzi, bet vēlāk ekonomiskās attīstības veicināšanā bija starptautiskajām institūcijām. Tā Latvija 1992. gada 19. maijā oficiāli kļuva par [[Starptautiskais Valūtas fonds|Starptautiskā Valūtas fonda]] (SVF) dalībnieci,<ref>{{Tīmekļa atsauce|url=https://www.fm.gov.lv/lv/latvijas-sadarbiba-ar-svf|title=Latvijas sadarbība ar SVF {{!}} Finanšu ministrija|website=www.fm.gov.lv|access-date=2023-09-23|language=lv}}</ref> bet no tā paša gada 11. augusta [[Starptautiskā Rekonstrukcijas un Attīstības banka (Pasaules Banka)|Starptautiskās Rekonstrukcijas un Attīstības bankas (Pasaules Bankas)]] dalībvalsts. Vēlēšanos iestāties [[Eiropas Savienība|Eiropas Savienībā]] (ES) Latvija oficiāli izteica 1995. gada 27. oktobrī, iesniedzot pieteikumu [[Spānija]]i — tajā laikā ES prezidējošajai valstij.

Pirmie pozitīvie ekonomisko reformu augļi bija augstā inflācijas samazināšanās — tā sāka sarukt jau pēc Latvijas rubļa ieviešanas. Taču, neskatoties uz daudzajiem reformu pasākumiem, ekonomiskā situācija valstī turpināja pasliktināties, it īpaši rūpniecībā. Gandrīz visi lielie PSRS pakļautie uzņēmumi 1992. gadā bija nonākuši bankrota priekšā. Galvenie rūpniecības krīzes iemesli bija tie paši, kas PSRS ekonomikai kopumā — monopolisms, vāja ieinteresētība ražošanas rezultātos, neracionāla resursu izmantošana un to deficīts, atpalikusi tehniskā bāze u.c.

Sākot ar 1993. gadu, ekonomiskā situācija Latvijā sāka stabilizēties, [[iekšzemes kopprodukts]] vairs nesamazinājās, inflācija bija būtiski kritusies, [[valsts budžets]] tika noslēgts ar minimālu deficītu. Augstāko padomi pēc 1993. gada 5.—6. jūnijā notikušajām vēlēšanām nomainīja 5. Saeima, bet I.Godmaņa valdības vietā stājās [[Valdis Birkavs|Valda Birkava]] vadītā centriski labējā valdība. Tās pamatu veidoja savienība „[[Latvijas ceļš]]”, kura vēlēšanās bija ieguvusi 36 deputātu vietas Saeimā. V.Birkava valdība aktīvi turpināja iepriekšējās valdības uzsākto reformu ceļu, galveno uzsvaru liekot uz privatizāciju, brīva tirgus un konkurences ieviešanu, kā arī likumdošanas sakārtošanu.

Deviņdesmito gadu vidū Latvija pārdzīvoja smagu finanšu un banku krīzi. Arī iekšpolitikā situācija bija saasinājusies sakarā ar 1994. gada 21. jūnijā pieņemto [[Pilsonība]]s likumu un tajā iekļautajām normām par [[naturalizācija]]s kārtību un kvotām. Tas gan tika vairākkārt labots, līdz galīgajā variantā šis likums tika pieņemts un izsludināts 1994. gada 11. augustā.<ref>{{Tīmekļa atsauce |url=http://www.likumi.lv/doc.php?id=57512 |title=Pilsonības likums |access-date={{dat|2006|07|30||bez}} |archiveurl=https://web.archive.org/web/20090328101715/http://www.likumi.lv/doc.php?id=57512 |archivedate={{dat|2009|03|28||bez}} }}</ref> Naturalizācijas process tika uzsākts 1995. gada 1. februārī. Taču arī turpmākajos gados pilsonības, naturalizācijas un [[valoda]]s lietošanas un mācīšanas jautājumi joprojām palika vieni no aktuālākajiem diskusiju tematiem sabiedrībā. 1998. gada 22. jūnijā Saeimā tika pieņemti grozījumi Pilsonības likumā, kas atviegloja nepilsoņu naturalizāciju. 1998. gada 3. oktobrī notika [[1998. gada referendums par Pilsonības likumu|tautas nobalsošana par grozījumu atcelšanu Pilsonības likumā]], kurā ar 52,5% pret un 44,9% par balsīm grozījumi tomēr tika apstiprināti.

Deviņdesmito gadu otrajā pusē banku krīze tika pārvarēta un sākās Latvijas [[Ekonomikas izaugsme|ekonomiskā izaugsme]]. Tā, 1997. gadā Latvijas iekšzemes kopprodukts palielinājās par 6,5%, sāka palielināties reālā darba alga, pieauga tirdzniecības apgrozījums. Ekspertu vidū pat aizsākās diskusijas par iespējamo ekonomikas „pārkaršanu”. Taču nākamajā, 1998. gadā Latviju atkal piemeklēja finanšu krīze. Viens no tās galvenajiem cēloņiem bija finanšu krīze Krievijā, ar kuru Latviju joprojām saistīja ciešas ekonomiskās saites. Lai gan arī šī krīze sāpīgi skāra uzņēmumus, valsts un pašvaldību iestādes un iedzīvotājus, tā drīz vien tika pārvarēta un Latvijas ekonomiskā izaugsme atsākās.

=== Ekonomiskās izaugsmes periods (1998—2007) ===
[[Attēls:GW_Bush_in_Riga_2005.jpg|thumb|200px|[[Džordžs V. Bušs]], [[Vaira Vīķe-Freiberga]], [[Arnolds Rītels]], un [[Valds Adamkus]] [[Rīga|Rīgā]], 2005. gada 7. maijā]]
Stabilu Latvijas ekonomisko attīstību kopš deviņdesmito gadu otrās puses veicināja ekonomisko un strukturālo reformu turpināšana, bet, sākot ar 2000. gadu, nozīmīgu lomu ieguva iestāšanās process ES. Pirmās iestāšanās sarunu sadaļas tika atvērtas 2000. gada 28. martā. Tās ietvēra ārējos sakarus, kopējo ārējo un drošības politiku, statistiku, enerģētiku, konkurences politiku u.c.

2003. gada 20. septembrī Latvijā notika [[2003. gada referendums par dalību ES|referendums par dalību ES]], kurā piedalījās 71,5% vēlētāju, no tiem par balsoja 67,0%, pret 32,3%. 2004. gada 29. martā Latvija pievienojās [[NATO]] un 2004. gada 1. maijā kļuva par Eiropas Savienības dalībvalsti.

Septiņus gadus (2000—2007) Latvijā bija visaugstākie iekšzemes kopprodukta (IKP) pieauguma tempi Eiropā, sasniedzot rekordaugsto 12,2% IKP pieaugumu 2006. gadā.<ref>Daiga Grūbe [http://www.diena.lv/sabiedriba/politika/pedejo-desmit-gadu-laika-latvijas-ikp-videji-audzis-par-4-1-proc-gada-767034 Pēdējo desmit gadu laikā Latvijas IKP vidēji audzis par 4,1% gadā] — LETA 10.02.2011.</ref><ref>[http://data.csb.gov.lv/pxweb/lv/ekfin/ekfin__ikgad__ikp/?tablelist=true&rxid=073f5e9f-0c35-49b3-8288-f030e2e1580a Centrālā statistikas pārvalde]</ref>

Latvijas IKP vidēji gadā pieauga par 8,8% gadā, salīdzinājumā Igaunijā šajā laika periodā vidējais pieaugums bija 8,0%, bet Lietuvā 7,5% gadā.

=== Finanšu un pārvaldes krīze (2008—2010) ===
{{Pamatraksts|Latvijas finanšu un pārvaldes krīze (2008—2010)}}
Sakarā ar valsts tekošā konta deficītu un nesabalansētu saimniecisko struktūru Latvijas ekonomika kļuva nestabila un globālās finanšu krīzes sākšanās 2007. gadā noveda pie IKP samazināšanās par 4,6% 2008. gadā, 17,8% 2009. gadā un 0,2% 2010. gadā, kas bija viena no straujākajām tautsaimniecības [[lejupslīde (ekonomika)|lejupslīdēm]] pasaulē.<ref>[http://www.bloomberg.com/apps/news?pid=newsarchive&sid=a8U0aGhDyw68 www.bloomberg.com]</ref> Lai novērstu valsts maksātnespēju, 2008. gada decembrī Latvijas valdība pēc pozitīva Saeimas balsojuma parakstīja vienošanos ar [[Eiropas Komisija|EK]], [[Starptautiskais Valūtas fonds|SVF]], [[Pasaules Banka|Pasaules Banku]], Eiropas Rekonstrukcijas un attīstības banku un vairākām Eiropas Savienības (ES) dalībvalstīm par starptautisku aizņēmuma programmu. Saskaņā ar vienošanos Latvijai trīs gados (līdz 2011. gada beigām) pieejams 7,5 miljardu eiro liels aizdevums ekonomikas stabilizācijai un izaugsmes atjaunošanai, paredzot turpināt stingru fiskālo politiku un veikt strukturālās reformas.

Līdz 2011. gada vidum Latvija no plānotā kopējā aizdevuma saņēma 4,4 miljardus eiro, no kuriem ~49% tika izlietoti valsts budžeta deficīta un valsts budžeta aizdevuma finansēšanai, 38,5% valsts parāda atmaksai, ~10% finanšu sektora stabilizācijai, bet 2,5% [[Parex banka]]s maksātnespējas novēršanai.<ref>Baiba Melnace [http://lv.lv/index.php?menu=doc&sub=466&id=231444 „Publiskota Latvijas nodomu vēstule SVF un Saprašanās memorands ar ES”]{{Novecojusi saite}} — Latvijas Vēstnesis 09.06.2011.</ref>

Krīzes laikā atgūtā Latvijas ražotāju konkurētspēja un pieprasījuma pieaugums ārvalstu tirgos 2010. gadā izraisīja preču eksporta pieaugumu par 30% un eksporta kopapjoms pārsniedza pirmskrīzes līmeni.<ref>{{Tīmekļa atsauce |url=https://www.em.gov.lv/lv/nozares_politika/tautsaimniecibas_attistiba/arhivs/ |title=Ekonomikas ministrijas informatīvais ziņojums par makroekonomisko situāciju valstī 2011. gada aprīlī |access-date={{dat|2016|02|08||bez}} |archive-date={{dat|2016|03|20||bez}} |archive-url=https://web.archive.org/web/20160320090339/https://www.em.gov.lv/lv/nozares_politika/tautsaimniecibas_attistiba/arhivs/ }}</ref> Tādējādi 2010. gada otrajā pusē Latvijā atjaunojās ekonomiskais pieaugums, tomēr tas līdz 2012. gadam bija lēnāks nekā Igaunijā un Lietuvā. Latvijas ekonomikas ilgtermiņa attīstību nopietni apdraud [[Latvijas demogrāfija|demogrāfiskās situācijas]] pasliktināšanās un pieaugošā emigrācija.

=== Eiro ieviešana Latvijā ===
{{Pamatraksts|Eiro ieviešana Latvijā}}
[[Attēls:Latvijas_2_eiro_monētas_reversa_dizains.jpg|thumb|200px|Latvijas 2 eiro monētas reversa dizains]]
Iestāšanās līgums ES Latvijai, tāpat kā citām jaunajām ES valstīm, paredzēja ES kopējās valūtas [[eiro]] ieviešanu, tiklīdz būtu izpildīti visi ekonomiskie nosacījumi ([[Māstrihtas kritēriji]]). [[2005. gads|2005]]. gada [[1. janvāris|1. janvārī]] [[Latvijas Banka]] piesaistīja [[Lats|latu]] [[eiro]] pēc kursa: 1 EUR = 0,702804 LVL.<ref>{{Tīmekļa atsauce |url=https://www.bank.lv/statistika/valutu-kursi/lb-valutu-kursu-parskats |title=Latvijas Bankas informācijas arhīvs | Latvijas Banka |access-date={{dat|2016|02|08||bez}} |archiveurl=https://web.archive.org/web/20160208053028/https://www.bank.lv/statistika/valutu-kursi/lb-valutu-kursu-parskats |archivedate={{dat|2016|02|08||bez}} }}</ref> Kaut gan sākotnēji bija paredzēts līdz [[2008. gads|2008]]. gada [[1. janvāris|1. janvārim]] pāriet uz Eiropas vienoto valūtu eiro, taču sakarā ar neatbilstību Māstrihtas kritērijiem un sekojošo [[Latvijas finanšu un pārvaldes krīze (2008—2010)|finanšu un pārvaldes krīzi (2008—2010)]], Latvijas pāreja uz eiro tika atlikta.

Galīgo lēmumu par Latvijas uzņemšanu eirozonā ES Ekonomisko un finanšu jautājumu padome (ECOFIN) pieņēma 2013. gada 9. jūlijā.<ref>[http://www.eiro.lv/lat/aktualitates/28490 ES oficiālajā vēstnesī publicēts lēmums par Latvijas uzņemšanu eirozonā] apollo.lv 18.07.2013.</ref> Eiro ieviešanas procedūra notika 2014. gada 1. janvārī pēc iepriekš pieņemta valdības plāna.<ref>Sanita Bajāre [http://www.db.lv/finanses/makroekonomika/fm-parstave-esam-iekritusi-tuksaja-gada-389248 „FM pārstāve: esam «iekrituši» tukšajā gadā”] — Db 05.03.2013.</ref>

== Skatīt arī ==
* [[Latvija]]
* [[Latvijas nosaukums]]
* [[Latvijas mākslas vēsture]]
* [[Latvijas medicīnas vēsture]]
* [[Kari Latvijas vēsturē]]
* [[1991. gada 3. marta aptauja]]
<!-- {{pamatraksts|Senlatvijas tautu kristianizēšana}} {{Main|Livonijas krusta kari}} {{main|Livonijas Konfederācija}} {{Main|Ziemeļu kari}} {{Main|Kurzemes guberņa|Vidzemes guberņa|Vitebskas guberņa}} {{main|Pirmā atmoda}} {{pamatraksts|Oberosts|Iskolats}} {{pamatraksts|Latvijas brīvības cīņas|Bermontiāde}} {{pamatraksts|Autoritārais Kārļa Ulmaņa režīms}} {{pamatraksts|Latvijas okupācija (1940)}} {{pamatraksts|Latvijas okupācija (1941—1945)}} {{pamatraksts|Latvijas PSR}} {{pamatraksts|Barikāžu laiks}} {{pamatraksts|Latvijas finanšu un pārvaldes krīze (2008)}} {{pamatraksts|Eiro ieviešana Latvijā|Latvijas eiro monētas}} -->

== Atsauces ==
{{atsauces|3}}

== Ārējās saites ==
* [http://gramatas.lndb.lv/periodika2-viewer/view/index-dev.html?lang=fr#panel:pi|issue:/g_001_0305029177|issueType:B Latvijas PSR arheoloģija] {{Webarchive|url=https://web.archive.org/web/20190421111401/http://gramatas.lndb.lv/periodika2-viewer/view/index-dev.html?lang=fr#panel:pi{{!}}issue:/g_001_0305029177{{!}}issueType:B |date={{dat|2019|04|21||bez}} }}
* [https://web.archive.org/web/20050820111856/http://vesture.serveris.lv/ Latvijas vēstures datu krātuve]
* [https://web.archive.org/web/20080204224043/http://www.historia.lv/alfabets/A/AR/arpolitika/dok/1919.06.10.latv.htm Parīzes Miera konferences Latvijas delegācijas Miera konferencei adresētais memorands]
* [https://web.archive.org/web/20081225153907/http://www.historia.lv/alfabets/L/la/latvija_jedziens/latvija.htm Latvija — jēdziena ģenēze]
* [https://web.archive.org/web/20100417005703/http://www.historia.lv/publikacijas/dokumentu_kraajumi/slva1/dok.htm Izvilkumi no vēsturiskajiem dokumentiem, kas saistīti ar Latviju]
* [http://www.omf.lv/images/Kartes/Karte_1-48/ Vēstures atlants "Latvija Eiropā"]{{Novecojusi saite}}
* [http://www.lvportals.lv/viedokli.php?id=257856 Vēsturiskie mīti: latviešu stereotipiskais pagātnes redzējums]
* [https://web.archive.org/web/20160826220940/http://jaunagaita.net/jg213/JG213_Kreslins.htm MĪTI PAR LATVIEŠU UN LATVIJAS VĒSTURI UN PIEZĪMES PAR TĀ DĒVĒTO LATVIJAS TĒLA JAUTĀJUMU] [[Jānis Krēsliņš (vēsturnieks)|Jānis Krēsliņš]], [[Jaunā Gaita]] nr. 213, jūnijs 1998.

 {{kastes sākums}}
{{Valstiskie veidojumi Latvijas teritorijā}}
{{Valstisko veidojumu secība|pirms=[[Kurzemes un Zemgales hercogiste]]<br />[[Piltenes apgabals]]|virsraksts=[[Kurzemes guberņa]]|periods=[[1795]]—[[1918]]|pēc=[[Kurzemes un Zemgales hercogiste]] (1918)<br />[[Latvijas Republika]]}}
{{Valstisko veidojumu secība|pirms=[[Zviedru Vidzeme]]s<br />[[Cēsu apriņķis|Cēsu]] un [[Rīgas apriņķis|Rīgas]] apriņķi|virsraksts=[[Vidzemes guberņa]]s<br />[[Cēsu apriņķis|Cēsu]], [[Rīgas apriņķis|Rīgas]], [[Valkas apriņķis|Valkas]] un [[Valmieras apriņķis|Valmieras]] apriņķi|periods=[[1721]]—[[1918]]|pēc=[[Latvijas Republika]]}}
{{Valstisko veidojumu secība|pirms=[[Inflantijas vaivadija]]|virsraksts=[[Vitebskas guberņa]]s <br />[[Daugavpils apriņķis|Daugavpils]], [[Ludzas apriņķis|Ludzas]] un [[Rēzeknes apriņķis|Rēzeknes]] apriņķi|periods=[[1772]]—[[1917]]|pēc=[[Latvijas Republika]]}}
{{kastes beigas}}
{{Eiropas vēsture}}
{{Latvijas pilsētu vēsture}}

[[Kategorija:Latvijas vēsture| ]]