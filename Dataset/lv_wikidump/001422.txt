{{Personas infokaste
|             platums = 
|               vārds = Mordehajs Aņelevičs
|          vārds_orig = Mordechaj Anielewicz<br />מרדכי אנילביץ'
|              attēls =Mordechai Anielewicz.jpg
|          att_izmērs = 150px
|       att_nosaukums = 
|          dz_dat_alt = 1919. vai 1920. gadā
|             dz_gads = 
|          dz_mēnesis = 
|            dz_diena = 
|            dz_vieta = [[Viškova (Polija)|Viškova]], {{POL}}
|           m_dat_alt = 
|              m_gads = 1943
|           m_mēnesis = 5
|             m_diena = 8
|             m_vieta = [[Varšava]], [[Attēls:Flag of Germany 1933.svg|20px]] [[Ģenerālgubernatūra]] (tagad {{POL}})
|        dzīves_vieta = 
|           pilsonība = {{POL}}
|             tautība = [[ebrejs]]
|             dzimums = V
|        nodarbošanās = kaujinieks
|            paraksts = 
|            piezīmes = 
|         kategorijas =   
}}

'''Mordehajs Aņelevičs''' (''מרדכי אנילביץ',Mordechaj Anielewicz'') (dzimis 1919. vai 1920. gadā [[Viškova (Polija)|Viškovā]] (''Wyszkow'') uz ziemeļaustrumiem no [[Varšava]]s, miris {{dat|1943|5|8}} [[Varšava|Varšavā]], [[Ģenerālgubernatūra|Ģenerālgubernatūrā]] (''Generalgouvernement für die besetzten polnischen Gebiete''), tagad [[Polija|Polijā]]) bija [[ebreji|ebreju]] pretošanās kustības dalībnieks, [[Varšavas geto sacelšanās]] vadītājs, [[Ebreju kaujas organizācija]]s (''Żydowska Organizacja Bojowa'' - ŻOB) vadītājs.

Dzimis trūcīgā ģimenē Viškovā netālu no Varšavas. Pēc vidusskolas beigšanas kļuva par [[cionisms|cionistu]]-[[sociālisms|sociālistu]] organizācijas ''Hashomer Hatzair'' līderi.

Pēc [[Otrais pasaules karš|Otrā pasaules kara]] sākuma, 1939. gada 7. septembrī, kopā ar domubiedru grupu bēga no [[Vācija|vācu]] karaspēka uz Polijas austrumiem. Kad Polijas austrumdaļu okupēja [[Padomju Savienība|PSRS]] karaspēks, Aņelevičs centās nelegāli doties uz [[Rumānija|Rumāniju]], lai organizētu ebreju transportēšanas kanālu uz [[Izraēla|Izraēlu]], bet uz robežas tika arestēts un kādu laiku pavadīja PSRS cietumā, tomēr tika atbrīvots un devās uz Varšavas geto. Neilgu laiku pēc tam Aņelevičs devās uz [[Viļņa|Viļņu]], ko tolaik bija okupējusi [[Padomju Savienība|PSRS]] un organizēja ebreju kaujas vienības iesūtīšanai vācu okupētajās teritorijās, tad atkal atgriezās Varšavas geto un organizēja nelegālas ebreju kaujas grupas.

1942. gadā vasarā notika pirmā ebreju deportācija uz [[Treblinka]]s [[nāves nometne|nāves nometni]]. 1942. gadā novembrī Aņelevičs tika ievēlēts par ''ŻOB'' vadītāju. Viņam izdevās nodibināt kontaktus ar [[poļu valdība Londonā|poļu valdību Londonā]] un iegūt nelielu ieroču daudzumu. 1943. gadā ''ŻOB'' nāca klajā ar uzsaukumu ebreju vidū - ''Nekādu deportāciju, laiks mirt kā vīriem''. Kad 1943. gada 18. janvārī vācieši mēģināja sākt otru deportācijas kampaņu, tā tika izjaukta.

Kad 1943. gada 19. aprīlī (ebreju [[Pasha]]s laikā) sākās vispārējs vācu uzbrukums Varšavas geto, Aņelevičs bija cīnītāju rindās, bet 8. maijā, kad kaujas iznākums bija skaidrs, kopā ar domubiedriem izdarīja pašnāvību [[Bunkurs|bunkurā]] Milas ielā 18 (''ulica Miła 18'').

Poļu valdība Londonā Aņeleviču pēc nāves apbalvoja ar augstāko militāro apbalvojumu - ''Virtuti Militari'', bet Izraēlā viņa vārdā nosaukts [[kibucs]].

<!-- Acīmredzot kaut kādi kontakti bija ari ar PSRS dienestiem, bet nekur neatradu -->

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

{{DEFAULTSORT:Anzeleviczs Mordehajs}}
[[Kategorija:Mazovijas vojevodistē dzimušie]]
[[Kategorija:Polijas ebreji]]
[[Kategorija:Pretošanās kustības Otrajā pasaules karā]]
[[Kategorija:Militārā vēsture]]
[[Kategorija:Pašnāvnieki]]