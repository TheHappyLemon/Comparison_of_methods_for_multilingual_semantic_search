{{Personas infokaste
|        platums = 
|          vārds = Volts Disnejs
|     vārds_orig = ''Walt Disney''
|         attēls = Walt Disney Snow white 1937 trailer screenshot (13).jpg
|     att_izmērs = 250px
|  att_nosaukums = Volts Disnejs 1937. gadā
|        dz_gads = 1901
|     dz_mēnesis = 12
|       dz_diena = 5
|       dz_vieta = {{vieta|ASV|Ilinoisa|Čikāga}}
|         m_gads = 1966
|      m_mēnesis = 12
|        m_diena = 15
|        m_vieta = {{vieta|ASV|Kalifornija|Bērbanka}}
|   dzīves_vieta = 
|      pilsonība = 
|        tautība = 
|   nodarbošanās = [[kinoproducents]], [[scenārists]], [[aktieris]], [[animators]]
|       ienākumi = 
|  darbības_gadi = 1920–1966
|        dzimums = 
|         vecāki = Eliass Disnejs<br />Flora Kola Disneja
|          brāļi = 
|          māsas = 
|   dzīvesbiedrs = 
|          bērni = 
|       paraksts = Walt Disney 1942 signature.svg
|       piezīmes = 
|    kategorijas = nē
|    citas daļas = 
}}
[[Attēls:Newman Laugh-O-Gram (1921).webm|thumb|thumbtime=2|upright=1.5|''Newman Laugh-O-Gram'' (1921)]]
'''Volters Eliass Disnejs''' ({{val|en|Walter Elias Disney}}, {{izrunā|wɔːltə(r) ˈdɪzni}}, dzimis {{dat|1901|12|5}}, miris {{dat|1966|12|15}}) bija [[Amerikas Savienotās Valstis|amerikāņu]] kino un televīzijas [[kinoproducents|producents]], [[scenārists]], [[aktieris]], [[animācija|animators]], veiksmīgs [[uzņēmējs]] un [[filantrops]]. Plaši pazīstams kā animācijas tēlu [[Mikipele]]s un [[Donalds Daks|Donalda Daka]] autors. Viņš arī plānoja un piedalījās [[Disnejlenda]]s izklaides parka celtniecībā, kas 1955. gadā tika atklāts [[Anahaima|Anahaimā]], netālu no [[Losandželosa]]s. Neilgi pirms nāves tika uzsākta arī nākamās Disnejlendas celtniecība [[Florida]]s pilsētā [[Orlando]]. ''[[The Walt Disney Company]]'', kuru dibināja Volts Disnejs, mūsdienās ir kļuvis par vienu no pasaules lielākajiem izklaides [[Konglomerāts (ekonomika)|konglomerātiem]].

Disneja producētās filmas saņēmušas 22 [[Amerikas Kinoakadēmijas balva]]s (no tām 12 par [[Labākā animācijas īsfilma (Amerikas Kinoakadēmijas balva)|labāko animācijas īsfilmu]]). Bez tam Disnejs saņēmis trīs [[Kinoakadēmijas goda balva]]s, vienu [[Ērvinga Tālberga memoriālā balva|Ērvinga Tālberga memoriālo balvu]] (''Irving G. Thalberg Memorial Award''), septiņas [[Emmy balva|''Emmy'' balvas]].

== Biogrāfija ==
Volta Disneja vecāki bija [[Kanāda|Kanādā]] ieceļojuši [[imigrācija|imigranti]] no [[Īrija]]s. Viņa tēvs Eliass Disnejs bija [[īri|īrs]], bet māte Flora Kola (''Flora Call'') — [[vācieši|vāciete]].<ref name="buzzle"/> Vecākiem Kanādā neveicās [[lauksaimniecība]]s bizness un tādēļ viņi pārcēlās uz [[Čikāga|Čikāgu]], kur {{dat|1901|12|5||bez}} piedzima Volts Disnejs. Pēc tam ģimene pārcēlās uz [[Kanzasa|Kanzasu]]. Visus bērnības un jaunības gadus Volts savu vienaudžu vidū izcēlās ar to, ka nepārtraukti zīmēja dažādas [[karikatūra]]s.

Jau pusaudža gados Volts Disnejs draugu un paziņu vidū bija populārs kā dažādu stāstu un miniatūru atstāstītājs ar bagātīgu iztēli un kā dažādu šovu meistars. Savu kompāniju ''The Disney Bros. Cartoon Studio'' viņš kopā ar brāli [[Rojs Disnejs|Roju Disneju]] nodibināja 1923. gadā, bet pēc 2 gadiem tā tika pārdēvēta par ''The Walt Disney Studio'', bet vēlāk — par ''Walt Disney Productions'' (no 1986. gada kompānija saucas ''[[The Walt Disney Company]]'').

Pirmais Disneja darbs bija īsfilma ''Alice's Wonderland'' (1923), kas vēlāk tika turpināta, izveidojot 57 sēriju garu [[seriāls|seriālu]] ''Alice Comedies'' ar Alises tēlu. Nākamais Disneja darbs (kopā ar [[Abs Aiverks|Abu Aiverku]]) bija tēls ''Oswald the Lucky Rabbit''. Nesaskaņu dēļ ar izplatītāju Disnejs pameta šo animācijas filmu projektu.

1928. gadā Disnejs kopā ar Abu Aiverku radīja jaunu animācijas tēlu — [[Mikipele|Mikipeli]]. Šis tēls 20. gadsimta 30. gados kļuva ļoti populārs.<ref>{{Tīmekļa atsauce|url=http://disney.go.com/disneyatoz/familymuseum/exhibits/articles/mickeymousegoldenage/index.html|title=The Golden Age of Mickey Mouse|publisher=web.archive.org|access-date={{dat|2015|12|15||bez}}|archive-date={{dat|2008|07|10||bez}}|archive-url=https://web.archive.org/web/20080710052034/http://disney.go.com/disneyatoz/familymuseum/exhibits/articles/mickeymousegoldenage/index.html}}</ref>

Citas plaši pazīstamas Disneja filmas ir "[[Ziedi un koki]]" (''Flowers and Trees'', 1932), "[[Trīs sivēntiņi]]" (''The Three Little Pigs'', 1933), "[[Sniegbaltīte un septiņi rūķīši]]" (1937), "[[Pinokio (1940. gada filma)|Pinokio]]" (1940), "[[Fantāzija (filma)|Fantāzija]]" (1940), "[[Dambo]]" (1941), "[[Bembijs]]" (1942), ''[[Fun and Fancy Free]]'' (1947), ''[[The Adventures of Ichabod and Mr. Toad]]'' (1949), "[[Pelnrušķīte (1950. gada filma)|Pelnrušķīte]]" (1950), "[[Alise Brīnumzemē (1951. gada filma)|Alise Brīnumzemē]]" (1951), "[[Pīters Pens (1953. gada filma)|Pīters Pens]]" (1953), "[[Lēdija un Klaidonis]]" (1955), "[[Apburtā princese (filma)|Apburtā princese]]" (1959), "[[101 dalmācietis (1961. gada filma)|101 dalmācietis]]" (1961), "[[Zobens akmenī]]" (1963), [[Mērija Popinsa (filma)|Mērija Popinsa]]" (1964), "[[Džungļu grāmata (1967. gada filma)|Džungļu grāmata]]" (1967).

Volts Disnejs bija arī veiksmīgs [[novators]] un [[izgudrotājs]]. Savās animācijas filmās viņš arvien ieviesa jaunus uzlabojumus. Volts Disnejs izrādījās arī talantīgs uzņēmējs. Disnejam radās ideja par tematisko parku izveidošanu. Viņš pats personīgi vadīja pirmo tāda parka izveidi, kas tika atklāts 1955. gadā un nosaukts par [[Disnejlenda|Disnejlendu]]. Vēlāk šādi parki tika izveidoti arī citur, piemēram, [[Florida|Floridā]] vai [[Parīze|Parīzē]].

1966. gadā Disnejs nomira no [[plaušu vēzis|plaušu vēža]] 65 gadu vecumā.

Volta Disneja kopā ar brāli [[Rojs Disnejs|Roju]] 1923. gadā dibinātā uzņēmuma ''[[The Walt Disney Company]]'' ienākumi mūsdienās ir ievērojami. 2015. gadā ienākumi bija 52,5 miljardi [[ASV dolārs|ASV dolāru]].<ref>{{Tīmekļa atsauce|url=https://ditm-twdc-us.storage.googleapis.com/q4-fy15-earnings.pdf|title=THE WALT DISNEY COMPANY REPORTS FOURTH QUARTER AND FULL YEAR EARNINGS FOR FISCAL 2015|publisher=The Walt Disney Company|access-date={{dat|2015|12|15||bez}}|archive-date={{dat|2016|03|04||bez}}|archive-url=https://web.archive.org/web/20160304122245/https://ditm-twdc-us.storage.googleapis.com/q4-fy15-earnings.pdf}}</ref>

== Atsauces ==
{{atsauces|refs=
<ref name="buzzle">{{tīmekļa atsauce | url= http://www.buzzle.com/editorials/2-1-2005-65214.asp | title= Biography of Walt Disney | publisher= Buzzle.com | accessdate= 2012-05-20 | language= angliski | archiveurl= https://web.archive.org/web/20120212033926/http://www.buzzle.com/editorials/2-1-2005-65214.asp | archivedate= 2012-02-12 }}</ref>
}}

== Ārējās saites ==
{{sisterlinks-inline}}
{{Aktieru ārējās saites}}
{{enciklopēdiju ārējās saites}}

{{autoritatīvā vadība}}

{{DEFAULTSORT:Disnejs, Volts}}
[[Kategorija:1901. gadā dzimušie]]
[[Kategorija:1966. gadā mirušie]]
[[Kategorija:Amerikāņu kinorežisori]]
[[Kategorija:ASV scenāristi]]
[[Kategorija:ASV kinoproducenti]]
[[Kategorija:Amerikāņu animatori]]
[[Kategorija:Filantropi]]
[[Kategorija:Kinoakadēmijas goda balvas ieguvēji]]
[[Kategorija:Emmy balvas ieguvēji]]