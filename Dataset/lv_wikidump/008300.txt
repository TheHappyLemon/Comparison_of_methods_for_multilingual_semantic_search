[[Attēls:Micronesia-large.png|thumb|right|350px|Mikronēzija]]
'''Mikronēzija''' ({{val|el|μικρος}} — ‘mazs’, {{val|el|νησος}} — ‘sala’) ir reģions [[Klusais okeāns|Klusajā okeānā]], daļa no [[Okeānija]]s. Rietumos no Mikronēzijas atrodas [[Filipīnas]], dienvidrietumos — [[Indonēzija]], dienvidos — [[Papua-Jaungvineja]] un [[Melanēzija]], dienvidaustrumos un austrumos — [[Polinēzija]]. Terminu pirmoreiz piedāvāja franču pētnieks [[Dimons D'Irvils]] [[1831]]. gadā — līdz tam Klusā okeāna salas visas kopā tika dēvētas par Polinēziju.

== Valstis un administratīvās teritorijas ==
Mikronēzijā atrodas šādas valstis un administratīvās teritorijas (alfabētiskā kārtībā):
* [[Guama]] (ASV)
* [[Kiribati]]
* [[Māršala Salas]]
* [[Mikronēzija (valsts)|Mikronēzijas Federatīvās Valstis]] — vienkāršoti "Mikronēzija", kas savukārt sastāv no četrām valstīm — Kosrae, Japa, Ponpeja, Čūka
* [[Nauru]]
* [[Palau]]
* [[Veika sala]] (ASV)
* [[Ziemeļu Marianas Salas]] (ASV)

== Ģeogrāfija un vēsture ==
Mikronēzija sastāv no vairāk kā 2000 mazu [[sala|saliņu]], kas izsētas plašā Klusā okeāna reģionā.

Vienīgā līdz šim apzinātā senā Mikronēzijas kultūra atradās [[Japas sala|Japas salā]]. Guama, Ziemeļu Marianas un [[Karolīnu salas]] (tagadējā Mikronēzija (valsts) un Palau) pirmās kļuva par [[Spānija]]s kolonijām. Pārējās salas kolonizēja krietni vēlāk — XIX gadsimta beigās, kad teritorija tika sadalīta šādi:
* [[Amerikas Savienotās Valstis|ASV]] ieņēma Guamu [[Spānijas - ASV karš|Spānijas — ASV karā]] [[1898]]. gadā, kā arī kolonizēja Veika salu;
* [[Vācija]] pārņēma Nauru un nopirka no Spānijas Māršala, Karolīnu un Ziemeļu Marianu salas;
* [[Britu impērija]] pārņēma [[Gilberta salas]] (tagadējā Kiribati)

[[Pirmais pasaules karš|Pirmā pasaules kara]] laikā Vācijai līdz tam piederošās teritorijas Klusajā okeānā tika tai atņemtas. Nauru kļuva par [[Austrālija]]s mandātteritoriju, pārējās salas kļuva par [[Japāna]]s mandātteritoriju. Pēc Japānas sagrāves [[otrais pasaules karš|Otrajā pasaules karā]] tās nokļuva ASV pārraudzībā.

Mūsdienās gandrīz visa Mikronēzija, izņemot Guamu, Veika salu un Ziemeļu Marianas, ir neatkarīgas valstis.

== Valodas ==
Dažādo Mikronēzijas tautu valodas pieskaita [[Austronēziešu valodu saime]]i. Vairums valodu ieder Okeāniskajā apakšsaimē, taču trīs Mikronēzijas tautu valodas pieder Rietumu Malajas — Polinēzijas apakšsaimei:
* Čamorro un tanapagu valodas Marianas salās;
* Japiešu un dažas citas valodas Karolīnu salās;
* Palauiešu valoda
Šīs valodas ir tuvāk radniecīgas tām valodām, kurās runā Filipīnu un Indonēzijas iedzīvotāji.

== Ārējās saites ==
* [https://web.archive.org/web/20080928083648/http://www.mymicronesia.com/ myMicronesia.com — Mikronēzijas portāls]
* [https://web.archive.org/web/20061207015735/http://www.nature.org/wherewework/asiapacific/micronesia/ Dabas aizsardzība Mikronēzijā]

{{Okeānijas valstis un teritorijas}}
{{Pasaules reģioni}}


{{autoritatīvā vadība}}

[[Kategorija:Okeānija]]
[[Kategorija:Mikronēzija]]
[[Kategorija:Pasaules iedalījums]]