{{Citas nozīmes|lāču dzimtu|Lācis|Lācis}}
{{BioTakso infokaste
| attēls =Brown bear (Ursus arctos arctos) running.jpg
| att_nosaukums ={{TaksoSaite|Ursus arctos|Brūnais lācis}}
| valsts =Animalia
| valsts_lv =Dzīvnieki
| valsts_r =Dzīvnieki
| tips =Chordata
| tips_lv =Hordaiņi
| klase =Mammalia
| klase_lv =Zīdītāji
| kārta =Carnivora
| kārta_lv =Plēsēji
| apakškārta = Caniformia
| apakškārta_lv = Suņveidīgie
| dzimta =Ursidae
| dzimta_lv =Lāču dzimta
| binomial=Ursidae <small>([[Johann Fischer von Waldheim|G. Fischer de Waldheim]], 1817)</small>
}}
'''Lāču dzimtas''' (''Ursidae'') dzīvnieki ir lieli [[Plēsēji|plēsēju kārtas]] [[zīdītāji]], kas pieder [[suņveidīgie|suņveidīgo apakškārtai]] (''Caniformia''), un ir tuvi radinieki [[airkāji]]em (''Pinnipedia'').

Lai arī lāču dzimtā mūsdienās ir tikai 8 dzīvojošas [[suga]]s, tie dzīvo ļoti dažādos apstākļos — no [[tropi]]em līdz [[Arktika]]i. Un [[lāči|lāču ģints]] (''Ursus'') ir sastopama gan [[Ziemeļamerika|Ziemeļamerikā]], gan [[Dienvidamerika|Dienvidamerikā]], gan [[Eiropa|Eiropā]] un [[Āzija|Āzijā]]. Lāču dzimtu [[Latvija|Latvijā]] pārstāv [[brūnais lācis]] (''Ursus arctos''). Šī suga ierakstīta Latvijas [[Sarkanā grāmata|Sarkanās grāmatas]] 3. kategorijā. [[19. gadsimts|19.]] un [[20. gadsimts|20. gadsimta]] mijā [[meža izciršana]]s un izmedīšanas rezultātā lācis bija izzudis no Latvijas teritorijas.<ref name="die">[http://www.diena.lv/lat/dzive/daba/neertais-milzis Latvijas 12 brūnie lāči šogad ir īpaši slaveni : Diena.lv<!-- Bota izveidots nosaukums -->]</ref> Tikai 20. gadsimta {{g_dek|1970|L}} atsākās dzīvnieku atgriešanās, tie ieceļoja no [[Igaunija]]s un [[Krievija]]s [[Pleskavas apgabals|Pleskavas apgabala]]. {{g_dek|1980|L}} lācis tika konstatēts arī Latvijas rietumdaļā, kopumā šobrīd ir vairāki desmiti īpatņu.<ref>[http://latvijas.daba.lv/aizsardziba/augi_dzivnieki/lacis.shtml Brūnais lācis<!-- Bota izveidots nosaukums -->]</ref>

Kopš seniem laikiem [[cilvēks]] ir medījis lāčus, lai iegūtu [[āda|ādu]] un [[gaļa|gaļu]]. Joprojām arī mūsdienās lāči ieņem nozīmīgu lomu dažādās [[kultūra]]s izpausmēs; [[māksla|mākslā]], [[mitoloģija|mitoloģijā]], [[literatūra|literatūrā]] un citās kultūras jomās. Mūsdienās no 8 eksistējošām lāču sugām 6 sugu izdzīvošana ir kritiska, lāči tiek aizsargāti ar [[likums|likumu]], tomēr [[malumedniecība]] joprojām ir viens no galvenajiem faktoriem lāču iznīcībai, īpaši [[Āzija|Āzijā]].

== Izskats un raksturs ==
[[Attēls:Black bear large.jpg|thumb|left|180px|[[Amerikas melnais lācis]] (''Ursus americanus'')<br />Lāči var sēdēt līdzīgi cilvēkam]]
Lāči kopumā ir lieli, masīvi [[dzīvnieki]], ar relatīvi īsām kājām. Atšķirībā no citiem plēsējiem lāči staigā uz pilnas [[pēda]]s nevis uz pirkstgaliem, kas vizuāli gaitu padara lempīgu. Tomēr lāči ir ātri un veikli [[plēsēji]]. Lāči, lai arī ir lēnāki kā [[kaķveidīgie]] plēsēji un [[suņi]], tie var skriet ar 42 km/st, kā arī tie ir izcili peldētāji. Lāčiem ir ļoti laba [[mehāniskais līdzsvars|līdzsvara]] sajūta, un tie var stāvēt ilgstoši pakaļkājās un sēdēt vertikālā stājā.
Lāča kažoks ir klāts ar gariem matiem, tam ir īsa [[aste]], neievelkami [[nags|nagi]], bet pietiekami asi, kurus tas lieto rakšanai, upura satveršanai un turēšanai, kā arī lācis ar saviem nagiem var uzkāpt [[koks|kokā]]. Lāčiem ir garš [[purns]] un nelielas, apaļas [[auss|ausis]]. Tam ir izcila [[oža]] un [[dzirde]]. Dažas lāču [[suga]]s, piemēram, [[polārlācis]] un [[grizlilācis]] ir cilvēkam bīstamas.

== Ieradumi ==
[[Polārlācis]] (''Ursus maritimus'') pamatā ir [[gaļēdājs]], kas medī dažādus [[jūra]]s [[zīdītājs|zīdītājus]], bet [[lielā panda]] (''Ailuropoda melanoleuca'') ir izteikta [[veģetārietis|veģetāriete]] un barojas ar [[bambuss|bambusa]] dzinumiem, pārējie lāči ir [[visēdājs|visēdāji]], kas ēd gan [[gaļa|gaļu]], [[zivis]], [[ola]]s, gan dažādus [[augi|augus]], [[augļi|augļus]], [[ogas]], [[medus|medu]]. [[Garlūpu lāči]] (''Melursus ursinus''), lai arī ir visēdāji, pamatā barojas ar [[termīti]]em.

Neskaitot retus individuālus izņēmumus un [[mātīte]]s ar mazuļiem, lāči ir tipiski vientuļnieki. Dažreiz tie dodas baroties [[diena]]s laikā, bet pamatā lāči ir [[nakts]] [[dzīvnieki]], kas aktīvi kļūst pēc saulrieta. Savu medījumu lāči atrod ar izcilās ožas palīdzību. [[Ziema]]s laikā lāči dodas [[ziemas miegs|ziemas miegā]], iekārtojoties kādā [[ala|alā]], vai migā zem sakritušiem [[koks|kokiem]].

== Vairošanās ==
[[Attēls:Ursus maritimus Steve Amstrup.jpg|thumb|200px|[[Polārlācis]] (''Ursus maritimus'')]]
Lāču [[riests|pārošanās periods]] iestājas pēc ziemas miega vienu reizi gadā. Lāču mātes meklējas reizi trīs gados. Parasti piedzimst 1—3 lācēni, kas piedzimst ziemas guļas laikā. Piedzimstot tie ir pavisam sīciņi — [[vāveres]] lielumā. Ja māti midzenī iztraucē, viņa bēg, atstājot savus bērnus, un tie iet bojā. Parasti kopā ar māti lācēni dzīvo vismaz līdz pusotra vai pat trīs gadu vecumam.<ref name="die"/> Dzimumbriedumu lāči sasniedz aptuveni 7 [[gads|gadu]] vecumā. Lāči dzīvo vidēji 25—40 gadus.

[[Polārlācis]] un [[brūnais lācis]] savā starpā var pāroties un veidot vairoties spējīgus (fertilus) pēcnācējus. Pirmais dokumentētais gadījums savvaļā notika [[2006. gads|2006]]. gadā [[Kanāda|Kanādā]], kur kāds amerikāņu mednieks, nopērkot licenci, nošāva polārlāci, kas, pēc rūpīgākas apskates, izrādījās polārlācenes un [[grizlilācis|grizlilāča]] pēcnācējs. Lai par to pārliecinātos ķepainim veica [[DNS]] analīzes. Lai arī daudzi priecājas par šādu lāču eksistenci brīvā dabā, pieredzējuši [[zoologs|zoologi]] satraucas par abu sugu iespējamo degradēšanos un uzskata, ka šādu pārošanos veicina lāču dzīves telpas sarukšana un [[globālā sasilšana]]. Nebrīvē dažādu lāču krustojumi ir pavairoti daudzviet, taču šis ir pirmais brīvā dabā nomedītais eksemplārs.

== Sistemātika ==
[[Attēls:Sun Bear 7.jpg|thumb|200px|[[Saules lācis]] (''Helarctos malayanus'')]]
[[Attēls:Atlanta Zoo Panda.jpg|thumb|200px|[[Lielā panda]] (''Ailuropoda melanoleuca'')]]
[[Attēls:Brillenbär (Tremarctos ornatus).jpg|thumb|200px|[[Briļļainais lācis]] (''Tremarctos ornatus'')]]
{{TaksoSaite|Ursidae|Lāču dzimta}}<ref>{{Tīmekļa atsauce |url=http://www.bearsoftheworld.net/bear_classification.htm |title=Bear Classification - Ursidae Family - Bears of the World<!-- Bota izveidots nosaukums --> |access-date={{dat|2009|05|09||bez}} |archive-date={{dat|2009|02|07||bez}} |archive-url=https://web.archive.org/web/20090207155008/http://bearsoftheworld.net/bear_classification.htm }}</ref>
* apakšdzimta [[Skrējējlāči]] (''Tremarctinae'') 
** ģints {{TaksoSaite|Tremarctos|Briļļainie lāči}}
*** suga [[Briļļainais lācis]] (''Tremarctos ornatus'')
*** † suga [[Floridas alu lācis]] (''Tremarctos floridanus'')
** † ģints [[Īssejas lāči]] (''Arctodus'')<ref name="la">{{Tīmekļa atsauce |url=http://multimedia.hint.no/bearconference/abstracts/Soibelzon.htm |title=Abstract<!-- Bota izveidots nosaukums --> |access-date={{dat|2009|06|10||bez}} |archiveurl=https://web.archive.org/web/20040910225049/http://multimedia.hint.no/bearconference/abstracts/Soibelzon.htm |archivedate={{dat|2004|09|10||bez}} }}</ref>
*** † suga [[Īssejas lācis]] (''Arctodus pristinus'')
*** † suga [[Milzu īssejas lācis]] (''Arctodus simus'')
** † ģints [[Dienvidamerikas īssejas lāči]] (''Arctotherium'')<ref name="la"/> 
*** † suga [[Argentīnas īssejas lācis]] (''Arctotherium latidens'')
*** † suga [[Brazīlijas īssejas lācis]] (''Arctotherium (Pararctotherium) brasiliensis'')
*** † suga [[Buenosairesas lācis]] (''Arctotherium bonariensis'')
*** † suga ''Arctotherium vetustum'' 	
*** † suga ''Arctotherium tarijense''
** † ģints ''[[Plionarctos]]'' 	
*** † suga ''Plionarctos edensis'' 
*** † suga ''Plionarctos harroldorum'' 
*** † suga ''Plionarctos telonensis'' 	 
* apakšdzimta '''''Ursinae'''''
** ģints [[Garlūpu lāči]] (''Melursus'')
*** suga [[Garlūpu lācis]] (''Melursus ursinus'')
**** pasuga [[Šrilankas garlūpu lācis]] (''Melursus ursinus inornatus'')
**** pasuga [[Indijas garlūpu lācis]] (''Melursus ursinus ursinus'')
** ģints {{TaksoSaite|Ursus|Lāči}}
*** suga [[Amerikas melnais lācis]] (''Ursus americanus'')
**** pasuga [[Kanēļa lācis]] (''Ursus americanus cinnamomum'')
**** pasuga [[Karalienes Šarlotes melnais lācis]] (''Ursus americanus carlottae'')
**** pasuga [[Kermoda lācis]] (''Ursus americanus kermodei'')
**** pasuga Austrummeksikas melnais lācis (''Ursus americanus eremicus'')
**** pasuga Dalla melnais lācis (''Ursus americanus pugnax'')
**** pasuga Floridas melnais lācis (''Ursus americanus floridanus'')
**** pasuga Jaunmeksikas melnais lācis (''Ursus americanus amblyceps'') 
**** pasuga Kalifornijas melnais lācis (''Ursus americanus californiensis'') 
**** pasuga Kenas melnais lācis (''Ursus americanus perniger'')
**** pasuga Ledāju lācis (''Ursus americanus emmonsii'')
**** pasuga Luiziānas melnais lācis (''Ursus americanus luteolus'') 
**** pasuga Minesotas melnais lācis (''Ursus americanus americanus'')
**** pasuga Ņufaundlendas melnais lācis (''Ursus americanus hamiltoni'')
**** pasuga Olimpiskais melnais lācis (''Ursus americanus altifrontalis'') 
**** pasuga Rietummeksikas melnais lācis (''Ursus americanus machetes'') 
**** pasuga Vankuveras melnais lācis (''Ursus americanus vancouveri'') 
*** suga [[Āzijas melnais lācis]] (''Ursus thibetanus'')
**** pasuga [[Beludžistānas melnais lācis]] (''Ursus thibetanus gedrosianus'')
**** pasuga [[Formozas melnais lācis]] (''Ursus thibetanus formosanus'')
**** pasuga [[Himalaju melnais lācis]] (''Ursus thibetanus laniger'')
**** pasuga [[Japānas melnais lācis]] (''Ursus thibetanus japonicus'')
**** pasuga [[Tibetas melnais lācis]] (''Ursus thibetanus thibetanus'')
**** pasuga Ķīnas melnais lācis (''Ursus thibetanus mupinensis'')
**** pasuga Mandžūrijas melnais lācis (''Ursus thibetanus ussuricus'')
*** suga [[Brūnais lācis]] (''Ursus arctos'')
**** pasuga [[Apenīnu brūnais lācis]] (''Ursus arctos marsicanus'')
**** † pasuga [[Atlasa lācis]] (''Ursus arctos crowtheri'')
**** † pasuga [[Bergmaņa lācis]] (''Ursus arctos piscator'')
**** pasuga [[Eirāzijas brūnais lācis]] (''Ursus arctos arctos'')
**** pasuga [[Gobi lācis]] (''Ursus arctos gobiensis'')
**** pasuga [[Grizlilācis]] (''Ursus arctos horribilis'')
**** pasuga [[Himalaju brūnais lācis]] (''Ursus arctos isabellinus'')
**** pasuga [[Hokaido brūnais lācis]] (''Ursus arctos yesoensis'')
**** pasuga [[Kadjakas lācis]] (''Ursus arctos middendorffi'')
**** pasuga [[Kamčatkas brūnais lācis]] (''Ursus arctos beringianus'')
**** † pasuga [[Meksikas grizli lācis]] (''Ursus arctos nelsoni'')
**** pasuga [[Sibīrijas brūnais lācis]] (''Ursus arctos collaris'')
**** pasuga [[Sīrijas brūnais lācis]] (''Ursus arctos syriacus'')
**** pasuga [[Tibetas brūnais lācis]] (''Ursus arctos pruinosus'')
**** pasuga Usūrijas brūnais lācis (''Ursus arctos lasiotus'')
**** † pasuga Kalifornijas zeltainais lācis (''Ursus arctos californicus'')
**** pasuga Karpatu brūnais lācis (''Ursus arctos formicarius'')
**** pasuga Kaukāza brūnais lācis (''Ursus arctos meridionalis'')
**** pasuga Kolimas brūnais lācis (''Ursus arctos ognevi'')
*** † suga [[Dolinas lācis]] (''Ursus dolinensis'')
*** † suga [[Eiropas alu lācis]] (''Ursus spelaeus'')
*** † suga [[Etrusku lācis]] (''Ursus etruscus'')
*** † suga [[Makfarlena lācis]], (''Ursus inopinatus'')
*** † suga [[Mazais lācis (Ursus minimus)|Mazais lācis]] (''Ursus minimus'')
*** suga [[Polārlācis]] (''Ursus maritimus'')
*** † suga [[Savina lācis]] (''Ursus savini'')
*** † suga [[Senais alu lācis]] (''Ursus deningeri'')
** ģints [[Malajas lāči]] (''Helarctos'')
*** suga [[Malajas lācis]] (''Helarctos malayanus'')
* apakšdzimta '''''Ailuropodinae'''''
** ģints {{TaksoSaite|Ailuropoda|Pandas}}<ref>http://paleobackup.nceas.ucsb.edu:8110/cgi-bin/bridge.pl?action=checkTaxonInfo&taxon_no=104025{{Novecojusi saite}}</ref>
*** suga [[Lielā panda]] (''Ailuropoda melanoleuca'')
**** pasuga [[Cjiņlinas lielā panda]] (''Ailuropoda melanoleuca qinlingensis'')
**** pasuga [[Parastā lielā panda]] (''Ailuropoda melanoleuca melanoleuca'')
*** †suga [[Pigmejpanda]] (''Ailuropoda microta'' jeb ''Ailuropoda minor'') 
*** †suga ''[[Ailuropoda baconi]]'' 
*** †suga ''[[Ailuropoda fovealis]]''
*** †suga ''[[Ailuropoda wulingshanensis]]''

(†) — izmirusi organismu grupa

== Kultūrā ==

Lācis ieņem ievērojamu lomu latviešu mitoloģijā — pēc galvenās versijas, [[Lāčplēsis|Lāčplēša]] māte bijusi lācene.<ref>[https://jauns.lv/raksts/zinas/37235-kas-bija-lacplesa-vecaki-un-ka-tautas-varonis-tika-pie-sava-varda Jauns.lv: Kas bija Lāčplēša vecāki, un kā tautas varonis tika pie sava vārda?]</ref> Lācis ir arī Eiropā bieži lietots heraldisks un māksliniecisks simbols, politikā to reizēm ironiski saista ar Krieviju.

Agrāk tika uzskatīts, ka lāčiem līdzinās debess [[zvaigznājs|zvaigznāji]] [[Lielais Lācis]] un [[Mazais Lācis]].

== Atsauces ==
{{Atsauces}}

== Ārējās saites ==
* http://www.viss.lv/?k=178378
* https://web.archive.org/web/20160305184452/http://krabjiem.lv/foto/3025/dazadi-laci/
* https://web.archive.org/web/20090402083026/http://rigazoo.lv/public/29933.html
* http://www.earthtimes.org/articles/show/241001,slovakia-warns-of-tipsy-bears.html {{Webarchive|url=https://web.archive.org/web/20120706224731/http://www.earthtimes.org/articles/show/241001,slovakia-warns-of-tipsy-bears.html |date={{dat|2012|07|06||bez}} }}
* https://web.archive.org/web/20100109043716/http://www.gi.alaska.edu/ScienceForum/ASF13/1314.html
* http://www.pitt.edu/~votruba/qsonhist/bear.html {{Webarchive|url=https://web.archive.org/web/20090422075423/http://www.pitt.edu/~votruba/qsonhist/bear.html |date={{dat|2009|04|22||bez}} }}
* http://news.bbc.co.uk/2/hi/science/nature/7087345.stm
* http://www.bear-viewing-in-alaska.info/ {{Webarchive|url=https://web.archive.org/web/20090430114704/http://www.bear-viewing-in-alaska.info/ |date={{dat|2009|04|30||bez}} }}

{{Commonscat|Ursidae|Lāču dzimta}}
{{autoritatīvā vadība}}