{{Valsts amatpersonas infokaste
| vārds = Augusts Kirhenšteins
| attēls = Augusts Kirchensteins.png
| att_izm = 200px
| amats = [[Latvijas Republikas Ministru prezidents]]
| term_sākums = {{Dat|1940|06|20|N}}
| term_beigas = {{Dat|1940|08|25|N}}
| prezidents = [[Kārlis Ulmanis]]
| priekštecis = Kārlis Ulmanis
| pēctecis = [[Ivars Godmanis]]
| amats2 = [[Latvijas PSR Augstākās Padomes Prezidija priekšsēdētāji|Latvijas PSR Augstākās Padomes Prezidija priekšsēdētājs]]
| term_sākums2 = {{Dat|1940|08|25|N}}
| term_beigas2 = {{Dat|1952|03|10|N}}
| prezidents2 = 
| pēctecis2 = [[Kārlis Ozoliņš (valsts darbinieks)|Kārlis Ozoliņš]]
| dzim_dati = {{Dat|1872|09|18|N}}
| dzim_vieta = {{vieta|Krievijas Impērija|Vidzemes guberņa|Valmieras apriņķis|Mazsalaca|td=Latvija}}
| mir_dati = {{miršanas datums un vecums|1963|11|3|1872|9|18}}
| mir_vieta = {{vieta|Latvijas PSR|Rīga|td=Latvija}}
| partija = [[Padomju Savienības komunistiskā partija|PSKP]]
| dzīvesb = Olga Kirhenšteine (dz. Jansone)
| profesija = [[bioloģija|mikrobiologs]]
| alma_mater = [[Tērbatas Veterinārais institūts]]
| reliģija = 
| paraksts = 
| piezīmes = 
}}
'''Augusts Kirhenšteins''' ({{Dat|1872|09|18|N}} — {{Dat|1963|11|03|N}}) bija latviešu veterinārārsts, mikrobiologs un politiķis.<ref>{{Grāmatas atsauce|title=Latvijas veterinārārstu biogrāfiskā enciklopēdija|last=Preinbergs|first=Gunārs|publisher=Pārtikas un veterinārais dienests|year=2004|isbn=9984-19-539-1|location=Rīga|pages=29-30}}</ref> Pēc [[Latvijas okupācija (1940)|Latvijas okupācijas]] 1940. gadā īsu laiku Latvijas Ministru prezidents un ārlietu ministra v. i.,<ref>Latvijas okupācija un aneksija 1939—1940: Dokumenti un materiāli. / Sastādītāji: I. Grava-Kreituse, I. Feldmanis, J. Goldmanis, A. Stranga. — Rīga, 1995. {{ISBN|9984-9085-0-X}} — 387.-388. lpp.</ref> no 1940. gada 21. jūlija līdz 25. augustam arī [[Latvijas Valsts prezidents|Latvijas Valsts prezidenta]] amata izpildītājs<ref>{{Tīmekļa atsauce |url=http://periodika.lv/periodika2-viewer/view/index-dev.html#panel:pp{{!}}issue:/p_001_wawe1940n163{{!}}article:DIVL34{{!}}issueType:P |title=Valsts Prezidenta 1940. gada 21. jūlija 395. paziņojums. |access-date={{dat|2015|09|06||bez}} |archive-date={{dat|2020|04|28||bez}} |archive-url=https://web.archive.org/web/20200428154535/http://www.periodika.lv/periodika2-viewer/view/index-dev.html#panel:pp{{!}}issue:/p_001_wawe1940n163{{!}}article:DIVL34{{!}}issueType:P }}</ref> un pirmais [[Latvijas PSR Augstākā Padome|Latvijas PSR Augstākās Padomes]] prezidija priekšsēdētājs (1940—1952). Latvijas Zinātnes akadēmijas un [[RSU Augusta Kirhenšteina Mikrobioloģijas un virusoloģijas institūts|Mikrobioloģijas un virusoloģijas institūta]] dibinātājs.

== Dzīvesgājums ==

=== Pirmsākumi ===
Dzimis 1872. gada 18. septembrī [[Mazsalaca|Mazsalacā]], [[Valtenberģu muiža|Valtenbergas muižā]],<ref>{{Tīmekļa atsauce |url=http://skolai.daba.lv/liis/biologi_lv/kirhensteins.shtml |title=Latvijas izcilie biologi. - Augusts Kirhenšteins. |access-date={{dat|2013|01|08||bez}} |archive-date={{dat|2020|09|19||bez}} |archive-url=https://web.archive.org/web/20200919152507/http://skolai.daba.lv/liis/biologi_lv/kirhensteins.shtml }}</ref> kā vecākais dēls muižas kalpa ģimenē (tēvs gan vēlāk kļuva par kroga nomnieku). Mārtiņam un viņa sievai Baibai Kirhenšteiniem bija 11 bērnu.

1888. gadā uzsāka mācības [[Rīgas Aleksandra ģimnāzija|Rīgas Aleksandra ģimnāzijā]]. Pēc tam studēja [[Tartu Universitāte|Tērbatas Veterinārajā institūtā]] (1893—1901).

=== Zinātniskā karjera ===
Jau studiju laikā publicēja pirmo zinātnisko darbu. Studentu korporāciju [[Selonija]] [[filistrs]], vēlāk pārgāja uz korporāciju [[Zemgalija]]. 1901. gadā beidza institūtu un strādāja par veterinārārstu [[Valmiera|Valmierā]] un [[Limbaži|Limbažos]]. Pēc [[1905. gada revolūcija Latvijā|1905. gada revolūcijas]] Kirhenšteins emigrēja uz [[Šveice|Šveici]], kur 1911. gadā sāka strādāt par asistentu pie bakteriologa-ftiziatra K. Šprenglera [[Cīrihe|Cīrihē]].

[[Pirmais pasaules karš|Pirmā pasaules kara]] laikā Kirhenšteins dienēja [[Serbija]]s armijā, 1917. gadā  atgriezās dzimtenē. [[Latvijas brīvības cīņas|Latvijas brīvības cīņu]] laikā bija [[Latvijas Nacionālie bruņotie spēki|Latviešu nacionālo bruņoto spēku]] [[Kapteinis (dienesta pakāpe)|kapteinis]], veterinārās pārvaldes priekšnieks.<ref>Latvijas Brīvības cīņas 1918-1920. Enciklopēdija. - Preses nams: Rīga, 1999., 249. lpp. {{ISBN|9984-00-395-7}}</ref>

Kirhenšteins  piedalījies [[Latvijas Universitāte]]s dibināšanā 1919. gadā un tika ievēlēts par Lauksaimniecības fakultātes docentu.<ref name=":1">{{Tīmekļa atsauce|url=http://www.ieverojamiemediki.lv/k/kirhensteins-augusts/|title=Ievērojamie mediķi - Kirhensteins Augusts|publisher=Paula Stradiņa Medicīnas vēstures muzejs|website=www.ieverojamiemediki.lv|access-date=2021-05-28|date=2018}}</ref> 1923. gadā viņš aizstāvēja pirmo Latvijā zinātņu [[Disertācija|doktora disertāciju]], kur bija apskatīta tuberkulozes baktērijas uzbūve, lielāko daļu materiālu tai A. Kirhenšteins bija savācis, pirms Pirmā pasaules kara uzturēdamies Šveicē. Disertācija bija uzrakstīta franciski, jo oponentus vajadzēja meklēt ārzemēs – Latvijā atbilstoša līmeņa šīs jomas zinātnieku nebija.<ref name=":0" />

1923. gadā [[Latvijas Universitāte|LU]] Lauksaimniecības fakultātē A. Kirhenšteins izveidoja seroloģisko laboratoriju (Seruma staciju), kas pēc kara pārtapa Mikrobioloģijas institūtā.  Tieši pateicoties A. Kirhenšteinam, starpkaru Latvija bija progresīva valsts medicīnisko preparātu ražošanas ziņā: profesora serumstacijā ražoja insulīnu eksportam, ka arī preparātus potēšanai. Rīgā ražotā tuberkulozes vakcīna tika uzskatīta par otro labāko pasaulē.<ref name=":0" />

Starpkaru Latvijā A. Kirhenšteins  bija daudz pazīstamāks par citiem zinātniekiem tāpēc, ka bija populārzinātnisku brošūru un rakstu autors, uzskata akadēmiķis, zinātnes vēsturnieks [[Jānis Stradiņš]].<ref name=":0" />

Kā zinātnē aktīvs cilvēks profesors saņēma Triju Zvaigžņu ordeni, kā arī vairāku ārvalstu apbalvojumus.

=== Politiskā darbība ===
A. Kirhenšteins bija Latvijas un PSRS tautu kultūras tuvināšanās biedrības dalibnieks un 1939. gadā kopā ar citiem delegātiem braucis uz Maskavu, kur par Padomju zemi viņam bija radies visai pozitīvs iespaids. Vēsturniece Daina Bleiere uzskata: padomju specdienesti bija nolūkojuši personas, kas varētu spēlēt galvenās lomas tālākajos notikumos. A. Kirhenšteina sekretārs 1940. gadā savās atmiņās rakstījis, ka politiskās vientiesības un personīgās godkāres dēļ no viņa bija iespējams izveidot visu, kas Maskavai bija vajadzīgs.<ref name=":0" />

Pašam A. Kirhenšteinam piedāvājums kļūt par Ministru prezidentu 1940.g. jūnijā nācis negaidīts. [[Jānis Stradiņš|J. Stradiņš]] dzirdējis, kā savās 90 gadu jubilejas svinībās A. Kirhenšteins stāstījis, ka sēdējis Otto Švarca kafejnīcā, kad Rīgā nākuši iekšā tanki. Kāds pienācis un uzaicinājis uz [[Padomju Savienība|PSRS]] sūtniecību, kur viņam prasīts, vai grib kļūt par Ministru prezidentu. A. Kirhenšteins uzreiz atbildējis, ka grib gan. Profesors J. Stradiņš domā, ka viņu "pievīla, solot, ka kaut kādu patstāvību Latvijai tomēr atstās. Latviešu tautas ienaidnieks viņš noteikti nebija.”<ref name=":0" />

Kad 1940. gada jūlijā A. Kirhenšteins brauca uz Maskavu lūgt uzņemt Latviju PSRS, viņš tur paguva apmierināt arī savas zinātniskās intereses. Apskatīja vitamīnu ražošanas rūpnīcu un uz karstām pēdām panāca, ka līdzīga tiek dibināta Rīgā. Tā vēlāk pārtapa par Organiskās sintēzes institūta eksperimentālo rūpnīcu, uz kuras pamata tika dibināts “[[Grindeks]]”.<ref name=":0" />

Pēc tam bija LPSR AP prezidija priekšsēdētājs (1940—1952), Latvijas PSR Zinātņu akadēmijas viceprezidents (1951—1958).

=== [[Mikrobioloģija]]s institūts ===
Uz Seruma stacijas bāzes 1946. gadā tika nodibināts [[Latvijas Zinātņu akadēmija|LZA]] [[mikrobioloģija]]s institūts. Strādājot par direktoru, veicis daudzus nozīmīgus pētījumus un atklājumus.

Zinātnē Kirhenšteinam bieži vien patika būt opozīcijā. Kad zinātnieki daudz sāka pētīt antibiotikas, profesors tās neatzina neparko un gādāja, lai Mikrobioloģijas institūtā taptu pretantibiotiku pētījumi. Līdz ar to radās pretstāvēšana starp Kirhenšteina institūtu un [[Latvijas Organiskās sintēzes institūts|Organiskās sintēzes institūtu]], kas nodarbojās ar jaunu antibiotiku izstrādi. Kad profesors saslima ar plaušu karsoni, institūta darbinieces šļircināja viņam penicilīnu, mānoties, ka tie ir vitamīni. A. Kirhenšteins neatzina arī ziepes – uzskatīja, ka tās iznīcina cilvēkam nepieciešamo tauku aizsargkārtu  uz ādas. Tāpēc mazgājās tikai ar ūdeni, kā arī lietoja kādas īpašas eļļas.<ref name=":0" />

Savā zinātnieka darbības laikā deva lielu ieguldījumu zinātnes attīstībā, tieši mikrobioloģijas, virusoloģijas un biotehnoloģiju jomā.

Miris 1963. gada 3. novembrī Rīgā. Apglabāts Raiņa kapos.

== Uzruna pirmajā Ministru kabineta sēdē ==
Par A. Kirhenšteina naivo priekšstatu par politisko situāciju pēc 1940. gada Latvijas okupācijas liecina viņa atbildes runa Valsts prezidenta K. Ulmaņa apsveikumam Latvijas Republikas Ministru kabineta sēdē 1940. gada 21. jūnijā: ''Augsti godāts kungs Valsts prezident! Ministru kabineta un savā vārdā pateicos par laba novēlējumu. Mēs centīsimies labi pildīt tos smagos pienākumus, ko esam uzņēmušies šai grūtā brīdī. Mēs pateicamies jums par jūsu darbību. Mums sen ir pazīstamas jūsu rūpes par tautas labklājību, izglītību un veselību. Sevišķi Draudzīgajam aicinājumam ir liela nozīme tautas izglītības pacelšanā. Jūs esat ierosinājuši un aicinājuši uz darbu jaunatni, mācījuši to strādāt, sevišķi lauku darbos. Mazpulku tīkls pārklāj visu zemi ar darbīgu jaunatni. Šajā grūtā brīdī jūs esat veicinājuši labas attiecības ar ārvalstīm, sevišķi ar lielo kaimiņu — Padomju Savienību. Mēs solāmies strādāt par Latviju, turpināt, varbūt citādām metodēm, to darbu, ko jūs, Valsts prezidenta kungs, un agrākā valdība ir sākuši.''<ref>[http://www.historia.lv/alfabets/L/la/okupac/dokumenti/1940.06.21.mk_sede.htm Latvijas okupācija un aneksija 1939-1940: Dokumenti un materiāli. Sastādītāji: I.Grava-Kreituse, I.Feldmanis, J.Goldmanis, A.Stranga. Rīga, 1995. Nr.167, 387.-392.lpp.] {{Webarchive|url=https://web.archive.org/web/20080321002857/http://www.historia.lv/alfabets/L/la/okupac/dokumenti/1940.06.21.mk_sede.htm |date={{dat|2008|03|21||bez}} }}  LVVA, 3235.f., 1/6.apr., 711.l., 37lp.</ref>

== Personīgā dzīve ==
Vairākos avotos un atmiņās uzsvērtas profesora aristokrātiskās manieres. Tajā pašā laikā viņš spējis izteikties arī diezgan prasti. Savulaik pārslimotas balsenes tuberkulozes dēļ viņš runāja spalgā balsī un, kad kāds reiz A. Kirhenšteinam vaicājis, vai viņš varot parunāt  rupjāk, profesors atbildēja: “Varu gan. Ej dirst!”.<ref name=":0" />

Gadā A. Kirhenšteins rīkojis divas lielas pieņemšanas – 3. augustā, vārda dienā, un 18. septembrī – dzimšanas dienā. Uz tām lielākoties aicināti darbabiedri un citi zinātnieki, kā arī inteliģences pārstāvji: fotogrāfijās redzami režisore [[Vera Baļuna]], operdziedātāji [[Elfrīda Pakule]] un [[Aleksandrs Daškovs]], skatuves karalienes [[Anta Klints]] un [[Velta Līne]], dzejniece [[Mirdza Ķempe]], mākslinieki no [[Oto Skulme|Skulmju dzimtas]]. Fotogrāfijās redzams, ka ballēs valdījusi jautrība un atraisītība. Profesoram paticis pašam arī diriģēt dziedāšanu. To darot, viņš kāpis uz krēsla vai pat uz galda. Mīļākā dziesma bijusi “[[Pūt, vējiņi (dziesma)|Pūt, vējiņi!]]”.

A. Kirhenšteins pats mājās brūvēja liķierus, slavenākais no tiem tapa no spirta, cukura, upeņu pumpuriem un tika saukts par “Zaļo čūsku”. [[Rita Kukaine|R. Kukaine]] no Mikrobioloģijas institūta krājumiem regulāri profesoram piegādāja četrus litrus spirta.<ref name=":0" />

Piecdesmitajos gados, kad Mikrobioloģijas institūtam trūka naudas bērnu eglītēm, A. Kirhenšteins ik gadu no paša kabatas ziedojis 1000 rubļu saldumiem un arī uz vietas baudāmo cienastu, kā arī teicis tēvišķīgu runu.<ref name=":0" />

== Ģimene ==
1934. gadā [[Berne|Bernē]] apprecējās ar Olgu Jansoni.

Augusta Kirhenšteina brālis bija padomju virsnieks [[Rūdolfs Kirhenšteins]] (1891—1938), [[Sarkanā armija|Sarkanarmijas]] Izlūkošanas pārvaldes (Razvedupra) 2. (aģentūras) nodaļas priekšnieka vietnieks. 1924.-1937. strādājis Vācijā, Itālijā, Austrijā, Lielbritānijā.<ref>{{Tīmekļa atsauce|url=https://www.rigaslaiks.lv/zurnals/vestures-privata-dzive-14863?login=twitter|title=Vēstures privātā dzīve - Rīgas Laiks|last=Šuvajevs|first=Igors|website=www.rigaslaiks.lv|access-date=2021-05-27|date=2000-03-01|language=lv}}</ref> [[Lielais terors|Lielā terora]] laikā tika arestēts un nošauts.

Kirhenšteins bija divas reizes precējies, tomēr nevienā no laulībām nebija dzimuši bērni. A. Kirhenšteins uzņēmās rūpes par brāļu bērniem, bija adoptējis brāļameitu Elvīru, kura gan nomira vēl pirms profesora.<ref name=":0" />

== Apbalvojumi ==
* [[Triju Zvaigžņu ordenis]], IV un III šķira, 
* Francijas [[Goda Leģiona ordenis]],
* seši Ļeņina ordeņi. 
  
== Piemiņa ==
Profesors miris 1963. gada 3. novembrī Rīgā un apbedīts Raiņa kapos. Viņa vārdā bija nosaukta iela Rīgā, noliktas piemiņas plāksnes pie namiem Limbažos, Mazsalacā un Daugavpilī. Dzimtās Mazsalacas centrālajā laukumā 1986. gadā tika atklāts A. Kirhenšteina piemineklis, kurš četrus gadus vēlāk kādā naktī no postamenta pazuda un nākamā rītā atrasts Velna alā Salacas krastā.<ref name=":1" />

Viņa vārdā nosaukts [[Rīgas Stradiņa universitāte]]s [[RSU Augusta Kirhenšteina Mikrobioloģijas un virusoloģijas institūts|Augusta Kirhenšteina Mikrobioloģijas un virusoloģijas institūts]], kuru viņš nodibinājis. Mikrobiologu  biedrības vadītāja Vaira Saulīte stāsta, ka pēc neatkarības atgūšanas nācies atkauties no daudziem uzbrukumiem par A. Kirhenšteina vārda nešanu, tomēr nosaukums saglabāts, jo A. Kirhenšteina politiskā darbība nemazina viņa kā zinātnieka devumu. “Politiskā situācija 1940. gadā bija tāda, ka bija pilnīgi vienalga – vai Ministru prezidents būtu Kirhenšteins, Bērziņš vai Ivanovs. Nekas nebūtu mainījies,” ir pārliecināta V. Saulīte. “Daudzi no tiem bļāvējiem, ka jāņem Kirhenšteina vārds no nosaukuma ārā, paši ne kripatas nav zinātnē izdarījuši.”<ref name=":0">{{Tīmekļa atsauce|url=https://www.la.lv/ne-isti-kungs-ne-biedrs-aizmirstais-augusts-kirhensteins|title=Ne īsti kungs, ne biedrs. Aizmirstais Augusts Kirhenšteins|last=Kuzmina|first=Ilze|website=LA.LV|access-date=2021-05-27|date=2017-09-18|language=lv}}</ref>

Profesore [[Mūza Indulēna]] uzskata: ja A. Kirhenšteinam būtu bijis vairāk laika attīstīt savas zinātniskās ieceres, viņš būtu pasaulē daudz zināmāks. Piemēram, Kirhenšteins atklājis, ka vitamīnam C ir liela nozīme slimību novēršanā, taču pētījumus pietiekami neizvērsa, bet vēlāk [[Lainuss Polings]] ar šo tēmu kļuvis populārs visā pasaulē.<ref name=":0" />

Institūta esošie un bijušie darbinieki joprojām 18. septembrī dodas uz Raiņa kapiem, kur profesors apglabāts, un paši apmaksājuši profesora kapa plāksnes latviskošanu. Piemiņas brīdī gan piedalās daudz mazāk cilvēku, jo, kā saka V. Saulīte, pēc Latvijas neatkarības atgūšanas pēkšņi atklāja, ka “Kirhenšteins bijis tautas ienaidnieks”.<ref name=":0" />

Līdz 1992. gadam [[Latvijas Zinātņu akadēmija]] pasniedza arī A. Kirhenšteina vārdā nosaukto prēmiju bioloģijā. To pārtraukts pasniegt it kā tāpēc, ka atcerējās, ka A. Kirhenšteins nemaz nav bijis biologs, bet gan veterinārārsts.<ref name=":0" />

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{kastes sākums}}
{{s-amati}}
{{Amatu secība | pirms = [[Kārlis Ulmanis]] | virsraksts = [[Latvijas Republikas Ministru prezidents|Latvijas valdības vadītājs]] | periods = {{dat|1940|6|20|N}} — {{dat|1940|8|25|N}}<br />(kā LR Ministru prezidents) | pēc = [[Vilis Lācis]]<br />(kā LPSR MP priekšsēdētājs)}}
{{Amatu secība | pirms = | virsraksts = [[Latvijas PSR Augstākās Padomes Prezidija priekšsēdētāji|LPSR AP Prezidija priekšsēdētājs]] | periods = {{dat|1940|8|25|N}} — {{dat|1952|3|10|N}} | pēc = [[Kārlis Ozoliņš (valsts darbinieks)|Kārlis Ozoliņš]]}}
{{kastes beigas}}

{{Latvijas ministru prezidenti}}
{{LPSR AP priekšsēdētāji}}
{{Kirhenšteina Ministru kabinets}}
{{Tautas Saeima}}
{{Autoritatīvā vadība}}

{{DEFAULTSORT:Kirhenšteins, Augusts}}
[[Kategorija:1872. gadā dzimušie]]
[[Kategorija:1963. gadā mirušie]]
[[Kategorija:Mazsalacā dzimušie]]
[[Kategorija:Latvijas biologi]]
[[Kategorija:Latvijas Ministru prezidenti]]
[[Kategorija:Latvijas PSR AP Prezidija priekšsēdētāji]]
[[Kategorija:Latvijas Universitātes darbinieki]]
[[Kategorija:Sociālistiskā Darba varoņi]]
[[Kategorija:Tartu Universitātes absolventi]]
[[Kategorija:Tautas Saeimas deputāti]]
[[Kategorija:Triju Zvaigžņu ordeņa komandieri]]
[[Kategorija:Triju Zvaigžņu ordeņa virsnieki]]
[[Kategorija:Ar Ļeņina ordeni apbalvotie]]
[[Kategorija:Raiņa kapos apbedītie]]
[[Kategorija:Ar Goda Leģiona ordeni apbalvotie]]
[[Kategorija:Ar Darba Sarkanā Karoga ordeni apbalvotie]]
[[Kategorija:Ar Tēvijas Kara ordeni apbalvotie]]