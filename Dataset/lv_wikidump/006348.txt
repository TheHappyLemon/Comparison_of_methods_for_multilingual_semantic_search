{{Kauja
|kauja=Ērģemes kauja<br>Schlacht bei Ermes
|attēls=LIVONIAE NOVA DESCRIPTIO 1573-1578.jpg
|paraksts=Livonija Jāņa Portānija 1573. gada kartē
|konfl=[[Livonijas karš]]
|laiks=[[1560]]. gada [[2. augusts]]
|vieta=[[Ērģeme]] pie [[Lugaži]]em, [[Livonija]]
|iznāk=Livonijas spēku sakāve
|puse1=[[File:Baltic coat of arms.svg|18px]][[Livonijas ordenis]]
|puse2={{Flagicon image|Banner of the Most Merciful Savior, 1552.svg|size=30px}}[[Maskavas lielkņaziste]]
|karavad1=[[File:Baltic coat of arms.svg|18px]][[Fīlips Šalls fon Bells]] (kritis gūstā)
|karavad2={{Flagicon image|Banner of the Most Merciful Savior, 1552.svg|size=30px}}[[Andrejs Kurbskis]]<br>[[Vasīlijs Ivanovičs Barbašins]]
|spēki1=[[File:Baltic coat of arms.svg|18px]]330 bruņinieku
|spēki2={{Flagicon image|Banner of the Most Merciful Savior, 1552.svg|size=30px}}12000 - 14000
|zaud1=[[File:Baltic coat of arms.svg|18px]]261 bruņinieku
|zaud2={{Flagicon image|Banner of the Most Merciful Savior, 1552.svg|size=30px}}?
}}
'''Ērģemes kauja''' ({{val|de|Schlacht bei Ermes}}, {{val|et|Härgmäe lahing}}, {{val|ru|Сражение при Эрмесе}}), kurā krievu karaspēks sakāva [[Livonija]]s apvienotos spēkus, notika [[Livonijas karš|Livonijas kara]] trešajā gadā - [[1560]] .gada [[2. augusts|2. augustā]]. Neskatoties uz kaujas nelielajiem mērogiem, Ērģemes kaujai literatūrā tiek piešķirta Livonijas kara izšķirošās kaujas loma, jo tai sekoja būtiskas politiska un militāra rakstura izmaiņas. Lai gan kaujas vieta precīzi lokalizējama vismaz 12 -15 km attālumā no [[Ērģeme]]s, [[Lugaži|Lugažu]] tuvumā, literatūrā pieņemts tieši Ērģemes nosaukums, kas nav nepareizi, ņemot vērā to, ka kauja notika pie [[Valters fon Pletenbergs (padomnieks)|Valtera fon Pletenberga]] muižas, kas tajā laikā ietilpa [[Ērģemes draudzes novads|Ērģemes pilstiesā]].

== Priekšvēsture ==
Lai arī 1560.gadā krievu militāro aktivitāšu mērķis bija nozīmīgās [[Vīlandes pils]] ieņemšana, karadarbība notika arī plašā teritorijā ap to, sevišķi dienvidu virzienā. Tā krievu karaspēka vienība (pēc [[Rennera hronika]]s - ap 40 000, pēc A. Kurbska atstātajām ziņām - ap 12 000 karavīru) kņaza [[Andrejs Kurbskis|Andreja Kurbska]] vadībā jūlija beigās apmetās nometnē pie [[Valka]]s. Savukārt Livonijā savāktais karaspēks, [[Livonijas ordeņa landmaršali|Livonijas ordeņa landmaršala]] [[Fīlips Šalls fon Bells|Fīlipa Šalla fon Bella]] vadībā, 1. augustā pameta nometni pie [[Trikātas pils]] un virzījās pretī krievu karaspēkam, izvietojoties nometnē pie Lugažiem.

== Kaujas norise ==
2.augustā Livonijas karaspēka izlūku vienība 30 karavīru sastāvā sastopoties ar apmēram 500 vīru lielu krievu karaspēka daļu iesaistījās karadarbībā, kas beidzās ar abu pušu atkāpšanos. Uzskatot 500 vīru lielo krievu karaspēka vienību par galvenajiem spēkiem, Livonijas karaspēks, kas pēc Rennera hronikas sastāvēja tikai no 300 jātniekiem, uzsāka vajāšanu. Sekojot krievu vienībai Livonijas karaspēks uzdūrās krievu galvenajiem spēkiem, kas atradās paslēptuvē. Sekoja Livonijas karaspēka ielenkšana un sakaušana, lielākā daļa karaspēka vadoņu, lielā pārspēka mākti, padevās gūstā. Avotos minēts, ka krituši un saņemti gūstā bija 261 Livonijas karavīrs. No komandējošā sastāva krita [[Kandavas fogti|Kandavas fogts]] Kristaps [[Zībergs]], savukārt landmaršals un 11 komturi tika saņemti gūstā. Zināms, ka kritušos krievus bija iespējams aizvest tikai 14 vezumos.

== Sekas ==
Ērģemes kaujas rezultātā no ierindas tika izsista lielākā daļa Livonijas ordeņa komandējošā sastāva, tomēr šo kauju nevar uzskatīt par izšķirošo Livonijas karā, jo karš vēl turpinājās 23 gadus. Arī Livonijas ordeņa dzīvā spēka zaudējumi bija nelieli un amatpersonu aizvietošana grūtības nevarēja sagādāt. Livonijas konfederācijas sairšanu, ko literatūrā pieņemts uzskatīt par Ērģemes kaujas sekām, noteica citi būtiski militārpolitiskie faktori.{{nepieciešama atsauce}} Par Ērģemes kaujas tiešām sekām var uzskatīt Vilandes ieņemšanu pēc nepilnām trīs nedēļām.

== Avoti ==
* Johann Renner's Livländische Historien. Göttingen, 1876. 
* Rusovs, B. Livonijas kronika. Rīga, 1926.

== Literatūra ==
* Dunsdorfs, E., Spekke, A. Latvijas vēsture 1500 - 1600. Stockholm, 1964. 
* Zeids, T. Ērģemes kauja un tās vēsturiskā nozīme. Latvijas PSR zinātņu akadēmijas vēstis. 1961. Nr.7. 3.-9.lpp.

{{DEFAULTSORT:Ergzemes kauja}}

[[Kategorija:Livonijas karš]]
[[Kategorija:Kaujas ar Livonijas ordeņa piedalīšanos]]
[[Kategorija:Kaujas ar Krievijas piedalīšanos]]
[[Kategorija:Kaujas Latvijas teritorijā]]