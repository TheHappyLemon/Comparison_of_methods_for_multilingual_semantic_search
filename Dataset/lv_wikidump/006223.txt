{{izolēts raksts|date=2017. gada maijs}}
'''Mobilo telefonu satura reklāma''' ir [[zvana melodija|zvana melodiju]], [[mobilā telefona spēle|spēļu]] un cita [[mobilais telefons|mobilajiem telefoniem]] domātā satura iegādes veicināšana. Šis saturs parasti tiek iegādāts ar [[paaugstinātas maksas īsziņa|paaugstinātas maksas īsziņu]] palīdzību. Mobilajiem telefoniem domātā satura reklamēšana un tirdzniecība ir kļuvusi īpaši populāra pēdējā laikā, tā tiek reklamēta gan [[Internets|Internetā]], gan [[televīzija]], gan arī drukātajos [[plašsaziņas līdzekļi|plašsaziņas līdzekļos]].

== Vēsture ==
Vecākā lietotāja pielāgojama lieta mobilajos telefonos bija [[operatora logotips]], kas noklusēti parasti attēloja [[mobilā tīkla operators|mobilā tīkla operatora]] (piemēram, [[LMT]]) logotipu. Tie bieži tika aizstāti ar savu vārdu vai speciālu simbolu. Ar laiku parādījās servisi, kas piedāvāja iegādāties dažādus logotipus par nelielu samaksu, izmantojot paaugstinātas maksas īsziņas.

Vēlāk telefonu ražotāji ieviesa iespēju lietotājam papildināt noklusēto aparāta zvana melodiju klāstu. Melodiju tirdzniecība kļuva par ienesīgu biznesu, parādījās servisi, kas tirgoja tās izmantojot maksas īsziņas. Tie seko līdzi tendencēm mūzikas pasaulē, piedāvājot iegādāties populāru izpildītāju dziesmu zvana melodiju versijas.

Papildus tam mūsdienās tiek tirgotas arī mobilajiem telefoniem domātas spēles un citas programmas, fona attēli, animācijas un cits saturs.

[[Kategorija:Mobilo telefonu kultūra]]
[[Kategorija:Reklāma]]