{{Elementa infokaste
|                 tips = lantanīds
|      kārtas skaitlis = 63
|             6. čaula = 2
|             5. čaula = 8
|             4. čaula = 25
|             3. čaula = 18
|             2. čaula = 8
|             1. čaula = 2
|              simbols = Eu
|             atommasa = 151,964
|   valences elektroni = [Xe]4f<sup>7</sup>6s<sup>2</sup>
|       tabulas attēls = [[Attēls:Eu-TableImage.svg|250px]]
|               attēls = [[Attēls:Hochreines oxidfreies Europiummetall.JPG|190px]]&nbsp;&nbsp;&nbsp;&nbsp;[[Attēls:Europium on air oxidized.jpg|170px]]<br />Tīra eiropija paraugs [[argons|argona]] aizsargatmosfērā un gaisā oksidējusies eiropija plāksnīte
|  oksidēšanas pakāpes = '''+3''', '''+2'''
|  elektronegativitāte = 1,2
|              blīvums = 5244
|  kušanas temperatūra = 1099 K (826&nbsp;°C)
| viršanas temperatūra = 1802 K (1529&nbsp;°C)
}}

'''Eiropijs''' ir [[ķīmiskais elements]] ar [[ķīmiskais simbols|simbolu]] '''Eu''' un [[atomskaitlis|atomskaitli]] 63. [[Ķīmisko elementu periodiskā tabula|Periodiskajā tabulā]] tas atrodas [[lantanīdi|lantanīdu]] saimē. Eiropijs ir ķīmiski visaktīvākais [[retzemju elements]]. Eiropijs un [[amerīcijs]] ir vienīgie ķīmiskie elementi, kas nosaukti [[pasaules daļa|pasaules daļu]] vārdos.

Tāpat kā citi lantanīdi, arī eiropijs ir sudrabots [[smagais metāls (ķīmija)|smagais metāls]]. Eiropijam ir stipri mazāks [[blīvums]], [[kušanas temperatūra|kušanas]] un [[viršanas temperatūra]] nekā periodiskajā tabulā tam blakus esošajiem elementiem. Tas izskaidrojams ar eiropija [[elektronu konfigurācija|elektronu konfigurāciju]]. Par elementa atklājēju uzskata franču ķīmiķi [[Eižens-Anatols Demarsē|Eiženu-Anatolu Demarsē]] (''Eugène-Anatole Demarçay''). Viņš 1896. gadā postulēja, ka varētu būt tāds ķīmiskais elements, bet 1901. gadā to ieguva tīrā veidā.

Eiropiju lieto galvenokārt savienojumu veidā, kā [[luminofors|luminoforu]] komponentu, piemēram, [[dienasgaismas lampa|dienasgaismas lampās]], [[plazmas displejs|plazmas displejos]] un [[kineskops|kineskopos]], kas agrāk tika plaši izmantoti [[televizors|televizoros]] un datoru [[monitors|monitoros]]. Eiropiju, tāpat kā citus retzemju elementus, iegūst no [[polimetāliskās rūdas|polimetāliskajām rūdām]]. Savienojumos eiropijs lielākoties ir divvērtīgs vai trīsvērtīgs (tā [[oksidēšanas pakāpe]] ir +2 vai +3).

== Vēsture ==
1885. gadā angļu ķīmiķis [[Viljams Krukss]] (''William Crookes'') pirmais konstatēja eiropiju, lai gan tolaik viņš pats to neapzinājās. Viņš, pētot [[samārijs|samārija]]–[[itrijs|itrija]] maisījuma [[fluorescences spektroskopija|fluorescences spektru]], novēroja izteikti oranžas krāsas [[spektrālās līnijas]], kas nepiemita šīm vielām tīrā veidā. Viņš pieļāva, ka tas varētu būt hipotētisks ķīmiskais elements, un pat nosauca to par S<sub>δ</sub>. Arī franču ķīmiķis [[Pols Emīls Lekoks de Boabodrāns]] (''Paul-Émile Lecoq de Boisbaudran'') 1892. gadā, pētot samārija spektru, atklāja trīs zilas spektrālās līnijas, kuras iepriekš nebija konstatētas. 1896. gadā cits franču ķīmiķis [[Eižens-Anatols Demarsē]] (''Eugène-Anatole Demarçay'') [[postulāts|postulēja]], ka periodiskajā tabulā starp [[samārijs|samāriju]] un [[gadolīnijs|gadolīniju]] ir vēl viens ķīmiskais elements. 1900. gadā viņš saprata, ka tieši Kruksa un Boabodrāna atklātās spektrālās līnijas ir no jaunā elementa. 1901. gadā Demarsē pirmo reizi ieguva eiropiju tīrā veidā, [[frakcionēta kristalizācija|frakcionēti kristalizējot]] samārija/eiropija–magnija–nitrātu dubultsāļus. Tieši viņš jaunatklāto elementu nosauca par eiropiju par godu [[Eiropa]]i.

Pirmais nozīmīgais eiropija tehniskais pielietojums bija [[itrija vanadāts|itrija vanadāta]] [[leģēšana]]. 1964. gadā to sāka izmantot krāsu [[televizors|televizoru]] kineskopos, lai nodrošinātu sarkano krāsu. Tā kā pieauga pieprasījums pēc tā, tad strauji attīstījās arī eiropija ieguve.

== Atrašanās dabā ==
{{nepilnīga nodaļa}}
Eiropijs ir reti sastopams ķīmiskais elements uz Zemes. [[Zemes garoza|Zemes garozā]] tā koncentrācija ir 2,1 daļiņa no miljona.

== Atsauces ==
{{atsauces+}}
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]
[[Kategorija:Lantanīdi]]