{{Militāras sadursmes infokaste
| conflict          = 1905. gada revolūcija
| image             = Shestviye u Narvskikh vorot.jpg
| image_size        = 250px
| caption           = Demonstranti pirms [[Asiņainā svētdiena|Asiņainās svētdienas]]
| date              = 1905. gada 22. janvāris – 1907. gada 16. jūnijs
| place             = [[Krievijas Impērija]]
| territory         = 
| result            = * Revolūcijas sakāve
* [[Nikolajs II Romanovs|Nikolajs II]] saglabā troni
* [[Oktobra Manifests]]
* pieņemta konstitūcija
* Izveidota [[Valsts Dome]]
| combatant1        = {{flagicon|Russian Empire}} [[Krievijas Impērija]]<br />'''Atbalstīja:'''
* [[Krievijas Impērijas armija]]
* [[Krievijas slepenpolicija]]
* [[Melnsimtnieki]]
* [[Krievu dižciltīgie]]
* [[Dižciltīgo asambleja]]
| combatant2        = {{flagicon image|Socialist red flag.svg}} [[Revolucionāri]]<br />'''Atbalstīja:'''
* [[Sanktpēterburgas padomes]]
* [[Maskavas Valsts Dome]]
* [[Čitas republika]]
* [[Revolucionāro sociālistu partija]]
* [[Krievijas sociāldemokrātiskā strādnieku partija]]
* [[Kagals]]
| commander1        = {{plainlist|
* {{flagicon image |Imperial Standard of the Emperor of Russia (1858–1917).svg}} [[Nikolajs II Romanovs|Nikolajs II]]
*{{flagicon|Russian Empire}} [[Sergejs Vitte]]}}
| commander2        = {{plainlist|
*{{flagicon image|Socialist red flag.svg}} [[Viktors Černovs]]
*{{flagicon image|Socialist red flag.svg}} [[Vladimirs Ļeņins]]
*{{flagicon image|Socialist red flag.svg}} [[Ļevs Trockis]]}}
| strength1         = 
| strength2         = 
| strength3         = 
| casualties1       = {{ubl|3611 nogalināti vai ievainoti<ref name="Micheal 2017">{{grāmatas atsauce|last=Clodfelter|first=M.|date=2017|title=Warfare and Armed Conflicts: A Statistical Encyclopedia of Casualty and Other Figures, 1492–2015|publisher=McFarland|pages=340|isbn=9781476625850|url=https://books.google.com/books?id=kNzCDgAAQBAJ&pg=PA340}}</ref>}}
| casualties2       = {{ubl|15 000 nogalināti<ref name="Micheal 2017"/>|20 000 ievainoti<ref name="Micheal 2017"/>|38 000 sagūstīti<ref name="Micheal 2017"/>|1 karakuģis padevās Rumānijai}}
| notes             = 
| casus             = 
| campaignbox       = 
}}
{{atsauces+}}
[[Attēls:Repin 17October.jpg|thumb|400px|1905. gada 17. oktobra manifesta atbalsta demonstrācija ([[Iļja Repins]], 1911).]]
'''1905. gada revolūcija''' bija visaptverošs galvenokārt savstarpēji nesaistītu mierīgu [[Protests|protesta]] akciju un vardarbīgu sacelšanos kopums [[Krievijas Impērija|Krievijas Impērijā]], kas bija vērsts pret pastāvošo režīmu. 1905. gada revolūcijas rezultātā Krievijas Impērijā tika ieviestas demokrātiskas reformas, kas gan pilnībā realizētas netika. Valdības agresīvā reakcija uz revolūcijas notikumiem un pēc tās sekojošās represijas pret revolūcijas dalībniekiem vēl vairāk mazināja iedzīvotāju uzticību valdošajam režīmam.

[[1905. gada revolūcija Latvijā]] sākās pēc 13. janvāra, kad [[Daugava|Daugavmalā]] karaspēks ar varu izklīdināja mierīgas protesta akcijas dalībniekus — tika nogalināti 56 cilvēki, bet ievainoti — ap 70 cilvēkiem.

== Revolūcijas cēloņi ==

=== Dzimtbūšanas atcelšanas nepilnības ===
Nemieri [[Krievijas Impērija|Krievijas Impērijā]] bija reta parādība līdz pat 1905. gadam. Politiskā neapmierinātība pieauga kopš strīdīgās 1861. gada [[Aleksandrs II Romanovs|Aleksandra II]] dzimtcilvēku atbrīvošanas. [[Dzimtbūšana]]s atcelšana bija bīstami nepilnīga. Zeme un mājas joprojām piederēja [[muižniecība]]i, un zemniekiem tās bija jāizpērk. Cilvēku brīvība bija visai ierobežota un bieži vien — formāla, un viņu tiesības — pakļautas virknei būtībā šķiriski noteiktu pienākumu un noteikumu.

Dzimtbūšanas atcelšana bija tikai daļa no valstiskās, legālās, sociālās un ekonomiskās izmaiņu virknes, kas aizsākās 1860. gadā, kad valsts lēnām pārgāja no feodālā [[absolūtisms|absolūtisma]] uz tirgus vadītu [[kapitālisms|kapitālismu]]. Kaut gan šīs reformas bija devušas zināmas brīvības ekonomiskās, sociālās un kulturālās struktūrās, politiskā sistēma bija atstāta praktiski nemainīta. [[Monarhija]] un [[birokrātija]] bargi pretojās reformu mēģinājumiem. Valsts atļautās reformas bija ierobežotas — piemēram, pat piecdesmit gadu pēc likumdošanas pieņemšanas tikai mazāk nekā četrdesmit provincēs bija ierīkotas zemstes (lauku padomes — pašvaldības). Lēnais reformu ātrums galu galā radīja sabiedrībā vilšanās sajūtu, kas arī bija viens no nemieru cēloņiem. Nemiernieki juta, ka "zemes un brīvības" nepieciešamību var apmierināt tikai ar revolūcijas palīdzību.

=== Liberālā inteliģence ===
Gandrīz visi aktīvie revolucionāri tajā laikā nāca no liberāli noskaņotās inteliģences ({{val|ru|интеллигенция}}). Šai kustībai radās nosaukums ''narodničestvo'' (''народничество'', [[krievu valoda|krievu]] ''народ'' 'tauta'). Tā nebija viendabīga vai vienota grupa, bet gan uzskatu ziņā radikāli atšķirīgu grupu spektrs. Revolucionāru agrīnās ideoloģiskās saknes meklējamas aristokrāta [[Aleksandrs Hercens|Aleksandra Hercena]] darbos, kuri tika rakstīti vēl pirms dzimtbūšanas atcelšanas, un viņa ieteiktajā [[Eiropa]]s [[sociālisms|sociālisma]] un [[slāvi|slāvu]] zemnieku kolektīvisma sintēze. Hercens, balstoties uz to, ka tajā laikā valstī vēl nebija industriāla proletariāta slāņa, uzskatīja, ka Krievijas sabiedrība joprojām atrodas pirmsindustriālā attīstības periodā. Tieši šī tēze bija pamatā idealizētam viedoklim, kurā ''narod'' un ''obščina'' (''община'', burtiski 'kopiena', šajā gadījumā — zemnieku komūna) ir tie sabiedrības slāņi, kuriem jākļūst par galveno revolucionāro spēku.

Citi ideologi uzskatīja, ka Krievijas zemnieku slānis ir pārāk konservatīvs spēks, kas paliks uzticīgs savai saimniecībai, ciemam vai kopienai un nevienam citam. Šie ideologi uzskatīja, ka zemniekiem svarīga ir tikai viņu zeme un ka viņi pretosies demokrātijai un rietumu [[liberālisms|liberālismam]]. Vēlāk krievu ideologi attīstīja ideju par vadošo revolucionāru „eliti” — jēdzienu, kas vēlāk tika pielietots rīcībā 1917. gadā.

=== Represijas ===
1881. gada 1. martā Krievijas Impērijas ķeizars [[Aleksandrs II Romanovs|Aleksandrs II]] tika nogalināts bumbas sprādzienā, kuru sarīkoja revolucionārā organizācija ''Narodnaja Voļa'' (''Народная Воля'' — 'Tautas griba'), kas bija izveidojusies, sašķeļoties organizācijai ''Zemļja i Voļa'' (''Земля и воля'', — 'Zeme un griba'). Aleksandru II nomainīja [[Aleksandrs III Romanovs|Aleksandrs III]], ļoti konservatīvs valdnieks, kurš atradās valstsvīra, autokrātiskas valdības pielūdzēja [[Konstantīns Pobedonoscevs|Konstantīna Pobedonosceva]] ietekmē.

Aleksandra III vadībā ļoti efektīvi darbojās t.s. ''ohranka'' (''Охранное отделение'') — Krievijas politiskā policija, kas vērsās gan pret revolucionāriem, gan jaundemokrātiskās kustības pārstāvjiem visā valstī. Tā vērsās arī pret valsts iedzīvotājiem, kas nebija krievi, un pret cilvēkiem, kas nebija [[pareizticība|pareizticīgie]], to tiesības tika ierobežotas arī juridiski. Īpaši tika izcelta [[ebreji|ebreju]] kopiena. Bieži, lai izvairīties no vajāšanas, intelektuāļi, ebreji un citu tautību pārstāvji emigrēja. Tieši šī masveida izceļošana uz Rietumeiropu izraisīja krievu ideologu pirmo kontaktu ar [[marksisms|marksismu]]. Pirmā Krievijas marksistu grupa bija izveidota 1883. gadā, taču tā nesasniedza nozīmīgus izmērus līdz pat 1898. gadam.

1894. gadā pie varas nāca [[Nikolajs II Romanovs|Nikolajs II]]. Līdzīgi saviem priekštečiem, viņš pretojās jebkādām politiskām reformām.

=== Nevienmērīga ekonomiskā attīstība ===
Pēc 1890. gada, kad tika pabeigta [[Transsibīrijas dzelzceļa līnija]], Krievijas Impērijā aizsākās straujāka industrijas attīstība un modernizācija. Ekonomisko attīstību veicināja arī t.s. "Vittes sistēma". [[Sergejs Vitte]], kurš 1892. gadā kļuva par finanšu ministru, saskārās ar pastāvīgu budžeta deficīta problēmu. Viņš centās palielināt valsts ienākumus, palielinot līdzekļu ekonomiju un cenšoties piesaistīt ārzemju investīcijas. 1897. gadā viņš pielīdzināja [[rublis|rubli]] [[zelta standarts|zelta standartam]]. [[Ekonomikas izaugsme|Ekonomiskā izaugsme]] koncentrējās [[Maskava|Maskavā]], [[Sanktpēterburga|Sanktpēterburgā]], [[Baltija|Baltijā]], [[Polija|Polijā]], [[Somija|Somijā]], [[Ukraina|Ukrainā]] un [[Baku]]. Apmēram puse no investētā kapitāla bija ārzemju, ļoti liela nozīme bija arī ārzemju ekspertiem un privātuzņēmējiem.

=== Revolucionārās organizācijas ===
Līdz 1905. gadam dažādas revolucionāras kustības, kuru darbība tika apspiesta astoņdesmitajos gados, atjaunoja savu darbību. 1903. gadā sadalījās 1898. gadā izveidotā [[Krievijas Sociāldemokrātiskā Strādnieku Partija]] (KSDSP), veidojot [[meņševiki|meņševiku]] (mazinieku — [[sociāldemokrātija|sociāldemokrātu]]) un [[boļševiki|boļševiku]] (lielinieku — [[komunisms|komunistu]]) virzienus. 1902. gadā [[Vladimirs Ļeņins]] publicēja savu politisko pamfletu "Kas ir jādara?" (''Что делать?''). 1900. gadā [[Harkiva|Harkivā]] tika izvietota [[Sociālistu revolucionāru partija]] (SR, eseri) un tās "Kaujas organizācija" noslepkavoja daudzas prominentas politiskās figūras, ieskaitot divus iekšlietu ministrus, [[Dmitrijs Sipjagins|Dmitriju Sipjaginu]] 1902. gadā un viņa pēcteci [[Vjačeslavs Plēve|Vjačeslavu Plēvi]] 1904. gadā. Šīs slepkavības lika valdībai piešķirt policijai vēl lielākas pilnvaras.

=== Karš ar Japānu ===
[[Krievu-japāņu karš|Karš]] ar [[Japāna|Japānu]], kaut arī tautā sākumā bija radis atsaucību, neskaitāmo militāro izgāšanos un neskaidro kara mērķu dēļ vairoja sabiedrības neapmierinātību.

== Revolūcijas gaita ==

=== Asiņainā svētdiena ===
[[Attēls:Vladimirov-krocvavoe-voskr.jpg|thumb|300px|Asiņainā svētdiena]]
1905. gada 9. (22. pēc [[Jūlija kalendārs|Jūlija kalendāra]]) janvārī, dienā, kas ir pazīstama ar nosaukumu "Asiņainā svētdiena", Sanktpēterburgā notika protesta gājiens, kuru apspieda bruņotie spēki. Gājiena dalībnieku mērķis bija iesniegt petīciju Nikolajam II. Bija vairāk nekā 1000 ievainoto un bojā gājušo. Šajā svētdienā streikojošie strādnieki un viņu ģimenes sapulcējās sešos pilsētas punktos. Apkampdami [[svētbilde]]s un dziedot himnas, viņi virzījās virzienā uz imperatora [[Ziemas pils|Ziemas pili]]. Armijas posteņi pie pils izšāva brīdinājuma šāvienus un tad šāva tieši uz pūli — ar mērķi izklīdināt to. Nogalināto daudzums ir nenoteikts. Pretvalstiskie avoti pretendēja uz skaitļiem, kuri pārsniedza 4 000. Mūsdienās ir pieņemts uzskatīt, ka kopā bija ap 130 nogalināto un 350 ievainoto. Pilsētā izplatoties ziņām par notikušo, nekavējoties sākās nemieri un laupīšanas.

Tieši šos notikumus uzskata par 1905. gada revolūcijas sākumu.

=== Galvenie revolūcijas notikumi ===
Asiņainā svētdiena ierosināja daudzas Krievijas Impērijas sabiedrības grupas uz aktīvu rīcību. Katrai grupai bija savi nolūki. Galvenie protestētāji bija zemnieki, strādnieki, inteliģence un liberāļi, bruņoto spēku pārstāvji un nacionālo minoritāšu pārstāvji.

Zemnieku ekonomiskā situācija bija ļoti slikta, taču katra revolucionārā grupa tiecās īstenot savus mērķus bez vienotas vadības. Nemieri notika visa gada garumā, sasniedzot apogeju vasarā, rudenī un kulminējot novembrī. Īrnieki gribēja zemākas īres, algotņi gribēja labākas algas, un zemju īpašnieki gribēja lielākus zemes gabalus. Aktivitātes, ieskaitot zemes sagrābšanu, dažreiz ar vardarbību un dedzināšanu, lielu īpašumu aplaupīšanu, nelegālu medīšanu un [[Mežu izciršana|mežu izciršanu]], bija tieši saistītas ar zemnieku stāvokli. Zemnieku nemieri turpinājās līdz pat 1908. gadam.

Uzreiz pēc Asiņainās svētdienas Sanktpēterburgā notika milzīgi streiki, kuros līdz pat janvārā beigām piedalījās vairāk nekā 400 000 strādnieku. Nemieri no Krievijas ātri pārsviedās uz industriālajiem centriem [[Polija|Polijā]], [[Somija|Somijā]] un [[Baltija|Baltijā]]. Rīgā 13. janvārī nogalināja vairāk nekā 70 protestētāju un [[Varšava|Varšavā]] pilsētas ielās dažas dienas vēlāk nošāva pāri par 100 streikotāju. Februārī streiki nonāca līdz [[Kaukāzs|Kaukāzam]] un aprīlī līdz [[Urāli]]em. Martā visas augstākās akadēmiskās institūcijas piespiedu kārtā tika slēgtas, līdz pat gada beigām pievienojot aktīvos studentus streikojošajiem strādniekiem. Oktobrī īslaicīgi pastāvējusī Sanktpēterburgas Strādnieku deputātu padome (meņševiku grupa) organizēja vairāk nekā 200 fabriku streiku, sauktu par "Oktobra ģenerālstreiku".

==== Nemieri armijā un kara flotē ====
[[Krievijas-Japānas karš|Krievijas-Japānas kara]] laikā armijas rezervju apakšvienībās sākās nemieri. 1905. gada februārī Krievijas Impērijas armija tika pieveikta pie [[Mukdena]]s, kur tā zaudēja gandrīz 90 000 cilvēku. Maijā tā zaudēja [[Portartura|Portarturu]] un Krievijas Impērijas Baltijas flote tika iznīcināta [[Cusima]]s kaujā. Vitte steidzīgi noslēdza pamieru, 1905. gada 5. septembrī tika parakstīts [[Portsmutas miers]]. 1905. gadā pie [[Sevastopole]]s, [[Vladivostoka]]s un [[Kronštate]]s notika jūrnieku sacelšanās, ar kulmināciju jūnijā ar sacelšanos uz kaujas kuģa "Potjomkins" — daži avoti ziņo, ka šajos nemieros gāja bojā vairāk nekā 2 000 jūrnieku. Sacelšanās bija neorganizētas un tika ātri apspiestas. Bruņotie spēki bija pārsvarā apolitiski un palika lojāli, pat ja bija neapmierināti. Valdība tos plaši izmantoja, lai kontrolētu 1905. gada nemierus.

==== Nacionālās kustības ====
Krievijas Impērijai piederošajās [[Polija]]s, [[Somija]]s un [[Baltija]]s zemēs saasinājās neapmierinātība ar [[pārkrievošana]]s kampaņām un pastiprinājās prasības pēc [[autonomija]]s un nacionālas neatkarības, lai izmantotu savas valodas un attīstītu nacionālās kultūras.

1905. gada augustā notika Pirmais Musulmaņu vienotības kongress, tomēr dažas radikālas [[Islāms|musulmaņu]] grupas uzsāka savstarpējo izrēķināšanos. Krievijā un Ukrainā notika [[ebreju pogroms|ebreju grautiņi]], kuri, iespējams, tika veikti ar valdības palīdzību.

=== Sekas ===

1905. gada 18. februārī Nikolajs II parakstīja trīs deklarācijas, svarīgākā no kurām bija par Valsts Domes izveidošanu. 14. oktobrī Vitte un A. Obeļenskis izstrādāja t.s Oktobra manifestu un prezentēja to caram. Manifests atbilda septembrī notikušajā Zemšu kongresā izvirzītajām prasībām, dodot pilsoņiem vienkāršākās pilsoniskās tiesības, legalizējot politiskās partijas, ieviešot ko līdzīgu vispārējām vēlēšanu tiesībām un pasludinot Valsts Domi par centrālo likumdevēju. Nikolajs II parakstīja manifestu 17. oktobrī, jo vēlējās izvairīties no asinsizliešanas un saprata, ka viņam nav pieejama pietiekami liela militārā spēka, lai rīkotos pretēji. Kad manifests tika izsludināts, notika spontānas atbalsta demonstrācijas visās lielākajās pilsētās. Streiki Sanktpēterburgā un arī citur vai nu oficiāli beidzās vai arī ātri pārgāja. Tika piedāvāta arī politiskā [[amnestija]]. Tajā pašā laikā joprojām agresīvi tika apspiesti dažādi nemieri. Starp 5. un 7. decembri [[Maskava]]s boļševiku komiteja uzspieda pilsētai vispārējo streiku, draudot ar fizisku izrēķināšanos pret tiem, kas strādāja. Valdība izsūtīja karaspēku un 7. decembrī pilsētā sākās vardarbīgas ielas kaujas. Nedēļu vēlāk, izmantojot artilēriju, apšaudot strādnieku rajonus, izdevās demonstrācijas apspiest. 1905. gada decembrī tika izsludināts vēlēšanu likums. Balsstiesības bija vīriešiem, kas bija vecāki par 25 gadiem. Pirmās Valsts domes vēlēšanas notika 1906. gada martā un tās boikotēja sociālisti — eseri un boļševiki. 1906. gada aprīlī Krievijas Impērijas valdība pieņēma konstitūciju. Imperators tika apstiprināts kā absolūtais līderis, ar pilnīgu kontroli pār izpildvaru, ārlietām, baznīcu un bruņotajiem spēkiem. Valsts domes funkcijas bija visai ierobežotas. 1906. gada jūlijā Nikolajs II atlaida Pirmo Valsts domi. Pēc atentāta pret valdības vadītāju [[Pjotrs Stolipins|Pjotru Stolipinu]] 1906. gada 25. augustā izveidoja lauka kara tiesas. Nākamo 8 mēnešu laikā vairāk nekā tūkstoš cilvēku tika pakārti — bendes cilpa ieguva iesauku "Stolipina kaklasaite".

Valsts domes ievešana un represijas izkliedēja revolucionāru grupas, to līderi tika ieslodzīti vai izsūtīti no valsts. Šķelšanās un iekšējās dalīšanās padarīja radikāli domājošos neorganizētus un rīkoties nespējīgus līdz pat [[Pirmais pasaules karš|Pirmajam pasaules karam]].

== Skatīt arī ==
* [[1905. gada revolūcija Latvijā]]

== Atsauces un piezīmes ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

[[Kategorija:Militārā vēsture]]
[[Kategorija:1905. gada revolūcija| ]]
[[Kategorija:Krievijas vēsture]]
[[Kategorija:Revolūcijas]]