{{Mākslinieka infokaste
| name          = Konstantīns Pēkšēns
| image         = Pekstens.jpg
| imagesize     = 150px
| caption       = 
| birthname     = 
| birthdate     = {{dat|1859|3|8}}
| location      = [[Mazsalacas pagasts]], [[Vidzemes guberņa]] <br />(tagad {{LAT}})
| deathdate     = {{miršanas datums un vecums|1928|6|23|1859|3|8}}
| deathplace    = [[Badkisingene]], {{flaga|Vācija}}[[Vācija]]
| nationality   = [[latvieši|latvietis]]
| field         = [[arhitektūra]]
| training      = 
| movement      = eklektisms, [[jūgendstils]], [[nacionālais romantisms]]
| famous works  = vairāk nekā 250 projektētu Rīgas namu, Pēkšēna nams Alberta ielā 12
| patrons       = [[Jānis Frīdrihs Baumanis]]
| awards        = 
}}

'''Konstantīns Pēkšēns''' (dzimis {{dat|1859|3|8}} [[Mazsalacas pagasts|Mazsalacas pagastā]], miris {{dat|1928|6|23}} [[Badkisingene|Badkisingenē]]) bija viens no pirmajiem latviešu profesionālajiem [[arhitektūra|arhitektiem]], [[Rīgas dome]]s loceklis (1909), [[Apvienotā Baltijas hercogiste|Baltijas hercogistes]] Reģentu padomes loceklis (1918).

[[Rīga|Rīgā]] pēc viņa projektiem uzceltas aptuveni 250 ēkas. Viņa vārdā nosaukta [[Pēkšēna iela|iela]] [[Vidzemes priekšpilsēta|Vidzemes priekšpilsētā]].

== Dzīvesgājums ==
Dzimis 1859. gadā [[Valmieras apriņķis|Valmieras apriņķa]] [[Mazsalacas pagasts|Mazsalacas pagasta]] Nuķu pusmuižas (''Ibden'') zemnieku ģimenē, 1869. gadā vecāki pārcēlās uz dzīvi [[Rīga|Rīgā]]. Mācījas R. Vallisa privātskolā, studēja inženierzinātnes [[Rīgas Politehniskā augstskola|Rīgas Politehnikumā]] (1878—1879), pēc tam arhitektūru (1880—1885). Konstantīns Pēkšēns bija viens no pirmajiem latviešu studentu korporācijas ''[[Selonija]]'' biedriem. Vēlāk viņš strādāja [[Jānis Frīdrihs Baumanis|J. F. Baumaņa]] būvbirojā, bet no 1886. gada vadīja savu būvbiroju. 1895. gadā pēc viņa projekta uzcēla [[IV Vispārējie latviešu Dziesmu un Mūzikas svētki|IV Vispārējo latviešu Dziesmu un Mūzikas svētku]] ēku Jelgavā, ko uzskatīja par tā brīža lielāko koka konstrukciju pasaulē.
 
20. gadsimta sākumā K. Pēkšēns nodibināja [[centrālapkure]]s sistēmu montāžas firmu, kas ilgstoši bija lielākā Rīgā, šo uzņēmumu pēc Pēkšēna nāves pārņēma viņa sievas brālis [[Bernhards Frēlihs]]. Paralēli arhitekta darbam Konstantīns Pēkšēns darbojās [[Rīgas Latviešu biedrība|Rīgas Latviešu biedrībā]], piedalījās vairāku latviešu laikrakstu izdošanā. Līdz [[Pirmais pasaules karš|Pirmajam pasaules karam]] K. Pēkšēna darbnīcā strādāja gandrīz visi jaunie latviešu arhitekti, kas vēlāk kļuva slaveni — [[Eižens Laube]], [[Aleksandrs Vanags (arhitekts)|Aleksandrs Vanags]], [[Ernests Pole]], [[Augusts Malvess]] u.c.

1917. gada 22. decembrī Konstantīnu Pēkšēnu ievēlēja par [[Vidzemes, Igaunijas, Sāmsalas un Rīgas Apvienotā Zemes padome|Vidzemes Zemes padome]]s locekli.<ref>{{Tīmekļa atsauce |url=http://www.periodika.lv/periodika2-viewer/view/index-dev.html#panel:pp{{!}}issue:/g_001_0308025971{{!}}article:DIVL253{{!}}page:31{{!}}issueType:undefined |title=Dokumenti stāsta (1988) |access-date={{dat|2019|11|03||bez}} |archive-date={{dat|2016|04|06||bez}} |archive-url=https://web.archive.org/web/20160406095631/http://periodika.lv/periodika2-viewer/view/index-dev.html#panel:pp{{!}}issue:/g_001_0308025971{{!}}article:DIVL253{{!}}page:31{{!}}issueType:undefined }}</ref>
1918. gada 8. novembrī kopā ar Kārli Moricu Lejiņu, Paulu Lejiņu, Jāni Bisenieku, Andreju Krastkalnu, Eiženu Laubi, Alfrēdu Ģīmi un citiem iesaistījās [[Apvienotā Baltijas hercogiste|Baltijas hercogistes]] Zemes komitejas sastāvā.<ref>[http://www.lza.lv/index.php?option=com_content&task=view&id=1777&Itemid=243 Paulis Lejiņš – pirmais Latvijas Zinātņu akadēmijas prezidents, kāds viņš bija?] [[Jānis Stradiņš]], Zinātnes Vēstnesis 2013. gada 8. jūlijā</ref>

== Projektētās ēkas ==
Pēc K. Pēkšēna projektiem 19. un 20. gs. mijā celtnes veidotas tipiskās eklektisma formās: 
* [[Berga bazārs]] (1893), 
* Pavasara biedrības ēka (1888), 
* dzīvojamie nami 
**Marijas ielā 9 (1899),
** Brīvības ielā 108 (1899), 112 (1900), 128 (1902),
** Kr. Barona ielā 7/9 (1899), 11 (1901),

20. gs. sākumā K. Pēkšēns strādāja galvenokārt racionālā jūgendstila (arī nacionālā romantisma) formās. Nozīmīgākie šā posma darbi: 
[[Attēls:Īres nams Alberta ielā 12 Rīgā.jpg|thumb|270px|Īres nams [[Alberta iela (Rīga)|Alberta ielā]] 12 (1903).]]
* dzīvojamie nami 
**Tallinas ielā 23 (1901),
**[[Alberta iela (Rīga)|Alberta ielā]] 12 (1903),
** Tērbatas ielā 33/35 (1906),
**[[Ķeniņu ģimnāzija|skola Tērbatas ielā 15/17]] (1905, visi kopā ar E. Laubi),
** A. Čaka iela 26 (1905),
** Baznīcas ielā 4a (1901). 

* dzīvojamā ēka Meža ielā 4a (1901-1903)
* nami 
** Smilšu ielā 2 (1902),
** Avotu ielā 1 (1904),
** Tērbatas ielā 9/11 (1912),
** Ģertrūdes ielā 46 (1908),
** Vīlandes ielā 4, 10, 12, 14, 16 (1908—1910)
** Tallinas ielā 32 (1903)

* banku ēka Tērbatas ielā 14 (1909, kopā ar A. Mēdlingeru).

1903. gadā pēc gruntsgabala īpašnieka un sīktirgotāja Jāņa jeb Jannes Bildata lūguma Konstantīns Pēkšēns projektējis un cēlis sešu ēku kompleksu [[Liepājas iela (Rīga)|Liepājas ielā]] 9, savu roku kompleksa pārveidē un papildināšanā pielicis līdz pat 1928. gadam. Vēsturiski ēkā atradusies maizes ceptuve, gaļas sālītava, pārtikas preču tirgotava, veļas veltuve, kā arī zobārstniecība un brīvprātīgo ugunsdzēsēju vienība. Šobrīd ēku komplekss funkcionē galvenokārt kā dzīvojamā ēka, kā arī viesnīca — ''[[Hotel Janne]]''.<ref>{{Ziņu atsauce|url=https://ltv.lsm.lv/lv/raksts/25.04.2015-ielas-garuma.-liepajas-iela-riga.-1.-dala.id48237/|title=Ielas garumā. Liepājas iela Rīgā. 1.daļa|publisher=[[LTV]]|work=Ielas garumā|access-date=11.02.2018|date=25.03.2015|last=|first=|others=Laika kods 12:12—16:30|archive-date=28.09.2020|archive-url=https://web.archive.org/web/20200928092447/https://ltv.lsm.lv/lv/raksts/25.04.2015-ielas-garuma.-liepajas-iela-riga.-1.-dala.id48237}}</ref>

2009. gadā Alberta ielas namā 12 (kuras arhitekts bija K. Pēkšēns) atklāja [[Jūgendstila muzejs|Jūgendstila muzeju]]. Ēkā atrodas arī [[Janis Rozentāls|Jaņa Rozentāla]] un [[Rūdolfs Blaumanis|Rūdolfa Blaumaņa]] memoriālais muzejs.

== Atsauces ==
{{atsauces}}

== Ārējās saites ==
* [https://web.archive.org/web/20080612202712/http://www.ailab.lv/Riga/sat/Peksens.htm Rīgas kultūras pieminekļu lapa]
* [https://web.archive.org/web/20120414213259/http://www.riga.lv/LV/Channels/About_Riga/History_of_Riga/Residents_of_Riga/default.htm Ievērojami rīdzinieki]
* [http://www.citariga.lv/?page=303&id=10&lng=1 Rīgas jūgendstils portālā Cita Rīga]

{{autoritatīvā vadība}}

{{DEFAULTSORT:Pēkšēns, Konstantīns}}

[[Kategorija:1859. gadā dzimušie]]
[[Kategorija:1928. gadā mirušie]]
[[Kategorija:Jūgendstila arhitekti]]
[[Kategorija:Latvijas arhitekti]]
[[Kategorija:Rīgas Politehnikuma absolventi]]
[[Kategorija:Rīgas Meža kapos apbedītie]]
[[Kategorija:Valmieras novadā dzimušie]]