{{Minerāla infokaste
|minerāls=Fluorīts
|attēls=[[Attēls:FluoriteValzergueFillonjaune.jpg|300px]]
|att_paraksts=Kubiski fluorīta kristāli
|klase=Fluorīdu minerāls
|ŠtruncaID=3/A.08-10
|ķīm_formula=Kalcija fluorīds - CaF<sub>2</sub>
|singonija=[[Kubiskā singonija|kubiskā]]
|krāsa=Violeta, zaļa, sārta, zeltaini dzeltena, bezkrāsas, zila, rozā, brūna
|svītra=Balta
|habituss=Kubveida kristāli, retāk oktaedri, dodekaedri u.c., agregāti, dvīņu kristāli
|skaldnība=Ļoti laba trīs virzienos
|lūzums=Skabargains, gliemežnīcas
|cietība=4 (viens no Mosa skalas etaloniem)
|spīdums=Stikla, nespodrs
|caurspīdīgums=Caurspīdīgs līdz puscaurspīdīgs
|laušanas_koef=n = 1,433—1,435
|pleohroisms=Nav
|blīvums=3,18
}}

'''Fluorīts''' (no {{val|la|fluere}} — 'plūst', jo minerāls izmantots kā kusnis), agrāk '''fluora špats''' — izplatīts [[minerāls]]. Zinātniskajā literatūrā šis minerāls pirmoreiz aprakstīts jau [[1529]]. gadā, taču bijis zināms jau krietni senāk. Fluorīts kalpojis par vārda devēju vairākiem izplatītiem terminiem, tai skaitā:
* [[Fluorescence]] — materiāla spīdēšana ultravioletajos staros, ko atklāja vācu mineralogs [[Frīdrihs Moss]] [[1824]]. gadā. Šī īpašība fluorītam ir raksturīga. Dažu atradņu fluorīts ('''hlorofans''') mirdz arī tad, ja ir sakarsēts. Fluorescences krāsa atkarīga no minerāla atradnes.
* [[Fluors]] — ķīmiskais elements. Fluorīts kalpo kā viena no labākajām šī elementa [[rūda|rūdām]].

Var saturēt mazas [[kaverna]]s ar gāzu, ūdens vai organisku šķīdumu ieslēgumiem. Var saturēt kavernas ar tīru fluoru. Kūst 1360 °C temperatūrā. Bieži satur [[retzemju metāls|retzemju metālu]], [[urāns (elements)|urāna]] piejaukumus.

== Izmantošana ==
* Kusnis [[tērauds|tērauda]] ražošanā viegli kūstošu pelnu ieguvei, lai veicinātu metāla tīrību — šādam nolūkam tika izmantots jau [[Senā Grieķija|Senajā Grieķijā]].
* Fluora un [[fluorūdeņražskābe]]s ieguves avots.
* Mākslīgā [[kriolīts|kriolīta]] ieguves avots — kriolītu savukārt izmanto [[alumīnijs|alumīnija]] ieguvei.
* Dekoratīvs materiāls pateicoties skaistajām krāsām un caurspīdībai. Izmanto arī [[opalescence|opalescējoša]] stikla ieguvei, [[emalja|emalju]] ieguvei.
* Optikas stikla aizvietotājs īpaši augstas klases [[teleskops|teleskopos]] un [[fotokamera|fotokamerās]] pateicoties ļoti mazajai gaismas dispersijai. Liela izmēru lēcām šādu fluorītu audzē mākslīgi. Izgatavojot šādas optiskas iekārtas jārēķinās, ka fluorīts sasilstot saulē, izmaina savas īpašības.
* [[Kvantu ģenerators|Kvantu ģeneratoros]] izmanto fluorīta kristālus ar retzemju metālu vai [[dzelzs]] piejaukumu.

Savu vērtīgo īpašību un lieliskā izskata dēļ fluorīts nereti dažās kultūrās tika vērtēts augstāk par [[zelts|zeltu]]. Agrāk uzskatīja, ka fluorīts telpās kliedē slimības, ārstē nervu sistēmas traucējumus.

== Atradnes ==
Fluorīts ir izplatīts minerāls, kas atrodams daudzviet pasaulē. Fluorīts atrodams hidrotermālajās dzīslās, jo sevišķi tajās, kas satur [[svins|svina]] un/vai [[cinks|cinka]] minerālus. Tas nereti atrodams arī [[greizens|greizenos]], [[granīts|granītos]]. Fluorīts ir viena no komponentēm dažos [[marmors|marmora]] paveidos un citos [[metamorfiskais iezis|metamorfiskajos iežos]].

Lielas fluorīta atradnes ir šādās valstīs:
* [[Amerikas Savienotās Valstis|ASV]] — lielākās atradnes agrāk bija [[Ilinoisa|Ilinoisā]], slēgtas [[1995]]. gadā, taču atrodams vēl vismaz 10 štatos
* [[Austrija]]
* [[Dienvidāfrika]] — [[Transvāla|Transvālā]]
* [[Indija]] — Amba Dongar
* [[Kanāda]] — [[Ontārio]]
* [[Kazahstāna]]
* [[Kenija]] — Kario ieleja
* [[Krievija]]
* [[Ķīna]] — atrodams arī skaists zilganviolets fluorīts
* [[Lielbritānija]] — bez citām atradnēm [[Dērbišīra|Dērbišīrā]] tika iegūts ļoti skaists violeti zils fluorīts, kuru izmantoja dekoratīviem nolūkiem ("Zilais Džons"). Mūsdienās šeit iegūst tikai pāris simtus kilogramu dekoratīvā fluorīta gadā
* [[Meksika]] — pasaulē lielākās atradnes — vulkāniskas izcelsmes Laskuevas atradnes
* [[Namībija]] — Okorusu
* [[Norvēģija]]
* [[Šveice]]
* [[Tadžikistāna]]
* [[Vācija]]

[[Attēls:pig.fluorite.750pix.jpg|right|thumb|300px|5 cm garš no fluorīta veidots [[cūka]]s atveids]]

== Paveidi ==
* '''Āfrikas smaragds''' — zaļš dārgakmens kvalitātes fluorīts. Atrodams [[Namībija|Namībijā]].
* '''Hlorofans''' — zaļa, [[termoluminescence|termoluminescenta]] fluorīta paveids. Atrodams [[Krievija|Krievijā]] — [[Sibīrija|Sibīrijā]] un [[Amerikas Savienotās Valstis|ASV]].
* '''Itrofluorīts''' — ((Ca,Y)F<sub>2-3</sub>) satur lielāku daudzumu [[itrijs|itrija]], kas aizvieto [[kalcijs|kalcija]] anjonus fluorīta struktūrā. Atrodams [[Amerikas Savienotās Valstis|ASV]], [[Ēģipte|Ēģiptē]], [[Japāna|Japānā]], [[Kirgizstāna|Kirgizstānā]], [[Krievija|Krievijā]] ([[Kolas pussala]]), [[Ķīna|Ķīnā]], [[Mongolija|Mongolijā]], [[Namībija|Namībijā]], [[Norvēģija|Norvēģijā]].

== Ārējās saites ==
* [http://www.mindat.org/min-1576.html Mindat.org] {{angliski}}
* [http://www.webmineral.com/data/Fluorite.shtml Webmineral.org] {{angliski}}

{{autoritatīvā vadība}}

[[Kategorija:Minerāli]]
[[Kategorija:Kalcija minerāli]]
[[Kategorija:Fluorīdu minerāli]]
[[Kategorija:Dārgakmeņi]]