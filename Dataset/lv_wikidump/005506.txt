[[Attēls:Nameja gredzens.jpg|250px|thumb|right|Nenoslēgtas formas sudraba Nameja gredzens.]]
[[Attēls:1Lats Namejs ring.PNG|250px|thumb|right|Īpašā dizaina vienlatnieks ar Nameja gredzena attēlu uz reversa.]]
{{Citas nozīmes|latviešu rotaslietu|Nameja gredzens|Nameja gredzens}}
'''Nameja gredzens''' ir viena no [[latvieši|latviešu]] rotaslietām. Gredzenam ir raksturīgs bizes veida trīsdaļīgs vijums, kur katrs no tiem simbolizē vienu no trim [[Latvija]]s novadiem — [[Vidzeme|Vidzemi]], [[Latgale|Latgali]] un [[Kurzeme|Kurzemi]] un to vienotību.<ref>[http://krz.ltn.lv/index.php?option=com_content&view=article&id=48:ring-of-latvia&catid=36:articles&Itemid=54 Ring of Latvia] {{Webarchive|url=https://web.archive.org/web/20200925184724/http://krz.ltn.lv/index.php?option=com_content&view=article&id=48:ring-of-latvia&catid=36:articles&Itemid=54 |date={{dat|2020|09|25||bez}} }} {{en ikona}}</ref>

== Vēsture ==
Gredzena nosaukuma pirmsākumi meklējami [[Aleksandrs Grīns|Aleksandra Grīna]] [[1931]]. gadā izdotajā vēsturiskajā romānā „[[Nameja gredzens (romāns)|Nameja gredzens]]”, kurā pats [[Namejs]] gan neparādās un darbība notiek 17. gadsimta sākumā, bet gredzena izskats aprakstīts „kā divi savijušies sudraba zalkši ar [[rubīns|rubīnu]] acīm, ap to galvām zelta vārpu vainags, kura vidū attēlots vanags lidojumā.” Vēl lielāko atpazīstamību Nameja gredzena nosaukumam atnesa pēc Grīna romāna veidota luga „[[Nameja gredzens (luga)|Nameja gredzens]]”, kuras pirmizrāde notika 1935. gada 27. februārī [[Dailes teātris|Dailes teātrī]], un kas pavisam tika izrādīta 25 reizes.<ref name="Planētas Noslēpumi">{{Tīmekļa atsauce |title= Kā radās leģenda par Nameja gredzenu un kas bija vēsturiskais Nameisis, pēta „Planētas Noslēpumi” |date= 2017. gada 7. februāris |publisher= [[Latvijas Avīze]] |work= Planētas Noslēpumi |url= http://www.la.lv/ka-radas-legenda-par-nameja-gredzenu-un-kas-bija-vesturiskais-nameisis-peta-planetas-noslepumi |accessdate= 2018. gada 26. septembrī}}</ref>

1938. gadā [[Daugmales pilskalns|Daugmales pilskalnā]] tika atrasti divi [[sudrabs|sudraba]] gredzeni ar vītu priekšpusi, kas tika iesaukti par „Nameja gredzeniem”, kaut arī izskatā krietni atšķīrās no Grīna romānā aprakstītā gredzena. Turklāt vēlāk šie gredzeni tika datēti ap [[12. gadsimts|12. gadsimtu]], [[13. gadsimts|13. gadsimta]] sākumu, kad Namejs vēl nebija dzimis, savukārt viņa laikā šādus gredzenus vairs nenēsāja, tomēr to nosaukums jau bija paguvis folklorizēties.<ref name="Planētas Noslēpumi"/>

Nav zināms, vai Nameja gredzenus sāka kalt jau pirms [[Otrais pasaules karš|Otrā pasaules kara]], taču tie strauji izplatījās trimdas latviešu vidū pēc kara karagūstekņu un pārvietojamo personu nometnēs Rietumu okupācijas zonā [[Vācija|Vācijā]]. Ar laiku Nameja gredzens kļuva par latviešu pazīšanās zīmi ārzemēs. Jau 1956. gadā [[Melburna|Melburnā]] dibinātajā [[Latviešu virsnieku apvienība|Latviešu virsnieku apvienībā]] Nameja gredzenus dāvināja gados vecākajiem biedriem, bet [[Stokholmas latviešu skola]] tos pasniedza saviem absolventiem. Šajā laikā radās arī tradīcija tēviem Nameja gredzenu dāvināt savu tikko pilngadību sasniegušajiem dēliem.<ref name="Planētas Noslēpumi"/>

2009. gada 8. jūlijā [[Latvijas Banka]] 1 000 000 lielā tirāžā laida apgrozībā mākslinieču [[Ilze Lībiete|Ilzes Lībietes]] (grafiskais dizains) un [[Baiba Šime|Baibas Šimes]] (plastiskais veidojums) radītu īpaša dizaina vienlatnieku ar Nameja gredzena attēlu uz reversa.<ref>{{Laikraksta atsauce |author=Mārtiņš Grāvītis |date=2009. gada 9. jūnijs |title=Par 1 lata monētas ar Nameja gredzena attēlu laišanu apgrozībā |publisher=[[Latvijas Vēstnesis]] |issue=89. izdevums |url=https://www.vestnesis.lv/ta/id/193033 |accessdate= 2018. gada 10. februārī}}</ref>

== Atsauces ==
{{atsauces}}

== Ārējās saites ==
* [https://www.youtube.com/watch?v=pSYbAVoNtWo Nameja gredzena izkalšana]

{{Latvija-aizmetnis}}

[[Kategorija:Rotaslietas]]