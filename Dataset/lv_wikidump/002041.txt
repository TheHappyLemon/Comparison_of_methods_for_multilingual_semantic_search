{{Elementa infokaste
|                 tips = amfotērais metāls
|      kārtas skaitlis = 81
|             7. čaula =
|             6. čaula = 3
|             5. čaula = 18
|             4. čaula = 32
|             3. čaula = 18
|             2. čaula = 8
|             1. čaula = 2
|              simbols = Tl
|             atommasa = 204,3833
|   valences elektroni = [Xe]4f<sup>14</sup>5d<sup>10</sup>6s<sup>2</sup>6p<sup>1</sup>
|       tabulas attēls = [[Attēls:Tl-TableImage.svg|250px]]
|               attēls = [[Attēls:Thallium-croprotated.jpg|170px]]&nbsp;&nbsp;&nbsp;&nbsp;&nbsp;[[Attēls:Thallium rod corroded.jpg|190px]]<br />Tallija paraugs [[argons|argona]] aizsargatmosfērā un korodējis tallija stienītis
|  oksidēšanas pakāpes = +3, '''+1'''
|  elektronegativitāte = 1,62
|              blīvums = 11850
|  kušanas temperatūra = 577 K (304&nbsp;°C)
| viršanas temperatūra = 1746 K (1473&nbsp;°C)
}}

'''Tallijs''' ir [[ķīmiskais elements]] ar [[ķīmiskais simbols|simbolu]] '''Tl''' un [[atomskaitlis|atomskaitli]] 81. Tallijs ir viegli kūstošs, sudrabbalts, samērā aktīvs [[metāls]] un reaģē ar [[gaiss|gaisa]] [[skābeklis|skābekli]], lēni [[oksidēšanās|oksidējoties]]. Talliju iegūst galvenokārt no [[varš|vara]], [[cinks|cinka]] un citu metālu [[sulfīdi|sulfīdu]] rūdām, jo tas pieder pie izkliedētiem elementiem un savus minerālus tikpat kā neveido.

Savienojumos tallijam parasti ir oksidēšanas pakāpe +1, retāk +3. Vienvērtīgā [[tallija hidroksīds]] (TlOH) ir stiprs [[sārms]], līdzīgs [[kālija hidroksīds|kālija hidroksīdam]] (KOH) vai [[nātrija hidroksīds|nātrija hidroksīdam]] (NaOH).

{{inde|Tallija šķīstošie savienojumi ir ļoti indīgi!}}

== Vēsture ==
Tallijs tika atklāts 1861. gadā. Elementa nosaukums ir radies no [[grieķu valoda|grieķu vārda]] {{gree|θαλλός}} (''thallos''), kas nozīmē ‘zaļš zars’. Koši zaļas līnijas parādījās, kad tika karsēta gaisīga viela. Tās tika piedēvētas jaunam ķīmiskajam elementam.

== Izmantošana ==
Tallija šķīstošie savienojumi ir stipras indes (tallijs uzskatāms par visindīgāko no smagajiem metāliem). Saindēšanos ar talliju ir grūti diagnosticēt, jo tā līdzīga daudzām citām slimībām (piemēram, [[gripa]]i vai [[pneimonija]]i). Viena no hroniskas saindēšanās pamatpazīmēm — [[matu izkrišana]], jo tallijs iznīcina matu saknes ([[folikuli|folikulus]]). Maksimāli pieļaujamā tallija koncentrācija ūdenī ir tikai 0,0001 mg/m<sup>3</sup>.

[[Tallija sulfāts|Tallija sulfātu]] agrāk lietoja kā [[žurku inde|žurku indi]]. Tallija savienojumus pievienoja dažiem kosmētiskajiem līdzekļiem ([[depilatori]]em). Mūsdienās tamlīdzīga tallija izmantošana ir aizliegta.

Tallijam un tā savienojumiem ir daudzveidīgs pielietojums [[tehnika|tehnikā]], kaut arī to izlieto samērā nelielos daudzumos — speciālu [[stikls|stiklu]] un [[optika]]s elementu izgatavošanā, [[luminofors|luminoforu]] aktivēšanā, fotoelementos, kā [[svins|svina]] sakausējumu komponentu.

2006. gadā sākotnēji uzskatīja, ka Krievijas bijušais izlūkdienesta darbinieks [[Aleksandrs Ļitviņenko]] tika noindēts, izmantojot talliju. Vēlāk gan tika pierādīts, ka tallija vietā izmantoja [[polonijs|poloniju]]. Arī daiļliteratūrā parādās indēšana ar talliju, piemēram, [[Agata Kristi|Agatas Kristi]] romānā ‘[[Villa "Baltais zirgs"|Villa “Palsais zirgs”]]’ galvenais notikums ir noindēšana ar talliju.

== Atsauces ==
{{atsauces+}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]
[[Kategorija:Metāli]]