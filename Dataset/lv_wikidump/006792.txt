'''Jaunā kritika''' ([[angļu valoda|angļu]] ''New Criticism'') bija virziens 20. gadsimta [[literatūra]]s [[literatūras teorija|teorijā]] un [[literatūras kritika|kritikā]] [[Amerikas Savienotās Valstis|ASV]] un [[Lielbritānija|Lielbritānijā]], kas aizsākās ap 1920. gadu un dominēja šajās valstīs līdz 1960. gadu sākumam. Termins ''jaunā kritika'' ir aizgūts no tās pārstāvja [[Džons Krovs Rensoms|Džona Krova Rensoma]] grāmatas ''The New Criticism'' (1941) nosaukuma. Jaunā kritika radās lielā mērā kā reakcija pret ASV augstskolās 20. gadsimta sākumā dominējošo vēsturiski filoloģisko pieeju literatūrai. Jaunās kritikas pārstāvji ieviesa tā saukto rūpīgās lasīšanas (''close reading'') pieeju, kā arī uzsvēra, ka [[teksts]] ir jāpēta un jāinterpretē neatkarīgi no jebkādiem ārpus teksta pastāvošiem faktoriem, jo īpaši autora biogrāfijas vai autora nodomiem ([[Viljams Vimsets]], [[Monro Bērdslijs]] u.c.). Vairāki jaunās kritikas pārstāvji uzsvēra arī teksta daudznozīmību (piemēram, [[Aivors Ārmstrongs Ričardss]]).

Jēdziens "jaunā kritika" savulaik tika lietots, runājot arī par [[strukturālisms|strukturālismu]] 20. gadsimta 60. gadu sākuma [[Francija|Francijā]] - šo virzienu tolaik mēdza apzīmēt kā ''la nouvelle critique''.

== Ievērojamākie pārstāvji ==

* [[Monro Bērdslijs]]
* [[Kenets Bērks]]
* [[Ričards Palmers Blekmērs]]
* [[Klents Brukss]]
* [[Tomass Stērnss Eliots]]
* [[Viljams Empsons]]
* [[Frenks Reimonds Leviss]]
* [[Aivors Ārmstrongs Ričardss]]
* [[Džons Krovs Rensoms]]
* [[Alens Teits]]
* [[Viljams Vimsets]]
* [[Roberts Penns Vorens]]

{{Literatūras teorija un kritika XX-XXI}}

{{Literatūra-aizmetnis}}

[[Kategorija:Jaunā kritika]]
[[Kategorija:Literatūras kritika]]
[[Kategorija:Literatūras teorija]]