{{Infokaste+}}
[[Attēls:Alcaeus (poet) - Project Gutenberg eText 12369.png|thumb|Alkajs]]

'''Alkajs''' (''Ἀλκαῖος'', dzimis ap 620.-630.g. p.m.ē., miris ap 580.g. p.m.ē.) bija viens no ievērojamākajiem [[Senā Grieķija|sengrieķu]] dzejniekiem, [[Alkaja strofa]]s izveidotājs. Alkaja darbi spēcīgi ietekmējuši vienu no izcilākajiem [[Senā Roma|romiešu]] dzejniekiem - [[Horācijs|Horāciju]]. No Alkaja darbiem saglabājušies tikai fragmenti. Viņš rakstījis mīlas liriku, dzīru dziesmas, himnas olimpiskajiem dieviem.

== Dzīve ==

Alkajs dzimis [[Mitilēne|Mitilēnē]] [[Lesba]]s salā politiski aktīvā aristokrātu ģimenē. Kad Lesbā izcēlās sacelšanās pret [[tirāns|tirāniem]] Melankru un pēc tam arī Mirsilu, tajā [[Pitaks|Pitaka]] vadībā piedalījies arī Alkajs. Pēc uzvaras Pitaks kļuva par Mitilēnes valdnieku, un viņam nācās izraidīt trimdā vairākus aristokrātus, kas izraisīja lielu Alkaja neapmierinātību (Alkajs arī savā dzejā vērsies pret Pitaku).

Šo politisko cīņu rezultātā Alkajam vairākas reizes nāciess doties trimdā, tā skaitā - arī uz Ēģipti. Pēc kāda laika gan viņš varējis atgriezties dzimtenē. Iespējams, ka Alkajam bijušas intīmas attiecības ar izcilāko sengrieķu dzejnieci [[Sapfo]], kas arī dzīvoja Lesbas salā.

== Literatūra ==
* ''Afrodīte mirdzošā tornī... Sengrieķu dzeja.'' — Rīga: Zinātne, 1994. {{ISBN|5-7966-0989-0}}
* ''Sengrieķu literatūras antoloģija.'' — Rīga: Zvaigzne, 1990. {{ISBN|5-405-00404-9}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{rakstnieks-aizmetnis}}
{{Senā Grieķija-aizmetnis}}

{{sengrlit}}

{{autoritatīvā vadība}}

[[Kategorija:Sengrieķu rakstnieki]]
[[Kategorija:Grieķu valodā rakstošie]]
[[Kategorija:620. gados p.m.ē. dzimušie]]
[[Kategorija:580. gados p.m.ē. mirušie]]