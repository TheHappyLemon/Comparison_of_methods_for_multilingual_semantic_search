{{Aktiera infokaste
 |                 vārds = Stenlijs Kubriks
 |            vārds_orig = ''Stanley Kubrick''
 |                attēls = Kubrick on the set of Barry Lyndon (1975 publicity photo) crop.jpg
 |            att_izmērs = 
 |             komentārs = Stenlijs Kubriks 1975. gadā filmas "[[Berijs Lindons]]" uzņemšanas laikā
 |              dz vārds = 
 |             dz datums = {{dat|1928|7|26}}
 |              dz vieta = {{vieta|ASV|Ņujorka|Bronksa}}
 |           mirš datums = {{miršanas datums un vecums|1999|3|7|1928|7|26}}
 |            mirš vieta = {{vieta|Apvienotā Karaliste|Hārtfordšīra|Sentolbansa}}
 |            citi vārdi = 
 |          nodarbošanās = fotogrāfs, kinorežisors, kinoproducents, scenārists
 |         darbības gadi = 1951—1999
 |                vecāki = 
 |                 brāļi = 
 |                 māsas = 
 |          dzīvesbiedrs = * Toba Eta Meca (1948-1951)
* Rūta Sobotka (1954-1957)
* Kristiāna Kubrika (1958-1999)
 |                 bērni = [[Viviana Kubrika]]
 |             mājaslapa = 
 |              paraksts = Stanley Kubrick Signature.png
 |          paraksts_izm = 
 |       akadēmijasbalva = 
 |              afibalva = 
 |           arielabalva = 
 |            BFTMAbalva = 
 |           cēzarabalva = 
 |              emibalva = 
 |         filmfarebalva = 
 |           geminibalva = 
 |       zeltapalmaszars = 
 |        zeltateļabalva = 
 |     zeltaglobusabalva = 
 |      zeltaavenesbalva = 
 |            gojasbalva = 
 |            gremībalva = 
 |              iftbalva = 
 |    lorensaolivjēbalva = 
 |            NAACPbalva = 
 | nacionālāsfilmasbalva = 
 |              SAGbalva = 
 |          tonijasbalva = 
 |           apbalvojumi = 
 |               dzimums = V
}}
'''Stenlijs Kubriks''' ({{val|en|Stanley Kubrick}}; dzimis {{dat|1928|7|26}}, miris {{dat|1999|3|7}}) bija [[Amerikas Savienotās Valstis|amerikāņu]] kinorežisors, producents un scenārists. Kubriks tiek uzskatīts par vienu no ietekmīgākajiem kinorežisoriem kinomākslas vēsturē.<ref>{{Tīmekļa atsauce|url=http://books.google.com/books?id=r4WFjKG6vmUC&pg=PA355|title=Encyclopedia of the Sixties: A Decade of Culture and Counterculture|publisher=ABC-CLIO}}</ref><ref>{{Tīmekļa atsauce|url=http://www.ew.com/article/2013/04/06/room-237-stanley-kubrick-shining-influence|title=To 'Room 237' and Beyond: Exploring Stanley Kubrick's 'Shining' influence with Christopher Nolan, Edgar Wright, more|publisher=Entertainment Weekly}}</ref> Viņa darbiem raksturīga īpaša tehniskā meistarība, perfekcionisms, dziļa simbolika. Daudzas no viņa filmām ir literāru darbu ekranizācijas.

Kubriks trīspadsmit reizes nominēts [[Amerikas Kinoakadēmijas balva]]i dažādās kategorijās, bet ieguvis šo balvu vienu reizi — par [[Labākie vizuālie efekti (Amerikas Kinoakadēmijas balva)|labākajiem vizuālajiem efektiem]] filmā "[[2001: Kosmosa odiseja]]" (1968). Viņam ir vairākas nominācijas par režiju ("[[Doktors Streindžlavs]]" (1964), "2001: Kosmosa odiseja", "[[Mehāniskais apelsīns (filma)|Mehāniskais apelsīns]]" (1971), "[[Berijs Lindons]]" (1975)), par labāko no grāmatas pārveidoto scenāriju ("Doktors Streindžlavs", "Mehāniskais apelsīns", "Berijs Lindons", "[[Pilns bruņojums]]" (1987)) un kopā ar [[Arturs Klārks|Arturu Klārku]] par labāko oriģinālo scenāriju filmai "2001: Kosmosa odiseja". Ieguvis [[BAFTA kino balva|BAFTA kino balvu]] kā labākais režisors par filmu "Berijs Lindons".

1997. gadā Kubriks saņēmis [[Venēcijas kinofestivāls|Venēcijas kinofestivāla]] Goda Zelta lauvas balvu (''Career Golden Lion'') un [[Amerikas režisoru ģildes balva|Amerikas režisoru ģildes balvu]] par mūža ieguldījumu, bet 1999. gadā — Lielbritānijas kinorežisoru ģildes balvu par mūža ieguldījumu. 2000. gadā, jau pēc nāves, Kubrikam piešķīra ''[[BAFTA Fellowship]]'' balvu.

== Biogrāfija ==

=== Dzīves sākumposms ===
Kubriks dzimis 1928. gadā [[Bronksa|Bronksā]], [[Ņujorka|Ņujorkā]], [[ebreji|ebreju]] ģimenē. Vecvecāku izcelsme saistīta ar [[Polija|Poliju]], [[Austrija|Austriju]] un [[Rumānija|Rumāniju]]. Tēvs Jakovs Leonards Kubriks (Džeks Kubriks) (1902—1985) piedzima [[Ņujorka|Ņujorkā]]. Viņš studēja medicīnu un kļuva par ārstu. Ģimene bija diezgan pārtikusi, piedzima divi bērni — Stenlijs un Barbara Mērija (1934).<ref>{{Tīmekļa atsauce|url=http://www.biography.com/people/stanley-kubrick-9369672#synopsis|title=Stanley Kubrick Biography. Director, Producer, Screenwriter (1928–1999)|publisher=biography.com}}</ref>

Divpadsmit gadu vecumā tēvs iemācīja Stenlijam spēlēt [[šahs|šahu]], trīspadsmit gadu vecumā nopirka viņam ''Graflex'' fotoaparātu. Stenlijs aizrāvās gan ar šahu, gan fotografēšanu. Kopā ar draugu Mārvinu Tobu, kas dzīvoja kaimiņos, viņi fotografēja un attīstīja attēlus, kā arī pavadīja daudz laika, skatoties filmas. Vidusskolas laikā Stenlijs pievienojās skolas fotoklubam. Skolas beidzot 1945. gadā, atzīmes nebija pietiekoši labas, lai iestātos augstskolā.<ref>{{Tīmekļa atsauce|url=http://www.thebiographychannel.co.uk/biographies/stanley-kubrick.html|title=Stanley Kubrick Biography|publisher=thebiographychannel.co.uk|access-date={{dat|2015|04|14||bez}}|archiveurl=https://web.archive.org/web/20150325114149/http://www.thebiographychannel.co.uk/biographies/stanley-kubrick.html|archivedate={{dat|2015|03|25||bez}}}}</ref> Tēvs par to nebija priecīgs, bet atbalstīja dēlu, kad tas vēlējās nodarboties ar fotografēšanu profesionāli. Kubriks sāka darboties kā ārštata fotogrāfs. 1945. gadā viņa fotogrāfiju nopirka un publicēja žurnāls ''[[Look (žurnāls)|Look]]''. 1946. gadā viņš kļuva par mācekli šajā žurnālā, bet pēc tam — par štata darbinieku.

=== Kinorežisora karjera ===
Darbību kino Kubriks aizsāka 50. gados, sākumā veidojot dokumentālas īsfilmas. Pirmā viņa īsfilma bija ''[[Day of the Fight]]'' (1951), par bokseri Volteru Kārtjeru, ko Kubriks uzņēma par saviem līdzekļiem. Kubrika pirmā pilnmetrāžas mākslas bija filma "[[Bailes un iekāre]]" (1953), kuras pirmizrāde notika 1953. gada 31. martā. Lai arī kritiķi pozitīvi novērtēja Kubrika fotogrāfa talanta ietekmi uz filmas vizuālo noformējumu, tomēr filma bija komerciāli neveiksmīga. Kubriks bija ļoti paškritisks un sauca šo filmu par amatiera mēģinājumu un negribēja, lai tā tiktu rādīta plašai publikai.

Nākamā Kubrika filma ''[[Killer's Kiss]]'' (1955) bija par bokseri ''film noir'' stilā. Tāpat, kā iepriekšējā filma, tā tika uzņemta ar ģimenes un draugu finansiālu atbalstu, negūstot nekādu peļņu.

1955. gadā, spēlējot šahu, Kubriks iepazinās ar kinoproducentu [[Džeimss Heriss|Džeimsu Herisu]], un tas viņu uzaicināja kopā dibināt producēšanas kompāniju ''Harris—Kubrick Pictures Corporation''. 1956. gadā tika uzņemta filma "[[Slepkavība (filma)|Slepkavība]]" ar [[Stērlings Heidens|Stērlingu Heidenu]] galvenajā lomā. Šī bija pirmā Kubrika pilnmetrāžas filma ar profesionāliem [[Holivuda (Losandželosa)|Holivudas]] aktieriem un filmēšanas komandu. Kritiķi šo filmu pamanīja, atsauksmes bija pozitīvas.

1957. gadā iznāca nākamā filma "[[Slavas ceļi]]" ar [[Kērks Daglass|Kērku Daglasu]] galvenajā lomā. Šī bija pirmā Kubrika filma, kas guva komerciālus panākumus, kā arī filmu augsti novērtēja kritiķi.

1959. gadā Kērks Daglass uzaicināja Kubriku režisēt filmu "[[Spartaks (filma)|Spartaks]]" (1960), kurā viņš tēloja titullomu. Šajā laikā Kubriks bija tikai 31 gadu vecs, un viņš režisēja [[episka filma|episku filmu]] ar vairāk nekā 10 000 dalībnieku masu skatos un ar vislielāko budžetu, kāds bijis amerikāņu filmai tajā laikā. Filmai bija milzīgi panākumi, tā guva lielus ieņēmumus. Filma tika nominēta sešām [[Amerikas Kinoakadēmijas balva|Amerikas Kinoakadēmijas balvām]], bet saņēma četras, bez tam tā ieguva [[Zelta globusa balva|Zelta globusa balvu]] kā labākā filma.

Nākamā Kubrika filma bija "[[Lolita (filma)|Lolita]]" (1962), kas veidota pēc [[Vladimirs Nabokovs (rakstnieks)|Vladimira Nabokova]] romāna "[[Lolita (romāns)|Lolita]]" motīviem. Finansiālu un juridisku apsvērumu dēļ šī filma tika uzņemta [[Anglija|Anglijā]], kur Kubriks varēja strādāt brīvāk, realizējot savas idejas. Kubriks pēc tam palika Anglijā un turpināja veidot filmas.<ref>{{Tīmekļa atsauce|url=http://www.nytimes.com/movies/person/98221/Stanley-Kubrick|title=Stanley Kubrick|publisher=The New York Times}}</ref> Nākamā bija [[aukstais karš|aukstā kara]] laika melnā komēdija "[[Doktors Streindžlavs]]" (1964) ar [[Pīters Selerss|Pīteru Selersu]] galvenajā lomā. Šī filma tika nominēta četrām Amerikas Kinoakadēmijas balvām, tomēr nevienu neieguva.

Nākamos piecus gadus Kubriks pavadīja veidojot filmu "[[2001: Kosmosa odiseja]]" (1968). Kubriku bija aizrāvis [[Arturs Klārks|Artura Klārka]] [[Zinātniskā fantastika|zinātniskās fantastikas]] romāns ''Childhood's End''. Kad 1964. gadā viņi satikās Ņujorkā, Kubriks piedāvāja Klārkam kopā veidot filmas scenāriju, izmantojot Klārka īso stāstu ''The Sentinel''. Bez tam Klārks sāka rakstīt romānu "[[2001: Kosmosa odiseja (romāns)|2001: Kosmosa odiseja]]", kura motīvi arī tika izmantoti, kopā ar Kubriku rakstot scenāriju tā paša nosaukuma filmai.<ref>{{Tīmekļa atsauce|url=http://www.latimes.com/local/obituaries/la-me-clarke19mar19-story.html#page=1|title=Arthur C. Clarke, 90; scientific visionary, acclaimed writer of '2001: A Space Odyssey'|publisher=Los Angeles Times}}</ref> Veidojot filmu, Kubriks griezās ASV Kosmosa aģentūrā [[Nacionālā aeronautikas un kosmosa administrācija|NASA]], lai labāk izprastu kosmisko kuģu uzbūvi un varētu izveidot filmai kosmosa kuģa modeli, kurā norisinās daudzas filmas epizodes. Lai arī filmas temps ir lēns, teksta ir maz, un pirmizrādes laikā filma uzreiz neguva lielus panākumus, tomēr drīz vien tā kļuva slavena, kā arī guva milzīgus finansiālus panākumus. Filma tika nominēta četrām Amerikas Kinoakadēmijas balvām, no kurām viena tika iegūta — Kubriks saņēma balvu par [[Labākie vizuālie efekti (Amerikas Kinoakadēmijas balva)|labākajiem vizuālajiem efektiem]]. [[Amerikas Kinoinstitūts]] šo filmu nosaucis par visu laiku labāko zinātniskās fantastikas žanra filmu.<ref name="Top 10">{{Ziņu atsauce | publisher = ''American Film Institute'' | title = AFI's 10 Top 10 | date = 2008-06-17 | url = http://www.afi.com/10top10/}}</ref>

1971. gadā iznāca nākamā Kubrika filma "[[Mehāniskais apelsīns (filma)|Mehāniskais apelsīns]]", kas izsauca pretrunīgus vērtējumus vardarbības atainojuma dēļ. Viedoklim, ka filma var izraisīt skatītājos vardarbīgas tieksmes, Kubriks nepiekrita. Viņš uzskatīja, ka māksla nevar būt atbildīga par vardarbību.<ref>{{Tīmekļa atsauce|url=http://www.visual-memory.co.uk/amk/doc/0070.html|title=Interview with Stanley Kubrick regarding A Clockwork Orange|publisher=Sight&Sound (Spring 1972)}}</ref> Filma tika nominēta četrām Amerikas Kinoakadēmijas balvām.

Nākamā filma bija "[[Berijs Lindons]]" (1975), [[Viljams Tekerijs|Viljama Tekerija]] romāna "Berija Lindona memuāri" (1844) adaptācija, kur darbība norisinās 18. gadsimtā. Filmas kadrus Kubriks veidojis neparasti gleznieciskus.<ref>{{Tīmekļa atsauce|url=http://www.diena.lv/arhivs/kubrika-gleznieciska-odiseja-12492491|title=Kubrika gleznieciskā odiseja|publisher=diena.lv}}</ref>

Pēc tam Kubriks veidoja filmu "[[Mirdzums]]" (1980) pavisam atšķirīgā žanrā — tā bija [[šausmu filma]] pēc [[Stīvens Kings|Stīvena Kinga]] tāda paša nosaukuma romāna motīviem ar [[Džeks Nikolsons|Džeku Nikolsonu]] galvenajā lomā. Šī filma ietekmējusi žanra attīstību, tiek bieži citēta.<ref>{{Tīmekļa atsauce|url=http://www.telegraph.co.uk/culture/film/3674926/Stanley-Kubrick-A-retrospective.html?image=15|title=Stanley Kubrick: A retrospective|publisher=The Telegraph}}</ref>

1987. gadā iznāca filma "[[Pilns bruņojums]]", kuras darbība notiek [[Vjetnamas karš|Vjetnamas kara]] laikā. Filma uzņemta ļoti atšķirīgi no citām filmām par Vjetnamas karu. Filmai mūziku komponējusi Kubrika meita [[Viviana Kubrika]].

Pēdējais Kubrika darbs bija pie filmas "[[Acis plaši aizvērtas]]" (1999), kur galvenās lomas tēloja [[Toms Krūzs]] un [[Nikola Kidmena]]. Filmā attēlota bagāta precēta pāra attiecības, parādīta greizsirdība, seksuālā apsēstība. Filmēšana ilga 15 mēnešus, Kubriks strādāja ļoti intensīvi, lai gan viņš jau bija 70 gadus vecs. Viņš paspēja pabeigt filmas montāžu, bet pēc dažām dienām, 1999. gada 7. martā, pēkšņi nomira miegā no [[miokarda infarkts|sirdslēkmes]].

== Filmogrāfija ==
{| class="wikitable sortable" style="text-align:center"
|-
! width=33 | Gads
! Nosaukums
! width=65 | Režisors
! width=65 | Producents
! width=65 | Scenārists
|-
| rowspan="2"| 1951
| style="text-align:left"| ''[[Day of the Fight]]'' (dokumentālā īsfilma)
| {{jā}}
| {{jā}}
| {{jā}}
|-
| style="text-align:left"| ''[[Flying Padre]]'' (dokumentālā īsfilma)
| {{jā}}
|
| {{jā}}
|-
| rowspan="2"| 1953
| style="text-align:left"| "[[Bailes un iekāre]]" (''Fear and Desire'')
| {{jā}}
| {{jā}}
|
|-
| style="text-align:left"| ''[[The Seafarers]]'' (dokumentālā īsfilma)
| {{jā}}
|
|
|-
| 1955
| style="text-align:left"| ''[[Killer's Kiss]]''
| {{jā}}
| {{jā}}
| {{jā}}
|-
| 1956
| style="text-align:left"| "[[Slepkavība (filma)|Slepkavība]]" (''The Killing'')
| {{jā}}
|
| {{jā}}
|-
| 1957
| style="text-align:left"| "[[Slavas ceļi]]" (''Paths of Glory'')
| {{jā}}
|
| {{jā}}
|-
| 1960
| style="text-align:left"| "[[Spartaks (filma)|Spartaks]]" (''Spartacus'')
| {{jā}}
|
|
|-
| 1962
| style="text-align:left"| "[[Lolita (filma)|Lolita]]"
| {{jā}}
|
|
|-
| 1964
| style="text-align:left"| "[[Doktors Streindžlavs]]" (''Dr. Strangelove'')
| {{jā}}
| {{jā}}
| {{jā}}
|-
| 1968
| style="text-align:left"| "[[2001: Kosmosa odiseja]]" (''2001: A Space Odyssey'')
| {{jā}}
| {{jā}}
| {{jā}}
|-
| 1971
| style="text-align:left"| "[[Mehāniskais apelsīns (filma)|Mehāniskais apelsīns]]" (''A Clockwork Orange'')
| {{jā}}
| {{jā}}
| {{jā}}
|-
| 1975
| style="text-align:left"| "[[Berijs Lindons]]" (''Barry Lyndon'')
| {{jā}}
| {{jā}}
| {{jā}}
|-
| 1980
| style="text-align:left"| "[[Mirdzums]]" (''The Shining'')
| {{jā}}
| {{jā}}
| {{jā}}
|-
| 1987
| style="text-align:left"| "[[Pilns bruņojums]]" (''Full Metal Jacket'')
| {{jā}}
| {{jā}}
| {{jā}}
|-
| 1999
| style="text-align:left"| "[[Acis plaši aizvērtas]]" (''Eyes wide shut'')
| {{jā}}
| {{jā}}
| {{jā}}
|-
|}

== Atsauces ==
{{atsauces}}

== Ārējās saites ==
{{Commons|Stanley Kubrick|Stenlijs Kubriks}}
{{aktieru ārējās saites}}
{{enciklopēdiju ārējās saites}}
* [https://web.archive.org/web/20140710225658/http://www.empmuseum.org/at-the-museum/museum-features/science-fiction-and-fantasy-hall-of-fame/members/stanley-kubrick.aspx Stenlijs Kubriks] ''[[Science Fiction and Fantasy Hall of Fame]]'' {{en ikona}}
* [http://lccn.loc.gov/n50047956 Stenlijs Kubriks] [[Kongresa bibliotēka|Kongresa bibliotēkā]] {{en ikona}}

{{Stenlijs Kubriks}}{{Labākais režisors (BAFTA kino balva)}}{{autoritatīvā vadība}}

{{DEFAULTSORT:Kubriks, Stenlijs}}
[[Kategorija:1928. gadā dzimušie]]
[[Kategorija:Ņujorkā dzimušie]]
[[Kategorija:1999. gadā mirušie]]
[[Kategorija:Amerikāņu kinorežisori]]
[[Kategorija:ASV scenāristi]]
[[Kategorija:ASV kinoproducenti]]
[[Kategorija:Specefektu mākslinieki]]
[[Kategorija:Kinoakadēmijas balvas ieguvēji specefektu mākslinieki]]
[[Kategorija:BAFTA kino balvas ieguvēji (cilvēki)]]
[[Kategorija:BAFTA Fellowship balvas ieguvēji]]