{{BioTakso infokaste
| attēls =Nymphaea alba.jpg
| att_nosaukums={{TaksoSaite|Nymphaea alba|Baltā ūdensroze}}
| valsts =Plantae
| valsts_lv =Augi
| nodalījums =Magnoliophyta
| nodalījums_lv =Segsēkļi
| klase =Magnoliopsida
| klase_lv =Divdīgļlapji
| rinda =Nymphaeales
| rinda_lv =Ūdensrožu rinda
| dzimta =Nymphaeaceae
| dzimta_lv =Ūdensrožu dzimta
| iedalījums=
* {{TaksoSaite|Barclaya}}
* {{TaksoSaite|Euryale}}
* {{TaksoSaite|Nuphar}}
* {{TaksoSaite|Nymphaea}}
* ''[[Viktorijas|Victoria]]''
| kategorijas =nē
}}
'''Ūdensrožu dzimta''' (''Nymphaeaceae'') ir [[Divdīgļlapji|divdīgļlapju]] klases ūdens un purvainu vietu [[augi]] ar lielām, peldošām garkātainām [[lapas|lapām]].

Dzimtā ir 5 [[ģints (bioloģija)|ģintis]] un aptuveni 80 [[suga]]s. Daudzi dzimtas pārstāvji ir iecienīti ūdensaugi gan ziedu, gan lapojuma dēļ, un tām izveidots daudz [[šķirne|šķirņu]]. Ievērojami mainīga ir [[ūdensrozes|ūdensrožu]] ģints, un mainīguma dēļ viedokļi par sugu skaitu šajā ģintī ļoti atšķiras.

== Izplatība  ==
Ūdensrozes izplatītas visā pasaulē, izņemot [[tuksnesis|tuksnešus]]. Dažādu klimatisko joslu [[zemiene|zemienēs]] sastopamas plaši, bet nevienmērīgi. Salīdzinoši vismazāk to ir [[Austrālija|Austrālijā]] un [[Okeānija|Okeānijā]]. Kalnu apgabalos, [[pustuksnesis|pustuksnešos]] un [[savanna|savannās]] aug reti vai ļoti reti.

Divu ģinšu izplatība ļoti ierobežota: [[viktorijas]] sastop tikai [[Amazone]]s un [[Parana]]s upju baseinos [[Dienvidamerika|Dienvidamerikā]], [[dūņrozes]] — tropu dienvidaustrumu [[Āzija|Āzijā]], galvenokārt [[Indomalaja]]s reģionā.

== Izskats ==
[[Attēls:Nymphaea pubescens (Indian red water lily), Hyderabad, India - 20090613-01.jpg|thumb|left|[[Sarkanā ūdensroze]] (''Nympahaea pubescens'') [[Indija|Indijā]].]]
Lakstaugi-ūdensaugi ar pilnīgi vai daļēji iegremdētu [[stublājs|stublāju]] un peldošām virsūdens vai zemūdens, vai abējādām [[lapas|lapām]]. Dažreiz stublāja nav, ir tikai lapu rozete. Lapas lielas, veselas. Labi veidota aerenhīma — audi ar lielām gaisa telpām, kas nodrošina peldspēju. Visas sugas nozied virs ūdens.

Vairumam sugu [[zieds|ziedi]] koši un krāšņi. Ziedi lapu žāklēs garos kātos vai ziednesī tieši no lapu rozetes, vientuļi, ar skaidri nodalītām vai izskatā [[kauslapa|kauslapām]] vai [[vainaglapa|vainaglapām]]. Kauslapas visbiežāk 5 (retāk 4—12), vainaglapas no 4 līdz apmēram 60, parasti 5—8. Visvairāk kauslapu ūdensrozēm un viktorijām. Vainaglapas ziedā izkārtotas jumtiņveidā vai spirāliski, lēpēm tās atgādina saplacinātus putekšņlapu kātus.

[[Auglis]] — riekstiņš vai ogveidīgs, ar ļoti daudzām [[sēkla|sēklām]].

Lielākais dzimtas pārstāvis ir [[karaliskā viktorija]]. Šīs sugas lapu diametrs var pārsniegt 2,5 m. Krāšņa suga ir [[dzeloņu zvīņlēpe]], kas izplatīta no Krievijas [[Piejūras novads|Piejūras novada]] dienvidiem līdz [[Tropu josla|tropu]] dienvidaustrumu Āzijas centrālajiem apgabaliem. Tās zieds ir koši violeti sārts, un to ziedneša augšdaļā skauj sārti zaļu plēkšņu gredzens.

[[Apputeksnēšana|Apputeksnēšanās]] ir pašappute vai to veic [[kukaiņi]].

== Veģetācija ==
Aug dažāda lieluma audzēs vai grupās stāvošos un lēni tekošos ūdeņos, arī [[peļķe|lāmās]], grāvjos un sezonālās ūdenstilpēs apgabalos, kur sausajā sezonā ūdens izsīkst. Resnie un sulīgie sakneņi nodrošina saglabāšanos līdz nākamajiem lietiem arī izžuvušas ūdenstilpes gultnē. Ūdensrozes, lēpes un viktorijas to pamatizplatības apgabalos daudzviet dominē ūdenstilpju veģetācijā.

== Klasifikācija ==
Ūdensrožu dzimtai pieder 5 ģintis:
* [[Dūņrozes]] (''Barclaya'')
* [[Zvīņlēpes]] (''Euryale'')
* [[Lēpes]] (''Nuphar'')
* [[Ūdensrozes]] (''Nymphaea'')
* [[Viktorijas]] (''Victoria'')

== Sastopamība Latvijā ==
[[Latvija|Latvijā]] sastopamas 4 ūdensrožu dzimtas sugas: [[baltā ūdensroze]], [[sniegbaltā ūdensroze]], [[dzeltenā lēpe]], [[sīkā lēpe]]. 

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

[[Kategorija:Ūdensrožu dzimta| ]]