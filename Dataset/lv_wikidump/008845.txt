{{Personas infokaste
| platums = 
| vārds = Frīdrihs Briedis
| vārds_orig = 
| attēls = Frīdrihs Briedis.jpg
| att_izmērs = 200px
| att_nosaukums = 
| dz_dat_alt = 
| dz_gads = 1888
| dz_mēnesis = 6
| dz_diena = 23
| dz_vieta = Kļenoviki, Lovžas pagasts, Polockas apriņķis, [[Vitebskas guberņa]], {{Flaga|RUS}} [[Krievijas Impērija]]<br>(tagad [[Šumiļinas rajons]], [[Vitebskas apgabals]], {{BLR}})
| m_dat_alt = 
| m_gads = 1918
| m_mēnesis = 8
| m_diena = 28
| m_vieta = [[Maskava]], {{flaga|Krievija|1917}} [[KSFPR]] (tagad {{RUS}})
| dzīves_vieta = 
| pilsonība = 
| tautība = [[latvietis]]
| dzimums = V
| vecāki = 
| brāļi = 
| māsas = 
| dzīvesbiedrs = 
| bērni = 
| paraksts = 
| piezīmes = 
| kategorijas = jā
| citas daļas = {{Militārpersonas infodaļa
| dienesta_pakāpe = [[pulkvedis]] 
|  dienesta_laiks = 1906—1918 
|          valsts = {{flaga|Krievija}} [[Krievijas Impērija]]
|       struktūra = sauszemes bruņotie spēki
|         vienība = 
|       komandēja = 
|          kaujas = [[Pirmais pasaules karš]]
|       izglītība = 
|     apbalvojumi = [[Svētā Vladimira ordenis|4. šķiras Vladimira ordenis]]<br>[[Lāčplēša Kara ordenis]] (3., 2., 1. šķiras)<br>[[Svētā Jura krusts]]<br>Jura zelta zobens<br>[[Svētās Annas ordenis]] (2. 3. un 4. šķiras)<br>[[Svētā Staņislava ordenis (Krievijas Impērija)|2. un 3. sķiras Staņislava ordenis]]
|      cits_darbs =  
}}
}}
[[Attēls:Fridrihs Briedis apbalvo 1. DSB strēlniekus 1916.jpg|thumb|270px|Frīdrihs Briedis apbalvo 1. DSB strēlniekus (1916).]]
'''Frīdrihs Briedis''' (dzimis {{dat|1888|6|23}} Lavšas pagastā, miris {{dat|1918|8|28}} [[Maskava|Maskavā]]) bija [[Latviešu strēlnieki|latviešu strēlnieku]] pulkvedis. Plaši pazīstams ar personīgu izlūkgājienu vadīšanu, kā arī krasi noraidošo attieksmi pret lielas daļas strēlnieku piesliešanos [[boļševisms|boļševiku]] idejām.

== Biogrāfija ==
Dzimis {{dat|1888|6|23}} latviešu zemnieku Andreja un Jūlijas Briežu ģimenē [[Vitebskas guberņa]]s Polockas apriņķa Lavšas pagasta Kļenovikos<ref>[[Latviešu konversācijas vārdnīca]]s 2. sējuma 3 011-3 013 slejas</ref>, tagadējā Lavžas ciema padomē ({{val|be|Лаўжанскі сельсавет}}, [[Vitebskas apgabals|Vitebskas apgabala]] [[Šumiļinas rajons|Šumiļinas rajonā]], [[Baltkrievija|Baltkrievijā]]). Viņa vecāki neilgi pirms viņa piedzimšanas 1882. gadā bija izceļojuši no [[Vidzemes guberņa]]s - Viļķenes pagasta Šķirstiņu Vecdzelvēm. Mācījās Lavšas pagastskolā un evaņģēliski luteriskajā draudzes skolā [[Vitebska|Vitebskā]], tad turpināja mācības [[Daugavpils]] sešgadīgajā pilsētas skolā, kur apguva [[latviešu valoda|latviešu valodu]].<ref>[http://vesture.eu/index.php/Briedis_Fridrihs Briedis Fridrihs - Vēsture<!-- Bota izveidots nosaukums- -->]</ref> Nelaimīgas mīlestības dēļ Briedis nopietni apsvēris domu iestāties [[pareizticība|pareizticīgo]] klosterī, īsu brīdi mācījās mērnieku skolā. 
[[1905. gada revolūcija Latvijā|1905. gada revolūcijas]] atplūdu laikā [[1906]]. gadā atgriezās Daugavpilī un nolēma stāties [[Sanktpēterburga|Pēterburgas]] [[Vladimira karaskola|Vladimira karaskolā]]. Izcilo taktisko spēju dēļ jau vecākajā kursā tika iecelts par virsseržantu.
Karaskolu beidzot, [[1909]]. gadā ieguva [[podporučiks|podporučika]] pakāpi. Pēc karaskolas beigšanas dienēja 99. Ivangorodas kājnieku pulkā Daugavpilī (1909-1912). [[1910]]. gadā saņēmis 3 godalgas šaušanā. [[1912]]. gadā ieguva [[poručiks|poručika dienesta pakāpi]] un tika iecelts par rotas komandieri. [[1914]]. gadā viņš ieguva tiesības piedalīties konkursa pārbaudījumos Pēterburgas Kara akadēmijā, tomēr šos plānus izjauca [[Pirmais pasaules karš|Pirmā pasaules kara]] sākšanās.

[[Attēls:Bredis in hospital.jpg|thumb|left|270px|F. Briedis (1. rindā 3. no kreisās) lazaretē pēc sejas ievainojuma [[Ķekavas kaujas (1916)|Ķekavas kaujā]] 1916. gada aprīlī.]] 
Sākotnēji darbojās armijas daļās ārpus Latvijas teritorijas. Pirmā pasaules kara sākumā piedalījās kaujās [[Austrumprūsija|Austrumprūsijā]], veikdams pārdrošus izlūkgājienus. Pēc viena no tiem viņš saņēma Jura Zelta zobenu, uz kura bija rakstīts “Par drošsirdību”, vēlāk saņēma arī Vladimira ordeni.
Līdz ar Latviešu strēlnieku bataljonu dibināšanos kļuva par rotas komandieri [[1. Daugavgrīvas latviešu strēlnieku bataljons|1. Daugavgrīvas strēlnieku bataljonā]], kuru komandēja [[Rūdolfs Bangerskis]]. Viņa karavīri cīnījās pie [[Misa (upe)|Misas upes]], [[Ķekava]]s, Plakanu un Veisu mājām. [[Ķekavas kaujas (1916)|Ķekavas kaujā]] [[1916]]. gada martā Briedis ar savu rotu cīnījās netālu no Bauskas šosejas pie Ručku mājām. [[Latviešu strēlnieki|Strēlnieki]] te cieta lielus zaudējumus, Briedi ievainoja žoklī. 1916. gada beigās un 1917. gada sākumā [[Ziemassvētku kaujas|Ziemassvētku kauju]] laikā pulkveža Brieža 1. bataljons cīnījās [[Tīreļpurvs|Tīreļpurvā]]. Smagajās kaujās Briedi ievainoja otrreiz, šoreiz elkonī.

[[1917]]. gada [[Februāra revolūcija|Februāra revolūciju]], tai sekojošo armijas sabrukumu un latviešu strēlnieku piesliešanos boļševikiem Frīdrihs Briedis sagaidīja hospitālī. Pēc ārstēšanās uzreiz tika arestēts, taču izbēga no ieslodzījuma un devās uz Krieviju<ref>{{Tīmekļa atsauce|url=https://www.lsm.lv/raksts/dzive--stils/vesture/.a290180/?utm_source=wiki&utm_medium=wiki&utm_campaign=article|title=VIDEO: Kas un kāpēc jāzina par pulkveža Brieža nogalināšanu|last=Šiliņš|first=Jānis|access-date=|date=28. augusts, 2018}}</ref>. Tur kļuva [[Latviešu Nacionāldemokrātu partija]]s biedrs un iesaistījās esera [[Boriss Savinkovs|B. Savinkova]] izveidotajā "Dzimtenes un brīvības glābšanas savienībā", kurā apakšpulkvedim Briedim tika uzticēta izlūkošana, pretizlūkošana un antiboļševistiska propaganda latviešu strēlnieku vidū. Vadīja sacelšanos pret boļševikiem pie [[Volga]]s [[Ribinska]]s apvidū.

Arestēts 1918. gada 23. jūlijā. [[1918]]. gadā [[Maskava|Maskavā]] naktī no 27. uz 28. augustu nošauts kā "balto" kontrrevolucionārās kustības organizators. Pēc nāves par varonību [[Ziemassvētku kaujas|Ziemassvētku kaujās]] apbalvots ar visu šķiru [[Lāčplēša Kara ordenis|Lāčplēša kara ordeni]].

[[1926]]. gadā Latvijā atgriezās viņa dēls Juris, kuram piešķirta jaunsaimniecība [[Raiskums|Raiskuma]] muižā pie [[Cēsis|Cēsīm]].

== Piemiņa ==
Pulkveža Brieža vārdā nodēvētas ielas [[Pulkveža Brieža iela (Rīga)|Rīgā]], [[Pulkveža Brieža iela (Rēzekne)|Rēzeknē]], Jelgavā, Jūrmalā, Liepājā, Ogrē, Siguldā un Strenčos.

=== Pulkveža Brieža fonds ===
[[1924]]. gadā [[Latvija|Latvijā]] leģendārā strēlnieku virsnieka piemiņas saglabāšanai un viņa dēla Jura atbalstam tika izveidots "Pulkveža Brieža fonds".
1930. gadu otrajā pusē fonda valde nolēma iemūžināt Frīdriha Brieža piemiņu, uzceļot pieminekli. Izsludināja konkursu un žūrijas komisija par labāko atzina tēlnieka [[Kārlis Jansons (tēlnieks)|Kārļa Jansona]] metu. Meta fotogrāfijas tika publicētas daudzos tā laika preses izdevumos, attēlojot Briedi ar paceltu zobenu rokā uz ierakuma malas, kur divi strēlnieki tam seko uzbrukumā. Taču LR kara ministrs ģenerālis [[Jānis Balodis (ģenerālis)|Balodis]] aizliedza iespēju pieminekli uzstādīt: ''"Mums ir daudz citu lielāku varoņu nekā Briedis..." ''Kad fonda vadītājs [[Pēteris Dardzāns]] mēģināja dabūt atļauju pieminekļa celšanai citur, viņam piezvanīja [[Latvijas Republikas Iekšlietu ministrija|LR Iekšlietu ministrijas]] vicedirektors un uzkliedza: ''"Ja tu neliksi to Brieža pieminekli mierā, tad rēķinies ar to sliktāko! Kamēr nebūs uzcelti pieminekļi ģenerālim Balodim un pulkvedim Kalpakam, tikmēr Briedim pieminekļa nebūs!"''<ref>Červinskis E. Leģendārākais strēlnieks. // Klubs. Nr2. (182.), 2010., 30.-32. lpp.</ref><ref>[[Autoritārais Kārļa Ulmaņa režīms|Autoritārā režīma]] laikā šādās situācijās varas pārstāvja lēmumam bija lielāks spēks, nekā likumam, tā kā fonda valdei nācās projektu pamest, lai netiktu saukti pie krimināl- vai administratīvās atbildības, jeb represēti bez tiesas sprieduma.</ref> 1936. gadā Krapes luterāņu baznīcā tika uzstādīta piemiņas plāksne [[Oskars Kalpaks|Oskaram Kalpakam]] un Frīdriham Briedim.
[[1998]]. gada 28. augustā [[Rīgas 13. vidusskola]]s priekšā gan uzstādīja pieminekli, taču nu jau pēc cita meta.

=== Pulkveža Fr. Brieža muzejs ===
Rīgas 13. vidusskolā darbojas skolas novadpētniecības pulciņš "Pulkveža Fr. Brieža muzejs",<ref>{{Tīmekļa atsauce |url=http://www.school13.lv/index.php/lv/macibas |title=Rīgas 13. vidusskolas tīmekļvietne |access-date={{dat|2014|02|16||bez}} |archive-date={{dat|2014|03|30||bez}} |archive-url=https://web.archive.org/web/20140330054203/http://www.school13.lv/index.php/lv/macibas }}</ref> vienā no skolas kabinetiem izveidota Frīdriham Briedim veltīta ekspozīcija. 
2001. gada 1. septembrī Pulkveža Fr. Brieža muzeju apciemoja Valsts prezidente [[Vaira Vīķe-Freiberga]].

=== Frīdrihs Briedis popkultūrā ===
* [[1999]]. gadā izdotajā latviešu folkmetāla grupas [[Skyforger]] albumā ''[[Latviešu strēlnieki (albums)|Latviešu strēlnieki]]'' ir ietverta dziesma ''Pulkvedis Briedis''.

== Atsauces un piezīmes ==
{{atsauces}}

== Ārējās saites ==

* Modris Zihmanis. [https://web.archive.org/web/20080226013403/http://www.media.lv/kv199911/991103/4.htm Varoņa traģēdija]
* [http://www.vesture.eu/index.php/Briedis_Fridrihs Briedis Fridrihs - Vēstures terminu skaidrojošā vārdnīca]
* [http://www.vieglicelot.lv/lv/object/piemineklis-fridriham-briedim.htm Piemineklis Fridriham Briedim]{{Novecojusi saite}}
* [http://www.school13.lv/index.php/lv/pulkveza-brieza-muzejs Pulkveža Fr. Brieža muzejs] {{Webarchive|url=https://web.archive.org/web/20140330054137/http://www.school13.lv/index.php/lv/pulkveza-brieza-muzejs |date={{dat|2014|03|30||bez}} }}
* Наша Газета. [http://www.nasha.lv/article.php?id=5601289&date=6-9-2007 Полковник вместо монаха] {{Webarchive|url=https://web.archive.org/web/20140924211728/http://www.nasha.lv/article.php?id=5601289&date=6-9-2007 |date={{dat|2014|09|24||bez}} }} {{ru ikona}}

{{autoritatīvā vadība}}

{{DEFAULTSORT:Briedis, Frīdrihs}}
[[Kategorija:1888. gadā dzimušie]]
[[Kategorija:1918. gadā mirušie]]
[[Kategorija:Vitebskas apgabalā dzimušie]]
[[Kategorija:Latviešu Nacionāldemokrātu partijas politiķi]]
[[Kategorija:Latviešu strēlnieku virsnieki]]
[[Kategorija:Krievijas pilsoņu kara dalībnieki]]
[[Kategorija:Jura krusta saņēmēji]]
[[Kategorija:Vladimira ordeņa kavalieri]]
[[Kategorija:Annas ordeņa kavalieri]]
[[Kategorija:Staņislava ordeņa kavalieri]]
[[Kategorija:Lāčplēša Kara ordeņa kavalieri]]
[[Kategorija:Padomju represijās nogalinātie]]

{{Vēsture-aizmetnis}}