[[Attēls:Tetradrachm Athens 480-420BC MBA Lyon.jpg|thumbnail|upright=1.1|Rietumu pasaulē [[Atēnas pūce]] ir zināšanu simbols]]
'''Zināšanas''' ir [[informācija]]s kopums, kas iegūts [[mācīšanās|apmācības]] vai [[pētniecība]]s procesā, kā arī no [[pieredze]]s. Bieži vien zināšanas saprot kā [[izpratne|izpratni]] par [[fakts|faktiem]] vai iegūtās [[prasme|prasmes]] kādā noteiktā jomā vai sfērā. Par zināšanām sauc arī saprašanas līmeni par kādu jautājumu, priekšmetu, problēmu vai situāciju, un līdz ar to arī sekojošā prasme rīkoties. Zināšanas izmanto, lai veiktu noteiktas darbības kāda [[uzdevums|uzdevuma]] izpildē un [[mērķis|mērķa]] sasniegšanā.

Zināšanas ir [[epistemoloģija]]s (izziņas teorijas) priekšmets. Vairums epistemologu uzskata, ka par zināšanām var runāt tikai tādā gadījumā, ja tās atbilst trim galvenajiem [[kritērijs|kritērijiem]] — tās ir [[pamatojums|pamatotas]], [[patiesība|patiesas]] un [[ticamība|ticamas]]. Zināšanas ir adekvāts [[īstenība]]s procesu, lietu un parādību atspoguļojums [[priekšstats|priekšstatos]], [[jēdziens|jēdzienos]] un [[aksioma|aksiomās]].

Saistībā ar [[dati]]em un [[informācija|informāciju]], zināšanas ir šīs piramīdas virsotnē.{{nepieciešama atsauce}}<!--[kas tā ir par piramīdu?]-->

== Zināšanu veidi ==
Pastāv jēdziens [[a priori un a posteriori|''a priori'' un ''a posteriori'']], ar kuru mēģina nošķirt divu veida zināšanas. ''A priori'' norāda, ka zināšanas iegūtas bez [[pieredze]]s, savukārt ''a posteriori'' — zināšanas iegūtas pieredzes rezultātā.

=== Deklaratīvas zināšanas ===
{{pamatraksts|deklaratīvas zināšanas}}
Deklaratīvas zināšanas ir zināšanas par [[fakts|faktiem]] un [[jēdziens|jēdzieniem]] (spēj dod objekta aprakstu). Cilvēks ar deklaratīvām zināšanām spēj atbildēt uz jautājumu “Kas tas ir?”. Deklaratīvo zināšanu reprezentācijas veidi vai kodi ir [[simbols|simboli]], kas nes noteiktu jēgu. Šajās zināšanās ietilpst arī [[konstruktīvās zināšanas]], tas ir, zināšanas par objektu struktūru un savstarpējām sakarībām, objektu raksturojošās zināšanas.

=== Procedūru zināšanas ===
[[Procedūru zināšanas|Procedūru jeb darbību zināšanas]] ir prasme rīkoties noteiktās situācijās. Piemēram, cilvēks prot braukt ar [[velosipēds|velosipēdu]], kas norāda, ka viņam ir šīs zināšanas par šo procesu. Procedūru zināšanas ir arī izpratne, kā rīkoties, piemēram, [[ārkārtas situācija|ārkārtas situācijā]].

=== Citi zināšanu veidi ===
[[Vispārīgas zināšanas]] ir informācija, kas tiek uzkrāta dzīves laikā no dažādiem [[informācijas avots|informācijas avotiem]] un [[medijs|medijiem]]. Šajās zināšanās nav iekļauta specifiska mācīšanās kāda noteiktā sfērā. Vispārīgās zināšanas ir daļa no [[intelekts|intelekta]] un [[gudrība]]s.

[[Verbālās zināšanas]] iedalās kvantitatīvajās un kvalitatīvajās ([[Zadē]] [[izplūdušo kopu teorija]]) zināšanās.

== Epistemoloģija ==
{{pamatraksts|epistemoloģija}}
[[Attēls:Belief Venn diagram.svg|thumbnail|upright=1.0|[[Venna diagramma]], kurā attēlots, ka [[patiesība]] (''truth'') apvienojumā ar [[pārliecība|pārliecību]] (''belief'') veido zināšanas (''knowledge'')]]
Epistemoloģija ir zināšanu [[teorija]]. Tā ir [[zinātnes filozofija]]s nozare, kas pēta [[patiesība]]s priekšnosacījumus. Epistemoloģijā vēl pēta izziņas robežas, metodes un drošticamību. Būtībā tajā pēta, kā cilvēki zina to, ko zina. Tās uzdevums ir zināšanu problemātikas [[filozofija|filozofiska]] izpēte.

Epistemoloģijas pamatā ir izziņa par to, kā cilvēki var zināt par apkārtējo pasauli un kādā veidā viņi iegūst zināšanas. Epistemoloģija cenšas skaidrot, ko un kā iespējams zināt, aplūko atziņu dabu un cenšas noskaidrot cilvēka izpratnes robežas. Centrālie jautājumi ir atziņu izcelsme, to pamatojamība un pārbaudāmība.

== Zināšanu pārvaldība ==
{{pamatraksts|zināšanu pārvaldība}}
Zināšanu pārvaldība ir pamats [[zināšanas|zināšanu]] radīšanai, iegūšanai, uzkrāšanai, analīzei un efektīvai izmantošanai, kas ietver sevī zināšanu koplietošanu, ar mērķi radīt papildus vērtību. Zināšanu pārvaldības sistēmai nepieciešams savienot cilvēkus ar kādas organizācijas zināšanām, [[informācija|informāciju]], [[dati]]em, [[eksperti]]em un [[ekspertīze|ekspertīzēm]] īstajā laikā un vietā, kā arī savienot ārējo vidi ar organizāciju. Nogādāt  intelektuālo kapacitāti [[zināšanu darbinieks|zināšanu darbiniekiem]], kas ikdienā pieņem lēmumus dažāda veida organizācijās.

Viens no zināšanu pārvaldības uzdevumiem ir nodrošināt zināšanu kodēšanu tādā formā, lai būtu iespējams pārraidīt un saglabāt to, kas citādi tiek pazaudēts. Tā ir cilvēku resursu pārvēršana intelektuālos aktīvos – [[dokuments|dokumentos]], [[rasējums|rasējumos]], [[datorprogramma|datorprogrammās]], [[dati|datos]], [[process|procesos]], [[izgudrojums|izgudrojumos]] – un vēlāk intelektuālajā īpašumā – [[patents|patentos]], [[autortiesības|autortiesībās]], [[prežu zīme|preču zīmēs]], [[tirdzniecības nospēpums|tirdzniecības noslēpumos]].

== Atsauces ==
{{atsauces+}}
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

[[Kategorija:Zināšanas| ]]