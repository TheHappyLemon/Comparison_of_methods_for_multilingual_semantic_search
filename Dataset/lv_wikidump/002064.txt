[[Attēls:Bundesarchiv Bild 183-H27337, Moskau, Stalin und Ribbentrop im Kreml.jpg|thumb|250px|Staļins un Ribentrops pēc pakta parakstīšanas.]]
[[Attēls:Ribbentrop-Molotov lv.svg|250px|thumb|Molotova-Ribentropa paktā paredzētās teritoriālās izmaiņas (pa kreisi) un to izpilde 1940. gadā (pa labi)]]
[[Attēls:Mapa Paktu R M Izwiestia-18.09.1939.jpg|thumb|250px|1939. gada 19. septembrī PSRS publicētā Polijas sadalīšanas karte, kas atspoguļo sākotnējo vienošanos]]
'''Molotova—Ribentropa pakts''', pazīstams arī kā '''Hitlera—Staļina pakts''', '''Ribentropa—Molotova pakts''', '''Nacistu—Padomju pakts''', kura oficiālais nosaukums bija '''Neuzbrukšanas līgums starp Vāciju un PSRS''' ({{val|ru|Договор о ненападении между Германией и Советским Союзом}}, {{val|de|Deutsch-sowjetischer Nichtangriffspakt}}), bija [[neuzbrukšanas līgums]] starp [[Trešais reihs|Vāciju]] un [[Padomju Savienība|PSRS]]. To {{dat|1939|8|23||bez}} [[Maskava|Maskavā]] parakstīja PSRS Ārlietu tautas komisārs [[Vjačeslavs Molotovs]] un Vācijas Ārlietu ministrs [[Joahims fon Ribentrops]].

== Kopsavilkums ==
Līgums garantēja PSRS neitralitāti kara gadījumā starp Vāciju un Poliju vai [[Sabiedrotie (Otrais pasaules karš)|Rietumu sabiedrotajām valstīm]]. Pakta slepenie protokoli norādīja ietekmes zonu robežas. 1940. gada 28. septembrī pakts tika papildināts ar [[Padomju-vācu draudzības un robežu demarkācijas līgums|Draudzības un robežu demarkācijas līgumu]] starp PSRS un Trešo reihu. Rezultātā Vācija ieguva Ļubļinas un Varšavas apgabalus, bet PSRS, samaksājot naudas kompensāciju, Lietuvu. Pēc [[Baltijas valstu okupācija]]s PSRS un Vācija [[1941. gada padomju-vācu tirdzniecības un robežas līgumi|1941. gada 10. janvārī parakstīja galīgo robežlīgumu]], kas koriģēja robežu [[Vilkavišķu rajona pašvaldība|Vilkavišķu apvidū]] par labu PSRS, padomju puse samaksāja Vācijai 7,5 miljonus ASV dolāru ({{val|ru|Вылкавысский выступ}}), noregulēja juridiskās domstarpības pēc vācbaltiešu repatriācijas un veicināja tirdzniecību starp abām valstīm. Padomju puses ierosinātās [[sarunas par PSRS pievienošanos Ass valstīm]] Vācija novilcināja.

Šie draudzības un robežu līgumi bija spēkā līdz 1941. gada 22. jūnijam, kad [[Barbarosa (plāns)|Vācija uzbruka PSRS]]. Šī pusotra gada laikā PSRS bija aktīva Vācijas sabiedrotā, nodrošinot to ar stratēģisko aizmuguri karošanai pret Rietumiem un piegādājot karam nepieciešamās izejvielas.

Pēc [[Otrais pasaules karš|Otrā pasaules kara]] PSRS ilgstoši, līdz pat 1989. gadam, noliedza slepeno protokolu pastāvēšanu, jo to saturs varēja kalpot par pierādījumu tam, ka [[Baltijas valstis]] nepievienojās PSRS brīvprātīgi, bet gan tika [[Baltijas valstu okupācija|anektētas]] piespiedu kārtā. Tikai pavisam neilgi pirms sava sabrukuma PSRS atzina šo noziedzīgo dokumentu esamību.<ref name="lsm">{{Tīmekļa atsauce|url=https://www.lsm.lv/raksts/zinas/arzemes/krievijas-arhivs-izstada-publiskai-apskatei-molotova-ribentropa-pakta-originalus.a329740/|title=Krievijas arhīvs izstāda publiskai apskatei Molotova-Ribentropa pakta oriģinālus|work=lsm.lv|publisher=LETA|date=23 August 2019|accessdate=25 August 2019}}</ref><ref name="britannica"/>

2019. gada augustā tika ziņots, ka pēc 80 gadu ilgas vēstures Krievijas valsts arhīvā [[Maskava|Maskavā]] tika izstādīts publiskai apskatei Molotova—Ribentropa pakta un tā slepeno protokolu oriģināli.<ref name="lsm"/>

== Lielvalstu ambīcijas ==
Staļins un Hitlers centās uzlabot savas stratēģiskās pozīcijas Baltijā un Balkānos. Tā kā Rietumu sabiedrotie nevēlējās piekrist visām Staļina prasībām, viņš piedāvāja Hitleram sadalīt šos reģionus [[Ietekmes zona|ietekmes sfērās]]. PSRS izmantoja Vāciju, lai sasniegtu savus mērķus Eiropā.

Ņemot vērā modernā kara vajadzības, Hitleram bija nepieciešams nodrošināt armijai svarīgo izejvielu piegādes. Vācija importēja 66% dzelzs rūdas, 25% cinka, 50% svina, 70% vara, 95% niķeļa, 66% naftas, 80% gumijas, 10—20% pārtikas produktu.{{nepieciešama atsauce|date=August 2014}}
 
Britu analītiķi uzskatīja, ka Vāciju būs gandrīz neiespējami uzvarēt, ja tā nodrošinās sevi ar šīm izejvielām. To saprata arī Vācijā, tāpēc Donavas baseina valstis nonāca tās ekonomiskajā atkarībā un tika noslēgta arī ekonomiski-politiskā alianse ar PSRS. Draudzības līgums nodrošināja Vācijai stratēģisko aizmuguri karā pret Poliju un Rietumu valstīm.<ref>{{Tīmekļa atsauce |url=http://books.google.lv/books?id=AdMCWWa_BlkC&pg=PR3&lpg=PR3&dq=Northern+European+Overture+to+War,+1939-1941:+From+Memel+to+Barbarossa&source=bl&ots=PkS2EPsKBA&sig=kSFoXjbM1aKiK1-2b12byR7oQho&hl=en&sa=X&ei=DAzxUoiOCer-ygO4vIDIBA&redir_esc=y#v=onepage&q=Northern%20European%20Overture%20to%20War%2C%201939-1941%3A%20From%20Memel%20to%20Barbarossa&f=false |title=Northern European Overture to War, 1939-1941: From Memel to Barbarossa |access-date={{dat|2014|02|04||bez}} |archiveurl=https://web.archive.org/web/20140901093627/http://books.google.lv/books?id=AdMCWWa_BlkC&pg=PR3&lpg=PR3&dq=Northern+European+Overture+to+War,+1939-1941:+From+Memel+to+Barbarossa&source=bl&ots=PkS2EPsKBA&sig=kSFoXjbM1aKiK1-2b12byR7oQho&hl=en&sa=X&ei=DAzxUoiOCer-ygO4vIDIBA&redir_esc=y#v=onepage&q=Northern%20European%20Overture%20to%20War%2C%201939-1941%3A%20From%20Memel%20to%20Barbarossa&f=false |archivedate={{dat|2014|09|01||bez}} }}</ref>

== Līguma sagatavošana ==
1939. gada 28. jūnijā Vācijas vēstnieks Maskavā Šulenburgs tikās ar Molotovu un izteica piedāvājumu uzlabot abu valstu attiecības. 1939. gada jūlija beigās [[Berlīne|Berlīnē]] sākās Vācijas un PSRS diplomātiskās apspriedes par ekonomisko sadarbību un savstarpējo neuzbrukšanu, kurās piedalījās Molotovs, Astahovs, Ribentrops un Šnurre. 26. jūlija sēdē Vācijas Austrumeiropas jautājumu ministrs K.Šnurre PSRS vēstniekam G. Astahovam pauda Vācijas nostāju par to, ka jārespektē Latvijas, Lietuvas, Igaunijas un Somijas neatkarība. Tomēr tālākajās sarunās PSRS panāca, ka 1939. gada 3. augustā Vācija pauda gatavību piekāpties PSRS interesēm Baltijas valstu un Somijas teritorijās.

Pēc Vācijas vēstnieka Šulenburga un PSRS ārlietu ministra Molotova sarunām par līguma detaļām 17. augustā tika izplatīta nota par Vācijas gatavību parakstīt neuzbrukšanas līgumu ar PSRS. Pēc abu pušu mutiskas vienošanās Vācijas Ārlietu ministrijas sekretārs sagatavoja nākamās vienošanās tekstu, kas bija jāparaksta Maskavā.<ref>Roland G. Forster: ''Uunternehmen Barbarossa. Zum historischen Ort der deutsch-sowjetischen Beziehungen zwischen 1933 und Herbst 1941'', 1993, S. 49.</ref> Sarunu laikā 1939. gada augustā PSRS koncentrēja pie Baltijas valstu robežām karaspēku, kura skaitliskais lielums oktobrī sasniedza ap 200 000 sarkanarmiešu ar aviāciju un tankiem, kas daudzkārt pārsniedza Igaunijas, Latvijas un Lietuvas armijas karavīru skaitu un bruņojumu. Karaspēka koncentrācija bija labi zināma Vācijas izlūkdienestam. Padomju aviācija regulāri pārkāpa Igaunijas gaisa telpu un izdarīja spiedienu uz šo valsti, kas noveda pie sākotnēji Igaunijas (1939. gada 28. septembrī) un pēc tam arī Latvijas (5. oktobrī) un Lietuvas (10. oktobrī) līgumiem ar PSRS par kara bāzu izvietošanu šo valstu teritorijās. Tika sperts pirmais solis uz [[Baltijas valstu okupācija|Baltijas valstu okupāciju]].

== Parakstīšana ==
[[Attēls:MolotovRibbentropStalin.jpg|200px|left|thumb|Molotovs paraksta draudzības un robežu demarkācijas līgumu starp Vāciju un Padomju Savienību. Aiz viņa stāv Ribentrops un Staļins.]]
[[Attēls:Mapa 2 paktu Ribbentrop-Mołotow.gif|thumb|250px|Staļina un Ribentropa parakstītie 1939. gada 28. septembra grozījumi slepenajos papildprotokolos.]]
[[Attēls:Occupation of Poland 1939.png|thumb|250px|Polijas sadalīšana 1939. gadā.]]
1939. gada 23. augustā Maskavā ieradās Vācijas ārlietu ministrs Joahims fon Ribentrops, lai apspriestu slepenā papildprotokola detaļas. Vācijas politisko un ekonomisko interešu zonā bija iekļauta Baltijas valstu teritorija uz dienvidiem no [[Daugava]]s — Lietuva un Latvijas [[Kurzeme]]s un [[Zemgale]]s apgabali, PSRS interešu zonā Somija, Igaunija un Latvijas [[Vidzeme]]s un [[Latgale]]s apgabali. Polijas un Rumānijas sadale sarunu sākumā nebija skaidri noteikta.

Maskavas sarunu laikā Staļins negaidīti pieprasīja izdarīt labojumus, iekļaujot PSRS politisko un ekonomisko interešu zonā arī [[Ventspils]] un [[Liepāja]]s ostas. Hitlers vakarā atsūtīja telegrammu, kurā piekrita kompromisam. Naktī no 1939. gada 23. uz 24. augustu Neuzbrukšanas līgums ar papildprotokoliem tika parakstīts.

Neuzbrukšanas līgums oficiāli tika parakstīts uz 10 gadiem (līdz 1949. gadam) ar iespēju to pagarināt vēl uz 5 gadiem (līdz 1954. gadam). Līguma nosacījumi paredzēja, ka tas netiktu pagarināts gadījumā ja viena no pusēm 1 gadu pirms neuzbrukšanas līguma termiņa beigām informētu otru pusi par līguma izbeigšanu.<ref name="britannica">{{Tīmekļa atsauce|url=https://www.britannica.com/event/German-Soviet-Nonaggression-Pact|title=German-Soviet Nonaggression Pact|work=britannica.com|publisher=Encyclopaedia Britannica|accessdate=25 August 2019}}</ref>

== Slepenie papildprotokoli ==
{{pamatraksts|PSRS un Vācijas 1939. gada līgumu slepenie papildprotokoli}}
Kaut gan oficiāli tas bija savstarpējās neuzbrukšanas līgums, pakts saturēja trīs slepenus papildprotokolus, kuri sadalīja [[Somija|Somiju]], [[Igaunija|Igauniju]], [[Latvija|Latviju]], [[Lietuva|Lietuvu]], [[Polija|Poliju]] un [[Rumānija|Rumāniju]] PSRS un Vācijas [[interešu sfēra|interešu sfērās]]. Pakta rezultātā no PSRS interešu sfēras tika [[repatriācija|repatriēti]] etniskie vācieši (''Volksdeutsche''), un tad šajās valstīs atbilstoši līgumam iebruka abu lielvalstu karaspēki — Latviju, Lietuvu un Igauniju okupēja PSRS, Polija tika sadalīta starp PSRS un Vāciju, savukārt Somija [[Ziemas karš|Ziemas kara]] rezultātā bija spiesta atdot daļu Karēlijas un [[Karēlijas zemesšaurums|Karēlijas zemes šauruma]], [[Rumānijas Karaliste]] bija spiesta atdot PSRS [[Besarābija|Besarābiju]] un [[Bukovina]]s ziemeļus.

== Teritoriālās korekcijas ==
{{pamatraksts|Polijas kampaņa}}
Pēc Vērmahta uzbrukuma Polijai 1939. gada 1. septembrī, PSRS 9. septembrī pieņēma sākt karadarbību 17. septembrī. Molotovs radio uzrunā paziņoja par PSRS-Polijas neuzbrukšanas līguma laušanu un Sarkanās armijas palīdzības sniegšanu brālīgajām ukraiņu un baltkrievu tautām.

Pēc PSRS iniciatīvas 1939. gada 28. septembrī Maskavā parakstīja [[Padomju-vācu draudzības un robežu demarkācijas līgums|Padomju-vācu draudzības un robežu demarkācijas līgumu]] ({{val|ru|Договор о дружбе и границе между СССР и Германией}}, {{val|de|Deutsch-Sowjetische Grenz- und Freundschaftsvertrag}}), kas piešķīra Vācijai lielāku Polijas daļu apmaiņā pret Lietuvas teritoriju.<ref>Wettig, Gerhard, ''Stalin and the Cold War in Europe'', Rowman & Littlefield, Landham, Md, 2008, {{ISBN|0-7425-5542-9}}, page 20—21</ref>

Padomju karaspēks okupēja lielāku Lietuvas daļu, nekā bija noteikts slepenajos protokolos, tāpēc notika pārrunas, kuru rezultātā 1941. gada 10. janvārī Vācija parakstīja galīgo [[Padomju-vācu robežlīgums (1941)|līgumu par padomju-vācu robežu no Igorkas upes līdz Baltijas jūrai]] (''Договор о советско-германской границе от реки Игорки до Балтийского моря'') atteicās no [[Vilkavišķi|Vilkavišķu]] rajona apmaiņā no PSRS saņemot 7,5 miljonu dolāru lielu kompensāciju. Vielaikus parakstīja arī vienošanos par vāciešu pārvietošanu no Lietuvas, Latvijas un Igaunijas uz Vāciju (''Соглашение о переселении из Литовской, Латвийской и Эстонской ССР немцев в Германию'') kopā ar vienošanos par ar pārvietošanu saistīto savstarpējo mantisko pretenziju noregulēšanu (''Соглашение об урегулировании взаимных имущественных претензий, связанных с этим переселением''). Sarunu laikā abas puses vienojās par preču piegādēm līdz 1942. gada augustam.

== Sarunas par PSRS pievienošanos Ass valstīm ==
{{pamatraksts|Sarunas par PSRS pievienošanos Ass valstīm}}
[[Attēls:Bundesarchiv Bild 183-1984-1206-523, Berlin, Verabschiedung Molotows.jpg|thumb|300px|Molotova un Ribentropa atvadīšanās pēc Berlīnes sarunu noslēguma 1940. gada 14. novembrī.]]
1940. gada 13.—14. novembrī pēc Staļina iniciatīvas Berlīnē notika [[Molotovs|Molotova]] un [[Ribentrops|Ribentropa]] [[sarunas par PSRS pievienošanos Ass valstīm]] un visas pasaules sadalīšanu ietekmes zonās. Pēc Vācijas piedāvājuma PSRS pienācās [[Britu Indija]] un [[Vidējie Austrumi]], ieskaitot [[Irāna|Irānu]] un [[Persijas līcis|Persijas līča]] arābu zemes. Tomēr PSRS pieprasīja arī [[Turcija|Turciju]] un [[Balkānu valstis]], tādēļ sarunas nenoveda pie PSRS pievienošanās [[Ass valstis|Vācijas-Itālijas-Japānas militārajai savienībai]].<ref>Hildebrand, Klaus. The Foreign Policy of the Third Reich, Anthony Fothergill (trans.). London: Batsford, 1973.</ref>

== Skatīt arī ==
* [[Baltijas valstu okupācija]]
* [[Polijas dalīšanas]]
* [[Brestļitovskas miera līgums]]

== Atsauces ==
{{atsauces}}

== Literatūra ==
* Joachim von Ribbentrop "Zwischen London und Moskau". — Druffel-Verlag, Leoni am Starnberger See 1953. (Erinnerungen und letzte Aufzeichnungen)
* Klaus Hildebrand "The foreign policy of the Third Reich". — University of California Press, Berkeley 1973.
* Roland Götz Foerster "„Unternehmen Barbarossa“: Zum historischen Ort der deutsch-sowjetischen Beziehungen von 1933 bis Herbst 1941". ''—'' Oldenbourg, München 1993. (''Beiträge zur Militärgeschichte.'' Bd. 40) {{ISBN|3486559796}}
* Wettig Gerhard "Stalin and the Cold War in Europe". — Rowman & Littlefield, Landham, Md 2008. {{ISBN|0742555429}}
* Michael Hesselholt Clemmesen, Marcus Faulkner "Northern European overture to war 1939 — 1941". — Brill, Leiden 2013. (from Memel to Barbarossa) {{ISBN|9004249095}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20080413163153/http://www.dialogi.lv/article.php?id=629&la=2&lang=2 Molotova-Ribentropa pakta teksts] {{lv ikona}} {{ru ikona}}
* [http://www.ns-archiv.de/krieg/sowjetunion/vertrag/nichtangriffspakt.php Molotova-Ribentropa pakta teksts] {{de ikona}}
* [http://www.zaoerv.de/09_1939_40/9_1939_1_b_912_2_940.pdf Pilns Molotova-Ribentropa pakta teksts, ieskaitot trīs slepenos papildprotokolus] {{de ikona}}
* [http://www.vesture.eu/index.php/Vācijas_un_PSRS_karaspēku_parāde_Brestā Vācijas un PSRS karaspēku parāde Brestā 1939. gada 22. septembrī]

{{Starptautiskie līgumi Latvijas vēsturē}}

{{autoritatīvā vadība}}

[[Kategorija:Līgumi ar PSRS]]
[[Kategorija:Līgumi ar Vāciju]]
[[Kategorija:Eiropas vēsture]]
[[Kategorija:Diplomātija]]
[[Kategorija:Latvijas vēsture]]
[[Kategorija:Baltijas valstis]]
[[Kategorija:1939. gads]]