'''Dinamīts''' ir [[sprāgstviela]], ko izgudroja [[Zviedrija|zviedru]] ķīmiķis un inženieris [[Alfrēds Nobels]] [[1866]]. gadā (patentēja [[1867]]. gadā). Tas ātri kļuva populārs, jo bija daudz drošāks par alternatīvām - [[šaujampulveris|šaujampulveri]] un [[nitroglicerīns|nitroglicerīnu]].

Nobelam dinamīta [[patents]] deva lielu bagātību, par kuru pēc viņa nāves tika izveidota [[Nobela prēmija]].<ref>{{grāmatas atsauce |last=Levinovitz |first=Agneta Wallin |title=The Nobel Prize: The First 100 Years |url=https://books.google.com/?id=QMSg5mRJiukC&printsec=frontcover |editor=Nils Ringertz |year=2001 |publisher=[[Imperial College Press]] and [[World Scientific|World Scientific Publishing]] |isbn=978-981-02-4664-8 |ref=Levinovitz69}}</ref>

Mūsdienās dinamītu lieto maz, tā vietā izmanto [[amonija nitrāts|amonija nitrātu]] saturošas sprāgstvielas.

== Sastāvs ==

Dinamīts satur dažādu sprāgstvielu maisījumu — tas satur nitroglicerīnu vai nitroglicerīna un [[dietilēnglikola dinitrāts|dietilēnglikola dinitrāta]] maisījumu kopā ar [[nātrija nitrāts|nātrija nitrāta]] un citu nitrātu piedevām, piesūcinot ar tiem kādu inertu materiālu (gūrdinamīti), vai oksidēties spējīgu materiālu (jauktie dinamīti). Vislabākie un stabilākie ir tā saucamie želatinētie dinamīti, kas bez nitroglicerīna un neorganiskiem nitrātiem satur [[koloksilīns|koloksilīnu]]. Koloksilīna 7—10% šķīdumu nitroglicerīnā sauc par "sprāgstošo recekli" — tā ir elastīga, [[kaučuks|kaučukam]] līdzīga masa, kas ir visspēcīgākais no dinamītiem.<ref>''Краткая химическая энциклопедия''. Том I. Москва : Советская энциклопедия, 1961, 1126. lpp. {{krieviski}}</ref> Dinamīts nav tik jutīgs pret triecieniem kā tīrs nitroglicerīns, kas savas nestabilitātes dēļ [[Eiropa|Eiropā]] tika aizliegts.

Dinamīts ir visai mazjutīgs pret triecieniem. Nelieli dinamīta daudzumi [[uguns|ugunī]] sadeg, bet nesprāgst. Dinamīta spridzināšanai ir vajadzīgs [[detonators]].

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{Ķīmija-aizmetnis}}

[[Kategorija:Sprāgstvielas]]
[[Kategorija:Sprāgstošie ieroči]]