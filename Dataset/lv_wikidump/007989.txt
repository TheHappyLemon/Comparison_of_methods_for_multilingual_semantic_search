{{nosaukums slīprakstā}}
{{Studentu korporācijas infokaste
|           nosaukums = Fraternitas Lataviensis
|             vapenis = Vapenis.JPG
|         vapenis_izm = 
|  dibināšanas datums = {{dat|1926|09|16}}
|   dibināšanas vieta = [[Rīga]]
|      komānu garantē = 
|              krāsas = melns-balts-zelts
|              devīze = ''PRO PATRIA, IUSTITIA, HONORE''
|    Latīniskā devīze = 
|                  cq = Aldaru 7, [[Rīga]], [[Latvija]]
|          mājas lapa = {{url|http://www.lataviensis.lv/}}
}}
[[Attēls:"Fraternitas Lataviensis" student's corporation symbols.svg|alt=Studentu korporācijas "Fraternitas Lataviensis" krāsu vairodziņš un cirķelis.|thumb|250x250px|"Fraternitas Lataviensis" krāsu vairodziņš un cirķelis.]]
'''''Fraternitas Lataviensis''''' (no [[latīņu valoda]]s — 'Latāvu brālība') ir [[1926]]. gada 16. septembrī [[Rīga|Rīgā]] dibināta [[studentu korporācija]]. Tās devīze, kas atspoguļo biedru pamatprincipus, ir „PRO PATRIA, IUSTITIA, HONORE” un krāsas melns-balts-zelts. [[Studentu korporācijas]] galvenie mērķi, pulcēt Latvijas augstskolu latviešu izcelsmes studentus, tos audzinot godprātībā un patriotiskā garā, joprojām ir aktuāli.

== Simbolika ==
=== Devīze ===
Studentu korporācijas ''Fraternitas Lataviensis'' devīze ir ''„PRO PATRIA, IUSTITIA, HONORE”'' (no [[latīņu valoda]]s ''„Par tēvzemi, taisnību, godu”'').

=== Krāsas ===
''Fraternitas Lataviensis'' krāsas ir [[Melnā krāsa|melns]] — [[Baltā krāsa|balts]] — [[zelts]]. Sākotnējās dibinātāju izraudzītās krāsas bija [[Melnā krāsa|melns]] — [[Zilā krāsa|zils]] — [[zelts]], taču pēc vecāko korporāciju iebildumiem (''[[Fraternitas Academica]]'') krāsas tika nomainītas uz pašreizējām. Krāsu nozīme sasaucas ar korporācijas devīzi:<br />
[[Melnā krāsa|melns]] — tēvzeme;<br />
[[Baltā krāsa|balts]] — taisnība;<br />
[[zelts]] — gods.

== Vēsture ==
1925. gadā 10 [[Vilis Olavs|Viļa Olava]] komercskolas absolventi, lai nezaudētu savstarpējos sakarus un draudzību, kas notiktu tālākajās dzīves un mācību gaitās, nolemj dibināt jaunu studentu korporāciju. Olaviešiem drīz pievienojās 6 atturībnieki Anša Bergmaņa vadībā un juristu grupa ar Ādolfu Krauli priekšgalā.<br />
Tā kā dibinātāju vidū bija stingri atturības principa piekritēji, tad atturības principi tiek noteikti kā stingri ievērojami un katram korporācijas biedram ir iespēja izvēlēties lietot vai nelietot alkoholiskos dzērienus, ko ciena pārējie biedri.
Kā korporācijas pastāvēšanas garanti tika izraudzīts ''Lettonias'' konvents, tādējādi sadzīvē pieņemot Tērbatas korporāciju tradīcijas.
Sākotnēji kā korporācijas nosaukums izvēlēts „Latavia”, kas izraudzīts par godu senāk Krustpils apkārtnē bijušajam [[latāvi|latāvu]] apdzīvotajam apgabalam, taču pēc korporāciju ''[[Latvia (studentu korporācija)|Latvia]]'' un [[Talavija]] iebildumiem nosaukums nomainīts uz ''Fraternitas Lataviensis''. 
Korporācija oficiāli dibināta 1926. gada 16. septembrī, dienu pēc mācību gada sākuma.

== Pazīstami biedri ==
* [[Miķelis Valters]], Latvijas Republikas iekšlietu ministrs (1918—1919), jaunstrāvnieks, jurists, politiķis, diplomāts un sabiedrisks darbinieks, viens no Satversmes izstrādātājiem. Pirmais latviešu sabiedriskais darbinieks, kurš publiski izvirzīja suverēnas Latvijas valsts izveidošanas nepieciešamību (1903. gadā žurnālā „Proletārietis” rakstā „Patvaldību nost! Krieviju nost!”)
* [[Jāzeps Vītols]], komponists, [[Jāzepa Vītola Latvijas Mūzikas akadēmija]]s rektors
* [[Ādolfs Šilde]], jurists un vēsturnieks
*[[Jānis Annuss (politiķis)|Jānis Annuss]], politiķis
* [[Jānis Annuss (gleznotājs)|Jānis Annuss]], gleznotājs un fotogrāfs
* [[Leonīds Breikšs]], dzejnieks
*Arnolds Jansons, žurnālists un rakstnieks
*[[Eduards Aire]], latviešu militārais darbinieks, ģenerālis
*[[Jēkabs Ruškevics|Jēkabs Rūdolfs Ruškevics]], ģenerālis
* [[Pēteris Vabulis]], [[Latviešu leģions|leģionārs]], kurš protestējot pret Zviedrijas valdības lēmumu [[Baltiešu izdošana|izdot leģionārus PSRS]], izdarīja pašnāvību
* [[Dītrihs Andrejs Lēbers|Andrejs Dītrihs Lēbers]] (''Loeber''), jurists, politologs
* [[Egils Levits]], jurists, politologs, bijis Latvijas Republikas Tieslietu ministrs, 2004.-2019 Eiropas Kopienu tiesas vēlākās [[Eiropas Savienības Tiesa|Eiropas Savienības Tiesas]] tiesnesis, [[Latvijas Valsts prezidents]]
* [[Jānis Vētra]], medicīnas un izglītības darbinieks, [[Rīgas Stradiņa universitāte]]s bijušais rektors
* [[Ojārs Uldis Aleksis]], ārsts
*[[Haralds Adovičs]], [[Plastiskā ķirurģija|plastikas ķirurgs]], [[Mikroķirurģija|mikroķirurgs]], rokas ķirurgs
* [[Raimonds Jansons]], Latvijas Republikas Ārkārtējais un pilnvarotais vēstnieks [[ANO]], bijušais Latvijas vēstnieks Beļģijā un Luksemburgā
* [[Ernests Blese]], valodnieks, Latvijas Universitātes filoloģijas profesors (1928-1944), Germersheimas universitātes profesors (1947-1964). Viens no 1944. gada 17. marta [[Latvijas Centrālās padomes memorands|Latvijas Centrālās padomes memoranda]] parakstītājiem.

== Ārējās saites ==
* [https://web.archive.org/web/20071010004750/http://www.lataviensis.lv/ ''Fraternitas Latviensis'' mājas lapa]
* [http://www.pk.lv/ Prezidiju konventa P!K! mājas lapa]

{{Studentu organizācijas Latvijā}}

[[Kategorija:Studentu korporācijas Latvijā]]