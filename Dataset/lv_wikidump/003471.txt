[[Attēls:Gjergj Kastrioti.jpg|thumb|250px|Skanderbegs]]
{{infokaste+}}
'''Skanderbegs''' ({{val|sq|Skënderbeu}}), īstajā vārdā '''Ģerģs Kastrioti''' (''Gjergj Kastrioti'') (dzimis 1405. gadā [[Kruje|Krujē]] (''Krujë''), [[Albānija|Albānijā]], miris {{dat|1468|1|17}} [[Ļeža|Ļežā]] (''Lezhë''), [[Albānija|Albānijā]]), bija [[albāņi|albāņu]] valstsvīrs un karavadonis, albāņu nacionālais vadonis.<ref name=LPE>{{LPE|9|44}}</ref> Līdzās [[Jānošs Hunjadi|Jānošam Hunjadi]] un [[Vlads III Drakuls|Vladam III Drakulam]], viens no galvenajiem cīnītājiem pret [[Osmaņu impērija|Osmaņu impēriju]] 15. gadsimta [[Eiropa|Eiropā]].

== Biogrāfija ==
Dzimis Krujē, pilsētā Albānijas (toreiz Osmāņu impērijas sastāvā) centrālajā daļā, mazotnē tika nosūtīts kā ķīlnieks uz galmu [[Stambula|Stambulā]]. Šeit viņš ieguva militāru izglītību, pēc tam dienēja impērijas armijā. Militārā dienestā viņš sevi parādīja kā lielisks stratēģis, uzvarot daudzās kaujās [[Mazāzija|Mazāzijā]] un Eiropā. Savu nopelnu dēļ ieguva nosaukumu ''Arnavut İskender Bey'' (''Skënderbeu Shqiptari''), tulkojumā ''Aleksandrs, albānis'', pielīdzinot Skanderbega militārās spējas [[Maķedonijas Aleksandrs|Maķedonijas Aleksandram]].

1443. gadā kopā ar vēl 300 albāņiem Skanderbegs pameta Osmaņu armiju, ieņēma Krujes pili, paceļot pār to savu karogu, un deklarējot Albānijas neatkarību no sultāna.<ref name=LPE /> Skanderbega karogs ar divgalvaino ērgli mūsdienās ir [[Albānijas karogs|Albānijas valsts karogs]]. 1444. gadā Ļežā Skanderbegs noorganizēja albāņu augstmaņu tikšanos, kur vienojās par kopīgu sadarbību. 1448. gadā devās palīgā Janošam Hunjadi cīņā pret osmaņiem, bet nepaguva ierasties uz [[Otrā Kosovas kauja|Otro Kosovas kauju]], jo pret Skanderbegu savus spēkus vērsa [[serbi|serbu]] despots [[Džuradžs Brankovičs]].

Cīņā pret osmaņiem Skanderbegs lieliski izmantoja Albānijas dabas apstākļus — kalnus un [[partizānu taktika|partizānu taktiku]]. Galveno Skanderbega atbalsta punktu — Kruji, osmaņu karaspēks trīs reizes neveiksmīgi aplenca — 1450. gadā — sultāns [[Murads II]], 1466. un 1467. gadā — sultāns [[Mehmeds II]]. Pēdējā aplenkuma laikā Skanderbegs Ležes pilsētā saslima ar [[malārija|malāriju]] un {{dat|1468|1|17||bez}} mira.

Pēc Skanderbega nāves vēl 10 gadus albāņu spēki pretojās osmaņiem, tomēr 1478. gadā Kruje tika ieņemta.

Pēc Skanderbega albāņi līdz pat 20. gadsimta palika Osmaņu impērijas sastāvā, pamazām pieņemot [[islāms|islāmu]]. Mūsdienu Albānijā Skanderbergs tiek godāts par nacionālo varoni, kuram par godu uzcelti pieminekļi, nosauktas ielas un Krujes pilī iekārtots [[Skanderbega muzejs|muzejs]].

== Atsauces ==
{{Atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:1405. gadā dzimušie]]
[[Kategorija:1469. gadā mirušie]]
[[Kategorija:Albānijas vēsture]]
[[Kategorija:Albānijas cilvēki]]