'''Imažisms''' ({{val-en|imagism}}) bija virziens angloamerikāņu [[dzeja|dzejā]] 20. gadsimta sākumā, kura pārstāvji atbalstīja [[brīvais pantmērs|brīvo pantmēru]] un pārdzīvojuma atspoguļojumu skaidriem, precīziem vārdiem. Imažisti noraidīja [[sentiments|sentimentu]] un [[diskursīvs|diskursīvu]], kas vairāk izpaudās tā laika [[romantisma dzeja|romatisma]] un [[Viktorijas laikmeta dzeja|Viktorijas laikmeta dzejā]]. Tas arī bija kontrastā ar tā laikabiedru, georgiāņu dzejnieku, tradīcijām. Lielākā daļa no publicētajiem imažistu darbiem tika publicēti laika posmā no [[1914]]. līdz [[1917]]. gadam. Tos publicēja arī vairāki ievērojami [[modernisma dzeja]]s pārstāvji.

Imažisti koncentrējās galvenokārt [[Londona|Londonā]]. Tie tur ieradās no visas [[Apvienotā Karaliste|Apvienotās Karalistes]], [[Īrija]]s, kā arī no [[Amerikas Savienotās Valstis|ASV]]. Tieši amerikāņi bija ievērojamākie imažisma rakstnieki. Daļēji neierasti tam laikam, dažas no imažistu galvenajām figūrām bija [[sieviete]]s. Imažisms vēsturē ir iegājis arī kā pirmais [[modernisms|modernisma]] virziens [[angļu valoda|angļu valodā]].

Imažisma dzejoļiem bija jābūt muzikāliem, taču ne ar stingrām [[atskaņas|atskaņām]] un pantmēru. Parasti tie bija īsi, uzbūra skaudri precīzu ainu, nevis lietoja [[simboli|simbolus]] ([[Ezra Paunds]]: "Pats priekšmets vienmēr ir vispiemērotākais simbols"). Tomēr imažisti uzskatīja, ka spilgta literāra attēla radīšanai nav obligāti nepieciešami sīki apraksti. Dzejā nelietoja [[abstrakcija]]s. Autori ietekmējās no Austrumu kultūras (piemēram, japāņu [[haiku]]), nelietojot [[simboli|simbolus]] vai [[metafora]]s, taču, līdzīgi [[haiku]], radot dziļākas pārdomas caur uzburto attēlu.

Par imažisma pamatlicēju uzskatāms [[Ezra Paunds|Ezru Paundu]], vēl ievērojami šī literatūras novirziena pārstāvji ir [[Eimija Louela]], D.H. Lorenss, H. D. (Hilda Dūlitla) un Ričards Oldingtons. Lai arī [[Tomass Stērnss Eliots]] savā agrīnajā dzejā izmanto imažismam līdzīgus paņēmienus, viņš nekad šajā grupējumā nav iekļāvies. Imažisms radās kā pretkustība atkalplaukstošajam [[romantisms|romantismam]].

No imažistu [[manifests|manifesta]]:
* ''Lietot ikdienas valodu, taču izvēlēties precīzus vārdus, nevis gandrīz precīzus vai tukši dekoratīvus.''
* ''Mēs uzskatām, ka dzejnieka individualitāte bieži vien var veiksmīgāk izpausties, lietojot brīvo pantmēru, nevis ierastās dzejas formas. Dzejā jauns ritma plūdums nozīmē jaunu domu.''
* ''Pilnīga tēmas izvēles brīvība.''
* ''Radīt attēlu. Mēs neesam gleznotāju bars, tomēr esam pārliecināti, ka dzejai precīzi jāattēlo detaļas un nav jānodarbojas ar miglainiem vispārējiem jautājumiem, lai cik cildeni un skanīgi to arī nedarītu. Tieši tāpēc mēs nostājamies pret kosmosa apdzejotājiem, kas, mūsuprāt, izvairās no īstajām mākslas problēmām.''
* ''Radīt stingru un skaidru dzeju, nekad izplūdušu vai aptuvenu.''
* ''Visbeidzot — mēs gandrīz visi uzskatām, ka koncentrācija ir dzejas būtība.''

'''Izpostītā zeme''' (fragments)
<blockquote style="float:none; padding: 3px 15px 3px 15px; border:thin solid #e0e0e0;">
''Tas līķis, ko pērn ierušināji dārzā —'' <br />
''vai sācis dzīt asnus? Vai šovasar ziedēs?'' <br />
''Varbūt pēkšņā salna iztraucējusi tā dusu?'' <br />
''Ai, nelaid klāt suni, šo cilvēka draugu,'' <br />
''lai asajiem nagiem tas viņu neizkaš!'' <br />

--- Tomass Sterns Eliots
</blockquote>

== Ārējās saites ==
* {{en ikona}} [http://www.gutenberg.org/dirs/etext98/wslnd11.txt ''Project Gutenberg'' pilnais T. S. Eliota darba "Izpostītā zeme" teksts Internetā]
* {{en ikona}} [http://www.imagists.org/ Imagists.org]
* {{en ikona}} [https://web.archive.org/web/20110511205456/http://www.geocities.com/~bblair/sip15_title.htm The 1915 issue of ''Some Imagist Poets'']
* {{en ikona}} [http://themargins.net/bib/B/BK/bk00.html Bibliography of Japan in English-Language Verse]
* {{en ikona}} [http://www.english.uiuc.edu/maps/poets/m_r/pound/metro.htm J.T. Barbarese ''et al'': "In a Station of the Metro" at Modern American Poetry] {{Webarchive|url=https://web.archive.org/web/20090129225447/http://www.english.uiuc.edu/maps/poets/m_r/pound/metro.htm |date={{dat|2009|01|29||bez}} }}
* {{en ikona}} [http://reverent.org/poetry_or_parody.html Quiz: An Imagist Poem or a Ridiculous Parody?]

{{Literatūra-aizmetnis}}

{{modernisms}}

[[Kategorija:Literatūras virzieni]]
[[Kategorija:Dzeja]]