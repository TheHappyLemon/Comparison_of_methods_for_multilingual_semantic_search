{{Latvijas novada infokaste
| nosaukums         = Abrenes apriņķis
| karte2            = Abrenes apriņķis 1940.svg
| karte2_apraksts   = Abrenes apriņķis 1940. gadā
| ģerboņa_attēls    = Abrenes apriņķa ģerbonis.svg
| ģerboņa_nosaukums = Abrenes apriņķa ģerbonis
| ģerboņa_platums   = 100px
| centrs            = Abrene
| platība           = 4292,4
| platība_gads      = 1935
| iedzīvotāji       = 109647
| iedzīvotāji_gads  = 1935
| blīvums           = {{#expr: 109647 / 4292.4 round 1}}
| izveidots         = 1924
| likvidēts         = 1945
| mājaslapa         = <!-- bez "http://" daļas -->
}}
'''Abrenes apriņķis''' (līdz 1938. gadam '''Jaunlatgales apriņķis''') bija [[Latvija|Latvijas Republikas]] (1924—1940), [[Latvijas ģenerālapgabals|Latvijas ģenerālapgabala]] (1941—1944) un [[Latvijas PSR]] (1944—1945) administratīvi teritoriālā vienība. Izvietojies Latvijas austrumos, [[Krievija]]s pierobežā, robežojās ar [[Valkas apriņķis|Valkas]], [[Madonas apriņķis|Madonas]], [[Rēzeknes apriņķis|Rēzeknes]] un [[Ludzas apriņķis|Ludzas]] apriņķiem. Apriņķa centrs bija [[Abrene]]s pilsēta.

== Izveides priekšvēsture ==
[[Attēls:Ludzas apriņķa ziemeļdaļa Bīlenšteins 1864.jpeg|thumb|200px|[[Ludzas apriņķis|Ludzas apriņķa]] ziemeļdaļa ar latviešu izplatību pāri robežai [[Pleskavas guberņa|Pleskavas guberņā]] ([[Augusts Bīlenšteins|Bīlenšteins]], 1864)]]
[[Attēls:Ludzas apriņķa ziemeļdaļa Siliņš 1911.jpg|thumb|200px|Ludzas apriņķa ziemeļdaļa, kas apzīmēta kā [[Purnava|Purenava]] ([[Matīss Siliņš]], 1911)]]

=== Abrenes senvēsture ===
[[Abrene]]s pilsnovads bija sena robežzeme starp [[Balti|baltu]], [[Somugri|somugru]] un [[Slāvi|slāvu]] ciltīm. [[Arheoloģija|Arheoloģiskie]] un [[Etimoloģija|etimoloģiskie]] ([[Vietvārdi|vietvārdu]]) pētījumi apliecina, ka pagātnē [[latvieši]] dzīvojuši apvidos uz rietumiem no [[Veļikaja]]s upes un [[Sebeža]]s. Veļikajas upes vēsturiskais latviskais nosaukums bija Mudava (''Mudve''). Šis reģions bija [[Latgaļi|latgaļu]] ([[Letgaļi|letgaļu]], letu, latvīšu) ziemeļaustrumu zemes [[Atzele]]s ({{val|ru|Очела}}) sastāvdaļa, kas robežojās ar citu latgaļu valsti — [[Tālava|Tālavu]] (''Tolowa, Tholowa'').

=== Livonijas Konfederācijas sastāvā ===
[[Attēls:Augspils pilsk.JPG|thumb|left|183px|Augšpils pilskalns, kura apkaime līdz 1431. gadam piederēja [[Rīgas arhibīskapi (1255—1562)|Rīgas arhibīskapiem]]]]
Pirmo reizi letgaļu un krievu cīņas par Abrenes novadu pieminētas 1218. gadā [[Indriķa hronika|Indriķa hronikā]] [[Livonijas krusta kari|Livonijas krusta karu]] laikā, kad [[kņazs]] [[Vladimirs Mstislavičs]] vadīja [[Krievu karagājiens uz Senlatviju (1218)|1218. gada karagājienu uz letgaļu zemēm]]. Tam sekoja [[Letu karagājieni uz Krievzemi (1218—1219)|1218. un 1219. gada letgaļu atbildes karagājieni]], kurā tie iekaroja un nopostīja robežnovadus. Pēc [[Tālava]]s un [[Atzele]]s dalīšanas 1224. gadā Abrenes pilsnovads nonāca Rīgas bīskapa Alberta aizbildniecībā un vēlāk kļuva par [[Rīgas arhibīskapija]]s daļu. 1431. gadā [[Pleskava]]s zeme pieteica savas pretenzijas uz šo robežnovadu un tās karaspēks iebruka Kacēnu un Augšpils apvidū un uzbūvēja tur labi nocietinātu cietoksni Višgorodu (''Вышгородок''). 1461.—1464. gadā, izmantojot Livonijas iekšējās nesaskaņas, Pleskava okupēja visu Abrenes novadu un piespieda vietējos iedzīvotājus atteikties no [[katoļticība]]s. 1481. gadā uz šo novadu savas pretenzijas pieteica arī [[Maskavija]]s lielkņazs [[Ivans III]]. 1581. gadā Višgorodas cietoksni ieņēma [[Polija]]s un [[Lietuva]]s valdnieka [[Stefans Batorijs|Stefana Batorija]] karaspēks, bet Krievijas cars [[Ivans IV]] pēc [[Livonijas karš|Livonijas kara]] beigām atguva Abrenes austrumu daļu.

=== Inflantijas vaivadijas sastāvā ===
Pēc [[Altmarkas pamiers|Altmarkas pamiera]] novadā izveidoja '''[[Viļakas trakts|Viļakas traktu]]''' ({{val|pl|Trakt marienhauski}}).

=== Krievijas Impērijas guberņu sastāvā ===

Pēc [[Polija-Lietuva|Žečpospolitas]] pirmās dalīšanas 1772. gadā Abrene kā Daugavas provinces ziemeļu daļa tika iekļauta [[Pleskavas guberņa]]s sastāvā. 1776. gada 4. septembrī [[Daugavas province]] tika sadalīta trīs daļās un Abrenes novads tika iekļauts '''[[Ludzas apriņķis|Ludzas apriņķī]]''' (''Люцинский уезд''). Sākotnēji tas 1776. gadā ietilpa [[Polockas guberņa]]s sastāvā, 1796. gadā [[Baltkrievijas guberņa]]s, bet 1802. gadā [[Vitebskas guberņa]]s sastāvā. Vēl 19. gadsimta beigās un 20. gadsimta sākumā filologi [[Augusts Bīlenšteins]] un [[Kārlis Mīlenbahs]] konstatēja, ka Pitalovas apkārtnē daļa ļaužu, ko dēvē par "krievu latviešiem" arvien vēl runā [[Latgaļi|latgaļu]] (latvīšu) valodā. Pēc [[Krievijas Impērija]]s 1897. gada tautskaites datiem Ostrovas apriņķī dzīvoja 96,5 % (156 227) krievu un 1,8 % (2 929) latviešu, g.k. [[Augšpils pagasts|Augšpils pagastā]] (''Вышгородецкая волость''), [[Gauru pagasts|Gauru pagastā]] (''Гавровская волость''), [[Tolkovas pagasts|Tolkovas pagastā]] (''Толковская волость'') un [[Kacēnu pagasts|Kacēnu pagastā]] (tagad [[Kačanovas pagasts]], ''Качановская волость'').

1913. gadā [[Jānis Endzelīns]] rakstīja: "[[Pliskava]]s guberņā (..) vēl kādos 12 ciemos no seniem laikiem dzīvo latvieši, kas runā ļoti līdzīgi latgaliešiem, bet (..) ir pieņēmuši krievu ticību. Vēl nesen šais ciemos bijuši cilvēki, kas krieviski nesapratuši ne vārda. Tagad šie vecie Pliskavas guberņas latvieši vairs pat lāgā neapzinās, ka tie nav krievi, bet latvieši, (..) jo tos skolā un baznīcā audzina kā krievus. Divi Savincu ciema latvieši (..) pat baidījās, vai tiem neradīšoties nepatikšanas par to, ka sarunājušies (..) latviski."<ref>[https://www.diena.lv/raksts/pasaule/krievija/latgaliesi-abrenes-novada-pamatiedzivotaji-12218080  Latgalieši — Abrenes novada pamatiedzīvotāji] ILMĀRS MEŽS, diena.lv 2004. gada 13. novembrī</ref>
<gallery>
Attēls:Ostrovas apriņķa rietumu daļa 1820.jpg|Ostrovas apriņķa rietumu daļa 1820. gada kartē
Attēls:Latv Kriev karte.jpg|Latvijas-Krievijas robeža (1920. gada Latvijas — Krievijas miera līguma 3. panta pielikums)
</gallery>

== Latvijas Republikas sastāvā ==
[[Attēls:Jaunlatgales apriņķis 1935.jpg|thumb|250px|Jaunlatgales apriņķa karte ar autoceļiem (1935)]]

Saskaņā ar 1920. gada 11. augustā parakstīto [[Latvijas—Krievijas miera līgums|Latvijas—Krievijas miera līgumu]] [[Vitebskas guberņa]]s [[Ludzas apriņķis|Ludzas apriņķa]] ziemeļu daļa un [[Pleskavas guberņa]]s [[Ostrovas apriņķis (Pleskavas guberņa)|Ostrovas apriņķa]] rietumu daļa ar [[Pitalova]]s dzelzceļa staciju nonāca Latvijas Republikas sastāvā.

Ar 1924. gada jūnija likumu, kas izvedams dzīvē līdz 1925. gada 1. aprīlim, 12 Ludzas apriņķa ziemeļu daļas pagastus:
{{columns
|col1=
* [[Baltinavas pagasts|Baltinavas]]
* [[Balvu pagasts|Balvu]]
* [[Purvmalas pagasts|Bokovas]]
* [[Bērzpils pagasts|Domopoles]]
* [[Gauru pagasts|Gauru]]
* [[Kacēnu pagasts|Kačanovas]]
|col2=
* [[Tilžas pagasts|Kokorevas]]
* [[Liepnas pagasts|Liepnas]]
* [[Rugāju pagasts|Rugāju]]
* [[Linavas pagasts|Tolkovas]]
* [[Viļakas pagasts|Viļakas]]
* [[Augšpils pagasts|Višgorodas]]
}}
atdalīja un iekļāva jaunizveidotajā '''Jaunlatgales apriņķī''' ar centru [[Jaunlatgale]]s pilsētā.<ref>[http://periodika.lndb.lv/periodika2-viewer/view/index-dev.html#panel:pp|issue:/p_001_wawe1924n140|article:DIVL5|issueType:P Likums par Latvijas teritorijas iedalīšanu apriņķos] {{Webarchive|url=https://web.archive.org/web/20131231021955/http://www.periodika.lndb.lv/periodika2-viewer/view/index-dev.html#panel:pp{{!}}issue:/p_001_wawe1924n140{{!}}article:DIVL5{{!}}issueType:P |date={{dat|2013|12|31||bez}} }} Valdības Vēstnesis — 1924. gada 26. jūnijs</ref>

Latviskojot Latgales vietvārdus, 1925. gadā tika pārdēvēti vairāki apriņķa pagasti. '''Bokovas pagasts''' kļuva par [[Purvmalas pagasts|Purvmalas]], '''Domopoles''' par [[Bērzpils pagasts|Bērzpils]], '''Kačanovas''' par [[Kacēnu pagasts|Kacēnu]], '''Kokorevas''' par [[Tilžas pagasts|Tilžas]], '''Tolkovas''' par [[Linavas pagasts|Linavas]] un '''Višgorodas''' par [[Augšpils pagasts|Augšpils pagastu]].<ref>[http://periodika.lndb.lv/periodika2-viewer/view/index-dev.html#panel:pp|issue:/p_001_wawe1925n169|article:DIVL5|page:1|issueType:P Latvijas pagastu saraksts] {{Webarchive|url=https://web.archive.org/web/20131231021955/http://www.periodika.lndb.lv/periodika2-viewer/view/index-dev.html#panel:pp{{!}}issue:/p_001_wawe1925n169{{!}}article:DIVL5{{!}}page:1{{!}}issueType:P |date={{dat|2013|12|31||bez}} }} Valdības Vēstnesis — 1925. gada 3. augusts</ref>

1930. gadā no Viļakas un Baltinavas pagastu daļām izveidots '''[[Šķilbēnu pagasts]]'''.<ref>[http://gramatas.lndb.lv/periodika2-viewer/view/index-dev.html#panel:pp|issue:/g_001_0305056756|article:DIVL2278|page:634|query:%C5%A0%C4%B7ilb%C4%93nu%20pag%20%C5%A0%C4%B7ilb%C4%93nu|issueType:B Apriņķu un pagastu apraksti. 1937.] {{Webarchive|url=https://web.archive.org/web/20190902065147/http://gramatas.lndb.lv/periodika2-viewer/view/index-dev.html#panel:pp{{!}}issue:/g_001_0305056756{{!}}article:DIVL2278{{!}}page:634{{!}}query:%C5%A0%C4%B7ilb%C4%93nu%20pag%20%C5%A0%C4%B7ilb%C4%93nu{{!}}issueType:B |date={{dat|2019|09|02||bez}} }} 576.lpp.</ref><ref>[http://www.periodika.lv/periodika2-viewer/view/index-dev.html#panel:pp|issue:/p_001_wawe1930n48|article:DIVL10|issueType:P Valdības Vēstnesis] {{Webarchive|url=https://web.archive.org/web/20160406095631/http://periodika.lv/periodika2-viewer/view/index-dev.html#panel:pp{{!}}issue:/p_001_wawe1930n48{{!}}article:DIVL10{{!}}issueType:P |date={{dat|2016|04|06||bez}} }} 1930. gada 27. februāris</ref>

1936. gadā izveidoti divi jauni pagasti. No Balvu pagasta atdalīts '''[[Vīksnas pagasts]]''', bet no Kacēnu pagasta — '''[[Upmales pagasts]]'''.<ref>[http://www.periodika.lv/periodika2-viewer/view/index-dev.html#panel:pp|issue:/p_001_wawe1936n62|article:DIVL10|issueType:P Valdības Vēstnesis] {{Webarchive|url=https://web.archive.org/web/20160406095631/http://periodika.lv/periodika2-viewer/view/index-dev.html#panel:pp{{!}}issue:/p_001_wawe1936n62{{!}}article:DIVL10{{!}}issueType:P |date={{dat|2016|04|06||bez}} }} 1936. gada 16. marts</ref>
 
1938. gada 1. aprīlī pilsētu un apriņķi pārsauca "senlatviešu zemes vārdā" par '''Abreni'''.<ref>[http://www.periodika.lv/periodika2-viewer/view/index-dev.html#panel:pp|issue:/p_001_wawe1938n076|article:DIVL40|query:Abrenes%20Abreni|issueType:P Valdības Vēstnesis] {{Webarchive|url=https://web.archive.org/web/20160406095631/http://periodika.lv/periodika2-viewer/view/index-dev.html#panel:pp{{!}}issue:/p_001_wawe1938n076{{!}}article:DIVL40{{!}}query:Abrenes%20Abreni{{!}}issueType:P |date={{dat|2016|04|06||bez}} }} 1938. gada 2. aprīlis</ref>

Abrenes apriņķī atradās [[Abrene]]s un [[Balvi|Balvu]] pilsētas. [[Pagasts|Pagastu]] skaits apriņķī tika vairākkārt mainīts — [[1929]]. gadā tā sastāvā bija 12 pagasti, [[1935]]. gadā — 13, bet [[1940]]. gadā — 15.

Tautskaites laikā 1935. gadā Abrenes apriņķī noteica šādu iedzīvotāju etnisko sastāvu: 60 145 [[latvieši]], 45 885 [[krievi]], 1558 [[ebreji]] un 648 [[baltkrievi]]. Abrenes apriņķa austrumu daļā latvieši etniski bija mazākumā: 32% [[Purvmalas pagasts|Purvmalas pagastā]], 17% [[Kacēnu pagasts|Kacēnu pagastā]], 5% [[Linavas pagasts|Linavas pagastā]], 5% [[Augšpils pagasts|Augšpils pagastā]] un 4% [[Gauru pagasts|Gauru pagastā]], turpretī rietumu daļā vairākumā — 71% [[Šķilbēnu pagasts|Šķilbēnu pagastā]] un 91% [[Viļakas pagasts|Viļakas pagastā]]. [[Abrene]]s pilsētā iedzīvotāju skaits bija 1242, no tiem 484 latvieši.
<gallery>
Attēls:Latvijas apriņķi 1924-1945.png|Latvijas pašvaldību karte (1924—1945)<ref>P.Mucenieks. Latvijas pašvaldību iekārta, Rīga 1938</ref>
Attēls:Jaunlatgale.jpg|Jaunlatgales apriņķa karte ar dzeltenā krāsā iezīmētu Jaunlatgales (Abrenes) pilsētu un sešiem pagastiem, ko 1944. gadā pievienoja KPFSR
</gallery>

=== Teritoriālais iedalījums ===
1940. gada sākumā Abrenes apriņķī bija 2 pilsētas un 15 pagasti:<ref>{{Latvijas PSR iedalījums}}</ref>

{{columns
|col1=
'''Pilsētas'''
* [[Abrene]]
* [[Balvi]]
|col2=
'''Pagasti'''
* [[Augšpils pagasts]]
* [[Baltinavas pagasts]]
* [[Balvu pagasts]]
* [[Bērzpils pagasts]]
* [[Gauru pagasts]]
* [[Kacēnu pagasts]]
* [[Liepnas pagasts]]
* [[Linavas pagasts]]
|col3=<br>
* [[Purvmalas pagasts]]
* [[Rugāju pagasts]]
* [[Šķilbēnu pagasts]]
* [[Tilžas pagasts]]
* [[Upmales pagasts]]
* [[Viļakas pagasts]]
* [[Vīksnas pagasts]]
}}

== Latvijas PSR sastāvā ==
[[Attēls:Baltic states borders.jpg|thumb|250px|Igaunijas un Latvijas teritorija, kas 1944. gadā tika pievienota [[Krievijas PFSR]]]]
[[Otrais pasaules karš|Otrā pasaules kara]] laikā [[Padomju Savienība]] 1940. gadā prettiesiski okupēja un anektēja Latvijas Republiku un [[1944]]. gadā 23. augustā atdalīja 1075,31 km² tās teritorijas — Abrenes pilsētu un sešus apriņķa pagastus ([[Purvmalas pagasts|Purvmalas]], [[Linavas pagasts|Linavas]], [[Kacēnu pagasts|Kacēnu]], [[Upmales pagasts|Upmales]], [[Gauru pagasts|Gauru]] un [[Augšpils pagasts|Augšpils]] pagastus) un iekļāva jaunizveidotā [[Krievijas PFSR]] [[Pleskavas apgabals|Pleskavas apgabala]] sastāvā.

Abrenes apriņķa atlikusī daļa 1945. gada 12. oktobrī tika pārdēvēta par '''Viļakas apriņķi''' un 1949. gada 31. decembra administratīvi teritoriālajā reformā [[Viļakas apriņķis]] tika sadalīts [[Abrenes rajons|Abrenes]] (centrs — [[Viļaka]]) un [[Balvu rajons|Balvu rajonos]].<ref>Latvijas PSR Augstākās Padomes Prezidija dekrēts "Par lauku rajonu nodibināšanu Latvijas PSR sastāvā"</ref>

Laika gaitā Krievijai pievienotajā novadā uz dzīvi apmetās iebraucēji no PSRS, tādēļ latviešu skaits manāmi samazinājās un pēc 2002. gada [[Krievija]]s tautas skaitīšanas datiem [[Pleskavas apgabals|Pleskavas apgabalā]] dzīvoja 690 cilvēku, kuri savu [[tautība|tautību]] apzīmēja kā [[latvieši|latvietis]].

== Abrenes novadā dzimušo pilsonība ==
Visiem Latvijas iedzīvotājiem, kas līdz 1945. gada oktobrim bija dzimuši likvidētajā Abrenes apriņķī, bija tiesības atgūt Latvijas pilsonību. Saskaņā ar Ministru kabineta noteikumiem kopš 2009. gada Latvijas pilsoņiem, kas dzimuši vietā, kas toreiz atradās Latvijas teritorijā, bet tagad atrodas citas valsts teritorijā (tātad pirms 1945. gada oktobra bijušā Abrenes apriņķa teritorijā — Abrenes pilsētā, Augšpils, Gauru, Kacēnu, Linavas, Purvmalas vai Upmalas pagastos) kā dzimšanas vieta var tikt norādīta Latvija, novēršot iespēju, ka kā dzimšanas vieta, pretēji personas vēlmēm, tiktu norādīta Krievija vai kāda cita adminstratīvā iedalījuma vienība Latvijā.<ref>{{Tīmekļa atsauce |url=http://www.pmlp.gov.lv/lv/news/pazinojumi.html;jsessionid=14059ACB1207C0408EEF5692BB20BEDF?news_id=404 |title=Pilsonības un migrācijas lietu pārvaldes paziņojums presei |access-date={{dat|2011|04|24||bez}} |archiveurl=https://web.archive.org/web/20160305071254/http://www.pmlp.gov.lv/lv/news/pazinojumi.html;jsessionid=14059ACB1207C0408EEF5692BB20BEDF?news_id=404 |archivedate={{dat|2016|03|05||bez}} }}</ref>

== Skatīt arī ==
* [[Abrene]]
* [[Pietālava]]
* [[Abrenes apriņķa muižu nosaukumi]]

== Ārējās saites ==

=== Grāmatas ===
* [https://web.archive.org/web/20190902065147/http://gramatas.lndb.lv/periodika2-viewer/view/index-dev.html#issue:/g_001_0307085150|issueType:B Vilberts Krasnais. Latviskā Jaunlatgale. 1937.]
* [https://web.archive.org/web/20190902065147/http://gramatas.lndb.lv/periodika2-viewer/view/index-dev.html#issue:/g_001_0307069145|issueType:B Jaunlatgales apriņķis. Dzīve un darbs. 1937.]

=== Raksti ===
* [https://web.archive.org/web/20051126231434/http://www.historia.lv/alfabets/A/AB/abrene/raksti/andersons.htm Kā Narva, Pečori un Abrene tika iekļauta Krievijas Sociālistiskajā Federatīvajā Republikā.]
* [https://web.archive.org/web/20051219033617/http://vip.latnet.lv/lpra/abrene.htm Kā "tīrīja" un "iekārtoja" Abrenes pusi]
<!-- * [http://www.tvnet.lv/zinas/Riga/article.php?id=444347 Abrenes un tās nozagšanas vēsture] Raksts no tvnet pazudis-->
* [https://web.archive.org/web/20080204224043/http://www.historia.lv/alfabets/A/AR/arpolitika/dok/1919.06.10.latv.htm Parīzes Miera konferences Latvijas delegācijas Miera konferencei adresētais memorands]

== Atsauces ==
{{atsauces}}

{{Latvijas apriņķi}}

[[Kategorija:Abrenes apriņķis| ]]
[[Kategorija:Apstrīdētās teritorijas]]
[[Kategorija:Latvijas robežas]]