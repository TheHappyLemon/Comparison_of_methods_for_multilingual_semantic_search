[[Termodinamika|Termodinamikā]] ar '''entropiju''' mēra [[enerģija]]s daudzumu [[fiziska sistēma|fiziskā sistēmā]], ko nevar izmantot, lai veiktu [[darbs (fizika)|darbu]]. To apzīmē ar S. Tā ir arī mērvienība "nekārtībai" kādā daudzelementu sistēmā.

Entropijas idejas autors ir [[Rūdolfs Klauziuss]] 1865. gadā. Entropijai viņš deva nosaukumu pēc [[grieķu valoda]]s vārda, kas nozīmē "pārvērtība".

Parasti ar vārdu "entropija" saprot "nekārtība". Entropijas princips pamatā nozīmē, ka jebkurā [[izolēta sistēma|izolētā sistēmā]] entropija (nekārtība) tiecas palielināties, bet nekad - samazināties. Šis princips attiecas tikai uz izolētām sistēmām (ΔS ≥ 0).  [[Zeme]], piemēram, nav izolēta sistēma, jo to nepārtraukti sasniedz Saules gaisma ([[enerģija]]). Vispārpieņemts ir uzskats, ka [[Visums]] savukārt ir izolēta sistēma, tāpēc, tā kā entropija tajā nepārtraukti palielinās vai vismaz nesamazinās, tas varētu piedzīvot t.s. [[karstā nāve|karsto nāvi]] (''heat death''), kad visa [[enerģija]] kļūst par [[termālā enerģija|termālo enerģiju]] un vairs nav iespējams veikt nekādu darbu.

Eksperimentāli entropiju ir grūti izmērīt. Entropijas termodinamiskā izpratnē mērīšana balstās uz ļoti rūpīgu [[kalorimetrija|kalorimetriju]].

Paaugstinoties temperatūrai, entropija parasti palielinās, jo intensīvākā daļiņu siltumkustība sistēmu padara nesakārtotāku. Amorfu cietvielu entropija ir lielāka nekā kristālisku vielu entropija.

== Skatīt arī ==
* [[Sociālā entropija]]

{{autoritatīvā vadība}}

[[Kategorija:Jēdzieni fizikā]]
[[Kategorija:Termodinamika]]
[[Kategorija:Fizikas filozofija]]