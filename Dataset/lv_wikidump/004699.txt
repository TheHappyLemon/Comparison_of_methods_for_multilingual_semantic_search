[[Attēls:Ka-52 at an air show in Voronezh 2014.jpg|thumbnail|235px|Helikopters [[Ka-52]] lidaparātu parādē [[Voroņeža|Voroņežā]] 2014. gadā]]
[[Attēls:PIA23882-MarsHelicopterIngenuity-20200429 (trsp).png|thumbnail|235px|Marsa helikopters ''Ingenuity (2020).]]
'''Helikopters''' ({{val|el|ἕλιξ}}, ''helix'' — ‘spirāle’ un {{gree|πτερόν}}, ''pteron'' — ‘spārns’) ir par [[gaiss|gaisu]] smagāks [[lidaparāts]], kuram nepieciešamais [[cēlējspēks]] tiek iegūts ar rotējošu [[propellers|propelleru]], kuru griež ar [[dzinējs|dzinēja]] palīdzību. Propellers atrodas virs lidķermeņa. Tas spēj pacelties un nolaisties vertikāli, nekustīgi karāties gaisā un pārvietoties jebkurā virzienā.

Helikopteru darbības shēmas:
* ar astes propelleri (biežāk izmantotā);
* pēc gareniskās shēmas;
* pēc koaksiālās shēmas — ar divām gaisa skrūvēm, kuru propelleri griežas pretējos virzienos.

== Astes propellera nozīme ==
[[Attēls:Tail_rotor_Sea_Lynx.jpg|thumbnail|235px|Helikoptera ''[[Sea Lynx]]'' astes propellers]]
[[Astes propellers]] (rotors) atrodas helikoptera astē. Tas griežas vertikālā vai gandrīz vertikālā plaknē attiecībā pret zemi, un rada sānis vērstu spēku, kas neļauj helikopteram griezties, ja tas nelido uz priekšu, kā arī nodrošina helikoptera līdzsvaru.

== Izmantošana ==
Helikopterus izmanto dažādās nozarēs. Viena no pirmajām un nozīmīgākajām nozarēm ir [[militārisms]], kur tos izmanto kravas nogādāšanā, karavīru transportēšanā, glābšanas operācijās, patrulēšanā un tā tālāk. Tā kā tie bija ļoti efektīvi šo uzdevumu atrisināšanā, tad helikopteri ir pārgājuši arī uz citām sfērām, veicot līdzīgus uzdevumus.

Helikopteriem liela nozīme ir [[glābšana]]s operācijās, kad pie cietušajiem nav iespējams citādā ceļā piekļūt, piemēram, [[plūdi|plūdos]], [[zemestrīce|zemestrīcēs]], [[lavīna|lavīnu]] nogruvumos 

== Vēsture ==

Aptuveni 1100. gadā ķīnieši izgudroja helikopteram līdzīgu lidojošu [[vilciņš|vilciņu]] ([[žiroskops|žiroskopu]]) — uz kociņa uzspraustu propelleru. 1483. gadā [[Leonardo da Vinči]] uzskicēja skici, kurā redzams helikopteram līdzīgs lidaparāts — "gaisa skrūve". Viņš bija iecerējis, ka šo lidaparātu varētu darbināt ar pedāļiem. Šī ierīce tā arī netika uzkonstruēta.

1843. gadā angļu inženieris [[Džordžs Kailijs]] izveidoja ar tvaika darbināmu vertikāla pacelšanās lidaparāta modeli. Tas spēja pacelties dažu metru augstumā, bet bija par smagu, lai praktiski to izmantotu. 1907. gadā franču inženieris [[Pols Kornu]] (''Paul Cornu'') izveidoja pirmo cilvēka vadāmo lidaparātu ar propelleriem. Šī ierīce spēja pacelt cilvēku gaisā vairākas minūtes. Šī ierīce ar virvēm bija piesieta pie zemes, tāpēc brīvu lidojumu tā nespēja veikt.

1923. gadā spāņu inženieris [[Huans de la Sjerva]] (''Juan de la Cierva'') uzbūvēja pirmo [[autožīrs|autožīru]]. Par mūsdienu helikoptera radītāju parasti uzskata ukraiņu izcelsmes inženieri [[Igors Sikorskis|Igoru Sikorski]], kas 1939. gadā [[Amerikas Savienotās Valstis|Amerikas Savienotajās Valstīs]] uzbūvēja helikopteru [[VS-300]].

1983. gadā sāka ražot [[Mil Mi-26|Mi-26]] helikopterus, kas ir lielākie un jaudīgākie masveidā ražotie helikopteri. 1986. gadā ar ''[[Westland Lynx]]'' tika uzstādīts helikopteru ātruma rekords (400,87 km/h).<ref name="fai"/>
<gallery>
Attēls:Leonardo_da_Vinci_helicopter.jpg|Leonardo da Vinči zīmējums, kurā redzama "gaisa skrūve" (helikopteram līdzīgs lidaparāts)
Attēls:Bits & Pieces - BP374 - Test flight of Pescara's helicopter - 1922 - EYE FLM7760 - OB105716.ogv|R. Peskaras (''Raúl Pateras-Pescara'') konstruētā helikoptera izmēģinājumi (1922)
Igor Sikorsky in a U.S. Coast Guard HNS-1, 14 August 1944 (232-8).jpg|Igors Sikorskis savā helikopterā (1944)

</gallery>

== Skatīt arī ==
* [[Vertikālas pacelšanās un nolaišanās lidmašīna]] (VTOL)

== Atsauces ==
{{atsauces|refs=
<ref name="fai">{{tīmekļa atsauce | url= http://www.fai.org/fai-record-file/?recordId=11659 | title= Record File n°11659 | work= Fédération Aéronautique Internationale | accessdate= 2016. gada 17. februārī | language= angliski | archiveurl= https://web.archive.org/web/20131203033038/http://www.fai.org/fai-record-file/?recordId=11659 | archivedate= 2013. gada 3. Decembris }}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}
* {{tīmekļa atsauce | url= http://www.tvnet.lv/egoiste/attiecibas/327592-debesu_vilinajums_helikopteru_evolucija | title= Debesu vilinājums - helikopteru evolūcija | publisher= tvnet.lv | accessdate= 2016. gada 10. februārī | language= latviski | author= Aldis Bite, žurnāls "Next" | date= 2010. gada 20. aprīlis}}
* {{tīmekļa atsauce | author= M. Brain, W. Harris | url= http://science.howstuffworks.com/transport/flight/modern/helicopter.htm | title= How Helicopters Works | publisher= science.howstuffworks.com | language= angliski | access-date= {{dat|2016|02|17||bez}} | archiveurl= https://web.archive.org/web/20141005065841/http://science.howstuffworks.com/transport/flight/modern/helicopter.htm | archivedate= {{dat|2014|10|05||bez}} }}


{{tehnoloģija-aizmetnis}}

{{autoritatīvā vadība}}

[[Kategorija:Helikopteri| ]]