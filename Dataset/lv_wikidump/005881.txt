[[Attēls:Mikrofons2005.gif|thumb|270px|Raidījuma "Mikrofons" 40 gadu jubilejas koncerta logo.]]

'''Mikrofona aptauja''' bija [[Latvija|Latvijā]] notiekošs dziesmu konkurss, kurā klausītāju un skatītāju balsojumā noteica gada populārāko [[Latvieši|latviešu]] dziesmu. Konkurss tika izveidots [[Latvijas Radio]] Ārzemju raidījumu redakcijā pēc tās vadītāja [[Nikolajs Neilands|Nikolaja Neilanda]] ierosinājuma.<ref name=":0">{{Grāmatas atsauce|title=Dialogi ar Nikolaju Neilandu|last=Zelmenis|first=Dainis|publisher=Goldberg Trust|year=2019|isbn=978-9934-8755-5-7|location=Rīga|pages=11-24}}</ref>

== Vēsture ==
Raidījums "Mikrofons" sāka skanēt [[Latvijas Radio]] [[1965]]. gadā sabiedrisko aktualitāšu apspriešanai. Lai mainītu pārāk oficiālo stilu, redakcijas galvenais redaktors N. Neilands ierosināja [[1968]]. gadā sarīkot pirmo "Mikrofona" dziesmu aptauju par Latvijas populārāko melodiju, kurā piedalījās tūkstošiem melomānu.<ref name=":0" />

Aptauja notika katru gadu no [[1968]]. gada līdz [[1994]]. gadam, izņemot laika posmā no [[1972]]. līdz [[1975]]. gadam, kā arī [[1983]]. gadā. No komponistiem visvairāk uzvaru konkursā uzvarēja [[Raimonds Pauls|Raimonda Paula]] dziesmas (11 reizes), no dziedātājiem visvairāk uzvaru tika [[Mirdza Zīvere|Mirdzai Zīverei]] (4), bet no grupām — [[Jumprava (grupa)|Jumpravai]] (2 reizes).

[[2005. gads|2005]]. gada [[28. decembris|28. decembrī]] [[Ķīpsala|Ķīpsalā]] notika "Mikrofona" 40 gadu jubilejas koncerts, kurā piedalījās visas 22 uzvarētājdziesmas, bet ne visas no tām izpildīja oriģinālie mākslinieki. Par uzvarētāju kļuva [[1976]]. gada 1. vietas ieguvēji [[Viktors Lapčenoks]] un [[Nora Bumbiere]] ar "[[Mēmā dziesma|Mēmo dziesmu]]". Koncertā dziesmu viens pats dziedāja Lapčenoks. Otrajā vietā konkursā palika cita [[Raimonds Pauls|Raimonda Paula]] dziesma "Mežrozīte". 2011. gadā "[[Latviešu Radio]]" atjaunoja "Mikrofona aptauju".<ref>[https://www.tvnet.lv/5486143/latviesu-radio-atjauno-legendaro-mikrofona-aptauju "Latviešu Radio" atjauno leģendāro "Mikrofona aptauju"][[TVNET]] 2011. gada 2. februārī</ref>

== Konkursa uzvarētāji ==
{| class="wikitable" style="margin: 1em 1em 1em 0; font-size: 95%;"
! width="35" | Gads
! width="200" | Dziesma
! width="200" | Izpildītājs
! width="150" | Mūzikas autors
! width="150" | Teksta autors
|-
|align="center"| [[1968]] || "[[Mežrozīte (dziesma)|Mežrozīte]]" || [[Zigfrīds Račiņš]] || [[Raimonds Pauls]] || [[Alfrēds Krūklis]]
|-
|align="center"| [[1969]] || "Dziesma nenosalst" || [[Ojārs Grīnbergs]] || [[Raimonds Pauls]] || [[Alfrēds Krūklis]]
|-
|align="center"| [[1970]] || "Baltā saule" || [[Margarita Vilcāne]] || [[Raimonds Pauls]] || [[Ziedonis Purvs]]
|-
|align="center"| [[1971]] || "[[Teic, kur zeme tā (dziesma)|Teic, kur zeme tā]]" || [[Nora Bumbiere]], [[Margarita Vilcāne]]<br />[[Ojārs Grīnbergs]], [[Viktors Lapčenoks]] || [[Raimonds Pauls]] || [[Alfrēds Krūklis]]
|-
|align="center"| [[1976]] || "Tava balss ([[Mēmā dziesma]])" || [[Nora Bumbiere]] un [[Viktors Lapčenoks]] || [[Raimonds Pauls]] || [[Jānis Peters]]
|-
|align="center"| [[1977]] || "Par pēdējo lapu" || [[Nora Bumbiere]] || [[Raimonds Pauls]] || [[Jānis Peters]]
|-
|align="center"| [[Mikrofona aptauja 1978|1978]] || "Tai pilsētā" || [[Mirdza Zīvere]] un [[Aija Kukule]] || [[Raimonds Pauls]] || [[Jānis Peters]]
|-
|align="center"| [[Mikrofona aptauja 1979|1979]] || "Es aiziet nevaru" || [[Mirdza Zīvere]] || [[Raimonds Pauls]] || [[Vizma Belševica]]
|-
|align="center"| [[Mikrofona aptauja 1980|1980]] || "Kamolā tinēja" || [[Imants Skrastiņš]] || [[Raimonds Pauls]] || [[Vizma Belševica]]
|-
|align="center"| [[Mikrofona aptauja 1981|1981]] || "Dāvāja Māriņa" || [[Aija Kukule]] un [[Līga Kreicberga]] || [[Raimonds Pauls]] || [[Leons Briedis]]
|-
|align="center"| [[Mikrofona aptauja 1982|1982]] || "Cielaviņa" || [[Jānis Paukštello]] || [[Raimonds Pauls]] || [[Leons Briedis]]
|-
|align="center"| [[Mikrofona aptauja 1984|1984]] || "Lūgums" || [[Mirdza Zīvere]] || [[Uldis Marhilēvičs]] || [[Ārija Elksne]]
|-
|align="center"| [[Mikrofona aptauja 1985|1985]] || "[[Zibsnī zvaigznes aiz Daugavas]]" || [[Mirdza Zīvere]] || [[Zigmars Liepiņš]] || tautas vārdi
|-
|align="center"| [[Mikrofona aptauja 1986|1986]] || "[[Dzimtā valoda]]" || [[Līvi (rokgrupa)|Līvi]] || [[Ainars Virga]] || [[Grigore Vieru]]<br />atdzejojis [[Imants Ziedonis]]
|-
|align="center"| [[Mikrofona aptauja 1987|1987]] || "[[Uzsniga sniedziņš balts]]" || [[Brāļi Ziemeļi]] || [[Brāļi Ziemeļi]] || [[Māris Čaklais]]
|-
|align="center"| [[Mikrofona aptauja 1988|1988]] || "Pie laika" || [[Igo (mūziķis)|Igo]] un "Remix" || [[Uldis Marhilēvičs]] || [[Igo (mūziķis)|Igo]]
|-
|align="center"| [[Mikrofona aptauja 1989|1989]] || "Mēs pārtiekam viens no otra" || [[Pērkons (rokgrupa)|Pērkons]] || [[Juris Kulakovs]] || [[Viktors Kalniņš (rakstnieks)|Viktors Kalniņš]]
|-
|align="center"| [[Mikrofona aptauja 1990|1990]] || "Baltā" || [[Jumprava (grupa)|Jumprava]] || [[Aigars Krēsla]] || [[Aigars Grāvers]]
|-
|align="center"| [[Mikrofona aptauja 1991|1991]] || "Peldētājs" || [[Jumprava (grupa)|Jumprava]] || [[Aigars Krēsla]] || [[Ritvars Dižkačs]]
|-
|align="center"| [[Mikrofona aptauja 1992|1992]] || "Klusumā" || [[Aigars Grāvers]] || [[Aigars Grāvers]] || [[Aigars Grāvers]]
|-
|align="center"| [[Mikrofona aptauja 1993|1993]] || "Vakara vējā" || [[bet bet]]|| [[Zigfrīds Muktupāvels]] || [[Guntars Račs]]
|-
|align="center"| [[Mikrofona aptauja 1994|1994]] || "Nāc man līdz" || [[Linga (grupa)|Linga]] || [[Linga (grupa)|grupa Linga]] || [[Gvido Linga]]
|}

== Aptaujas raksturojums ==
Nevar uzskatīt, ka vienmēr konkursā uzvarēja patiešām populārākā dziesma, bieži vien [[Padomju Savienība|Padomju]] varai ne tik draudzīgie izpildītāji neuzvarēja konkursā vai arī tiem neļāva piedalīties tajā. Dažas tautā ļoti populāras dziesmas, iespējamās aptaujas uzvarētājas, tika vispār vienkārši aizliegtas un aptaujā nevarēja piedalīties. Divas no tām: Mārča Kalniņa dziesma "Laimesputns" un Ivara Žinduļa "Sapņu bites". Ne reizi neuzvarēja arī [[Imants Kalniņš|Imanta Kalniņa]] dziesmas, bet [[1981]]. gadā 2. vietā palika [[Uldis Stabulnieks|Ulda Stabulnieka]] ļoti populārā dziesma "Tik un tā". Vienīgi jau [[Dziesmotā revolūcija|atmoda]]s laikos uzvarēja patriotiskās latviešu dziesmas.

=== 1968. gads ===
[[1965]]. gadā sāka skanēt [[Latvijas Radio]] raidījums "Mikrofons", kas [[1968]]. gadā sarīkoja pirmo "Mikrofona" dziesmu aptauju. Tajā uzvarēja [[Raimonds Pauls|Raimonda Paula]] komponētā un [[Zigfrīds Račiņš|Zigfrīda Račiņa]] izpildītā dziesma "[[Mežrozīte (dziesma)|Mežrozīte]]", kas vēlāk iekļauta R. Paula albumā "Tev, mana labā" O. Grīnberga izpildījumā. Aptaujā panākumus guvusi arī [[Aleksandrs Kublinskis|Aleksandra Kublinska]] dziesma "Noktirne", kura ir ansambļa "[[Eolika]]" repertuārā.<ref>Brežģis, J. Ceļazīme dziesmai. Ļeņina Ceļš, 1969, 17. apr.</ref>

=== 1969. gads ===
# "Dziesma nenosalst" (R. Pauls, A. Krūklis) — [[Ojārs Grīnbergs]]
# "Zilie lini" (R. Pauls, A. Krūklis) — O. Grīnbergs un M. Vilcāne
# "Sens ir tas stāsts" (R. Pauls, A. Krūklis) — O. Grīnbergs
# "Nepārmet man" (R. Pauls, A. Krūklis) — O. Grīnbergs un M. Vilcāne
# "Vai tu nāksi vēlreiz?" (Aivars Zītars - A. Krūklis) - Andrejs Lihtenbergs

=== 1970. gads ===
# "Baltā saule" (R. Pauls, Z. Purvs) — [[Margarita Vilcāne]]
# "[[Kam ziedi, mežābele]]" (R. Pauls, A. Krūklis) — O. Grīnbergs
# "Cik klusa nakts" (R. Pauls, A. Krūklis) — O. Grīnbergs un [[Nora Bumbiere]]
# "Vecmāmiņa un runcis" (Z. Lorencs, J. Peters) — "[[Eolika]]"
# "Kas ticēt spēj" (I. Vīgners, A. Krūklis) — Zigfrīds Račiņš un Sarmīte Lorenca

=== 1971. gads ===
# "[[Teic, kur zeme tā (dziesma)|Teic, kur zeme tā]]" (R. Pauls, A. Krūklis) — ([[Nora Bumbiere|N.Bumbiere]], [[Margarita Vilcāne|M.Vilcāne]], [[Viktors Lapčenoks|V.Lapčenoks]] un [[Ojārs Grīnbergs|O.Grīnbergs]]) (12 921 balss)
# "Zilā" (R. Pauls, J. Peters) — Viktors Lapčenoks (8337 balsis)
# "Savāda vasara" (R. Pauls, A. Krūklis) — V. Lapčenoks un N. Bumbiere (6707 balsis)
# "Somu pirts" (R. Pauls, A. Auziņš) — O. Grīnbergs
# "Dūdieviņš" (I. Kalniņš, V. Belševica) — Nora Bumbiere

Desmitniekā iekļuva arī Raimonda Paula "Ances romance" un "Mirdzošais gliemežvāks". Aptaujas noslēguma pasākums pirmo reizi notika ārpus Latvijas Radio telpām Arodbiedrību padomes kultūras namā.<ref>Biezais, G. Jauns gads, jaunas dziesmas. ''Zvaigzne'', 1972, 5. feb.</ref>

=== 1972. gads ===
Mikrofona aptaujas dziesmu nacionālais skanējums [[Latvijas PSR]] kultūras ierēdņiem likās bīstams — laika posmā no [[1972]]. līdz [[1975]]. gadam konkurss nenotika. Tikai 1992. gadā "Mikrofons" rīkoja aptauju par šo gadu populārākajām dziesmām:

* "Vakara dziesma" (V. Kaminskis, I. Ziedonis) — [[Andrejs Lihtenbergs]]
* "Kaktuss" (G. Freidenfelds, G. Selga) — M. Vilcāne
* "Vella kalpu dziesma" (R. Pauls, J. Anerauds) — Vīru vokālais ansamblis
* "Atmiņu lietus" (G. Freidenfelds, G. Selga) — O. Grīnbergs

=== 1973. gads ===
* "Kurzeme" (R. Pauls, J. Peters) — V. Lapčenoks
* "Taču" (G. Freidenfelds, O. Vācietis) — M. Vilcāne
* "Ziemeļu serenāde" (V. Kaminskis, O. Vācietis) — A. Lihtenbergs
* "Silazvans" (E. Goldšteins - A. Krūklis) — A. Lihtenbergs

=== 1974. gads ===
* "Manai dzimtenei" (R. Pauls, J. Peters) — N. Bumbiere un V. Lapčenoks
* "Deviņvīru spēks" (E. Goldšteins, A. Krūklis) — A. Lihtenbergs
* "Varbūt" (R. Pauls, A. Krūklis<ref>{{Laikraksta atsauce |author=Gunārs Jākobsons |authorlink=Gunārs Jākobsons |title=Dzintara dziesmas vēsturē: Ar “Varbūt” Pauls aiziet no Krūkļa pie Petera |date=2016. gada 29. aprīlis |newspaper=[[Latvijas Avīze]] |url=https://www.la.lv/dzintara-dziesmas-vesture-ar-varbut-pauls-aiziet-no-krukla-pie-petera |accessdate=2024. gada 13. martā |quote=Raimonda Paula daiļradi varam iedalīt trīs posmos – Krūkliskajā, Peteriskajā, un Račiskajā – un Viktora izpildītā “Varbūt”, atrodas uz pirmo divu periodu robežlīnijas. Arhīvu dokumentos rakstīts, ka tās vārdu autors ir Jānis Peters, taču, kā zina stāstīt pats Maestro, patiesībā tos sarakstījis viņa pirmais sadarbības partneris, dzejnieks Alfrēds Krūklis.}}</ref>) — V. Lapčenoks
* "Vēju stundā" (R. Pauls, J. Peters) — N. Bumbiere un V. Lapčenoks

=== 1975. gads ===
* "[[Ķiršu lietus]]" (Z. Liepiņš, A. Krūklis) — N. Bumbiere
* "Nakts dziesma" (R. Pauls, J. Anerauds) — N. Bumbiere un V. Lapčenoks
* "Lauku gurķis Rīgas tirgū" (R. Pauls, J. Peters) — N. Bumbiere un V. Lapčenoks
* "Nekal mani gredzenā" (R. Pauls, J. Peters) — V. Lapčenoks

=== 1976. gads ===
Aptauja atkal atgriezās Latvijas Radio [[1976]]. gadā, un turpmākos gados atkal uzvarēja R. Paula dziesmas.
# "Tava balss ([[Mēmā dziesma]])" (R. Pauls, J. Peters) — N. Bumbiere un V. Lapčenoks
# "Inese" (R. Pauls, P. Šiliņš) — V. Lapčenoks
# "Pusnakts stundā" (Z. Liepiņš, I. Lasmanis) — V. Lapčenoks
# "Tāls Parīzes radio" (R. Pauls, J. Peters) — M. Vilcāne
# "Latviešu jūrniekiem" (R. Pauls, I. Ziedonis) — V. Lapčenoks

=== 1977. gads ===
# "Par pēdējo lapu" (R. Pauls, J. Peters) — N. Bumbiere
# "Ceriņi" (Z. Lorencs, A. Vējāns) — Z. Lorencs
# "Priekšnojauta" (R. Pauls, J. Peters) — [[Mirdza Zīvere]]
# "Rudens ogle" (R. Pauls, J. Peters) — M. Zīvere
# "Ardievas vasarai" (R. Pauls, J. Peters) — M. Zīvere

=== 1978. — 1982. gads ===
[[Mikrofona aptauja 1978|1978. gada aptaujā]] uzvarēja "Tai pilsētā" ([[Mirdza Zīvere|M. Zīvere]] un [[Aija Kukule|A. Kukule]]), [[Mikrofona aptauja 1979|1979. gada aptaujā]] "Es aiziet nevaru" ([[Mirdza Zīvere|M. Zīvere]]), [[Mikrofona aptauja 1980|1980. gada aptaujā]] "Kamola tinēja" ([[Imants Skrastiņš|I. Skrastiņš]]), [[Mikrofona aptauja 1981|1981. gadā]] "Dāvāja Māriņa" ([[Aija Kukule|A. Kukule]] un [[Līga Kreicberga|L. Kreicberga]]) un [[Mikrofona aptauja 1982|1982. gadā]] "Cielaviņa" ([[Jānis Paukštello|J. Paukštello]]). [[1982]]. gads bija pēdējais, kad uzvarēja Raimonda Paula dziesma.

=== 1983. gads ===
Kaut arī 1983. gadā [[PSKP]] ģenerālsekretāra [[Jurijs Andropovs|Andropova]] varas laikā konkurss nenotika, gada populārākās dziesmas tika noskaidrotas 1992. gadā:
# "[[Pie baltas lapas]]" (J. Kulakovs, M. Melgalvs) — "[[Pērkons (rokgrupa)|Pērkons]]"
# "Rudens vēju muzikants" (Ē. Ķiģelis, V. Grēviņš) — "[[Līvi (grupa)|Līvi]]"
# "[[Balāde par gulbi]]" (J. Kulakovs, M. Melgalvs) — "Pērkons"
# "Milžu cīņa" (I. Baušķenieks, V. Slava, Z. Streiķis) — "[[Dzeltenie pastnieki]]"

=== 1984. — 1994. gads ===
Kopš [[1984]]. gada Mikrofona aptaujas dziesmas kļuva aizvien patriotiskākas, gaisā bija jūtama jau Atmodas tuvošanās. [[1984]]. un [[1985]]. gadā uzvarēja [[Mirdza Zīvere]] ar attiecīgi [[Uldis Marhilēvičs|Ulda Marhilēviča]] "[[Lūgums (dziesma)|Lūgumu]]" un [[Zigmars Liepiņš|Zigmara Liepiņa]] "[[Zibsnī zvaigznes aiz Daugavas]]". [[1986]]. gadā par uzvarētājiem kļuva [[Līvi (rokgrupa)|Līvu]] izpildītā "[[Dzimtā valoda (dziesma)|Dzimtā valoda]]", kas gan nepatika [[Padomju Savienība|padomju]] varai un finālkoncertā aizliedza piedalīties solistam [[Jānis Grodums|J.Grodumam]]. [[1987]]. gadā uzvarēja [[Brāļi Ziemeļi|brāļi Āris un Saulceris Ziemeļi]] ar lirisko "[[Uzsniga sniedziņš balts]]", bet turpmākajos gados skatītāji par uzvarētājiem izvēlējās [[Rokmūzika|roka]] dziesmas. [[1988]]. gadā uzvarēja [[Igo (mūziķis)|Igo]] ar vienu no atmodas himnām "Pie laika", bet [[1989]]. gadā grupa [[Pērkons (rokgrupa)|Pērkons]] ar romantisko "[[Mēs pārtiekam viens no otra]]". Nākamajos divos gados triumfēja grupas [[Jumprava (grupa)|Jumprava]] dziesmas "Baltā" un "Peldētājs", pēc grupas darbības pārtraukšanas 1992. gadā uzvarēja [[Aigars Grāvers|Aigara Grāvera]] solodziesma "Klusumā". [[1993]]. gadā uzvarēja [[Bet Bet]] ar dziesmu "Vakara vējā", bet par pēdējiem uzvarētājiem [[1994]]. gadā kļuva rokgrupas [[Linga (grupa)|Linga]] dziesma "Nāc man līdz".

== Atsauces ==
{{atsauces}}

== Ārējās saites ==
{{Enciklopēdiju ārējās saites}}

[[Kategorija:Latvijas mūzikas pasākumi]]
[[Kategorija:Mikrofona aptauja]]