{{Mūzikas izpildītāja infokaste
| Attēls = LarryAdler.jpg
| Apraksts = Lerijs Ādlers 1935. gadā.
| Vārds_orig = Larry Adler
| Vārds = Lerijs Ādlers
| Dz_vārds = Lorenss Sesils Ādlers
| Pseidonīms = Lerijs Ādlers
| Dzimis = {{Dat|1914|02|10|N}}
| Miris = {{Dat|2001|08|06|N}}
| Vieta_dz = {{vieta|ASV|Mērilenda}}
| Vieta_mr = {{vieta|Anglija|Londona}}
| Nodarbošanās = [[mūziķis]], [[komponists]]
| Gadi = 1931–2001
}}

'''Lorenss Sesils Ādlers''' ({{val-en|Lawrence Cecil Adler}}; dzimis {{dat|1914|2|10}}, miris {{dat|2001|8|6}}), zināms arī kā '''Lerijs Ādlers''' (''Larry Adler''), bija [[Amerikas Savienotās Valstis|amerikāņu]] mūziķis, kas tiek uzskatīts par vienu no talantīgākajiem [[Mutes harmonikas|mutes harmoniku]] spēlētājiem. Pats viņš uzskata, ka tās ir saucamas par mutes [[Ērģeles|ērģelēm]].

Lai arī 50 sava garā mūža gadus Lerijs nodzīvoja [[Anglija|Anglijā]], viņš piedzima [[Amerikas Savienotās Valstis|ASV]], Mērilendas štata Baltimoras pilsētā 1914. gada 10. februārī nepavisam ne mūziķu ģimenē. Tomēr jau no agras jaunības viņš apmeklēja muzikālus pasākumus, piemēram, [[Sergejs Rahmaņinovs|Sergeja Rahmaņinova]] vieskoncertus. Viņš uzsāka dziedāt un trenēties mutes harmoniku spēlē pēc dzirdes, galvenokārt — klausoties iemīļotos fonogrāfa ierakstus. Kādu laiku viņš apguva arī klavierspēli Pībodijas konservatorijā, bet no tās tika izslēgts par skaņdarba ''Yes, We Have No Bananas'' izpildīšanu.

Pēc uzvaras štata mutes harmoniku spēlmaņu sacīkstēs 1927. gadā ar rezultātu 99,9 (tiesnesis to paskaidroja: "Neviens nav perfekts."), viņš aizbēga uz [[Ņujorka|Ņujorku]]. Tur Larijs spēlēja kinoteātros starp izrādēm.

Ādlera lielais brīdis pienāca 1934. gadā, kad viņu ievēroja Anglijas vadošais impresārijs [[Čārlzs Kohrans]]. Larijs tika uzaicināts uz Vestendas rēviju ''Streamline'', kur guva lielus panākumus, un 1937. gadā rēvija ''Tune Inn'' tika izveidota tieši viņam. 1939. gadā viņš atgriezās ASV, kur, uzstājoties kopā ar Čikāgas Sieviešu simfonisko orķestri, viņš ieguva atzinību kā klasiskās mūzikas izpildītājs. ASV viņš uzturējās līdz par 1949. gadam, kad aukstā kara apstākļos bija spiests to pamest savas politiskās pārliecības dēļ. Viņš atgriezās Anglijā, kur komponēja mūziku filmām, televīzijas programmām, parādījās televīzijā, radio, kabarē, sniedza solokoncertus. 1994. gadā, piedaloties ''[[Sting]]'', [[Eltons Džons|Eltonam Džonam]], [[Šēra]]i un citiem pazīstamiem mūziķiem, Ādlers izdeva albumu ar [[Džordžs Gēršvins|Džordža Gēršvina]] dziesmām, un, iekļūstot Lielbritānijas mūzikas topos, reizē iekļuva arī [[Ginesa rekordu grāmata|Ginesa rekordu grāmatā]] kā vecākais cilvēks, kas to paveicis.

{{mūziķis-aizmetnis}}

{{autoritatīvā vadība}}

{{DEFAULTSORT:Ādlers, Lerijs}}
[[Kategorija:1914. gadā dzimušie]]
[[Kategorija:2001. gadā mirušie]]
[[Kategorija:Amerikāņu mūziķi]]
[[Kategorija:Ginesa rekordu grāmata]]