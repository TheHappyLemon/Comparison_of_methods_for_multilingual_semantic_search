{{Elementa infokaste
|                 tips = sārmzemju metāls
|      kārtas skaitlis = 20
|             1. čaula = 2
|             2. čaula = 8
|             3. čaula = 8
|             4. čaula = 2
|              simbols = Ca
|             atommasa = 40,078
|   valences elektroni = [Ar]4s<sup>2</sup>
|       tabulas attēls = [[Attēls:Ca-TableImage.svg|250px]]
|               attēls = [[Attēls:Calcium unter Argon Schutzgasatmosphäre.jpg|170px]]&nbsp;&nbsp;&nbsp;&nbsp;[[Attēls:FlammenfärbungCa.png|60px]]<br />Kalcijs mēģenē [[argons|argona]] aizsargatmosfērā un kalcija jonu dotā karmīnsarkanā [[liesma]]s krāsa
|  oksidēšanas pakāpes = '''+2'''
|  elektronegativitāte = 1,00
|              blīvums = 1550
|  kušanas temperatūra = 1115 K (842&nbsp;°C)
| viršanas temperatūra = 1757 K (1484&nbsp;°C)
}}

'''Kalcijs''' ir [[ķīmiskais elements]] ar [[ķīmiskais simbols|simbolu]] '''Ca''' un [[atomskaitlis|atomskaitli]] 20. Kalcijs ir [[sārmzemju metāli|sārmzemju metāls]], [[ķīmisko elementu periodiskā tabula|periodiskās tabulas]] 2. grupas elements. Tas ir mīksts, sudrabaini balts [[metāli|metāls]], bet dabā tas brīvā veidā nav sastopams, atrodams vienīgi [[ķīmiskais savienojums|savienojumu]] veidā. Kalcijs ir piektais visbiežāk sastopamais ķīmiskais elements [[Zemes garoza|Zemes garozā]].<ref name=sastopamība/> Vairums kalcija savienojumi ir baltas [[cieta viela|cietvielas]]. Daži no zināmākajiem priekšmetiem un objektiem, kas satur kalcija savienojumus, ir [[zīmēšanas krīts]], baltās [[klints|klintis]], [[porcelāns]], [[zobi]], [[gliemežvāks|gliemežvāki]] un [[ģipša pārsējs]].

== Atrašanās dabā ==
Kalcijs ir piektais visbiežāk sastopamais ķīmiskais elements [[Zemes garoza|Zemes garozā]] (3,6% no Zemes garozas masas).<ref name=sastopamība>{{tīmekļa atsauce | url= http://hyperphysics.phy-astr.gsu.edu/hbase/Tables/elabund.html | title= Element Abundance in Eath's Crust | publisher= HyperPhysics Concepts (Georgia State Univeristy) | language= en | accessdate= 2019. gada 7. jūnijā}}</ref> Izplatītākie kalciju saturošie [[ieži]] ir [[kaļķakmens]], [[krīts]] un [[marmors]]. Kalcija savienojumi sastopami gandrīz visos dabā esošajos ūdeņos, tie ir galvenais [[ūdens cietība]]s cēlonis. Kalcija savienojumi atrodas gandrīz visos [[augi|augu]] un [[dzīvnieki|dzīvnieku]] audos. Cilvēka organismā kalcijs ir aptuveni 1,5% no masas,<ref name=sastopamība/> bet citos dzīvniekos kalcija procentuālais daudzums ir no 1,4 līdz 2%,{{nepieciešama atsauce}} galvenokārt skeletā [[kalcija fosfāts|kalcija fosfāta]] un [[kalcija karbonāts|kalcija karbonāta sastāvā]]. Svarīgākie kalcija minerāli ir [[kaļķakmens]] ([[kalcija karbonāts]]), [[ģipsis|ģipšakmens]] ([[kalcija sulfāts]]) un [[dolomīts]]. Brīvā veidā kalcijs ir mīksts [[metāls]], kas aktīvi reaģē ar gaisa [[skābeklis|skābekli]] un [[ūdens|ūdeni]]. Brīvā veidā kalciju var iegūt, elektrolizējot [[kalcija hlorīds|hlorīda]] kausējumu. Tāpat kā visi sārmzemju metāli, kalcijs savienojumos var būt tikai [[Vērtība (ķīmija)|divvērtīgs]]. Kalcijs ietilpst gandrīz visās neorganiskajās saistvielās ([[ģipsis]], kaļķi, [[cements]]).

Kalcijs ir svarīgs elements dzīvos organismos, sevišķi [[šūnu fizioloģija|šūnu fizioloģijā]], kur kalcija jonu Ca<sup>2+</sup> kustība iekšā un ārā citoplazmā darbojas kā signāls daudziem šūnu procesiem. Kā galvenais materiāls kaulu un čaulu mineralizācijā, kalcijs ir visvairāk esošais metāls pēc masas daudzos dzīvniekos. No [[kalcija karbonāts|kalcija karbonāta]] ir veidoti [[koraļļu rifs|koraļļu rifi]].

== Īpašības ==
Kalcijs pieder pie ķīmiski aktīviem metāliem, tāpēc to uzglabā [[petroleja|petrolejā]] vai hermētiski noslēgtās metāla kārbās. Nonākot saskarē ar [[gaiss|gaisu]], tas sairst. Kalcijs reaģē ar visiem [[nemetāli]]em, bet ar metāliem tas veido cietus šķīdumus un intermetāliskos savienojumus, kas ietilpst sakausējumu sastāvā. Kalcijs reaģē ar daudzām saliktām vielām, arī ar [[ūdens|ūdeni]].

== Izmantošana ==
Kalciju izmanto par [[reducētājs|reducētāju]] reto un grūti kūstošo metālu, piemēram, [[torijs|torija]], [[berilijs|berilija]], [[tantals|tantala]], [[cirkonijs|cirkonija]], [[vanādijs|vanādija]], iegūšanai no to [[oksīdi]]em vai [[halogenīdi]]em. Kalciju lieto par leģējošo piedevu [[svins|svina]] un citos [[sakausējums|sakausējumos]]. To izmanto arī [[skābeklis|skābekļa]] un [[sērs|sēra]] izdalīšanai no [[tērauds|tērauda]] un citiem sakausējumiem, gāzu palieku absorbēšanai [[vakuumiekārta|vakuumiekārtās]], šķidro organisko vielu atūdeņošanai.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}


{{ķīmija-aizmetnis}}

{{Periodiskā sistēma}}
{{autoritatīvā vadība}}

[[Kategorija:Kalcijs| ]]