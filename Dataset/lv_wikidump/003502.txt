{{Rakstnieka infokaste
|        platums    = 
|          vārds    = Aristofans
|     vārds_orig    = Ἀριστοφάνης
|         attēls    = Aristofanes.jpg
|     att_izmērs    = 
|  att_nosaukums    = 
|     dz_dat_alt    =[[448. p.m.ē.|448]]./[[446. p.m.ē.|446]]. gads p.m.ē.
|        dz_gads    = 
|     dz_mēnesis    = 
|       dz_diena    = 
|       dz_vieta    = 
|      m_dat_alt    = [[386. p.m.ē.|386]]./[[380. p.m.ē.|380]]. gads p.m.ē.
|         m_gads    = 
|      m_mēnesis    =  
|        m_diena    =  
|        m_vieta    = 
|   dzīves_vieta    = 
|      pilsonība    = 
|        tautība    = 
|        dzimums    = V
|         vecāki    = 
|          brāļi    = 
|          māsas    = 
|   dzīvesbiedrs    = 
|          bērni    = 
|       paraksts    = 
|     pseidonīms    = 
|   nodarbošanās    = dramaturgs
|rakstīšanas valoda = [[grieķu valoda]]
|        periods    = 
|          žanri    = 
|         temati    = 
|   lit virzieni    = [[senā komēdija]]
|slavenākie darbi   = komedija "[[Vardes]]" (Βάτραχοι, 405. gads p.m.ē.)
|    ietekmējies    = 
|     ietekmējis    = 
|     alma_mater    = 
|    apbalvojumi    = 
|       piezīmes    = 
|    kategorijas    = jā
}}

'''Aristofans''' ({{val|gr|Αριστοφάνης}}, dzimis ap [[448. p.m.ē.|448]]./[[446. p.m.ē.|446]]. gadu p.m.ē., miris ap [[386. p.m.ē.|386]]. gadu p.m.ē.) bija [[Senā Grieķija|sengrieķu]] dramaturgs, komēdiju autors. Uzrakstījis apmēram 40 lugu, no kurām saglabājušās 11. Viņa lugas ir vienīgie saglabājušies piemēri no grieķu "[[senā komēdija|senās komēdijas]]" (par pilsētu dzīvi). Daudzas no lugām ir politiska satīra par pazīstamiem [[Atēnas|Atēnu]] pilsoņiem un viņu izturēšanos [[Peloponēsas karš|Peloponēsas karā]]. Iespējams, pret viņu vairākreiz ierosinātas tiesas prāvas par neslavas celšanu.

Aristofana komēdijas ir balstītas uz asprātību, vārdu spēlēm, dziesmām, literāru satīru, politiskiem un sociāliem komentāriem, fantastiku un veiklu fabulu. Lugu tēmas ir dažādas — "[[Līsistrate|Līsistratē]]" (411. gads p.m.ē.), "Aharniešos", "Mierā" karš un miers, "Mākoņos" (423. gads p.m.ē.) izglītība, "[[Vardes (luga)|Vardēs]]" (405. gads p.m.ē.) literāra sacensība, tomēr lugu struktūra ir diezgan nemainīga. [[Prologs|Prologā]] lasītājs tiek iepazīstināts ar kādu nepraktisku ideju sabiedrības uzlabošanai, šī ideja tiek apspriesta. Pēc [[koris (teātrī)|kora]] interlūdijas ideja tiek pārbaudīta vairākās komiskās ainās, kas kulmināciju sasniedz pēdējā ainā, kad tiek atrisinātas nesaskaņas starp pretspēkiem.

"Mākoņos" Aristofana satīras priekšmets ir grieķu filozofs [[Sokrats|Sokrats]] (un [[sofisms|sofisti]]), kura attieksme pret vērtībām Aristofanam šķita pretēja valsts interesēm. "Putni" ir fantāzija, kurā kāds atēnietis pārliecina putnus uzbūvēt pilsētu mākoņos un tad uzstāda dieviem savus noteikumus. "Līsistrate" (uzrakstīta neilgi pēc [[Sirakūzu kauja]]s) ir vēl viena satīra pret karu, tajā sievietes cīnās par mieru, praktizējot [[celibāts|celibātu]]; šī luga ir viņa slavenākais darbs. "Vardēs" Aristofans uzbrūk atēniešu dramaturgam [[Eiripīds|Eiripīdam]]. Viņam ir arī citas lugas, kurās ir satīra, piemēram, par kopīpašumu vai īpašuma pārdalīšanu Atēnās. Šajās lugās ir daudz mūzikas un deju.

"Vardes" kļuva par pirmo lugu vēsturē, kas tika uzvesta divreiz.

== Saglabājušās lugas ==

* "Aharnieši" (425. gads p.m.ē.)
* "Jātnieki" (424. gads p.m.ē.)
* "Mākoņi" (423. gads p.m.ē.)
* "Lapsenes" (422. gads p.m.ē.)
* "Miers" (421. gads p.m.ē.)
* "Putni" (414. gads p.m.ē.)
* "Līsistrate" (411. gads p.m.ē.)
* "Vardes" (405. gads p.m.ē.)
* "[[Sievietes tautas sapulcē]]" (392. gads p.m.ē.)
* "Bagātība" (388. gads p.m.ē.)
* "Sievietes tesmoforiju svētkos" (411. gads p.m.ē.)

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.gutenberg.org/browse/authors/a#a965 Aristofāna darbi gutenberg.org]


{{sengrlit}}
{{autoritatīvā vadība}}

[[Kategorija:Sengrieķu rakstnieki]]
[[Kategorija:Grieķu valodā rakstošie]]
[[Kategorija:Dramaturgi]]
[[Kategorija:440. gados p.m.ē. dzimušie]]
[[Kategorija:380. gados p.m.ē. mirušie]]