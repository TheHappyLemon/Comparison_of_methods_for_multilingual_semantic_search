[[Attēls:Streak plate with Pyrite and Rhodochrosite.jpg|right|thumb|250px|Minerālu beržamās plāksnītes, kā arī [[pirīts|pirīta]] un [[rodohrozīts|rodohrozīta]] minerāli]]
'''Svītras''' krāsas noteikšana ir viena no [[mineraloģija|mineraloģijā]] plaši izmantotām [[minerāls|minerāla]] noteikšanas metodēm. Lai noteiktu svītras krāsu, minerāla paraugs tiek berzēts pret cietu, abrazīvu virsmu, kuras krāsa ir pēc iespējas tuva tīrai baltai krāsai. Visbiežāk šim nolūkam izmanto neglazēta [[porcelāns|porcelāna]] virsmu, kaut gan minerāliem, kas ir cietāki par porcelānu, jāizmanto cietāku materiālu.

Svītras krāsa būtībā ir minerāla pulvera krāsa. Šī krāsa nereti atšķiras no paša minerāla krāsas, piemēram, zeltaini metāliskā [[pirīts|pirīta]] svītras krāsa ir melna, savukārt sudrabaini metāliskajam [[hematīts|hematītam]] svītra ir sarkana.

[[Idiohromatisks|Idiohromatiskiem]] minerāliem svītras krāsa bieži ir līdzīga minerāla krāsai, kamēr [[allohromatisks|allohromatiskiem]] minerāliem tā visbiežāk ir balta.

Svītras krāsa reti ir noteicošā minerāla diagnostikas metode, tomēr šī vienkāršā metode ir noderīga, lai vajadzības gadījumā gūtu papildu pārliecību par minerāla identitāti.

{{Ģeol-aizmetnis}}

{{Commonscat|Streak colors (mineralogy)}}

[[Kategorija:Mineraloģija]]