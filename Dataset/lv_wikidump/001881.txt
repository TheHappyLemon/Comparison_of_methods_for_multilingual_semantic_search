{{Elementa infokaste
|                 tips = sārmzemju metāls
|      kārtas skaitlis = 88
|             7. čaula = 2
|             6. čaula = 8
|             5. čaula = 18
|             4. čaula = 32
|             3. čaula = 18
|             2. čaula = 8
|             1. čaula = 2
|              simbols = Ra
|             atommasa = [226]
|   valences elektroni = [Rn]7s<sup>2</sup>
|       tabulas attēls = [[Attēls:Ra-TableImage.svg|250px]]
|               attēls = [[Attēls:Radium226.jpg|170px]]&nbsp;&nbsp;&nbsp;&nbsp;[[Attēls:Radioaktīvs tumblers.JPG|150px]]<br />Ar nelielu rādija daudzumu pārklāta vara folija un [[svirslēdzis]] ar rādiju saturošu krāsu uz sviras gala
|  oksidēšanas pakāpes = '''+2'''
|  elektronegativitāte = 0,9
|              blīvums = 5000
|  kušanas temperatūra = 973 K (700&nbsp;°C)
| viršanas temperatūra = 2010 K (1737&nbsp;°C)
}}
'''Rādijs''' ir [[ķīmiskais elements]] ar simbolu '''Ra''' un atomskaitli 88. Rādiju [[1898]]. gadā [[Parīze|Parīzē]] atklāja dzīvesbiedri fiziķi [[Pjērs Kirī]] un [[Marija Kirī]]. Rādiju dažreiz pieskaita pie [[sārmzemju metāli]]em.

== Atrašanās dabā un iegūšana ==
Lielās radioaktivitātes dēļ rādijs dabā tikpat kā nav sastopams. Rādijs ir [[urāns (elements)|urāna]] radioaktīvās sabrukšanas produkts, tāpēc ļoti niecīgos daudzumos atrodams urāna rūdās. Visi rādija [[izotops|izotopi]] ir radioaktīvi. Rādiju [[rādija hlorīds|RaCl<sub>2</sub>]] veidā iegūst no urāna rūdām vai [[elektrolīze]]s procesā.

Stabilākā rādija izotopa <sup>226</sup>Ra [[pussabrukšanas periods]] ir 1602 gadi. Rādija emitētā starojuma dēļ tā [[temperatūra]] vienmēr ir par 1,5 grādiem augstāka nekā apkārtnē valdošā. Rādija savienojumi ir sastopami reti un gandrīz tikai urāna rūdās. Rādijs ir miljons reizes radioaktīvāks par tādas pašas masas urānu.

== Fizikālās īpašības ==
Rādijs ir balts, spīdīgs un mīksts metāls. Tas ir smagākais no sārmzemju metāliem. Tas izstaro dažāda veida ([[alfa stari|alfa]], [[bēta stari|bēta]] un [[gamma stari|gamma]]) radioaktīvos starojumus.

== Izmantošana ==
Radioaktivitātes dēļ galvenais rādija pielietojums ir radioaktīvā starojuma avotos. Rādijs bija pirmais ķīmiskais elements, kā radioaktīvās īpašības sāka izmantot [[medicīna|medicīnā]] [[ļaundabīgais audzējs|ļaundabīgo audzēju]] apstarošanai. Mūsdienās rādija lietošana ir ierobežota, jo to sekmīgi aizvieto mākslīgie radioaktīvie izotopi, piemēram, <sup>60</sup>Co, <sup>137</sup>Cs, kuri ir ievērojami lētāki par rādiju.

Rādiju senāk izmantoja luminiscējošajās pašspīdošajās krāsās — [[pulkstenis|pulksteņos]] vai mērinstrumentu skalās, līdz pārāk daudz šo rūpnīcu strādnieki gāja bojā no apstarošanas. Daži vecie pulksteņi vēl joprojām ir radioaktīvi, un tādi būs vēl tūkstošiem gadu.

19. un 20. gadsimtu mijā rādijs bija populāra piedeva<ref>Hjū Oldersijs-Viljamss. Periodiskās fabulas. R:, Jāņa Rozes apgāds, 2013, 144. lpp.</ref> [[zobu pasta|zobu pastās]] un roku krēmos, jo tam piedēvēja dziedinošas spējas. Rādija hlorīdu pievienoja ēdieniem garšas uzlabošanai un kā konservantu, bet drīz vien šādus produktus aizliedza.

Rādijs kopā ar beriliju kalpo kā neitronu avots fizikas eksperimentiem.

== Ķīmiskās īpašības ==
Rādijs ir radioaktīvs metāls, kuru dažreiz pieskaita pie sārmzemju metāliem. Tas savienojumos var būt tikai divvērtīgs. Tas ir stiprs [[reducētājs]]. Rādija savienojumi [[liesma|liesmu]] krāso tumši sarkanā krāsā.

Elementa ķīmiskās īpašības ir līdzīgas [[bārijs|bārijam]]. Tas agresīvi reaģē ar gaisu — rodoties [[rādija nitrīds|rādija nitrīdam]] (Ra<sub>3</sub>N<sub>2</sub>), rādijs kļūst melns (virsējā kārta pārveidojas par rādija nitrīdu).<ref>Hammond, C. R. "Radium" in Haynes, William M., ed. (2011). CRC Handbook of Chemistry and Physics (92nd ed.). CRC Press. {{ISBN|1439855110}}.</ref> Tas agresīvi reaģē arī ar [[ūdens|ūdeni]], rodoties [[rādija hidroksīds|rādija hidroksīdam]], kā arī ar [[skābes|skābēm]], [[hlors|hloru]] un [[sērs|sēru]]. Rādijs ir gaistošāks par bāriju.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}


{{ķīmija-aizmetnis}}


{{Periodiskā sistēma}}

{{autoritatīvā vadība}}

[[Kategorija:Ķīmiskie elementi|Radijs]]
[[Kategorija:Sārmzemju metāli]]