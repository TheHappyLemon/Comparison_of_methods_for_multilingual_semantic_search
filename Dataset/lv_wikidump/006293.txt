{{BioTakso infokaste
|        attēls = African_painted_dog,_Lycaon_pictus_(38916565002).jpg
| att_nosaukums =
|        valsts = Animalia
|     valsts_lv = Dzīvnieki
|          tips = Chordata
|       tips_lv = Hordaiņi
|         klase = Mammalia
|      klase_lv = Zīdītāji
|         kārta = Carnivora
|      kārta_lv = Plēsēji
|        dzimta = Canidae
|     dzimta_lv = Suņu dzimta
|         ģints = Lycaon
|      ģints_lv = Hiēnsuņi
|       ģints_r = Hiēnsuns
|          suga = L. pictus
|       suga_lv = Hiēnsuns
|      binomial = Lycaon pictus <small>([[Temminck]], 1820)</small>
|     izplatība = [[Attēls:African_Wild_Dog_Distrbution.svg|center|250px]]
|   kategorijas = nē
}}
'''Hiēnsuns''' (''Lycaon pictus'') ir [[suņu dzimta]]s [[plēsējs]]. Tā ir '''hiēnsuņu ģints''' (''Lycaon'') vienīgā [[suga]]. Hiēnsuņi dzīvo tikai [[Āfrika|Āfrikā]], to apdzīvotā [[bioma]] ir [[savanna]]s krūmaudzes un retu [[mežs|mežu]] rajoni. [[angļu valoda|Angliski]] tos sauc par '''Āfrikas savvaļas suņiem''' vai '''Āfrikas dzinējsuņiem''', vai '''Kāpas dzinējsuņiem'''.

Kādreiz hiēnsuņu [[populācija]] bija ļoti liela; apmēram 500 000 [[dzīvnieki]], un tos varēja sastapt 39 Āfrikas valstīs. Mūsdienās hiēnsuņu skaits ir starp 3000 un 5500, tie apdzīvo ne vairāk kā 25 [[valsts|valstis]].<ref name="apr"/> Šobrīd tos visbiežāk var sastapt Āfrikas austrumos un dienvidos. Lielākā populācija dzīvo [[Selusa zvēru rezervāts|Selusa zvēru rezervātā]] [[Tanzānija|Tanzānijā]], kā arī lieli bari ir sastopami [[Botsvāna|Botsvānā]] un [[Namībija|Namībijā]]. Daudz mazāki bari, bet ar noturīgu skaitu dzīvo [[Zimbabve|Zimbabvē]] un [[Dienvidāfrika|Dienvidāfrikā]], nelieli bari ir sastopami [[Zambija|Zambijā]], [[Kenija|Kenijā]] un [[Mozambika|Mozambikā]]<ref>{{Tīmekļa atsauce |url=http://www.iucnredlist.org/details/12436 |title=Lycaon pictus (African Wild Dog, Cape Hunting Dog, Painted Hunting Dog, Wild Dog)<!-- Bota izveidots nosaukums --> |access-date={{dat|2009|03|01||bez}} |archive-date={{dat|2009|02|13||bez}} |archive-url=https://web.archive.org/web/20090213233823/http://www.iucnredlist.org/details/12436 }}</ref>

Hiēnsuņu izdzīvošana mūsdienās ir apdraudēta, tā kā samazinās to apdzīvotās teritorijas, izplešoties [[lauksaimniecība]]i. Hiēnsuņi lieto ļoti lielas teritorijas, līdz ar to tie var izdzīvot tikai lielās teritorijās. [[Serengeti]] ir novērots, ka viena hiēnsuņa bara teritorija ir 1500 [[kvadrātkilometrs|kvadrātkilometrus]] liela. Vairāku baru teritorijas mēdz daļēji pārklāties. Tā kā visu plēsēju teritorijas samazinās, tad hiēnsuņus izspiež arī lielie [[plēsējs|plēsēji]], kā [[lauva]]s un [[hiēna]]s. Lauvas parasti nogalina jebkuru sastapto hiēnsuni, lai arī to neēd.<ref>Creel, Scott & Creel, Nancy (2002). Krebs, J. and Clutton-Brock, T.. ed. The African Wild Dog: Behavior, Ecology, and Conservation. Princeton: Princeton University Press. p. 59. {{ISBN|0-691-01654-2}}.</ref> Lielākā daļa Āfrikas [[nacionālais parks|nacionālo parku]] ir pārāk mazi hiēnsuņa dzīves veidam, līdz ar to hiēnsuņi nonāk neaizsargātās teritorijās, kur tos medī [[cilvēks|cilvēki]], sargājot [[mājlopi|mājlopus]]. Hiēnsuņi mēdz saslimt arī ar dažādām [[suns|mājas suņu]] [[slimība|slimībām]], kuras tos nobeidz.

== Izskats ==
[[Attēls:Lycaon pictus pg.jpg|thumb|left|250px|Hiēnsuņa kažoka krāsa ir neregulāri plankumaina]]
Hiēnsuņa kažoka krāsa ir neregulāri plankumaina, plankumus veido trīs krāsas: [[melns|melna]], [[dzeltens|dzeltena]] un [[Baltā krāsa|balta]]. Plankumu raksts katram īpatnim ir savādāks. Zinātniskais nosaukums ''Lycaon pictus'' ir cēlies gan no [[grieķu valoda]]s "''lycaon''" — vilks, gan [[latīņu valoda]]s "''pictus''" — gleznots.

Hiēnsuņa ķermeņa garums ir apmēram 100 [[Centimetrs|cm]], astes garums 30—45 cm, ķermeņa augstums skaustā 75 cm, svars 17—36 [[Kilograms|kg]]. Tēviņi ir nedaudz lielāki par mātītēm. Hiēnsuņi, kas dzīvo [[Āfrika]]s dienvidos, ir lielāki par tiem, kas dzīvo austrumos un rietumos. Hiēnsuns ir vienīgais [[suņu dzimta]]s pārstāvis, kuram nav liekā pirksta uz priekškājām.

Tam ir 42 [[zobi]], un priekšdzerokļi ir lielāki kā citiem suņu dzimtas [[dzīvnieki]]em. Tas ļauj labāk sagrauzt kaulus. Hiēnsuņi, tāpat kā [[hiēna]]s savā diētā patērē daudz [[kauli|kaulu]]. Hiēnsuņiem ir visspēcīgākais sakodiens no visiem mūsdienās dzīvajiem plēsējiem. Tas tiek vērtēts ar koeficientu 142, ko nosaka, vērtējot sakodiena spēku pret dzīvnieka masu.<ref name="apr"/>

== Ieradumi ==
[[Attēls:African_painted_dog,_or_African_wild_dog,_Lycaon_pictus_at_Savuti,_Chobe_National_Park,_Botswana._(32545049542).jpg|thumb|250px|Hiēnsuņu barā var būt 100 vai vairāk īpatņu]]
[[Attēls:Play_Time_(48031791537).jpg|thumb|250px|Hiēnsuņi ir savstarpēji draudzīgi un hierarhija barā veidojas pēc vecuma principa]]
[[Attēls:Chitabe-37_(29370331791).jpg|thumb|250px|Vienā metienā var piedzimt līdz 19 kucēniem]]
Hiēnsuņi veido ļoti lielus barus, vienā barā var būt 100 vai vairāk īpatņu. Hiēnsuņu barā katram dzimumam ir sava hierarhija. Mātītēm alfa hiēnsuns ir visvecākā mātīte. Ja tā nomirst, bieži alfa statusu pārņem tās vecākā meita. Tēviņu līderis būs visu tēviņu tēvs. Dominanci iegūst bez kautiņiem.<ref name="apr"/>

Medībās hiēnsuņi dodas barā. Bars dzen upuri ilgstoši, kamēr tas nogurst. Apmēram 80% medību beidzas veiksmīgi. Medījot bars savā starpā koordinē upuru dzīšanu, savstarpēji sarejoties, kas vairāk atgādina [[putni|putnu]] čivināšanu, nekā [[suns|suņu]] riešanu. Pēc veiksmīgām medībām bars nogādā gaļu tiem bara locekļiem, kas palikuši pie alām, sargājot mazuļus, kā arī tiek pabaroti visi jaunuļi, savainotie, slimie vai vecie bara locekļi, kas paši nespēj piedalīties medībās.

Hiēnsuņi parasti medī vidēja izmēra [[zālēdāji|zālēdājus]], piemēram, [[impala]]s. Tie labprāt medī arī [[strauss|strausus]].<ref>Malcolm, James (1984). Macdonald, D.. ed. The Encyclopedia of Mammals. New York: Facts on File. pp. 31. {{ISBN|0-87196-871-1}}.</ref> Ir hiēnsuņu bari, kas medī arī lielos dzīvniekus, kā [[zebras]] un [[gnu]]. Lai medītu lielos zālēdājus, baram uzbrukuma brīdī ir jābūt ļoti labi koordinētam. Katram ir iedalīta loma upura nogāšanā; viens saķer upuri aiz astes, cits aiz zoda, bet citi uzmetas tam mugurā. Šo paņēmienu hiēnsuņu bars lieto arī, lai nomedītu [[žirafe]]s mazuli vai [[bifelis|bifeli]]. Hiēnsuņi bieži sāk ēst savu upuri, kamēr tas ir vēl dzīvs. Tomēr zinātniskajos pētījumos noskaidrots, ka hiēnsuņu upuri nomirst ātrāk nekā [[lauva|lauvu]] un [[leopards|leopardu]] upuri, kas tiek nogalināti, tiem pārkožot rīkli. Lielo zālēdāju medību taktiku hiēnsuņi iemācās no saviem vecākiem, tā tiek nodota no paaudzes uz paaudzi. Interesants fakts ir tas, ka ne visi hiēnsuņu bari māk medīt lielos dzīvniekus.
Lai panāktu laupījumu, hiēnsuņi sasniedz ātrumu līdz 50 km/h.

== Reprodukcija ==
Hiēnsuņiem mazuļi dzimst visu gadu. Parasti piedzimst 2—19 kucēni, visbiežāk piedzimst desmit. Mātītei starp metieniem ir 12—14 mēnešus gara pauze. Tomēr, ja visi kucēni nomirst, nākamais metiens var būt jau pēc 6 [[mēnesis|mēnešiem]]. Grūsnības periods ilgst 70 [[diena]]s. Hiēnsuņi ieņem citu dzīvnieku izraktas alas, kurās audzina kucēnus. Mātīte zīda kucēnus apmēram 10 [[nedēļa]]s, pēc 3 mēnešiem ala tiek pamesta, un jaunie hiēnsuņi skrien kopā ar visu baru. 8—11 mēnešu vecumā tie sāk medīt nelielus dzīvniekus, bet pilnībā pieauguši hiēnsuņi ir 12—14 mēnešu vecumā.<ref name="apr">{{Tīmekļa atsauce |url=http://www.lioncrusher.com/animal.asp?animal=2 |title=Arhivēta kopija |access-date={{dat|2007|06|08||bez}} |archiveurl=https://web.archive.org/web/20070708095409/http://www.lioncrusher.com/animal.asp?animal=2 |archivedate={{dat|2007|07|08||bez}} }}</ref>

Mātītes pamet savu dzimto baru 14—30 mēnešu vecumā. Tās pievienojas citam hiēnsuņu baram, kuram trūkst dzimumbriedumu sasniegušas [[mātīte]]s. Tēviņi paliek savā dzimtajā barā uz mūžu. Hiēnsuņu barā mātītes savā starpā sacenšas, lai iegūtu tēviņu, kurš viņām palīdzētu audzināt mazuļus. Parasti vienam tēviņam ir viena vai divas mātītes, bet tikai vadošā mātīte pārojas. Mazuļus bieži sargā arī citi bara locekļi, kamēr māte piedalās medībās.

== Sistemātika ==
Hiēnsunim ir 5 pasugas:<ref>{{Tīmekļa atsauce |url=http://www.bucknell.edu/msw3/browse.asp?id=14000818 |title=Mammal Species of the World - Browse: pictus<!-- Bota izveidots nosaukums --> |access-date={{dat|2009|03|01||bez}} |archiveurl=https://web.archive.org/web/20090906091042/http://www.bucknell.edu/msw3/browse.asp?id=14000818 |archivedate={{dat|2009|09|06||bez}} }}</ref>
* ''Lycaon pictus pictus'' 
* ''Lycaon pictus lupinus''  
* ''Lycaon pictus manguensis''
* ''Lycaon pictus sharicus''
* ''Lycaon pictus somalicus''

== Atsauces ==
{{Atsauces}}

== Ārējās saites ==
* [https://web.archive.org/web/20080621215701/http://painteddog.org/GG_The_Name.htm Painted dog Lycaon pictus]
* [http://www.smithsonianmag.com/science-nature/10024206.html Curse of the Devil’s Dogs] {{Webarchive|url=https://web.archive.org/web/20090319204030/http://www.smithsonianmag.com/science-nature/10024206.html |date={{dat|2009|03|19||bez}} }}
* [https://web.archive.org/web/20090210185222/http://awdconservancy.org/ African wild dog Conservancy]
* [https://web.archive.org/web/20070627031842/http://www.nnf.org.na/NNF_pages/wilddogproject.htm Namibia Nature Foundation: African wild dogs]
* [http://www.awf.org/content/wildlife/detail/africanwilddog African Wildlife: African wild dogs]
* [https://archive.today/20121209043900/www.bbc.co.uk/nature/wildfacts/factfiles/157.shtml BBC Nature Wildlife: African wild dog]
* [http://www.save-the-african-wild-dog.com/ African 'Painted' Wild Dogs]

[[Kategorija:Suņu dzimta]]
[[Kategorija:Āfrikas fauna]]