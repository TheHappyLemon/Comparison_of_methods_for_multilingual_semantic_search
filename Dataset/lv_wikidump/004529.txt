{{Rakstnieka infokaste
|        platums = 
|          vārds = Salvatore Kvazimodo
|     vārds_orig = ''Salvatore Quasimodo''
|         attēls = Salvatore Quasimodo 1959.jpg
|     att_izmērs = 162px
|  att_nosaukums = Salvatore Kvazimodo 1959. gadā
|     dz_dat_alt = 
| dz_gads = 1901
| dz_mēnesis = 8
| dz_diena = 20
| dz_vieta = [[Modika]], [[Itālija|Itālijā]]
| m_dat_alt =
| m_gads = 1968
| m_mēnesis = 6
| m_diena = 14
| m_vieta = [[Neapole]], [[Itālija|Itālijā]]
| dzīves_vieta = 
| pilsonība = 
| tautība = [[Itāļi|itālis]]
| dzimums = V
| vecāki = 
| brāļi =
| māsas =
| dzīvesbiedrs = 
| bērni =
| paraksts = 
| pseidonīms =
| nodarbošanās = [[dzejnieks]]
|rakstīšanas valoda = [[itāļu valoda]]
| periods =
| žanri =
| temati =
| lit virzieni = 
|slavenākie darbi =
| ietekmējies = 
| alma_mater =
| apbalvojumi = [[Nobela prēmija literatūrā]] (1959)
| piezīmes = 
| kategorijas = nē
}}
'''Salvatore Kvazimodo''' (''Salvatore Quasimodo'', dzimis 1901. gada 20. augustā; miris 1968. gada 14. jūnijā) bija [[Itālija|itāliešu]] dzejnieks, kritiķis un tulkotājs. 1959. gadā viņš ieguva [[Nobela prēmija|Nobela prēmiju]] literatūrā par savu dzeju, kurās viņš ir atspoguļojis traģisko dzīves pieredzi. Šī balva izraisīja ļoti lielus strīdus.

== Biogrāfija ==

Kvazimodo ir dzimis [[Modika|Modikā]], mazā pilsētā netālu no [[Sicīlija]]s, sicīliešu un [[Grieķi|grieķu]] ģimenē. Viņam bija viena māsa un viens brālis. Viņa tēvs strādāja par dzelzceļa stacijas priekšnieku, tas bija [[Strādāšana|darbs]], kurā vajadzēja bieži ceļot, kopā ceļoja arī visa ģimene. Ģimene pārcēlās uz [[Gela|Gelu]], kur viņš ieguva pirmo izglītību, pēc tam [[Mesīna|Mesīnu]], tikai divas dienas pēc šausmīgās zemestrīces [[1908]]. gadā. Šie skati ko Salvatore bija redzējis agrā bērnībā, iespiedās dziļi viņa prātā.

Kaut gan Salvatore iemācījās rakstīt un lasīt jau ļoti agrā vecumā un izrādīja agru interesi par dzeju, viņam tomēr labāk padevās [[matemātika]]. Viņa māte ieteica viņam iestāties tehniskajā institūtā, nevis ģimnāzijā, kur viņš būtu varējis iegūt akadēmisko izglītību. Ģimnāzija, pēc mātes domām, atradās pārāk tālu un nevarēja dot tik praktisku treniņu kā tehniskais institūts. Viņš nolēma kļūt par inženieri un iestājās [[Palermo]] institūtā, pēc tam 1918. gadā devās uz [[Roma|Romu]], kur divus gadus studēja Politehnikumā. Juzdams, ka viņam nepadodas inženierzinātnes, Salvatore Kvazimodo kļuva par ģeodēzistu (mērnieku). Tur mācoties viņš arī apguva [[Grieķu valoda|grieķu]] un [[Latīņu valoda|latīņu valodu]], un tur viņš arī uzsāka intensīvi aizrauties ne tikai ar grieķu un [[Romiešu literatūra|romiešu]] klasisko literatūru, bet arī ar seno un moderno [[Psiholoģija|psiholoģiju]]. Tā kā viņa kaislība uz [[klasicisms|klasicismu]] strauji pieauga, tad arī viņam pašam parādījās interese ko pašam paveikt. Tā kā viņš bija spiests pelnīt sev iztiku, viņš 1920. gadā kļuva par tehnisko dizaineri būvniecības firmā. Tajā pašā gadā viņš apprecēja Betsiju Doneti. 1924. gadā viņam atkal bija jāmaina darbs, šoreiz viņš sāka strādāt būvpakalpojumu veikalā un pēc tam valsts civilajā dienestā par inženieri.

Visi šie Kvazimodo jaunie uzdevumi darbā aizveda viņu uz dažādiem Itālijas nostūriem, arī uz Itālijas dienvidiem, kur viņš nodibināja kontaktus ar bijušajiem draugiem. Viņš ir rakstījis dzejoļus jau kopš agras bērnības, bet, tikai būdams pieaudzis, saprata, ka tas varētu būt viņa darbs. Viņš aizsūtīja savus dzejoļus uz [[Florence]]s laikrakstu "Solaria". Nekavējoties viņš tika uzņemts laikraksta domubiedru grupā un drīz vien jau pārcēlās uz dzīvi [[Milāna|Milānā]]. Tur Kvazimodo strādāja par [[teātris|teātra]] kritiķi un bija itāļu literatūras profesors Milānas konservatorijā.
 
Viņš atšķīrās no citiem dzejniekiem ar savu ritmiski maigo dzeju. Kvazimodo bija labs tulkotājs. Otrā pasaules kara laikā viņš strādāja un rakstīja dzeju par itāliešu pretošanos, kā rezultātā tika ieslodzīts. Viņš rakstīja par partizāniem, par [[Korejas karš|Korejas karu]], par [[Kodolieroči|atombumbām]]. Dzeju viņš rakstīja līdz pat nāvei, sarakstījis tādus darbus kā "Diena pēc dienas" (1947), "Dzīve nav sapnis" (1949). Daudzi kritiķi domā, ka karš pilnveidoja un deva jaunas domas Kvazimodo daiļradei. Viņi uzskatīja, ka neviens cits dzejnieks tik droši nespēja rakstīt par visā Eiropā notiekošo. Sarakstījis arī daudzas esejas, kas publicētas atsevišķā grāmatā.

Kvazimodo mira no asins izplūduma smadzenēs. Viņa ieguldījums itāliešu un arī citu Eiropas valstu literatūrā mūsdienās tiek vērtēts ļoti augstu.

== Darbi ==

* ''Odore di eucalyptus'' (1933)
* ''Erato e Apollion'' (1936)
* ''Poesie'' (1938)
* ''Il falso e vero verde'' (1956)
* ''La terra impareggiabile'' (1958)

== Ārējās saites ==
{{sisterlinks-inline}}
{{Enciklopēdiju ārējās saites}}
* {{Nobel}}
* [https://web.archive.org/web/20030219190654/http://www.salvatore-quasimodo.it/ Kvazimodo mājaslapa (itāliski)]

{{kastes sākums}}
{{s-balvas}}
{{Amatu secība | pirms = [[Boriss Pasternaks]] | virsraksts = [[Nobela prēmija literatūrā]] | periods = [[1959]] | pēc = [[Senžons Pērss]]}}
{{kastes beigas}}
{{Nobela prēmijas laureāti literatūrā}}
{{autoritatīvā vadība}}

{{DEFAULTSORT:Kvazimodo, Salvatore}}
[[Kategorija:1901. gadā dzimušie]]
[[Kategorija:1968. gadā mirušie]]
[[Kategorija:Sicīlijā dzimušie]]
[[Kategorija:Itāliešu rakstnieki]]
[[Kategorija:Itāliešu valodā rakstošie]]
[[Kategorija:Nobela prēmijas laureāti literatūrā]]
[[Kategorija:Itālijas dzejnieki]]
[[Kategorija:Komunisti]]