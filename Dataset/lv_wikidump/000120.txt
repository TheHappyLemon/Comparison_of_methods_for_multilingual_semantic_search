Ar jēdzienu "'''relativitātes teorija'''" var saprast vai nu vienu no Einšteina relativitātes teorijas daļām, vai tās abas. 1905. gadā [[Alberts Einšteins]] formulēja savu [[speciālā relativitātes teorija|speciālo relativitātes teoriju]], savukārt 1915. gadā — [[vispārīgā relativitātes teorija|vispārīgo relativitātes teoriju]], kurā nu bija iekļauts arī [[gravitācija]]s apraksts.

== Relatīvistiskā fizika ==
[[Fizikāls ķermenis|Ķermeņu]] kustības un [[Viļņi|viļņu]] izplatīšanās [[Ātrums|ātrumi]] ir ierobežoti — tie nevar pārsniegt [[Gaismas ātrums|gaismas ātrumu]] [[Vakuums|vakuumā]]. Ja kustības ātrums ir ievērojami mazāks par gaismas ātrumu, tad šādu kustību apraksta [[Mehānika|klasiskās (Ņūtona) mehānikas]] likumi. 19. gadsimta beigās un 20. gadsimta sākumā, detalizētāk izpētot [[Elektromagnētiskais starojums|elektromagnētiskos viļņus]], tika secināts, ka gaismai nav piemērojams [[ātrumu saskaitīšana]]s likums un ka, ķermeņu ātrumam tuvojoties gaismas ātrumam, pastāv novirzes no otrā [[Ņūtona likumi|Ņūtona likuma]]. Piemēram, palielinoties [[Elektrons|elektronu]] ātrumam, to [[trajektorija]]s [[Elektriskais lauks|elektriskajos]] un [[Magnētiskais lauks|magnētiskajos laukos]] mainījās tā, it kā šie elektroni kļūvuši [[Inerce|inertāki]], tas ir, palielinājusies to [[masa]]. Tātad Ņūtona mehānikas likumi nav universāli. Relatīviskā teorija (fizika) ir lielu ātrumu fizika. Speciālā relativitātes teorija nosaka inerciālo atskaites sistēmu mehāniku, vispārīgā relativitātes teorija aplūko arī neinerciālu kustību un gravitācijas mijiedarbību.

== Speciālā relativitātes teorija ==
{{pamatraksts|Speciālā relativitātes teorija}}
[[Speciālā relativitātes teorija]] postulē, ka [[gaismas ātrums]] [[vakuums|vakuumā]] visiem novērotājiem ir vienāds. Tas atrisināja [[Maikelsona—Morlija eksperiments|Maikelsona—Morlija eksperimenta]] radīto mīklu — netika pierādīts, ka [[gaisma]] pārvietojas pa kādu noteiktu vidi (visi zināmie [[vilnis|viļņi]] pārvietojās pa vidi: [[Cietviela|cietu vielu]], [[Šķidrums|šķidrumu]] vai [[Gāze|gāzi]]). [[Īzaks Ņūtons|Ņūtona]] [[klasiskā mehānika]] nepieļāva, ka [[gaisma]] varētu nepārvietoties pa vidi un ka tās [[ātrums]] varētu būt absolūts neatkarīgi no novērotāja ātruma, bet [[Alberts Einšteins|Einšteinam]] izdevās radīt teoriju, kas to pieļāva. Tas nozīmēja daudzu būtisku [[fizika]]s jēdzienu pārdefinēšanu — pilnīgi mainījās priekšstati par [[laiks|laiku]], [[telpa|telpu]], [[masa|masu]], [[enerģija|enerģiju]], [[attālums|attālumu]], [[impulss|kustības daudzumu]]. Atklājās, ka masa un enerģija būtībā ir ekvivalenti, ātrums izliec laiku, [[gaismas ātrums]] ir lielākais iespējamais ātrums, objekti, kas pārvietojas, šķiet smagāki un ir saspiesti pārvietošanās virzienā, gaismai piemīt kustības daudzums, divi notikumi, kas vienam novērotājam šķiet notiekam vienlaicīgi, var šķist notiekam ar laika starpību novērotājam, kas pārvietojas attiecībā pret pirmo novērotāju. Speciālā relativitātes teorija satrieca visus zinātnes pasaules pamatus. Tajā tomēr vēl nebija ietverta [[gravitācija]].

[[Speciālā relativitātes teorija]] matemātiski balstās uz [[Lorenca transformācija|Lorenca transformāciju]]. [[Alberts Einšteins|Einšteina]] skaidrojums balstījās uz divām [[Aksioma|aksiomām]]: pirmkārt, ka dabas likumiem jābūt vienādiem visiem novērotājiem, kas noteiktā ātrumā pārvietojas attiecībā viens pret otru (šī ideja bija jau [[Galileo Galilejs|Galilejam]], tāpēc to sauc par Galileja—Einšteina relativitātes principu), un, otrkārt, ka [[gaismas ātrums|gaismas ātrumam]] jābūt vienādam visiem novērotājiem. Speciālā relativitāte noraidīja uzskatu, ka laiks un izmēri ir absolūti.

Viena no speciālās relativitātes spēcīgajām pusēm ir tā, ka nepieciešams pieņemt tikai dažas viegli saprotamas [[premisa]]s: 
* [[gaismas ātrums]] [[vakuums|vakuumā]] ir konstants; 
* fizikas likumi ir vienādi visiem novērotājiem [[Inerciālas atskaišu sistēmas|inerciālās atskaišu sistēmās]]; 
* saglabājas [[kauzalitāte]] — cēloņi vienmēr notiek pirms to sekām.

== Vispārīgā relativitātes teorija ==
{{pamatraksts|vispārīgā relativitātes teorija}}
[[Vispārīgā relativitātes teorija]] nodemonstrēja [[gravitācija]]s teoriju, kas pilnībā nomainīja [[Īzaks Ņūtons|Ņūtona]] gravitācijas teoriju. Matemātiski tā balstījās uz [[Diferenciālā ģeometrija|diferenciālo ģeometriju]] un [[Tensors|tensoriem]]. Vispārīgā relativitāte noteica, ka visi novērotāji ir vienlīdzīgi, ne tikai tie, kas pārvietojas ar noteiktu ātrumu. [[Gravitācija]] atšķirībā no Ņūtona apgalvotā vairs netiek uzskatīta par spēku, bet gan par [[laiktelpa]]s izliekuma sekām. Vispārīgā relativitāte postulē, ka [[masa]]s un [[enerģija]]s klātbūtne izliec laiktelpu, un šis izliekums ietekmē [[elementārdaļiņas|daļiņu]], pat [[gaisma]]s, ceļu. Šī teorija ir pamatā [[kosmoloģija]]s [[Standartmodelis|Standartmodeļa]] izveidei.

== Ārējās saites ==
{{sisterlinks-inline}}
{{enciklopēdiju ārējās saites}}

{{fizika-aizmetnis}}

{{Relativitāte}}

{{autoritatīvā vadība}}

[[Kategorija:Relativitātes teorija| ]]
[[Kategorija:Kosmoloģija]]