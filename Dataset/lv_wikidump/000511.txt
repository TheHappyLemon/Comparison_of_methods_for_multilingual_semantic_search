{{Citas nozīmes|pilsētu|Jelgava (nozīmju atdalīšana)|Jelgava}}
{{Apdzīvotas vietas infokaste
| name = Jelgava
| native_name = 
| settlement_type = Valstspilsēta
| other_name = 
| nickname = 
| motto = 
| image_skyline = Jelgava aerial view.jpg
| imagesize = 
| image_caption = Jelgavas centrālā daļa
| image_flag = Jelgava flag.svg
| flag_link = Jelgavas karogs
| image_shield = Jelgava COA great.svg
| shield_link = Jelgavas ģerbonis
| image_blank_emblem = Logo of Jelgava.svg
| blank_emblem_type        = [[Logo]]
| pushpin_map = Latvia (novadi)
| pushpin_label_position = <!-- left/right -->
| latd = 56
| latm = 38
| lats = 54
| latNS = N
| longd = 23
| longm = 42
| longs = 50
| longEW = E
| subdivision_type = [[Suverēno valstu uzskaitījums|Valsts]]
| subdivision_name = '''{{karogs|Latvija}}'''
| subdivision_type1 = 
| subdivision_name1 = 
| established_title = Pilsētas tiesības
| established_date = kopš [[1573]]. gada
| seat_type = Citi<br />nosaukumi
| seat = {{val|de|Mitau}}<br />{{val|pl|Mitawa}}<br />{{val|lt|Mintauja}}<br />{{val|ru|Митава}}
| leader_title = [[Jelgavas pašvaldības vadītāju uzskaitījums|Domes priekšsēdētājs]]
| leader_name = [[Andris Rāviņš]] ([[Centriskā partija Latvijas Zemnieku savienība|LZS]])
| area_total_km2 = 60.1
| area_footnotes = <ref name="LME">{{LME|1|703}}</ref>
| area_total_sq_mi = 
| area_land_sq_mi = 
| area_water_sq_mi = 
| area_water_percent = 
| area_rank = 
| elevation_max_m = 
| elevation_max_ft = 
| elevation_min_m = 
| elevation_min_ft = 
| population_footnotes = 
| population_total = 60 564
| population_as_of = 2021
| population_rank = 4
| population_density_km2 = auto
| population_density_sq_mi = 
| population_urban = 
| population_metro = 
| population_density = 
| population_density_rank = 
| timezone = [[Austrumeiropas laiks|EET]]
| utc_offset = +2
| timezone_DST = [[Austrumeiropas laiks|EEST]]
| utc_offset_DST = +3
| postal_code_type = Pasta indeksi
| postal_code = LV-30(01-18)
| website = [http://www.jelgava.lv/ www.jelgava.lv]
| footnotes = 
}}
'''Jelgava''' ir [[valstspilsēta]] [[Zemgale|Zemgalē]], 43 km no [[Rīga]]s pie [[Lielupe]]s un tās attekas [[Driksa]]s. 13. gadsimta vidū [[Livonijas ordenis|Livonijas ordeņa]] mestrs [[Konrāds fon Manderns|Konrāds no Mandernas]] pavēlēja celt krustnešu pili uz Garās salas [[Upmale (zeme)|Upmales zemē]], lai izveidotu krusta karotāju atbalsta punktu cīņai ar [[zemgaļi]]em. Par Jelgavas dibināšanas brīdi tiek uzskatīta [[Mītavas pils uzcelšana]] 1265. gadā. Pilsētas tiesības Jelgava ieguva 1573. gadā un ilgu laiku bija [[Kurzemes un Zemgales hercogiste]]s, vēlāk [[Kurzemes guberņa]]s galvaspilsēta. [[Otrais pasaules karš|Otrā pasaules kara]] [[Kauja par Jelgavu (1944)|kaujā par Jelgavu]] tika iznīcināta gandrīz visa pilsētas vēsturiskā apbūve.

== Nosaukums ==
Vēsturiskais Jelgavas nosaukums ir '''Mītava''' ({{val|la|Mitovia}}, {{val|de|Mitau}}). Pēc vienas no hipotēzēm, šis ir latviskas izcelsmes vārds, kas saistīts ar vārdu 'mīt' jeb mainīt.<ref>Laimute Balode, Ojārs Bušs. ''No Abavas līdz Zilupei''. Rīga : Latviešu valodas aģentūra, 2015, 120. lpp. {{ISBN|978-9984-829-28-9}}</ref> No 17. gadsimta latviešu valodā pilsētas nosaukums ir "Jelgava"{{Nepieciešama atsauce}}.

Nosaukums "Jelgava" visbiežāk tiek saistīts ar jēdzienu "pilsēta". Pēc senākiem valodnieku uzskatiem (ieskaitot [[Jānis Endzelīns|Jāni Endzelīnu]]) Jelgavas nosaukums cēlies no [[lībiešu valoda]]s vārda ''jālgab'', kas apzīmē pilsētu. Mūsdienu valodnieki atzīst, ka vārds ''jālgab'' lībiešu valodā radies no latviešu valodas vārda "jelgava". Pēc biežāk paustā viedokļa "jelgava" apzīmēja nocietinātu, grūti pieejamu vietu, pretstatā jēdzienam "pilsēta", kas apzīmējis lielu, atklātu apdzīvotu vietu. Ar "jelgavu" saistīti arī citi vietvārdi Latvijā — [[Jelgavas kalns]] ([[Turaida (ciems)|Turaidā]], Kalncempjos), [[Jalgavas kalns]] ([[Sēlpils|Sēlpilī]]), [[Jelgavkalns]] (Rencēnos), [[Jelgavkrasti]] ([[Liepupe (ciems)|Liepupē]]),<ref>Konstantīns Karulis, "Latviešu etimoloģijas vārdnīca", Rīga, Avots 2001, šķirklis "pilsēta"</ref> kā arī [[Jaunjelgava]].

== Ģerbonis ==
{{Pamatraksts|Jelgavas ģerbonis}}
Jelgava savu [[Jelgavas ģerbonis|ģerboni]] ieguva vienlaicīgi ar pilsētas tiesībām 1573. gadā, tajā bija attēlots [[staltbriedis]], vēlāk [[alnis]]. 1579. gadā ģerboni papildināja ar [[Polijas—Lietuvas kopvalsts]] valdnieka [[Stefans Batorijs|Stefana Batorija]] ģerboni. 1925. gada aprakstā ģerboņa dzīvnieks ir nosaukts par briedi, uz tā kakla ir vairodziņš ar Latvijas mazo ģerboni. Padomju laikā Latvijas mazā vairodziņa vietā ģerboņa apakšējā daļā bija novietota viļņota josla, kā [[Latvijas PSR]] karogā.

2002. gada 11. jūlija Heraldikas komisija izmainīja Jelgavas ģerboņa aprakstu: "Purpura laukā aļņa galva dabiskā krāsā, uz kakla valsts mazais ģerbonis (bez zvaigznēm)".<ref>{{Tīmekļa atsauce|url=http://www.jelgava.lv/pilseta/par-jelgavu/simbolika/pilsetas-gerbonis/gerbona-vesture/|title=Pilsētas ģerbonis|publisher=Jelgava.lv|accessdate={{dat|2012|4|20||bez}}|archiveurl=https://web.archive.org/web/20111205181956/http://jelgava.lv/pilseta/par-jelgavu/simbolika/pilsetas-gerbonis/gerbona-vesture/|archivedate={{dat|2011|12|05||bez}}}}</ref>

<gallery>
Attēls:Jelgava zimogs 1756.PNG|1756. gada pilsētas zīmogs
Attēls:Jelgava zimogs 18gs beigas.PNG|18. gadsimta beigu zīmogs
Attēls:Jelgava ģerbonis 1846.PNG|1846. gada pilsētas ģerbonis
</gallery>

2016. gada 13. decembrī tika apstiprināts Jelgavas pilsētas lielais ģerbonis.<ref>[http://gerboni.kulturaskarte.lv/emblem/details/1265 Jelgavas pilsētas lielais ģerbonis]</ref>

== Vēsture ==
{{pamatraksts|Jelgavas vēsture}}
[[Attēls:Jelgava 1840. gadā.jpg|thumb|230px|Skats pāri Lielupei uz Jelgavas pili un pilsētu (J.L. Radecka akvarelis, 1840)]]
[[Attēls:Jelgavas tirgus laukums ar rātsnamu 1917.jpg|thumb|230px|Jelgavas tirgus laukums ar rātsnamu (1890)]]
[[Attēls:Jelgavas kopskats no Jāņa baznīcas torņa 1917.jpg|thumb|230px|Jelgavas kopskats no Jāņa baznīcas torņa (1917)]]

Jelgava izveidojusies 13. gadsimtā ap krustnešu būvēto pili ar nosaukumu Mītava. Pilsētas tiesības Jelgavai ir no 1573. gada. No 1578. līdz 1795. gadam [[Jelgavas pils]] bija [[Kurzemes valdnieku uzskaitījums|Kurzemes un Zemgales hercogu]] galvenā rezidences vieta.
1775. gadā Jelgavā nodibināja [[Jelgavas akadēmiskā ģimnāzija|akadēmisko ģimnāziju]] jeb "Pētera akadēmiju" (''Academia Petrina'').
Pēc Kurzemes hercogistes iekļaušanas [[Krievijas Impērija]]s sastāvā 1795. gadā Jelgava kļuva par [[Kurzemes guberņa]]s [[pārvaldes centrs|pārvaldes centru]]. [[1812. gada karš|1812. gada kara]] laikā pēc krievu atkāpšanās Jelgavu ieņēma [[Franču republika]]s sabiedrotā [[Prūsijas armija]].<ref>Nikolajs Ķaune. ''[https://gramatas.lndb.lv/periodika2-viewer/?#panel:pp%7cissue:644323%7carticle:DIVL413%7cpage:57 Vecā Jelgava]''. Rīga : [[Valters un Rapa]], 1939, 55. lpp.</ref> Pēc kara beigām Jelgava izveidojās par lielu satiksmes mezglu pie Krievijas Impērijas rietumu robežas. Pāri purviem un mežiem cauri [[Olaine]]i izbūvēja lielceļu Rīga—Jelgava (1837), kas sazarojās lielceļos Jelgava—Tērvete (1837), Jelgava—Šauļi (1839) un Jelgava—Dobele (1849). Uz Rīgu regulāri sāka kursēt diližansi un Lielupes upju tvaikonis. 1868. gadā atklāja [[Dzelzceļa līnija Rīga—Jelgava|Rīgas—Jelgavas dzelzceļa līniju]], ko tālāk izbūvēja līdz [[Mažeiķi]]em (1873), notika pilsētas industrializācija.
1895. gadā Jelgavā advokāta [[Jānis Čakste|J. Čakstes]] vadībā notika [[IV Vispārējie latviešu Dziesmu svētki]]. 1904. gadā pabeidza būvēt [[Dzelzceļa līnija Ventspils—Maskava|dzelzceļa līniju Krustpils—Jelgava—Tukums—Ventspils]].

[[Bermontiāde]]s laikā [[Jelgavas pils|Jelgavas pilī]] atradās [[Rietumkrievijas Brīvprātīgo armija]]s galvenā mītne, kuru tā pirms atkāpšanās nodedzināja. [[Latvijas Bruņotie spēki]] [[Jelgavas atbrīvošana (1919)|Jelgavu atbrīvoja 1919. gada 21. novembrī]].

Otrā pasaules kara beigās [[Sarkanā armija]] [[Latvijas okupācijas hronoloģija (1944—1945)|pavērsa uzbrukumu]] no [[Šauļi]]em 1944. gada 28. jūlijā Jelgavas un Tukuma virzienā, lai ielenktu [[Vērmahts|Vērmahta]] [[Karaspēka grupa "Ziemeļi" (Vērmahts)|karaspēka grupu "Ziemeļi"]]. Vērmahts Jelgavu pasludināja par "cietoksni", tomēr pēc pamatīgas bombardēšanas Sarkanā armija no 30. jūlija līdz 7. augustam ielu kaujās ieņēma Lielupes kreiso krastu. Augustā Vērmahts no jauna uzbruka Jelgavai no ziemeļiem, bet nespēja to ieņemt. Līdz 10. oktobrim Jelgava atradās frontes zonā un tika gandrīz pilnīgi nopostīta.
Pēc kara beigām pilsētu vairāku desmitu gadu laikā pilnīgi pārbūvēja.
<gallery widths="200px" heights="200px" perrow="3">
Attēls:Jelgavas panorāma pāri Driksai.jpg|Jelgavas panorāma vācu okupācijas laikā (1915—1918) pāri [[Driksa]]i. Redzami (no kreisās) [[Jelgavas Sv. Simeona un Sv. Annas pareizticīgo katedrāle|pareizticīgo baznīcas]], [[sinagoga]]s, luterāņu baznīcas, Jelgavas ģimnāzijas un katoļu baznīcas torņi.
Attēls:Jelgavas Lielās ielas kopskats no tirgus līdz Sv. Annas baznīcai.jpg|[[Lielā iela (Jelgava)|Lielās ielas]] kopskats no tirgus līdz [[Jelgavas Svētās Annas evaņģēliski luteriskā baznīca|Sv. Annas baznīcai]].
</gallery>

== Ģeogrāfija ==

=== Cilvēka ģeogrāfija ===
Jelgava robežojas ar [[Ozolnieku pagasts|Ozolnieku]] un [[Valgundes pagasts|Valgundes]] pagastu ziemeļos, [[Cenu pagasts|Cenu]] un [[Jaunsvirlaukas pagasts|Jaunsvirlaukas]] pagastu austrumos, [[Platones pagasts|Platones]] un [[Svētes pagasts|Svētes]] pagastu dienvidos, [[Glūdas pagasts|Glūdas]] un [[Līvbērzes pagasts|Līvbērzes]] pagastu rietumos. Jelgava atrodas ļoti izdevīgā ģeogrāfiskā novietojumā, un pilsētas infrastruktūra ir izdevīga industriālajai attīstībai. Pilsēta ir dzelzceļa krustpunkts, kurā krustojas sliežu celi austrumu-rietumu un ziemeļu-dienvidu virzienos. To šķērso autoceļš [[Autoceļš A8 (Latvija)|A8]] Rīga-Meitene (apvedceļš iet pa pilsētas dienvidaustrumu dalu un ziemeļaustrumos no pilsētas), vecais autoceļa posms [[Autoceļš P100|P100]] iet caur [[Ozolnieki]]em līdz [[Dalbe]]i. Jelgavā sākas autoceļi [[Autoceļš P93|P93]] uz [[Iecava|Iecavu]], [[Autoceļš P94|P94]] uz [[Code|Codi]], [[Autoceļš P95|P95]] uz [[Žagare|Žagari]], [[Autoceļš P97|P97]] uz [[Annenieki]]em, [[Autoceļš P98|P98]] uz [[Tukums|Tukumu]] un [[Autoceļš P99|P99]] uz [[Kalnciems|Kalnciemu]].<ref name=":0">{{Grāmatas atsauce|title=Enciclopēdija Latvijas Pilsētas|publisher=Apgāds "Preses Nams"|date=1999|location=Rīga|isbn=978-9984-00-357-3}}</ref>

=== Dabas ģeogrāfija ===
[[Attēls:Jelgava Castle (Schloss Mitau).JPG|thumb|[[Lielupe]] pie [[Jelgavas pils]]]]
Jelgava atrodas [[Zemgales līdzenums|Zemgales līdzenumā]], un tās vidējais augstums ir apmēram 4 m vjl., tikai dažās vietās tā paceļas nedaudz virs 5 m. Pilsētas dienvidu daļā sākas Rullu kalni - [[Oss|osa]] valnis, kura augstums sasniedz 18 m vjl., bet tā lielāko daļu tagad aizņem karjera ezers, jo osa grants izmantota ceļu būvei.<ref name=":0" /> Izcelsmes ziņā Zemgales līdzenumam ir [[Limnoglaciālās reljefa formas|limnoglaciāls]] raksturs, jo tas veidojies uz ledāja kušanas ūdeņu lokālo baseinu nogulumiem. Pamatiežus veido [[Augšdevons|augšdevona]] [[dolomīts]] un [[smilšakmens]]. Zem aluviālajiem nogulumiem sastopami [[Litorīnas jūra|Litorinas jūras]] un [[Baltijas ledus ezers|Baltijas ledus ezera]] nogulumi, kas sastāv no [[grants]] un oļiem. Pilsētas dienvidu daļā [[Māls|māla]] nogulumu slānis ir biezāks, bet ziemeļu daļā mazāks ar lielāku [[Aleirīti|aleirītu]] un grants piejaukumu.

Jelgavas kopējā platība ir ~6030 ha, no kuriem 21% (1264 ha) aizņem meži un mežaparki. Pilsētas parku un skvēru kopplatība sasniedz 162 ha. Īpaši aizsargājamie biotopi Jelgavā aizņem 394 ha, no tiem plašākās teritorijas aizņem Palieņu zālāji (6459) (211,16 ha, 53,6%) un Upju straujteces un dabiski upju posmi (3260) (145,82, 37%), sastopamas arī Mēreni mitras pļavas (6510), Sugām bagātas ganības un ganītas pļavas (6270), Eitrofas augsto lakstaugu audzes (6430), Sausi zālāji kaļķainās augsnēs (6210), Smiltāju zālāji (6120).

Atklātas ūdens platības Jelgavā aizņem 272 ha jeb 4,5% no pilsētas teritorijas. Lielākā ūdenstece ir [[Lielupe]]. Pilsētai cauri tek arī vairākas mazākas upes – [[Platone (upe)|Platone]], [[Svēte (upe)|Svēte]], [[Driksa]], bet pa pilsētas robežu – [[Iecava (upe)|Iecava]] un [[Vircava (upe)|Vircava]].<ref name=":1">{{Tīmekļa atsauce|url=https://www.jelgava.lv/wp-content/uploads/2024/01/7_Vides_parskats_SIVN_Jelgava_FINAL.pdf|title=Jelgavas valstspilsētas un Jelgavas novada
ilgtspējīgas attīstības stratēģijas līdz 2034. gadam
un attīstības programmas 2023.-2029. gadam
stratēģiskais ietekmes uz vidi novērtējums|last=Enviroprojekts|date=2023}}</ref> Lielupes platums pilsētā ir 100-200 m, dziļums 3-8 m, vidējais ūdens līmenis 0,3 m vjl. Lejpus dzelzceļa tilta sākas 5 km garā Driksas atteka, kas atdala Pasta un Pils salu. Tās platums ir 50-100 m. Pavasara palos upes bieži iziet no krastiem, bet pali nav pārāk postoši, jo ūdens vienmērīgi izplūst pa plašo līdzenumu. Mālu karjeru vietā pilsētas austrumu malā ir Rosības dīķi, rietumu malā - Bemberu dīķi.<ref name=":0" />

=== Klimats ===
Klimatiskie apstākļi Jelgavā ir [[Mērenā josla|mēreni kontinentāli]], jo klimatu ietekmē Lielupes baseins un [[Rīgas līcis|Rīgas līča]] tuvums.<ref name=":1" /> Nokrišņu Jelgavā ir mazāk nekā citur Latvijā, jo tā atrodas rietumu vēju aizvējā aiz Kursas augstienēm. Mēnešu griezumā visvairāk nokrišņu ir jūlijā, bet vismazāk – martā.<ref name=":2">{{Tīmekļa atsauce|url=https://klimats.meteo.lv/klimats_latvija/pasvaldibu_apskati/valstspilseta/jelgavas_pilseta/|title=Jelgavas pilsēta :: Klimata portāls|website=klimats.meteo.lv|access-date=2024-03-13}}</ref> Absolūtais gaisa mitrums mazāks par 30% ir vienu dienu gadā. Absolūtā gaisa mitruma maksimums ir novērojams jūnijā, bet minimums – februārī. Gadā ir 150-155 apmākušās dienas un 170-180 dienas ar atmosfēras nokrišņiem.

Ziemā temperatūra ir par dažiem grādiem augstāka nekā Latvijas austrumu daļā, bet zemāka nekā rietumu daļā, augustā šī starpība pilnīgi izzūd.<ref name=":0" /> Jelgavas pilsētā vissiltākais mēnesis ir jūlijs, savukārt visaukstākais gada mēnesis ir februāris.<ref name=":2" /> Ziemā un vasarā vidējā gaisa temperatūra pilsētā, it sevišķi tās cieši apbūvētajā daļā, ir par 2–4°C augstāka nekā apkārtnē.<ref name=":1" /> Visā novērojumu periodā visaugstākā gaisa temperatūra ir +36 ºC, kas novērota 1994. gada 13. jūlijā. Savukārt viszemākā gaisa temperatūra ir -34,9 ºC, kas reģistrēta 1985. gada 11. februārī. Salīdzinot klimatisko standarta normu (1991.-2020. gads) ar klimatiskās references periodu (1961.-1990. gads), gada vidējā gaisa temperatūra Jelgavas pilsētā paaugstinājusies par 1,1 ºC, bet nokrišņu daudzums palielinājies par 32,8 mm.<ref name=":2" />

Valdošie vēji pūš no dienvidrietumiem, rietumiem. Vidējais vēja ātrums ir 6-7 m/s, bet 30-40 dienas gadā novērojams stiprs un brāzmains vējš – vairāk par 14 m/s.<ref name=":1" /> Vējainākais mēnesis ir janvāris, un vējš pūš galvenokārt no dienvidiem. Normas periodā mierīgākais vējš ir augustā.<ref name=":2" />{{Laikapstākļu kaste
|location = Jelgava
|single line = Y
|metric first = Y
|Jan record high C= 10.7
|Feb record high C= 13.5
|Mar record high C= 19.7
|Apr record high C= 27.4
|May record high C= 30.0
|Jun record high C= 32.8
|Jul record high C= 36.0
|Aug record high C= 33.7
|Sep record high C= 30.1
|Oct record high C= 23.4
|Nov record high C= 17.0
|Dec record high C= 11.6
|year record high C= 
|Jan high C= -0.3
|Feb high C= 0.3
|Mar high C= 4.9
|Apr high C= 12.4
|May high C= 18.1
|Jun high C= 21.3
|Jul high C= 23.9
|Aug high C= 23.1
|Sep high C= 17.8
|Oct high C= 10.8
|Nov high C= 4.8
|Dec high C= 1.1
|year high C= 
|Jan mean C= -2.7
|Feb mean C= -2.7
|Mar mean C= 0.7
|Apr mean C= 6.7
|May mean C= 12.0
|Jun mean C= 15.5
|Jul mean C= 17.9
|Aug mean C= 17.0
|Sep mean C= 12.3
|Oct mean C= 6.9
|Nov mean C= 2.5
|Dec mean C= -0.9
|year mean C= 
|Jan low C= -5.7
|Feb low C= -6.2
|Mar low C= -3.6
|Apr low C= 1.1
|May low C= 5.1
|Jun low C= 8.9
|Jul low C= 11.6
|Aug low C= 10.8
|Sep low C= 7.0
|Oct low C= 2.9
|Nov low C= -0.1
|Dec low C= -3.6
|year low C= 
|Jan record low C= -34.5
|Feb record low C= -34.9
|Mar record low C= -30.1
|Apr record low C= -14.2
|May record low C= -5.3
|Jun record low C= -1.1
|Jul record low C= 2.8
|Aug record low C= 0.3
|Sep record low C= -6.4
|Oct record low C= -10.1
|Nov record low C= -22.4
|Dec record low C= -32.2
|year record low C= 
|precipitation colour = green
|Jan precipitation mm= 43.6
|Feb precipitation mm= 34.8
|Mar precipitation mm= 33.8
|Apr precipitation mm= 36.0
|May precipitation mm= 52.4
|Jun precipitation mm= 73.4
|Jul precipitation mm= 82.1
|Aug precipitation mm= 69.4
|Sep precipitation mm= 59.9
|Oct precipitation mm= 68.2
|Nov precipitation mm= 50.4
|Dec precipitation mm= 47.1
|year precipitation mm= 
|Jan precipitation days= 13
|Feb precipitation days= 10
|Mar precipitation days= 11
|Apr precipitation days= 8
|May precipitation days= 9
|Jun precipitation days= 11
|Jul precipitation days= 11
|Aug precipitation days= 11
|Sep precipitation days= 11
|Oct precipitation days= 13
|Nov precipitation days= 13
|Dec precipitation days= 14
|year precipitation days= 
|source 1 = LVĢMC<ref>{{tīmekļa atsauce
| url = https://data.gov.lv/dati/dataset/klimatisko-normu-dati/resource/4ef4a2ac-b439-478a-83b3-cdd39b1eff77
| title = Klimatisko normu dati
| language = lv
| publisher = [[Latvijas Vides, ģeoloģijas un meteoroloģijas centrs]]
| accessdate = 2023-03-20
}}</ref><ref>{{tīmekļa atsauce
| url = https://klimats.meteo.lv/klimats/rekordi/
| title = Gaisa temperatūras rekordi
| language = lv
| publisher = [[Latvijas Vides, ģeoloģijas un meteoroloģijas centrs]]
| accessdate = 2023-03-20
| archive-date = 2023-01-13
| archive-url = https://web.archive.org/web/20230113024910/https://klimats.meteo.lv/klimats/rekordi/
}}</ref>
|source 2 = NOAA (precipitation days 1981-2010)<ref>{{tīmekļa atsauce
| url = https://www.ncei.noaa.gov/pub/data/normals/WMO/1981-2010/RA-VI/Latvia/WMO_Normals_Excel_Template_Latvia_Jelgava.xls
| title = World Meteorological Organization Climate Normals for 1981-2010
| language = en-us
| publisher = [[National Oceanic and Atmospheric Administration]]
| accessdate = 2023-03-30
}}</ref>}}

== Apkaimes ==
Jelgava ir sadalīta 21 apkaimēs jeb rajonos

[[Attēls:Apkaimes ar gerboniem.png|border|249x249px]][[Attēls:Gerboni.jpeg|398x398px]]

# '''Būriņu dārzi''' ir maza, noslēgta apkaime abpus Būriņu ceļam. No pārējās Jelgavas Būriņu dārzus atdala Svētes upe. Ieliņas, kas atzarojas no Būriņu ceļa, bieži ir aizaugušas un šauras, ar mazdārziņiem un, pa laikam, arī savrupmājām.
# '''Cepļi''' Senākos laikos šeit bija hercogistes ķieģeļu cepļi. Nosaukums vecās Latvijas laikā bija saglabājies Veccepļu māju nosaukumā. No tā arī nācis Cepļu ielas un apkaimes nosaukums. Cepļi ir maza, noslēgta apkaime starp Lielupi, dzelzceļu, un rūpnieciskām ēkām, uz kuru ved tikai viena iela.
# '''Cukurfabrika''' ir apkaime, kurā kādreiz bija pirmā Latvijas cukurfabrika. Tās galvenās ielas — Brīvības bulvāris, Lāčplēša iela, Aviācijas iela ir veidojušās vecās Latvijas laikā.
# '''Dienvidu gals''' stiepjas gar Tērvetes ielu, tas izplešas dienvidu virzienā kā liels trijstūris. Platajā galā tas ietver lielu daļu meža. Ieliņas šeit ir retas un īsas ar savrupmājām un dārziņiem.
# '''Ģintermuiža''' ir mierīga un klusa apkaime, kuras vidū ir vecā Ģintermuižas slimnīca, bet apkārt guļ savrupmāju ielas. Apkaime atrodas starp Svēti, Miezīti, Atmodas ielu un dzelzceļu.
# '''Jaunais gals''' guļ puslokā ap Jelgavas vidu, bet tā robeža dienvidos ir Atmodas iela. Šī apkaime ir samērā jaunu savrupmāju nogabals.
# '''Langervalde''' atrodas starp dzelzceļa līniju un Jelgavas rietumu robežu. Apkaime ir vecā Langervaldes parka vietā, tāpēc lielāko tās daļu aizņem ar retām takām šķērsots mežs, gar ceļiem rindojas savrupmājas un dažviet gadās ražošanas apbūve.
# '''Lapskalns''' ir liela apkaime Jelgavas ziemeļos. Senāk apkaimes vidū ir bijušas vairākas muižas, arī Lapskalna muiža, kuras virzienā veda Lapskalna ceļš un Lapskalna iela (tātad nosaukums vienmēr ir bijis vienskaitlī). No laukiem par pilsētu Lapskalns ir kļuvis diezgan nesen, kad šeit ir izveidojušies blokmājas, savrupmājas, mazdārziņi, lidlauks, bet daļa apkaimes joprojām ir neapbūvēta.
# '''Lediņi''' ir vēl viena mazdārziņu apkaime, ko no Sieramuižas atdala šoseja un meži apbus tai. Te ir atrodams Jelgavas augstākais punts, Lediņu kalns, kas mūsdienās ir apaudzis ar kokiem. Lediņi pieslejas Jelgavas austrumu robežai — Vircavai.
# '''Līnijas''' Jelgavas ziemeļrietumos nosaukumu ir ieguvušas no sešām numurētām līnijām, kuras šķērso visu apkaimi no dienvidiem uz ziemeļiem. Šī apkaime sastāv no savrupmājām un taisnām ielām, to dienvidos ierobežo Dobeles šoseja.
# '''Miezītes''' nosaukums ir cēlies no senās Miezītes saimniecības, kuras lauki kādreiz pletās šajā apkaimē. Tās ielas veido no Dobeles šosejas atzarojušies ceļi. Ziemeļos Miezītei ir Dobeles šoseja, bet dienvidos — Ģintermuiža un Būriņu dārzi, tās galvenā apbūve ir ģimeņu mājas.
# '''Ozolpils''' ir apkaime Jelgavas ziemeļos, aiz Lielupes un Loka maģistrāles. Ceļi šeit ir taisni un smilšaini, gar kuriem rindojas vecākas un jaunākas ģimenes mājas.
# '''Pogu laukus''' no pārējās Jelgavas divās pusēs atdala dzelzceļi, trešajā — Svēte. Retas ielas ar retām mājām liek šai apkaimei drīzāk atgādināt laukus, nevis pilsētu.
# '''Prospektu gals''' ir Jelgavas vizītkarte, vieta ar muzejiem un birojiem, kuru labprāt apskata iebraucēji. Apkaimes mugurkauls ir četri galvenie Jelgavas prospekti, kuri, neskatoties uz XX gadsimta postījumiem, vēl joprojām stiepjas taisni no ziemeļiem uz dienvidiem — Zemgales prospekts, Akadēmijas iela, J. Čakstes bulvāris, Pasta iela.
# '''RAF mikrorajons''' atrodas starp Rīgas ielu un Ozolpili. Nosaukums ir nācis no rūpnīcas RAF blokmāju rajona starp Pērnavas ielu un Loka maģistrāli. Tomēr šīs apkaimes (sarunvalodā tās nosaukums jau sen ir lokāms vārds "Rafs"{{nepieciešama atsauce}}), platība ir ļoti liela, tās galveno daļu veido Vecā ceļa ielu "baseins". Tā lielākā daļa ir ģimeņu mājas ar dārziem un arī sporta iestādes.
# '''Romas krogs''' guļ gar Romas ielu starp Lietuvas šoseju un Miera ielu ziemeļos. Šī apkaime pilnībā sastāv no savrupmājām haotiskā ielu tīklā.
# '''Salas''' Jelgavā ir divas — Pasta sala un Pilssala. Protams, galvenais apskates objekts te ir Jelgavas pils, bet pēdējā laikā arī pārējā apkaime ir pārveidojusies par iecienītu pastaigu un atpūtas vietu.
# '''Sieramuiža''' ir Jelgavas dienvidaustrumos, un no pārējās Jelgavas to atdala Platone. Kādreiz te bija Sieramuiža ar saviem laukiem, bet tagad mazdārziņi. Ielas šeit lielākoties ir taisnas un kārtīgas.
# '''Vecais gals''' sākas no Lielās ielas dienvidos un iet līdz Zvejnieku ielai un Satiksmes ielai ziemeļos. Ielu tīkls galvenokārt šeit ir veidojies senos laikos un nav daudz izmainījies līdz mūsdienām.
# '''Vidus''' Jelgavas Vidu no dienvidiem ieskauj Zirgu iela, Augusta iela un Kungu iela, aiz kurām sākas Jaunais gals, austrumos Mātera iela to atdala no Prospektu gala, ziemeļos aiz Lielās ielas sākas Vecais gals. No šejienes uz dienvidiem izstiepjas Jelgavas garākā iela — Tērvetes iela. Vidus ir Jelgavas sirds, kura parasti paliek noslēpta no svešiniekiem.
# '''Viskaļi''' atrodas trijstūrī starp Rūpniecības ielu, Lietuvas šoseju un Būriņu dārziem. Viskaļu nosaukums ir cēlies no hercogistes laiku Fiskālās muižas. Šeit savrupmājas mijas ar rūpniecisko apbūvi.<ref>{{Tīmekļa atsauce|url=https://jelgavas-ielas.lv/apkaimes/|title=Jelgavas apkaimes|website=jelgavas-ielas.lv|access-date=2022-07-14}}</ref>

== Iedzīvotāji ==
{{iedzīvotāju skaita izmaiņas
|title       = Iedzīvotāju skaita izmaiņas
|type        = 
|align       = right
|cols        = 2
| graph-pos = bottom
|percentages = on
|break       = jā
|footnote    = 
|1450|ap 1000
|1642|ap 3000
|1757|9948
|1800|9400
|1840|20300
|1863|22700
|1881|28500
|1897|35131
|1914|45700
|1925|28321
|1935|34099
|1943|30809
|1945|15800
|1959|36270
|1970|55297
|1979|67333
|1989|74105
|1997|70962
|2000|63652
|2007|66051
|2012|57682|2016|56221|2020|55551|2023|54836}}Pēc Jelgavas nokļūšanas [[Krievijas Impērija]]s sastāvā pirmajos gados iedzīvotāju skaits pieauga gausi. 1802. gadā bija 9 400 iedzīvotāju. 1863. gadā iedzīvotāju skaits sasniedza 22 735, no kuriem 40,9% bija vācieši, 24,1% ebreji, 21,9% latvieši un 11,4% krievi. Latviešu skaits no 3321 cilvēkiem 1843. gadā 20 gados pieauga līdz 4949.

Impulsus uzplaukumam Jelgava ieguva 19. gadsimta 70. gados, kad tika atklātas vairākas dzelzceļa līnijas un atcelti zemnieku pārvietošanās ierobežojumi. Šis uzplaukuma laikmets turpinājās līdz Pirmajam pasaules karam. 1897. gadā pilsētas iedzīvotāju skaits bija 35 131 (to skaitā 16 053 jeb 46% latviešu, 27% vāciešu, 12%, krievu, 9% ebreju). 1914. gadā iedzīvotāju skaits pārsniedza 45 000.

Pēc miera noslēgšanas ar Krieviju 1920. gadā no turienes atgriezās daudz jelgavnieku, tomēr 1920. gadā Jelgavā bija tikai 19 364 iedzīvotāji. Pirmās neatkarības laikā pilsētā strauji pieauga latviešu īpatsvars, un 1935. gadā latvieši sastādīja 78,9% no iedzīvotāju kopskaita; vāciešu skaits no 12,4% 1920. gadā bija samazinājies līdz 6,8%, ebreju no 7,8% uz 5,9%; krievi sastādīja 4,2%, poļi 1,8%, lietuvieši 1,7%.<ref>{{Grāmatas atsauce|title=Latvijas pilsētas valsts 20 gados|last=Asaris|first=Hermanis|publisher=Latvijas pilsētu savienība|year=1938}}</ref>{{bar box|width=200px|float=left|title=Jelgavas pilsētas iedzīvotāju etniskais sastāvs 2023. gadā<ref>{{Tīmekļa atsauce |url=https://geo.stat.gov.lv/stage2/ |title=Iedzīvotāju skaits Latvijas pašvaldībās pēc nacionālā sastāva 01.06.2022 |access-date=22.01.2023 }}</ref>|titlebar=#ddd|bars={{bar percent|[[Latvieši]] (33 797)   |green|62}}
{{bar percent|[[Krievi]] (13 271)      |red|24}}
{{bar percent|[[Baltkrievi]] (2 585)   |black|5}}
{{bar percent|[[Ukraiņi]] (1 840)      |blue|3}}
{{bar percent|[[Poļi]] (876)         |pink|2}}
{{bar percent|[[Lietuvieši]] (737)         |orange|1}}
{{bar percent|[[Romi]] (366)         |yellow|1}}
{{bar percent|Cita un neizvēlēta (1 364)     |purple|3}}}}Otrā pasaules kara laikā pilsēta tika nopostīta, tāpēc iedzīvotāju skaits strauji samazinājās. Padomju okupācijas gados iedzīvotāju skaits pieckāršojās un krievu īpatsvars palielinājās.<ref name=":0" />

Tagad Jelgava ir ceturtā lielākā Latvijas pilsēta, un 2021. gada sākumā pilsētā dzīvoja 55 336 iedzīvotāji. Tāpat kā Latvijā kopumā, arī Jelgavā ir vērojama iedzīvotāju skaita samazināšanās tendence. Latvijā kopumā iedzīvotāju skaits piecu gadu laikā kopš 2015. gada ir samazinājies par 4,7%, Jelgavas valstspilsētā – par 3,2% jeb 1844 iedzīvotājiem. Nedaudz labvēlīgākas demogrāfiskās attīstības tendences, salīdzinot ar valsti, skaidrojamas ar pievilcīgu dzīvesvidi un galvaspilsētas tuvumu.  2021. gada sākumā Jelgavas valstspilsētas iedzīvotāju vidējais vecums bija 41 gads, bet apdzīvojuma blīvums bija 960 cilvēki uz kvadrātkilometru (cilv./km²), kas bija septītais rādītājs starp 9 valstspilsētām.<ref>{{Tīmekļa atsauce|url=https://www.jelgava.lv/wp-content/uploads/2024/01/2_IAS_AP_ESR_FINAL.pdf|title=JELGAVAS VALSTSPILSĒTAS UN JELGAVAS NOVADA
ILGTSPĒJĪGAS ATTĪSTĪBAS STRATĒĢIJA
LĪDZ 2034. GADAM UN ATTĪSTĪBAS PROGRAMMA
2023.-2029. GADAM.
ESOŠĀS SITUĀCIJAS RAKSTUROJUMS|date=2023}}</ref>

Jelgava ir studentu pilsēta, jo Latvijas Biozinātņu un tehnoloģiju universitātē mācās vairāk nekā 9000 studentu.<ref>{{Tīmekļa atsauce|url=https://www.izm.gov.lv/lv/media/12842/download|title=PĀRSKATS par Latvijas augstāko izglītību 2020. gadā|date=2021}}</ref>

=== Ievērojami cilvēki ===
{{Informācijas izklāsts}}
Jelgavā dzimuši:
{{div col}}
* [[Frīdrihs Ketlers]] (1569—1642), Kurzemes un Zemgales hercogs
* [[Vilhelms Ketlers]] (1574—1640), Kurzemes un Zemgales hercogs
* [[Pēteris Bīrons]] (1724—1800), Kurzemes un Zemgales hercogs
* [[Firhtegots Lēberehts fon Nordenflihts]] (''Nordenflycht''; 1752—1815), kalnrūpniecības inženieris
* [[Johans Heinrihs Baumanis]] (1753—1832), gleznotājs
* [[Kazimirs Ulrihs Bēlendorfs]] (''Boehlendorff''; 1771—1825), rakstnieks
* [[Vilhelmīne fon Zagana]] (''Sagan''; 1781—1839), augstmane
* [[Kārlis Eduards Eihvalds]] (''Eichwald''; 1795—1876), ģeologs
* [[Eduards Totlēbens]] (1818—1884), militārais inženieris
* [[Aleksandrs Faltins]] (''Faltin''; 1819—1899), jurists, politiķis
* [[Augusts Bīlenšteins]] (''Bielenstein''; 1826—1907), valodnieks, folklorists un teologs
* [[Jūlija Hausmane]] (''Hausmann''; 1826—1901), dzejniece
* [[Ādolfs Alunāns]] (1848—1912), aktieris, režisors
* [[Eduards Zīslaks]] (''Sieslack'', 1850—1888), grāmatizdevējs
* [[Jānis Valters]] (1869—1932), gleznotājs
* [[Pauls Šīmanis]] (1876—1944), politiķis
* [[Marija Vecrumba]] (1885—1919), ārste
* [[Mintauts Čakste]] (1893—1962), jurists
* [[Mamerts Stankevičs]] (''Stankiewicz''; 1889—1939), jūrnieks
* [[Žanis Lipke]] (1900—1987), ebreju glābējs
* [[Arturs Apinis]] (1904—1975), grafiķis
* [[Pēteris fon der Ostenzakens]] (''Osten-Sacken''; 1909—2008), astronoms
* [[Voldemārs Fridrihs Gothards]] (1929), čekists
* [[Jānis Lūsis (vieglatlēts)|Jānis Lūsis]] (1939—2020), vieglatlēts
* [[Maija Tabaka]] (1939), māksliniece
* [[Nora Bumbiere]] (1947—1994), dziedātāja
* [[Inese Vaidere]] (1952), politiķe
* [[Aigars Vilims]] (1955), aktieris
* [[Einars Repše]] (1961), politiķis
* [[Edgars Šneps]] (1972), basketbolists
* [[Renārs Kaupers]] (1974), mūziķis
* [[Artūrs Skrastiņš]] (1974), aktieris
* [[Andris Keišs]] (1974), aktieris
* [[Kaspars Znotiņš]] (1975), aktieris
* [[Jānis Joņevs]] (1980), rakstnieks
{{div col end}}

== Sadraudzības pilsētas ==
Jelgavai ir [[sadraudzības pilsēta|sadraudzības]] attiecības ar šādām pilsētām:<ref>[https://www.jelgava.lv/lv/pilseta/pilseta/sadraudzibas-pilsetas/ Par Jelgavu. Sadraudzības pilsētas]</ref>

{|class="wikitable"
|- valign="top"
|
* {{flaga|Igaunija}} [[Pērnava]], [[Igaunija]] (1957)
* {{flaga|Lietuva}} [[Šauļi]], [[Lietuva]] (1960)
* {{flaga|Dānija}} [[Vejle]], [[Dānija]] (1992)
* {{flaga|Polija}} [[Belostoka]], [[Polija]] (1994)
||
* {{flaga|Taivāna}} [[Sjiņjina]], [[Ķīnas Republika|Taivāna]] (2000)
* {{flaga|Zviedrija}} [[Naka]], [[Zviedrija]] (2000)
* {{flaga|Itālija}} [[Alkamo]], [[Itālija]] (2002)
* {{flaga|Zviedrija}} [[Hellefoša]], [[Zviedrija]] (2004)
||
* {{flaga|Brazīlija}} [[Novaodesa]], [[Brazīlija]] (2007)
* {{flaga|Francija}} [[Rieijmalmezona]], [[Francija]] (2007)
* {{flaga|Ukraina}} [[Ivanofrankivska]], [[Ukraina]] (2007)
* {{flaga|Itālija}} [[Komo (pilsēta)|Komo]], [[Itālija]] (2016)
* {{flaga|ASV}} [[Kārmela]], [[ASV]] (2022)
|}

== Kultūra ==
{{atsauces+}}
[[Attēls:Jelgava, Pasta island - panoramio (1).jpg|250px|thumb|[[Ledus skulptūra|Ledus skulptūru]] festivāls]]
Jelgavā regulāri notiek starptautisks [[Ledus skulptūra|Ledus skulptūru]] festivāls, Studentu folkfestivāls, Lieldienu pastaiga, Latvijas Stādu dienas, Uzņēmēju dienas, Jelgavas pilsētas svētki, Vasaras [[saulgrieži]] Jelgavā, zāļu tirgus, Starptautiskā kaķu izstāde "Jelgavas kaķis", Sporta diena, Starptautiskais [[Smilšu skulptūra|Smilšu skulptūru]] festivāls, [[Vispārējie Latvijas piena, maizes un medus svētki]] un Piena paku laivu regate, Mācību gada sākums, Metāla svētki, [[Azemitologs|Azemitologa svētki]], Rudens gadatirgus "[[Miķeļi|Miķeļdienu]] gaidot", Latvijas Amatierteātru festivāls "No aktiera nāk joki", Studentu dienas, [[Latvijas Republikas proklamēšanas diena]]s svinības, Gada nogales svētki.

Pilsētā darbojas šādi [[muzejs|muzeji]]: [[Ģederts Eliass|Ģederta Eliasa]] Jelgavas Vēstures un mākslas muzejs, [[Ādolfa Alunāna memoriālais muzejs]], vēstures ekspozīcijas [[Jelgavas Svētās Trīsvienības baznīca|Sv. Trīsvienības baznīcas]] tornī, [[Latvijas Lauksaimniecības universitātes muzejs]], [[Rundāles pils]] muzeja ekspozīcija Jelgavas pilī "Kurzemes un Zemgales hercogu kapenes", [[Latvijas dzelzceļa vēstures muzejs|Latvijas dzelzceļa muzeja]] Jelgavas ekspozīcija, psihiatriskās slimnīcas "[[Ģintermuiža]]" muzejs, [[Ugunsdzēsējs|Ugunsdzēsības]] ekspozīcija.
Bibliotēkas: [[Jelgavas pilsētas bibliotēka]] (Akadēmijas ielā 26), Pārlielupes bibliotēka (Loka maģistrāle 17), Miezītes bibliotēka (Dobeles šoseja 100), bērnu bibliotēka "Zinītis" (Lielā iela 15).

Apskatāmi šādi kultūrvēsturiski objekti: [[Jelgavas pils]] (Lielā iela 2), [[Jelgava (viesnīca)|viesnīca "Jelgava"]] (Lielā iela 6), [[Jelgavas akadēmiskā ģimnāzija]] (Akadēmijas iela 10), Jelgavas vecpilsēta, Jelgavas Sv. Trīsvienības baznīcas tornis (Akadēmijas iela 1), [[Jelgavas Svētās Annas evaņģēliski luteriskā baznīca|Svētās Annas baznīca]] (Lielā iela 22a), [[Jelgavas Bezvainīgās Jaunavas Marijas Romas katoļu katedrāle|Bezvainīgās jaunavas Marijas katedrāle]] (Katoļu iela 11), [[Jelgavas Sv. Simeona un Sv. Annas pareizticīgo katedrāle|Svētā Simeona un Svētās Annas pareizticīgo katedrāle]] (Raiņa iela 5), [[Jelgavas Svētā Jāņa evaņģēliski luteriskā baznīca|Svētā Jāņa baznīca]] (Jāņa iela 1), Jelgavas baptistu baznīca (Mātera iela 54), Mīlestības aleja (Dobeles šosejas malā), ''[[Villa Medem]]'' (Uzvaras parka teritorijā), [[Valdekas pils]] (Rīgas iela 22), [[Jelgava (stacija)|Jelgavas stacija]] (Stacijas iela 1).

Zaļās teritorijas un parki: Jelgavas pils parks, Stacijas parks, Raiņa parks, Hercoga Jēkaba laukums, Skvērs Mātera ielā, Alunāna parks, Svētbirze, Ozolpils parks, Valdekas parks, Ozolskvērs, Uzvaras parks, Jelgavas psihoneiroloģiskās slimnīcas parks, Lielupes palienes pļavas, Langervaldes mežs, Grēbnera parks, mežs pie RAF dzīvojamā masīva, mežs pie Jelgavas [[Apvedceļš (satiksme)|apvedceļa]].

== Sports ==
[[Attēls:Zemgale_Olympic_Center.jpg|250px|thumb|[[Zemgales Olimpiskais centrs]]]]
Jelgavā atrodas vairāki sporta kompleksi: [[Zemgales Olimpiskais centrs]] (Kronvalda ielā 24), kurā ietilpst sporta spēļu halle, vieglatlētikas stadions, futbola laukumi, [[pludmales volejbols]], [[BMX]] trase, trenažieru zāle, kafejnīca.
Sporta un atpūtas komplekss "Zemgale" (Rīgas ielā 11), tajā ietilpst [[hokejs|hokeja laukums]], [[slidošana]], [[boulings]], tenisa korti, viesnīca, konferenču zāle, [[pirts]] ar atpūtas telpu.
Jelgavas Tenisa centrs (Lietuvas šosejā 68a) ar tenisa inventāra veikalu un nomu.
Jelgavas pilsētas sporta nams (Raiņa ielā 6), ietilpst cīņas sports, grupu sporta spēļu treniņu nodarbības, [[aerobika]].
Jelgavas pilsētas sporta halle (Mātera ielā 44a) ar sporta spēļu, trenažieru un aerobikas zālēm.
LLU sporta nams (Raiņa ielā 1) ar baseinu studentu sportam.
Sporta komplekss "Rullītis" (Akas ceļā 1) tehniskajiem sporta veidiem.

Sporta servisa centrs (Raiņa ielā 6) sporta pasākumu organizēšanai. Jelgavas Bērnu un jaunatnes sporta skola (Lapskalna ielā 18b), novirzieni: [[vieglatlētika]], [[futbols]], [[basketbols]], [[smaiļošana]] un [[kanoe airēšana]], [[džudo]], [[šahs]].
Jelgavas Specializētā peldēšanas skola (Raiņa ielā 1). Jelgavas Ledus sporta skola. [[bendijs|Bendija]] klubs.<ref>[http://www.jelgavasvestnesis.lv/page/9?news_id=3958&mode=print Bendijs — ātrākā spēle uz ledus]{{Novecojusi saite}}</ref>

== Skatīt arī ==
* [[Valsts aizsargājamie kultūras pieminekļi Jelgavā]]
* [[Jelgavas ielu uzskaitījums]]
* [[Jelgavas pašvaldības vadītāju uzskaitījums]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.jelgava.lv Jelgavas pilsētas pašvaldības portāls]
* [http://jelgavas-ielas.lv Jelgavas ielas]
* [https://web.archive.org/web/20120921034000/http://klab.lv/users/zeit/ Lielinieku laiki Jelgavā] (Daudz vecu Jelgavas skatu)

{{Latvijas pilsētas}}
{{Latvijas administratīvais iedalījums (2021)}}
{{Latvijas administratīvais iedalījums}}
{{Latvijas novadu centri}}
{{Navboxes
|title=Vēsturiskā administratīvā piederība
|list1=
{{Jelgavas apriņķis}}
{{Kurzemes un Zemgales hercogiste}}
}}
{{autoritatīvā vadība}}

[[Kategorija:Zemgale]]
[[Kategorija:Bijušās galvaspilsētas]]
[[Kategorija:Jelgava| ]]