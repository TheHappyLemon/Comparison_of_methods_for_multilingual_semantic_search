[[Attēls:Moldavite Besednice.jpg|thumbnail|235px|[[Moldavīts]] — dabīgais stikls, kas veidojies [[meteorīts|meteorīta]] trieciena rezultātā]]
'''Stikls''' ir vienveidīgs [[amorfa viela|amorfs]] ciets [[materiāls]], kas rodas, ja izkausētu materiālu strauji atdzesē, tam nepagūstot izveidot [[kristāls|kristāla]] struktūru. Izplatītākais stikla veids ir silikātstikls, kas satur [[silīcija dioksīds|silīcija dioksīdu]]. Par stiklu dēvē arī citas vielas, kas straujas atdzišanas dēļ nav atguvušas savu kristālisko struktūru, piemēram, amorfus [[metāls|metālus]]. Tas var būt arī no organiska materiāla, piemēram, dabīgais [[dzintars]], vai [[plastmasas]], piemēram, [[akrilstikls]].

Stikls parasti ir caurspīdīgs, izturīgs, maz dilstošs, ķīmiski inerts un bioloģiski neitrāls materiāls, ko var izveidot ar ļoti gludu un vienmērīgu virsmu. Tomēr tas ir trausls un viegli plīst asās šķembās.

Tā kā stiklam ir plašs pielietojuma klāsts, tad pastāv arī dažāda [[stikla ražošana]]s tehnika. Lielākoties stikls tiek ražots vielu [[kausēšana|kausējot]] un tad strauji [[atdzesēšana|atdzesējot]], bet to var iegūt arī [[triecienvilnis|triecienviļņa]] rezultātā vai ar [[sola-gela metode|sola-gela metodi]].mani sauc kristine

== Stikla īpašības ==
[[Attēls:Broken glass.jpg|thumbnail|200px|Sasists stikls]]
Stikla fizikālās un ķīmiskās īpašības galvenokārt ir atkarīgas tā [[ķīmiskais sastāvs|ķīmiskā sastāva]]. Viena no visizplatītākajām stikla īpašībām ir [[caurspīdīgums]], piemēram, logu stikls laiž cauri vairāk par 85% no [[redzamā gaisma|redzamās gaismas]]. Stikls ir arī ļoti trausls materiāls. Pie lielākas mehāniskās slodzes, īpaši pie triecieniem, tas viegli plīst asās šķembās. Toties stikls ir ļoti grūti saspiežams.

Stikla [[blīvums]] var būt no 2200 līdz pat 8000 kg/m<sup>3</sup>.<ref name="LPE"/> Pēc [[Mosa skala]]s tā [[cietība]] ir no 4,5 līdz 7,5.<ref name="LPE"/>

== Stiklu veidi ==
=== Silikātstikls ===
Silikātstikls ir izplatītākais stikla veids. Tas satur daudz [[silīcija dioksīds|silīcija dioksīda]] (SiO<sub>2</sub>) un to plaši izmanto [[logs|logiem]], [[trauki]]em un greznumlietām.

=== Dabiskais stikls ===
Stikls ir atrodams arī dabā. [[Obsidiāns]] un [[pumeks]] ir [[vulkāns|vulkāniskas]] izcelsmes stikli, savukārt [[meteorīts|meteorītu]] triecienu rezultātā veidojas [[tektīts|tektīti]]. Vēl dabā stikls var veidoties [[negaiss|negaisa]] laikā, kad [[zibens]] šautra trāpa [[smiltis|smiltīs]]. Smiltis izkūst un tad, strauji atdziestot, veido [[fulgurīts|fulgurītu]]. Kopš [[kodolieroči|kodolieroču]] ēras sākuma ir atrodami arī [[trinitīts|trinitīti]], kas atrodami atombumbu sprādzienu vietās.

=== Organiskais stikls ===
[[Organiskais stikls|Organisko stiklu]] veido [[polimēri]], piemēram, [[poliakrilāti]] un [[polikarbonāti]]. Ļoti izplatīts ir lokšņu [[polimetilmetakrilāts]]. Tam ir augstāka mehāniskā izturība nekā citiem stikliem, tāpēc to plaši izmanto sadzīvē un rūpniecībā, piemēram, [[automašīnu ražošana|automašīnu ražošanā]].

== Stikla ražošana ==
Stikla ražošanu parasti sāk ar viendabīga maisījuma [[šihta]]s sajaukšanu. To veido [[kvarcs|kvarca]] smiltis, [[soda]], [[krīts]] un citas vielas. Pēc tam maisījums tiek nogādāts kausēšanas krāsnīs. Pēc izkausēšanas maisījums tiek apstrādāts pēc vajadzības — vai nu liets speciālās veidnēs, vai arī notiek [[stikla pūšana]]. Visbeidzot pēc nepieciešamības stikls tiek apstrādāts: [[rūdīšana|rūdīts]], [[slīpēšana|slīpēts]], [[pulēšana|pulēts]] un tā tālāk.

=== Stikla ražošana Latvijas teritorijā ===
[[Hercogs Jēkabs|Hercoga Jēkaba]] valdīšanas laikā 17. gadsimtā arī [[Kurzemes un Zemgales hercogiste]] izvērsa plašu stikla ražošanu, Kurzemes preces un izstrādājumi iekaroja [[Eiropa]]s tirgu. 1939. gadā [[Latvija|Latvijā]] bija septiņas stikla fabrikas, kurās strādāja 1600 nodarbināto. 1989. gadā Latvijā tika saražots {{nobr|3 850 000}} m<sup>2</sup> logu stikla. Tolaik lielākie stikla ražošanas uzņēmumi bija "[[Latvijas stikls]]" un "[[Līvānu stikla fabrika]]". Jau vairākus gadus arī [[Ventspils|Ventspilī]] ražo stikla izstrādājumus. Latvijā ar [[stikla šķiedra]]s ražošanu nodarbojas uzņēmums "[[Valmieras stikla šķiedra]]".

== Atsauces ==
{{atsauces|refs=
<ref name="LPE">{{LPE|9|277}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}
* {{tīmekļa atsauce | url= http://www.20thcenturyglass.com/glass_encyclopedia_home.htm | title= Glass Encyclopedia | publisher= 20thcenturyglass.com | accessdate= 2013. gada 16. jūlijā | language= angliski}}

{{ķīmija-aizmetnis}}

{{autoritatīvā vadība}}

[[Kategorija:Neorganiskā ķīmija]]
[[Kategorija:Ķīmiskas vielas]]
[[Kategorija:Celtniecības materiāli]]