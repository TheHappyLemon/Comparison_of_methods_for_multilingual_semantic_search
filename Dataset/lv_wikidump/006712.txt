{{Rakstnieka infokaste
|        platums = 
|          vārds = Aleksandrs Čaks
|     vārds_orig = 
|         attēls = AleksandrsCaks.jpg
|     att_izmērs = 175px
|  att_nosaukums = 
|     dz_dat_alt =
|        dz_gads = 1901
|     dz_mēnesis = 10
|       dz_diena = 27
|       dz_vieta = {{vieta|Krievijas Impērija|Rīga|td=Latvija}}
|      m_dat_alt =
|         m_gads = 1950
|      m_mēnesis = 2
|        m_diena = 8
|        m_vieta = {{vieta|PSRS|Latvijas PSR|Rīga|td=Latvija}}
|   dzīves_vieta = [[Rīga]]
|      pilsonība = 
|        tautība = [[latvieši|latvietis]]
|        dzimums = 
|         vecāki = 
|          brāļi =
|          māsas =
|   dzīvesbiedrs = 
|          bērni = 
|       paraksts = 
|     pseidonīms =
|   nodarbošanās = rakstnieks
|rakstīšanas valoda = [[latviešu valoda]]
|        periods =
|          žanri =
|         temati =
|   lit virzieni = 
|slavenākie darbi = "Mūžības skartie"<br />"Sirds uz trotuāra"
|    ietekmējies = 
|     ietekmējis =
|     alma_mater =
|    apbalvojumi =
|       piezīmes = 
|    kategorijas =    
}}
'''Aleksandrs Čaks''' (īstajā vārdā '''Aleksandrs Čadarainis'''; {{dat|1901|10|27|N}}—{{dat|1950|2|8|N}}) bija [[latvieši|latviešu]] [[dzeja|dzejnieks]] un [[proza|rakstnieks]].

== Dzīvesgājums ==
Aleksandrs Čadarainis ir dzimis 1901. gadā [[Rīga|Rīgā]] drēbnieka Jāņa Čadaraiņa un viņa sievas Emīlijas ģimenē. Viņa vecāki un viņš pats piederēja pie [[Rīgas Debesbraukšanas latviešu pareizticīgo baznīca]]s draudzes. Mācījās Paulīnas Stabušas privātajā proģimnāzijā toreizējā [[Krišjāņa Barona iela (Rīga)|Suvorova ielā]] 11–5, tad no 1911. līdz 1914. gadam [[Rīgas Aleksandra ģimnāzija|Rīgas Aleksandra ģimnāzijā]]. Ģimnāzijā Čadarainis ieguva labu vispārīgo izglītību un aizrāvās ar filozofisku darbu lasīšanu, īpaša interese viņam bija par [[Imanuels Kants|Imanuelu Kantu]], [[Artūrs Šopenhauers|Artūru Šopenhaueru]], [[Frīdrihs Nīče|Frīdrihu Nīči]], [[Georgs Vilhelms Frīdrihs Hēgelis|Georgu Vilhelmu Frīdrihu Hēgeli]], [[Johans Gotlībs Fihte|Johanu Gotlību Fihti]], [[Herberts Spensers|Herbertu Spenseru]] un [[Anrī Bergsons|Anrī Bergsonu]].<ref>1925. gada 14. jūnijā rakstītā autobiogrāfija, LVVA, fonds nr. 1632, apr. nr. l, lietas nr. 3901, 14. lp.</ref>

[[Pirmais pasaules karš|Pirmā pasaules kara]] laikā 1915. gada vasarā Aleksandra ģimnāziju evakuēja uz [[Verava|Veravu]], bet 1917. gada maijā uz [[Saranska|Saransku]] [[Mordovija|Mordovijā]]. 1917. gadā bēgļu gaitās tapa Čadaraiņa pirmais patriotiskais dzejolis "Jel celies, Latvija, tu svētā".  [[Padomju Krievija]]s valdība 1918. gadā ģimnāziju pārdēvēja par Saranskas 4. padomju skolu. 1919./1920. gada ziemā Čadarainis strādāja [[Penza]]s pilsētas slimnīcā un, iespējams, ka mācījās feldšeru-sanitāru kursos Saranskā vai Penzā, toties ir saglabājusies 1920. gada 31. martā izdota izziņa par mācību kursa beigšanu Saranskas 4. padomju skolā. 1920. gadā Aleksandram neļāva atgriezties dzimtenē, bet nosūtīja mācīties uz Penzas strādnieku–zemnieku universitāti un Rīgā viņš atgriezās tikai 1922. gada jūnijā.<ref>[http://archive.lza.lv/LZA_VestisA/73_3/2_Antra%20Medne.pdf Antra Medne. Aleksandra Čaka laiks Rīgas Aleksandra ģimnāzijā (Rīga, Veru, Saranska, 1911–1920)] [[LZA Vēstis]] A daļa, 2019. gada 3. numurs,</ref>

[[Attēls:Aleksandrs Čaks 1925.jpg|thumb|left|150px|Aleksandrs Čaks kā jauns skolotājs (ap 1925.)]]

1922. gadā Čadarainis sāka mācības Latvijas Jaunatnes savienības vidusskolā, 1924. gadā pabeidza [[Rīgas Valsts vācu ģimnāzija|Rīgas 2. valsts vidusskolu]] un sāka medicīnas studijas [[Latvijas Universitāte|Latvijas Universitātē]]. Nespēdams nokārtot pirmo sesiju, viņš augstskolā vairs neatgriezās, kaut arī dokumentus no Universitātes neizņēma vēl vairākus gadus. 1925. gadā LU kursos ieguva skolotāja tiesības un līdz 1927. gadam strādāja [[Drabeši|Drabešu]] bērnu patversmē un sešklasīgajā pamatskolā par skolotāju un skolas pārzini, paralēli rakstīdams dzeju. Vēloties iesaistīties studentu dzīves aktivitātēs, viņš iestājās Universitātes akadēmiskajā vienotnē “Zelmenis”, kas tika reģistrēta kā biedrība 1925. gada 9. novembrī. Čaka aktīvā darbība vienotnē bija īslaicīga. Viņš un vēl daži biedri uz trīs mēnešiem no “Zelmeņa” tika izslēgti par svinīgā solījuma pārkāpšanu — dažādu ākstību rakstīšanu ierosinājumu grāmatā. Šādi sodītie uzskatīja, ka viņu humors no vienotnes vadības puses uztverts pārāk nopietni, tāpēc labāk izstājušies no biedrības pavisam.

1928. gadā A. Čaks nodibināja dzejas žurnālu "Jauno Lira", darbojās biedrībā "[[Mākslinieku biedrība "Zaļā vārna"|Zaļā Vārna]]", žurnālā "Trauksme", bija Latvju rakstnieku un žurnālistu arodbiedrības sekretārs (1930—1934), žurnāla "Domas" redakcijas loceklis (1933—1934) un laikraksta "[[Dienas Lapa]]" līdzstrādnieks (1933). Pēc 1934. gada apvērsuma A. Čaks kļuva par ierēdni Rīgas pilsētas krājkasē (1934—1939) un lasīja lekcijas [[Rūdolfs Egle|Rūdolfa Egles]] literatūras studijā (1935—1939). Līdztekus viņš strādāja par Veco latviešu strēlnieku biedrības rakstu, atmiņu tēlojumu un dokumentu krājumu "Latviešu strēlnieki" tehnisko redaktoru.<ref>Aleksandrs Čaks. Raksti piecos sējumos. IV sējuma komentāri (A. Būmanis). Rīga: Liesma, 1974.- 467 lpp.</ref> Strēlnieku atmiņu iespaidā tapa episkā poēma "Mūžības skartie" (1937—1939), par ko Čaks saņēma Annas Brigaderes prēmiju. 1939. un 1940. gadā viņš strādāja žurnālā "[[Atpūta (žurnāls)|Atpūta]]".

Pēc [[Latvijas okupācija (1940)|Latvijas okupācijas]] 1940. gadā A. Čaks tika kritizēts par pretpadomju pieskaņām "Mūžības skartajos", tomēr 1941. gada sākumā viņu uzņēma jaunizveidotajā [[Latvijas PSR|LPSR]] Rakstnieku savienībā. Otrā pasaules kara gados [[Ostlande|Vācijas okupācijas iestādes]] uz laiku aizliedza Čakam publicēties,<ref>[[Anšlavs Eglītis|Anšlava Eglīša]] atmiņas par Aleksandru Čaku grāmatā "Aleksandrs Čaks, Mana mīlestība, Ņujorka" (1958)</ref> šai posmā viņš sacerēja lugu "Matīss, kausu bajārs" (1943) un poēmu "Spēlē, spēlmani" (1944).

Pēc Sarkanās armijas ienākšanas Rīgā 1944. gada oktobrī A. Čaks sāka strādāt laikrakstā "[[Neatkarīgā Rīta Avīze|Cīņa]]" par kultūras nodaļas vadītāju. 1946. gadā tomēr tika organizēta Čaka literārās un recenzenta darbības kritika. 1947. gadā Čaku atlaida no darba avīzē un iecēla par Zinātņu akadēmijas Valodu un literatūras institūta zinātnisko līdzstrādnieku.
1949. gada 28. februārī [[Latvijas Nacionālais teātris|Drāmas teātrī]] notika Rīgas pilsētas mākslas un literatūras darbinieku sapulce, kurā LKP CK sekretārs propagandas un aģitācijas jautājumos [[Arvīds Pelše]] ziņoja:<ref>[https://www.kroders.lv/uploads/article/pdf/pdf_1005.pdf “Kosmopolītu” lieta un Aleksandrs Čaks]</ref>

{{quote|"[..] Mūsu prese bija kļuvusi par tribīni juzovsku un gurviču līdzskrējējiem Kacam, Čakam, Brikšķim, Pabērzam u. c., kuri, tāpat kā viņu šefi, ieņēma antipatriotiskas pozīcijas. [..] Mūsu kritiķu darbībā nav gandrīz nekādas oriģinalitātes. Viņu „ražojumos” izpaužas tas pats nelietīgais [[kosmopolītisms]], [[formālisms]], [[buržuāzija|buržuāziskais]] [[Estētika|estētisms]] un [[snobisms]], tas pats īgnums un kritikas tērpā apslēptais naids pret padomju dramaturģijas un teātra labākajiem darbiem un to noniecināšana, tā pati divkosība. [..]"}}

A. Čaks bija spiests taisnoties: ''Bargo partijas un sabiedrības kritiku, ko saņēmu par savām teātra recenzijām, atzīstu par pilnīgi pareizu. Visiem spēkiem centīšos mācīties, lai varētu visā pilnībā ieaugt padomju dzīvē un mākslā''.<ref>[http://www.diena.lv/sodien-laikraksta/bravurigs-paspuika-tikai-dzeja-756520 Zane Radzobe. Bravūrīgs pašpuika — tikai dzejā. Laikraksts "Diena", 2010. gada 11. novembrī]</ref>

1950. gada 8. februārī 48 gadu vecumā A. Čaks nomira no [[miokarda infarkts|sirds infarkta]]. Viņu apbedīja [[Raiņa kapi|Raiņa kapos]].

[[Aleksandra Čaka iela (Rīga)|Viena no galvenajām Rīgas ielām]] ir nosaukta Čaka vārdā, tajā atrodas arī viņam veltīts muzejs un piemineklis [[Ziedoņdārzs|Ziedoņdārzā]].

[[Latvijas kultūras kanons|Latvijas kultūras kanonā]] iekļauti A. Čaka darbi "[[Mana paradīze (dzejoļu krājums)|Mana paradīze]]" un "[[Mūžības skartie]]".

== Daiļrades raksturojums ==
Čaks ir pirmais un galvenais latviešu [[Pilsēta|urbāniskais]] dzejnieks. Viņa dzejā izteikta mīlestība pret [[Rīga|Rīgu]], apdzejota pilsētas trauksmainā dzīve kopumā un atsevišķi tās tēli, piemēram, ormanis, jūrnieks, ielas meita, pašpuika. Latvijā [[imažinisms]] kā atsevišķs [[literatūras virziens]] neizveidojās, taču tā iespaids vērojams Čaka dzejā, kuras agrīnajos gados galvenais ir [[Tēls|tēlainība]], kuru nodrošina bagātīgs [[Mākslinieciskās izteiksmes līdzeklis|salīdzinājumu]] un [[Epitets|epitetu]] lietojums.

Ievērojams, kulturāli un vēsturiski nozīmīgs Čaka darbs ir "Mūžības skartie", kas veltīts [[latviešu strēlnieki]]em, kurā mākslinieciski augstvērtīgi atainoti strēlnieku varoņdarbi [[Pirmais pasaules karš|Pirmajā pasaules karā]] un [[Krievijas pilsoņu karš|Krievijas pilsoņu karā]] un to vēsturiskā nozīme.

[[Latvijas vācu okupācija (1941—1945)|Vācu okupācijas]] laikā Čaks savus darbus neizdeva, tomēr turpināja rakstīt. Otrās padomju okupācijas laikā viņš veica varai lojāla [[Publicistika|publicista]] darbu [[Laikraksts|laikrakstā]] "Cīņa", tulkoja [[Krievu literatūra|krievu literatūru]], rakstīja pasūtījuma [[Dzeja|dzeju]].<ref>{{Tīmekļa atsauce|url=https://www.letonika.lv/literatura/Section.aspx?f=1&id=2677717&q=aleksandrs%20%C4%8Daks|title=Aleksandrs Čaks, letonika.lv}}</ref>

== Bibliogrāfija ==

=== Dzeja ===
* ''Es un šis laiks''. Rīga: Seši, 1928.
* ''Sirds uz trotuāra''. Rīga: Seši, 1928.
* ''Apašs frakā''. Rīga: Zaļā Vārna, 1929.
* ''Pasaules krogs''. Rīga: Zaļā Vārna, 1929.
* ''Poēma par ormani'' [poēma]. Rīga: Zelta grauds, 1930.
* ''Umur-kumurs'' [poēma]. Rīga: Zelta grauds, 1932.
* ''Mana paradīze''. Rīga: Valters un Rapa, 1932.
* ''Mūžības skartie'': dzejas par latviešu strēlniekiem. Rīga: Zelta grauds, 1937.
* ''Iedomu spoguļi''. Rīga: Valters un Rapa, 1938.
* ''Mūžības skartie'': dzejas par latviešu strēlniekiem. 2. daļa. Rīga: Zelta grauds, 1939.
* ''Tētis — karavīrs'' [bērniem]. Rīga: Zelta ābele, 1943 (publicēts ar Mildas Grīnfeldes vārdu).
* ''Zem cēlās zvaigznes'': dzejojumi un dzejoļi. Rīga: LVI, 1946 (izdevums pēc iespiešanas iznīcināts).
* ''Patrioti'': dzejojumi un dzejoļi. Rīga: LVI, 1948.
* ''Zem cēlās zvaigznes'': dzejojumi un dzejoļi. Rīga: LVI, 1948.
* ''Divi draugi'' [bērniem]. Rīga: Latv. laikrakstu un žurnālu izd., 1948.
* ''Cīņai un darbam''. Rīga: LVI, 1951.
* ''Matīss, kausu bajārs'' [dramatiska poēma]. Ņujorka: Grāmatu draugs, 1972.
* ''Debesu dāvana'': vienas vasaras dzejoļi [1942]. Rīga: Liesma, 1980.

=== Proza ===
* Eņģelis aiz letes (1935)
* Debesīs (1938)
* Aizslēgtas durvis (1938)
* Kļava lapa
* Āzis pļavā

=== Grāmatas bērniem ===
* Nagla, Tomāts, Plūmīte (kopā ar [[Eriks Ādamsons|Eriku Ādamsonu]]) (1932)

=== Kopoti raksti ===
* ''Raksti''. 1.—5. sēj. Sakārtojis Arnolds Būmanis. Rīga: Liesma 1971—1976.
* ''Kopoti raksti''. 1.—6. sēj. Sastādītājs Valdis Rūmnieks. Rīga: Zinātne, 1991—2007.
[[Attēls:Aleksandrs Caks.JPG|thumb|250px|Piemineklis Aleksandram Čakam [[Ziedoņdārzs|Ziedoņdārzā]].]]

=== Izlases ===
* Mana mīlestība (proza) (izdota [[Amerikas Savienotās Valstis|ASV]]) (1956)
* Mana Rīga (1961)
* Izlase (1—2) (1961)
* Kļava lapa (proza) (1969)
* Tikai tevi es mīlējis esmu (dzeja) (1986)
* Dzejas izlase (1996)
* Spēle ar dzīvību (proza) (2000)
* Dvēsele kabatā (dzeja) (2000)
* Tikai tevi (dzeja) (2002)
* Savādais gaidītājs (dzeja un proza) (2004)
* Sirds uz trotuāra. Es un šis laiks. Pasaules krogs. Apašs frakā (dzeja) (2005)

=== Grāmatas citās valodās ===
'''1945-1990'''
* ''На высоком берегу'' [krievu val. ]. Моcквa: Советский писатель, 1949.
* ''Лестницы'' [krievu val. atdz. V. Ņevskis]. Rīga: LVI, 1964.
* ''Сердце на тротуаре'' [krievu val. ]. Моcквa: Художественная литература, 1966.
* ''Игра жизнью: pассказы'' [krievu val. ]. Рига: Лиесма, 1971.
* ''Кленовый лист'' [stāsti, krievu val. tulk. V. Ņevskis un Ž. Ezīte]. Rīga: Liesma, 1972.
* ''Бутыль с муравьиной настойкой: pассказы'' [krievu val.] Моcквa: Художественная литература, 1975.
* ''Minu armastus'' [igauņu val. atdz. Ita Saks]. Tallinn: Perioodika, 1976.
* ''Selected Poems''. [angļu val. atdz. [[Ruta Spīrsa]]. Rīga: Liesma, 1979.
* ''Kremlī pie Ļeņina / В Кремле у Ленина'' [poēma latviešu val., atdz. V. Pančenko (krievu val.), T. Zālīte (angļu val.) un V. Bisenieks (vācu val.)]. Rīga: Liesma, 1980.
* ''Зеркала воображения'' [krievu val. atdz. L. Azarova, V. Andrejevs, P. Vegina, V. Ņevskis]. Rīga: Liesma, 1981.
* ''Соловей поет басом'' [krievu val.]. Maskava: Художественная литература, 1986.
* ''Поезіі'' [ukraiņu val.]. Кijeva: Дніпро, 1988.

'''2000-2020'''
* ''Hjärtat på trottoaren'' [zviedru val. atdz. Juris Kronbergs]. Torsby: Heidrun, 2004.
* ''Det er høje tid'' [dzejas izlase dāņu val., atdz. Per Nielsen]. Forlaget Rasmus, 2009.
* ''Огледала на въображението'' [bulgāru val. atdz. Aksīnija Mihailova]. Sofija: Foundation for Bulgarian Literature, 2009.
* ''Серце на троутуарі'' [ukraiņu val. atdz. Jurijs Sadlovskis]. Ļviva: Астролябія, 2012.
* ''Igavene Riia'' [igauņu val. tulk. Livia Viitol]. Tallinn: Libri Livoniae, 2012.
* ''Зеркала фантазии'' [krievu val. atdz. [[Sergejs Moreino|S. Moreino]], L. Azarova, A. Gerasimov, V. Glushenkov, R. Dobrovenskiy, S. Timofeev]. Моcквa: Русский Гулливер, 2013.
* ''Between Two Rains'' [angļu val. atdz. Inara Cedrins]. E-book, 2013.
* ''Pilsētai'' [brošūru sērija, sast. Andra Konste]: ''Pilsētai'' [latviešu valodā]; ''Till staden'' [zviedru val. atdz. J. Kronbergs]; ''A la ciudad'' [spāņu val. atdz. Edvīns Raups]; ''Pour la ville'' [franču val. atdz. Astra Skrābane]; ''Für die Stadt'' [vācu val. atdz. Horsts Bernhards, M. P. Hains, Margita Gūtmane]; ''To the City'' [angļu val. atdz. Baņuta Rubess]; ''Городу'' [krievu val. atdz. Ludmila Azarova, Vladimirs Ņevskis, G. Ivanovs, Roalds Dobrovenskis]. Rīga: Jumava, 2014.
* ''Touched by Eternity'' [angļu val. atdz. [[Ieva Lešinska|I. Lešinska]]]. Rīga: Jumava, 2016.
* ''Выбраныя вершы'' [baltkrievu val.] Зміцер Колас, 2017.
* ''The Enchantment of Love'' [angļu val. atdz. Bitīte Vinklers]. Rīga: Jumava, 2018.
* ''Selected Poems'' [angļu val. atdz. Ieva Lešinska]. Bristol: Shearsman Books, 2019.

'''Kopš 2021'''
* ''Задетые вечностью'' [krievu val. atdz. Olga Pētersone]. Sankt-Pēterburga: Jaromír Hladík Press, 2021.
* ''Sydän jalkakäytävällä'' [Sirds uz trotuāra; dzejas un īsprozas izlase, somu val. tulk. Mirja Hovila]. PaperiPoro, 2021.
* ''Λαχταρώ την αιωνιότητα'' [Es mūžības alkstu; dzejas izlase, grieķu val. atdz. Penelope Zaloni]. Vakxikon Publications, 2022.

=== Pētījumi ===
* Arnolds Būmanis (sast.). ''Redzu un dzirdu Aleksandru Čaku''. Rīga: Liesma, 1970.
* Valdis Rūmnieks (sast.). ''Ceļā uz Čaku''. Rīga: Liesma, 1981.
* Milda Grīnfelde, Valdis Rūmnieks. ''Kāpēc es esmu Čaks?'' Rīga: 1988.
* [[Silvija Radzobe]]. ''Brošūra par manu naidu''. Rīga: Liesma, 1990.
* Andra Konste, Andris Sproģis. ''Aleksandra Čaka logi: atskārsmes, atskati, atklāsmes''. Rīga: Latvijas Vēstnesis, 2001.
* Andra Konste (sast.). ''Aleksandra Čaka gadagrāmata''. Rīga: Pils, 2001; 2002; 2004; 2007.
* Antra Medne (sast.). ''Tagadnes dzejnieks: A. Čakam veltītās konferences priekšlasījumi''. Rīga: RPKIA, 2012.
* Antra Medne. ''Čaks virtuvē''. Rīga: Zvaigzne ABC, 2012.
* Antra Medne (sast.). ''Pilsētas variācijas: A. Čakam veltītās konferences priekšlasījumi''. Rīga: RPKIA, 2013.
* Silvija Radzobe. ''„Kosmopolītu” lieta un Aleksandrs Čaks: dokumentāla hronika ar komentāriem''. Rīga: LU Akadēmiskais apgāds, 2017.
* Antra Medne (sast.). ''Atmiņu spogulī: A. Čakam veltītās konferences priekšlasījumi.'' Rīga: RPKIA, 2017.
* Silvija Radzobe. ''Čaks un laiks''. Rīga: Zinātne, 2021.

== Atsauces ==
{{atsauces}}

== Ārējās saites ==
* [https://web.archive.org/web/20100523220128/http://knihi.com/www/members_fortunecity_com/siomuha1/caks.htm Miglā asaro logs...]
* [https://web.archive.org/web/20070502075343/http://www.domas.lv/ac_dzeja.html www.domas.lv]
* [http://labsa.awardspace.info/gram_plaukts/katalogs.php?f=34&p=1 Sirds uz trotuāra]
* [http://labsa.awardspace.info/gram_plaukts/katalogs.php?f=35 Nepublicēto dzejoļu izlase]
* [https://web.archive.org/web/20180813092711/http://www.cakamuzejs.lv/ Čaka muzejs]

{{Latvijas kultūras kanons}}
{{autoritatīvā vadība}}

{{DEFAULTSORT:Čaks, Aleksandrs}}
[[Kategorija:Latviešu rakstnieki]]
[[Kategorija:Latviešu valodā rakstošie]]
[[Kategorija:Latvijas dzejnieki]]
[[Kategorija:Mākslinieku biedrības "Zaļā vārna" mākslinieki]]
[[Kategorija:Raiņa kapos apbedītie]]
[[Kategorija:Rīgā dzimušie]]
[[Kategorija:Latvijas kultūras kanonā ietvertās vērtības]]