{{Apdzīvotas vietas infokaste
 | name                     = Birži
 | native_name              = ''Biržai''
 | settlement_type          = pilsēta
 | other_name               = 
 | nickname                 = 
 | motto                    = 
 | image_skyline            = Lithuania Birże Radziwiłł Castle.jpg
 | imagesize                = 250px
 | image_caption            = [[Biržu pils|Radzivilu pils Biržos]]
 | image_flag               = 
 | image_shield             = Birzai COA.png
 | pushpin_map              = Lietuva
 | pushpin_label_position   = left
 | latd  = 56 | latm  = 12 | lats  =  | latNS  = N
 | longd = 24 | longm = 45 | longs =  | longEW = E
 | subdivision_type         = [[Suverēno valstu uzskaitījums|Valsts]]
 | subdivision_name         = '''{{karogs|Lietuva}}'''
 | subdivision_type1        = Reģions
 | subdivision_name1        = [[Aukštaitija]]
 | established_title3 = Pilsētas tiesības
 | established_date3 = 1589
 | area_total_km2           = 
 | population_total         = 10573
 | population_as_of         = {{dat|2018|||SK|bez}}
 | population_rank          = 
 | population_density_km2   = 
 | population_density_sq_mi = 
 | population_urban         = 
 | population_metro         = 
 | population_density       = 
 | timezone                 = [[Austrumeiropas laiks|EET]]
 | utc_offset               = +2
 | timezone_DST             = [[Austrumeiropas laiks|EEST]]
 | utc_offset_DST           = +3
 | website                  = {{url|http://www.birzai.lt/}}
 | footnotes                = 
}}
'''Birži''' ({{val-lt|Biržai}}) ir pilsēta un [[Biržu rajona pašvaldība|pašvaldība]]s centrs [[Lietuva]]s ziemeļos, 22 kilometrus uz dienvidiem no [[Skaistkalne]]s.<ref>{{PZT|113}}</ref> Pilsēta atrodas {{nobr|201 km}} uz ziemeļiem no [[Viļņa]]s, netālu no [[Latvijas-Lietuvas robeža]]s. Pilsētas seņūnijas un Širvēnu seņūnijas centrs, šeit atrodas [[Biržu reģionālais parks|reģionālā parka]] direkcija. Pilsētas teritorijā Širvēnas ezerā ieplūst [[Aglona (upe)|Aglona]] un [[Apašča]]. Pilsēta iedalās Jaunpilsētā (uz ziemeļiem no Aglonas), Vecpilsētā un [[Astrava|Astravā]]. Pilsētā attīstīta pārtikas ražošana (alus darītava) un tekstilrūpniecība. Vēsturiski pazīstama kā [[Radvili|Radvilu]] dzimtas rezidences pilsēta.

== Vēsture ==
[[Attēls:Biržu pils un pilsēta 17. gadsimtā.jpg|thumb|left|250px|Biržu pils un pilsēta 17. gadsimta sākumā]]
Biržu pilsētas apkārtnē cilvēki dzīvojuši jau [[neolīts|neolītā]], vēlāk šeit izveidojās [[Sēļi|sēļu]] kultūra. 13. gadsimtā [[Sēlija (zeme)|Sēlija]] piederēja [[Livonijas ordenis|Livonijas ordenim]], bet pēc 1422. gadā noslēgtā [[Melnas līgums|Melnas līguma]] Livonijas ordeņa mestrs atteicās no tās dienvidu daļas, kas pārgāja [[Žemaitijas kunigaitija]]s pārvaldībā.

Pirmoreiz rakstos Birži minēti 1455. gadā, kad Lietuvas dižkungs un Polijas karalis [[Kazimirs IV]] jauniegūtās zemes piešķīra [[Radvili]]em, kas Biržus pārvaldīja no 16. gadsimta līdz 1804. gadam. Pirmā Biržu baznīca uzcelta 1500. gadā. Birži kā miests pirmoreiz pieminēti 1520. gadā. No 1547. gada Birži kļuva par Lietuvas dižkunigaitijas Biržu pavalsts (''kunigaikštystė'') centru un svarīgu Lietuvas - [[Livonija]]s pierobežas cietoksni. Cauri Biržiem gāja stratēģisks ceļš no [[Rīga]]s uz [[Viļņa|Viļņu]]. No 1564. līdz 1731. gadam Biržu pavalsti pārvaldīja protestantisks Biržu-[[Dubiņģi|Dubiņģu]] Radzivilu atzars. No 1586. līdz 1589. gadam [[Kristaps Nikolajs Radvils|Kristaps Nikolajs Radvils, saukts "Pērkons"]] (''Kristupas Radvila Perkūnas/Krzysztof Radziwiłł Piorun'') uzcēla [[Biržu pils|Biržu pili]], kas līdz 18. gadsimta sākumam kalpoja par Radvilu dzimtas rezidenci. 1587. gadā, aizsprostojot Aglonas un Apaščas upes, tika izveidota vecākā mākslīgā ūdenskrātuve Lietuvā — Širvēnu ezers. 1589. gadā Biržiem tika piešķirtas [[Magdeburgas tiesības]], kas vēlāk tika vairākkārt paplašinātas. 17. gadsimta sākumā šeit no [[Traķi]]em pārcēlās daļa [[karaīmi|karaīmu]]. 1625. gadā [[Poļu-zviedru karš (1600-1629)|Poļu-zviedru kara]] laikā zviedri pilnīgi nopostīja Radvilu pili, kas pēc tam tika atjaunota renesanses stilā. Pili aptvēra smilšu bastioni un ar ūdeni pildīti aizsarggrāvji. 1657. gadā [[Otrais Ziemeļu karš|Otrā Ziemeļu kara]] laikā [[Zviedrija]]s karaspēks pilsētu atkal nopostīja. 1701. gadā Biržu pilī tika parakstīts Biržu līgums starp [[Polija-Lietuva|Poliju-Lietuvu]] un [[Krievija|Krieviju]], kura viens no iniciatoriem bija [[Johans Reinholds fon Patkuls]]. 1704. gada augustā — septembrī pili atkal sagrāva [[Lielais Ziemeļu karš|Lielā Ziemeļu kara]] laikā, kad to gandrīz mēnesi aplenca un bombardēja Zviedrijas armija [[Ādams Ludvigs Lēvenhaupts|Ādama Ludviga Lēvenhaupta]] vadībā.<ref>[https://www.lvi.lu.lv/lv/LVIZ_2009_files/3numurs/M_Jakovleva_Karadarbiba_LVIZ_2009_3.pdf Mārīte Jakovļeva. KARADARBĪBA KURZEMES HERCOGISTĒ UN LIETUVAS PIEROBEŽĀ (1703. gada vasara – 1705. gads)] {{Webarchive|url=https://web.archive.org/web/20190818070748/https://www.lvi.lu.lv/lv/LVIZ_2009_files/3numurs/M_Jakovleva_Karadarbiba_LVIZ_2009_3.pdf |date={{dat|2019|08|18||bez}} }} Latvijas Vēstures Institūta Žurnāls, 2009, Nr 3</ref> 
1731. gadā pilsēta pārgāja Nesvižas Radvilu zara īpašumā, 1794. gadā tika ieķīlāta [[Tiškeviči]]em, no 1844. gada — Tiškeviču īpašumā. 1863. gada maija sākumā [[Janvāra sacelšanās]] laikā uz ziemeļiem no Biržiem notika [[Biržu kauja]]. No 19. gadsimta otrās puses pilsēta attīstījās un kļuva par nozīmīgu ziemeļu [[Lietuva]]s pilsētu ar daudznacionālu iedzīvotāju sastāvu. [[Nacionālsociālisms|Nacistu]] okupācijas laikā šeit tika nošauti aptuveni 3000 [[ebreji|ebreju]]. No 1950. gada - Biržu rajona centrs. No 1978. līdz 1985. gadam plašu rekonstrukcijas darbu rezultātā tika restaurēta Biržu pils, šeit tika iekārtots muzejs "Sēla" un bibliotēka. 1997. gada 6 novembrī tika apstiprināts pilsētas ģerbonis.

== Iedzīvotāji ==

=== Iedzīvotāju skaita izmaiņas ===
{{Historical populations
|title       = Iedzīvotāju skaita izmaiņas
|type        = 
|align       = left
|width       = 
|state       = 
|shading     = 
|percentages = off
|break       = jā
|footnote    = 
|1823|2000
|1858|2682
|1891|3000
|1897|4413
|1923|5315
|1931|5705
|1939|8281
|1959|8624
|1964|9400
|1970|11160
|1975|13400
|1976|13700
|1979|14401
|1989|15907
|2001|15262
|2011|13780
}}

=== Cilvēki ===

Biržos dzimuši:

* [[Židrūns Savicks]] (''Žydrūnas Savickas'', 1975) — smagatlēts
* [[Austra Skujīte]] (''Austra Skujyte'', 1979) — vieglatlēte

Biržu pievārtē, Semenišķu ciemā dzimis amerikāņu kinorežisors [[Jons Meks]] (''Jonas Mekas'', 1922).

== Sports ==
* [[FK Širvėna Biržai|Širvėna]] — [[futbols|futbola]] klubs
* Centrālais stadions
* [[KK Biržai]] — [[basketbols|basketbola]] klubs

== Atsauces ==
{{atsauces}}

== Ārējās saites ==
*[http://www.birzualus.lt/ Biržu alus darītavas mājaslapa] {{lt ikona}}
{{sisterlinks-inline}}
{{Enciklopēdiju ārējās saites}}

{{Lietuvas pilsētas}}
{{autoritatīvā vadība}}

[[Kategorija:Lietuvas pilsētas]]