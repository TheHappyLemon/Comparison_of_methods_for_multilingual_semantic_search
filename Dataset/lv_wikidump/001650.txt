{{Citas nozīmes|pilsētu|Viesīte (nozīmju atdalīšana)|Viesīte}}
{{Apdzīvotas vietas infokaste
| name = Viesīte
| settlement_type = Novada pilsēta
| image_skyline = Viesite kolaza.png|thumb|Viesīte town collage
| imagesize = 
| image_caption = Pilsētas skati
| image_flag = Flag_of_Viesīte.png
| flag_link = Viesītes karogs
| image_shield = Viesite COA.svg
| shield_link = Viesītes ģerbonis
| shield_size = 70px
| pushpin_map = Latvija
| pushpin_label_position = <!-- left/right -->
| latd = 56
| latm = 20
| lats = 42
| latNS = N
| longd = 25
| longm = 33
| longs = 27
| longEW = E
| subdivision_type = Valsts
| subdivision_name = '''{{karogs|Latvija}}'''
| subdivision_type1 = Novads
| subdivision_name1 = [[Jēkabpils novads]]
| established_title = Pirmoreiz minēta
| established_date = [[1634]]. gadā
| established_title2 = Pilsētas tiesības
| established_date2 = kopš [[1928]]. gada
| seat_type = Vēsturiskie<br>nosaukumi
| seat = {{val|lv|Eķengrāve, Ēķingrāve, Ieķingrāve, Āžu miests, Āži}}<br>{{val|de|Eckengrafen}}<br>{{val|ru|Экенграфен}}<ref>[https://www.vestnesis.lv/ta/id/50532 Latvijas pilsētu vēsturiskie vāciskie, poliskie vai krieviskie nosaukumi]{{Novecojusi saite}}</ref>
| government_type = 
| leader_title = 
| leader_name = 
| area_total_km2 = 2.3
| population_footnotes = <ref name="iedz skaits">{{iedzsk|ats}}</ref>
| population_total = {{iedzsk|dati|Viesīte}}
| population_as_of = {{iedzsk|dat}}
| population_rank = 
| population_density_km2 = auto
| elevation_m = 115
| timezone = [[Austrumeiropas laiks|EET]]
| utc_offset = +2
| timezone_DST = [[Austrumeiropas laiks|EEST]]
| utc_offset_DST = +3
| postal_code_type = Pasta indeksi
| postal_code = LV-5237
| area_code = <small>(+371)</small> 652
| website = {{URL|www.viesite.lv}}
| footnotes = 
}}
'''Viesīte''' ir pilsēta [[Sēlija|Sēlijā]], [[Jēkabpils novads|Jēkabpils novadā]]. Tās kopējā platība ir 2,3&nbsp;km<sup>2</sup> un iedzīvotāju skaits {{iedzsk|dat|dat_f=L}} bija {{iedzsk|dati|Viesīte}}.<ref name="iedz skaits" /> Pēc iedzīvotāju skaita tā ir trešā lielākā apdzīvotā vieta Sēlijā (neskaitot republikas nozīmes pilsētas [[Jēkabpils|Jēkabpili]] un [[Daugavpils|Daugavpili]], kas abas Sēlijā atrodas daļēji). Mazpilsēta atrodas [[Augšzemes augstiene]]s [[Sēlijas paugurvalnis|Sēlijas paugurvalnī]]. Reljefs pilsētā izteikti paugurains. Ziemeļrietumu daļā atrodas [[Mazais ezers (Viesīte)|Mazais ezers]].

Āžu krogs, kas ir apdzīvotas vietas izveidošanās sākums, pirmoreiz minēts [[1634]]. gadā. Nozīmīgu lomu apdzīvotās vietas attīstībā deva [[Viesītes šaursliežu dzelzceļš]], kas pastāvēja no 1916. līdz 1972. gadam. Tā pastāvēšanas laikā miests strauji attīstījās — te atradās dzelzceļa depo un vairākas sabiedriskas iestādes. Pilsētas tiesības Āžu miestam piešķirtas [[1928]]. gadā.

Mūsdienās Viesīte ir neliela mazpilsēta, galvenā iedzīvotāju nodarbošanās ir pakalpojumu sfērā. Gar Viesīti iet [[reģionālie Latvijas autoceļi|reģionālais autoceļš]] [[P75]], attālums līdz Jēkabpilij ir 30&nbsp;km, līdz [[Rīga]]i — 143&nbsp;km, līdz Lietuvas robežai 31&nbsp;km.<ref>{{Tīmekļa atsauce |url=http://www.viesite.lv/?page_id=8415 |title=Viesītes novads |access-date={{dat|2018|03|10||bez}} |archiveurl=https://web.archive.org/web/20180302234056/http://www.viesite.lv/?page_id=8415 |archivedate={{dat|2018|03|02||bez}} }}</ref>

==Vēsture==
[[Eķengrāves muiža]] vēstures avotos minēta no [[16. gadsimts|16. gadsimta]], kad uz tās zemes [[Jaunjelgava]]s, [[Jēkabpils]], [[Aknīste]]s un [[Nereta]]s ceļa krustojumā atradās Āžu krogs. Ap 1890. gadu pie kroga izveidojās lielāka apdzīvota vieta, kuru dēvēja par '''Eķengrāves Āžu miestu'''. [[Pirmais pasaules karš|Pirmā pasaules kara]] laikā 1915. gadā Eķengrāvi ieņēma [[Vācijas Impērija|Vācijas]] karaspēks, kas 1916. gadā frontes apgādei uzbūvēja [[Viesītes šaursliežu dzelzceļš|šaursliežu dzelzceļu]], pa kuru pārvadāja kara materiālus.

[[Latvijas brīvības cīņas|Latvijas brīvības cīņu]] laikā 1919. gada 14. oktobrī pie Valeskalniņa notika [[3. Jelgavas kājnieku pulks|3. Jelgavas pulka]] bataljona (bijušā Augškurzemes partizānu pulka) karavīru vienības kauja ar [[Bermonta armija]]s izlūku vienību.<ref>{{Tīmekļa atsauce |url=http://jvestnesis.lv/modules.php?name=News&file=article&sid=1125 |title="Jaunais vēstnesis" 2008. novembris |access-date={{dat|2015|04|04||bez}} |archiveurl=https://web.archive.org/web/20160304124553/http://jvestnesis.lv/modules.php?name=News&file=article&sid=1125 |archivedate={{dat|2016|03|04||bez}} }}</ref>

1926. gadā Āžu miestu pārdēvēja par Viesīti un pēc diviem gadiem tam piešķīra pilsētas tiesības.
1920.—1930. gados Viesīte kļuva par nozīmīgu dzelzceļa mezglu. No šejienes ar bānīti varēja nokļūt [[Daudzeva|Daudzevā]], Jēkabpilī, Aknīstē un Neretā. Ir saglabājušās dažas no stacijas ēkam, dzelzceļa uzbēruma posmi, bet Viesītē saglabāts un atjaunots arī mazbānīša sastāvs.
1935. gada 11. augustā Valeskalniņā atklāja pēc Vilhelma Treija meta izkalto Viesītes Brīvības pieminekli ar uzrakstu „Brīvība, tautas dzīvība”. 1937.— 1939. gadā netālu tika uzbūvēta [[Viesītes luterāņu baznīca]]. Pēc [[Otrais pasaules karš|Otrā pasaules kara]] Viesītes Brīvības piemineklim priekšā uzcēla Sarkanās armijas Brāļu kapu pieminekli.<ref>{{Tīmekļa atsauce |url=http://www.zudusilatvija.lv/objects/object/2437/ |title=zudusilatvija.lv |access-date={{dat|2015|04|04||bez}} |archiveurl=https://web.archive.org/web/20160304213206/http://www.zudusilatvija.lv/objects/object/2437/ |archivedate={{dat|2016|03|04||bez}} }}</ref>

==Ģeogrāfija==
[[Attēls:Улица - panoramio (4).jpg|190px|thumbnail|left|Iela Viesītē.]]
Viesīte atrodas Latvijas dienvidaustrumu daļā, [[Sēlija]]s kultūrvēsturiskā novada vidienē. Fizioģeogrāfiski tā izveidojusies [[Augšzemes augstiene]]s [[Sēlijas paugurvalnis|Sēlijas paugurvaļņa]] centrālajā daļā (saukts arī par Viesītes morēnu valni). Pēc ainavu iedalījuma pilsēta atrodas mežāru morēnas paugurainē.<ref>{{Tīmekļa atsauce |url=http://naujene.lv/Media/Default/Attistiba/ainavu_karte.jpg |title=Latvijas ainavu karte |access-date={{dat|2018|03|14||bez}} |archiveurl=https://web.archive.org/web/20160915050556/http://naujene.lv/Media/Default/Attistiba/ainavu_karte.jpg |archivedate={{dat|2016|09|15||bez}} }}</ref> Ziemeļaustrumos no Pilsētas motokrosa trases 500 m aiz pilsētas robežas atrodas viens no augstākajiem paugurvaļņa punktiem [[Stampānu kalns]] (141 m).<ref>{{Tīmekļa atsauce |url=https://www.letonika.lv/groups/default.aspx?r=1&q=augst%C4%81kais&id=963678&g=1 |title=Viesīte:letonika.lv |access-date={{dat|2018|03|14||bez}} |archive-date={{dat|2020|12|04||bez}} |archive-url=https://web.archive.org/web/20201204224302/https://www.letonika.lv/groups/default.aspx?r=1&q=augst%C4%81kais&id=963678&g=1 }}</ref> Viesītes rietumu daļā stiepjas ģeoloģisks veidojumas Valeskalniņš, veidojies ap 2. gadsimtu pirms mūsu ēras. Tas ir vienīgais [[oss]] Sēlijas paugurvalnī.<ref>[http://www.viesite.lv/?page_id=29407 Maršruts Viesītes pilsētā]</ref> Kopumā reljefs visā pilsētā izteikti paugurains, tā dēļ veidojies haotisks vēsturiskais ielu tīkls un neregulāra apbūve.
Ziemeļrietumu daļā atrodas [[Mazais ezers (Viesīte)|Mazais ezers]]. Tā platība 1,5 ha. Gar ezera dienvidu krastu ierīkota labiekārtota pastaigu taka, kas ved uz Mīlestības saliņu — brīvdabas estrādi. Takā iespējams iepazīt [[Dumbrājs|dumbrāja]] dabu un vērot putnus. Ezera krastā izveidota atpūtas vieta un āra trenažieri.<ref>{{Tīmekļa atsauce |url=http://jekabpilslaiks.lv/index.php?mod=1&op=out&id=24219&r=Jekabpils |title=Viesītē atjaunota Mīlestības taka |access-date={{dat|2018|03|14||bez}} |archiveurl=https://web.archive.org/web/20170719123511/http://www.jekabpilslaiks.lv/index.php?mod=1&op=out&id=24219&r=Jekabpils |archivedate={{dat|2017|07|19||bez}} }}</ref>

Viesītes pilsētas platība ir 2,3&nbsp;km². Lielākās dabas platības veido dumbrājs ap Mazo ezeru un Riekstu kalns pilsētas austrumos. Lielu daļu pilsētas veido vēsturiskā koka un mūra mazstāvu apbūve. Ziemeļu daļā sastopamas savrupmājas, bet dienvidaustrumu daļā padomju laika apbūve, kas radusies kā PMK ([[pārvietojamā mehanizētā kolonna]]) un arodskolas rajons.

Administratīvi no visām pusēm to ieskauj [[Viesītes pagasts]]. Pilsēta atrodas pie [[Autoceļš P75|autoceļa P75]] [[Jēkabpils]]—Lietuvas robeža ([[Nereta]]), ziemeļu-dienvidu virzienā cauri centram iet valsts vietējās nozīmes ceļš [[V956]] [[Daudzeva]]–Viesīte–[[Apserde]]. Vēsturiski šo ceļu krustojumam ir bijusi nozīmīga loma apdzīvotas vietas attīstībā, taču mūsdienās pilsētas ģeogrāfiskais novietojums un ceļu stāvoklis ir ekonomiski neizdevīgs.<ref name="viesite.lv">{{Tīmekļa atsauce |url=http://www.viesite.lv/download/ter.planojumi/VAP_gala_redakcijas_projekts_10_decembris.pdf |title=Viesītes novada attīstības programma 2014.-2020. gadam. |access-date={{dat|2018|03|14||bez}} |archive-date={{dat|2020|12|05||bez}} |archive-url=https://web.archive.org/web/20201205151805/http://www.viesite.lv/download/ter.planojumi/VAP_gala_redakcijas_projekts_10_decembris.pdf }}</ref> Pilsētai nav tieša labas kvalitātes autoceļu savienojuma ar [[Rīga|Rīgu]]. Lielākoties līdz Rīgai iedzīvotāji dodas caur [[Nereta|Neretu]]. Kopumā satiksmes plūsma un tranzītkravu apjomi pilsētā ir nelieli.

===Klimats===
Viesīte atrodas mitrā kontinentālā agroklimatiskā rajona siltajā apakšrajonā.<ref>Rudovics, A. Rudovica, T. 1993. Latvijas fiziskā ģeogrāfija. Zvaigzne ABC.</ref> Siltākais gada mēnesis ir jūlijs, bet aukstākais janvāris. Pēdējās pavasara salnas parasti novērojamas maija otrajā pusē, bet pirmās rudens salnas septembra otrajā pusē. Tuvākā [[meteoroloģisko novērojumu stacija]] atrodas [[Zīlāni|Zīlānos]] 35&nbsp;km attālumā, kas nesniedz precīzus datus par klimatiskajiem apstākļiem Viesītē.<ref>{{Tīmekļa atsauce |url=https://www.meteo.lv/meteorologijas-staciju-karte/?nid=460 |title=Novērojumu stacijas |access-date={{dat|2018|03|14||bez}} |archiveurl=https://web.archive.org/web/20170612155614/http://meteo.lv/meteorologijas-staciju-karte/?nid=460 |archivedate={{dat|2017|06|12||bez}} }}</ref>

Līdzīgi kā pārējā Latvijas teritorijā, valdošie vēji pūš no dienvidrietumiem un rietumiem, retāk no dienvidiem vai dienvidaustrumiem.

==Demogrāfija==
[[Attēls:Viesites mikrorajons.jpg|thumb|Liela daļa viesītiešu dzīvo padomju laikā celtajā mikrorajonā]]
Viesīte ir neliela mazpilsēta. Demogrāfiskie rādītāji 21. gadsimtā  liecina,  ka  iedzīvotāju  skaitam  ir  tendence samazināties.<ref name="viesite.lv"/> Tas notiek gan negatīva dabiskā pieauguma, gan [[Cilvēku migrācija|migrācijas]] rezultātā. 2017. gadā pilsētā dzīvoja 856 sievietes un 724 vīrieši.<ref name="data.csb.gov.lv">[http://data.csb.gov.lv Centrālās statistikas pārvaldes datubāze]</ref>

2018. gada jūlijā Viesītē bija 228 iedzīvotāji līdz darbaspējas vecumam (15 gadiem), no kuriem 110 bija vīrieši un 118 sievietes. Bērni vecumā līdz 6 gadiem bija 95 — 47 sievietes un 48 vīrieši. Skolas vecumā (7-18 gadi) pilsētā dzīvoja 180 bērni, no tiem 94 sievietes un 86 vīrieši.<ref>{{Tīmekļa atsauce |url=https://www.pmlp.gov.lv/lv/assets/documents/statistika/Iedz%C4%ABvot%C4%81ju%20re%C4%A3istrs%20st.%20uz%2001072018/ISPB_Pasvaldibas_bernu_skaits_pagasti.pdf |title=Bērnu vecuma un dzimuma struktūra pašvaldībās (pagastu dalījumā)) |access-date={{dat|2018|11|30||bez}} |archive-date={{dat|2020|11|25||bez}} |archive-url=https://web.archive.org/web/20201125192710/https://www.pmlp.gov.lv/lv/assets/documents/statistika/Iedz%C4%ABvot%C4%81ju%20re%C4%A3istrs%20st.%20uz%2001072018/ISPB_Pasvaldibas_bernu_skaits_pagasti.pdf }}</ref> Šajā pašā gadā darbaspējas vecumā bija 1006 iedzīvotājs, no kuriem 508 bija vīrieši un 498 sievietes. Savukārt 375 iedzīvotāji bija pārsnieguši darbaspējas vecumu (virs 63 gadiem) - no tiem 133 vīrieši un 242 sievietes.<ref>{{Tīmekļa atsauce |url=https://www.pmlp.gov.lv/lv/assets/documents/statistika/Iedz%C4%ABvot%C4%81ju%20re%C4%A3istrs%20st.%20uz%2001072018/ISDG_Pasvaldibas_darbaspeja_pagasti.pdf |title=Darbaspējas vecuma un dzimuma struktūra pašvaldībās (pagastu dalījumā) |access-date={{dat|2018|11|30||bez}} |archiveurl=https://web.archive.org/web/20181009071537/http://www.pmlp.gov.lv/lv/assets/documents/statistika/Iedz%C4%ABvot%C4%81ju%20re%C4%A3istrs%20st.%20uz%2001072018/ISDG_Pasvaldibas_darbaspeja_pagasti.pdf |archivedate={{dat|2018|10|09||bez}} }}</ref> Tātad darbspējas vecumā šajā gadā bija 63% pilsētnieku. Demogrāfiskās slodzes līmenis Viesītē 2018. gadā bija 625 apgādājamie uz 1000 darbspējīgajiem  iedzīvotājiem.

2018. gadā Viesītes pilsētas iedzīvotāju vidējais vecums bija 43,6 gadi, salīdzinoši 2000. gadā tas bija 37,7, bet 2011. gadā 41,0 gads. Skaitļi norāda uz vidējā vecuma palielināšanos, kas saskan ar kopējām tendencēm visā valstī.<ref>[https://data1.csb.gov.lv/pxweb/lv/iedz/iedz__riga/RIG020.px/table/tableViewLayout1/?rxid=0811dd84-5fad-4be0-b361-32865ca3b97e Pastāvīgo iedzīvotāju vidējais vecums]{{Novecojusi saite}}</ref>

1925. gadā Eķengrāves miestā dzīvoja 1124 cilvēks — 562 vīrieši un precīzi tikpat sieviešu. No tiem Latvijas pavalstniecība bija 1102 cilvēkiem — 547 vīriešiem un 555 sievietēm. Miestā dzīvoja arī 2 Lietuvas, 1 Vācijas, 1 Krievijas pilsonis, bet 18 cilvēki bija bez noteiktas pavalstniecības. 2018. gadā Latvijas pilsoņi bija 1447 jeb 94% no visiem viesītiešiem. Latvijas nepilsoņi sastādīja 6% (89 iedzīvotāji). Savukārt citas valsts piederība bija tikai vienam pilsētas iedzīvotājam.<ref>{{Tīmekļa atsauce |url=https://data1.csb.gov.lv/pxweb/lv/iedz/iedz__riga/?tablelist=true&rxid=0811dd84-5fad-4be0-b361-32865ca3b97e |title=Pastāvīgo iedzīvotāju skaits pēc valstiskās piederības |access-date={{dat|2018|11|30||bez}} |archiveurl=https://web.archive.org/web/20190628111350/http://data1.csb.gov.lv/pxweb/lv/iedz/iedz__riga/?tablelist=true |archivedate={{dat|2019|06|28||bez}} }}</ref>

=== Iedzīvotāju skaita izmaiņas ===
Pēc Pilsonības un migrācijas lietu pārvaldes ziņām {{iedzsk|dat|dat_f=L}} pilsētā bija {{iedzsk|dati|Viesīte|format=yes}} iedzīvotāji.<ref name="iedz skaits" />

{{iedzīvotāju skaita izmaiņas
|title       = Iedzīvotāju skaita izmaiņas
|type        = 
|align       = left
|width       = 
|state       = 
|shading     = 
|percentages = pagr
|break       = jā
|cols        = 3
|footnote    = Avots:<ref name="data.csb.gov.lv" />
|1930|1258
|1935|1368
|1939|1400
|1959|1991
|1979|2108
|1981|2097
|1990|2533
|1992|2564
|1994|2481
|1996|2434
|1998|2513
|2000|2249
|2002|2145
|2004|2046
|2006|1983
|2008|1902
|2010|1829
|2012|1728
|2014|1691
|2016|1705
}}

=== Etniskais sastāvs ===
Tāpat kā visā Latvijā, vēsturisku notikumu dēļ pilsētas etniskais sastāvs ir mainījies. [[Ebreji|Ebreju]] kopiena pilsētā ir zudusi.

{| class="wikitable collapsible" style="font-size:95%; border:0; line-height:175%;"
|- style="background:#ccc;"
| colspan="20" style="text-align:center; "| '''Iedzīvotāju etniskā sastāva izmaiņas no 1925. līdz 2018. gadam'''
|-
! Gads!! Iedzīvotāju skaits!! [[latvieši]]!! [[krievi]]!! [[lietuvieši]]!! [[baltkrievi]]!! [[poļi]]!! [[ukraiņi]]!! [[vācieši]]!! [[ebreji]]!! citi
|-
| 1925.|| 1124|| 885|| 14|| 9|| 31|| 26|| nez.|| 5|| 152|| 2
|-
| 1935.<ref>{{Tīmekļa atsauce |url=http://www.csb.gov.lv/sites/default/files/1935_tautas_skatisana.pdf |title=Ceturtā tautas skaitīšana Latvijā |access-date={{dat|2018|03|14||bez}} |archiveurl=https://web.archive.org/web/20131114152539/http://www.csb.gov.lv/sites/default/files/1935_tautas_skatisana.pdf |archivedate={{dat|2013|11|14||bez}} }}</ref>|| 1368|| 1061|| 37|| 17|| 5|| 18|| nez.|| 3|| 193|| 6
|-
| 2000.|| 2140|| 1667|| 295|| 67|| 48|| 35|| 21|| nez.|| nez.|| 7
|-
| 2011.|| 1885|| 1448|| 197|| 53|| 45|| 25|| 11|| nez.|| nez.|| 6
|-
| 2018.|| 1609|| 1227|| 176 || 46|| 36|| 30|| 9||  nez.|| nez.|| 13
|-
|}

==Tautsaimniecība==
[[Attēls:Viesite local market.jpg|thumb|Viesītes tirgū atsevišķu produktu tirgotāji sastopami tikai noteiktos laikos, ko pilsētas iedzīvotāji zina.]]
Viesītes pilsētā galvenās uzņēmējdarbības nozares ir administratīvo un apkalpojošo dienestu darbība, vairumtirdzniecība un mazumtirdzniecība, mežistrāde un transporta pakalpojumi. Pēc Lursoft uzņēmuma datu bāzēs pieeejamās informācijas, 2019. gada sākumā Viesītes pilsētas administratīvajās robežās bija reģistrēti 144 uzņēmējdarbības subjekti, no tiem 79 aktīvi.<ref>{{Tīmekļa atsauce |url=https://www.lursoft.lv/ |title=Lursoft datu bāze |access-date={{dat|2019|03|23||bez}} |archiveurl=https://web.archive.org/web/20190323121605/https://www.lursoft.lv/ |archivedate={{dat|2019|03|23||bez}} }}</ref> Pilsētā darbojas 1 atvasināta publiska persona [[Viesītes novads|Viesītes novada dome]] un 12 iestādes. Iedzīvotāji apvienojušies 17 dažādās nevalstiskajās organizācijās.<ref>{{Tīmekļa atsauce |url=http://www.viesite.lv/?page_id=44173 |title=Viesītes novada biedrības |access-date={{dat|2019|03|23||bez}} |archiveurl=https://web.archive.org/web/20191005081109/http://www.viesite.lv/?page_id=44173 |archivedate={{dat|2019|10|05||bez}} }}</ref> 2007. gadā Viesītes pilsētas
attīstības indekss bija viszemākais [[Zemgales plānošanas reģions|Zemgales plānošanas reģionā]] -2,31.<ref>{{Tīmekļa atsauce |url=http://www.viesite.lv/wp-content/uploads/2017/06/Uznnemejdarbibas_attistibas_iespejas_Viesites_novada.pdf |title=Uzņēmējdarbības attīstības iespējas Viesītes novadā |access-date={{dat|2019|03|23||bez}} |archiveurl=https://web.archive.org/web/20190323121605/http://www.viesite.lv/wp-content/uploads/2017/06/Uznnemejdarbibas_attistibas_iespejas_Viesites_novada.pdf |archivedate={{dat|2019|03|23||bez}} }}</ref>

2019. gada februārī reģistrētā bezdarba līmenis [[Viesītes novads|Viesītes novadā]] bija 6,4%. Var pieņemt, ka pilsētā kā novada centrā tas ir zemāks, taču līdzīgs valsts kopējam rādītājam – 5,2%. 2013. gadā no visā novadā reģistrētajiem 224 bezdarbniekiem, 115 dzīvoja pilsētā. Tobrīd novada kopējais bezdarba līmenis sasniedza 9,1%. Viesītes pilsētas teritorijā nav lielu ražošanas uzņēmumu. Iedzīvotāji nodarbināti dažādās pašvaldības iestādēs, mazumtirdzniecības uzņēmumos, apkārtnes zemnieku saimniecībās. Tāpat liela daļa izmanto iespēju strādāt tuvākajā nacionālās nozīmes centrā [[Jēkabpils|Jēkabpilī]], kas atrodas 31 km attālumā.

Vietējiem ražotājiem pieejams pašvaldības atbalsts, kas izveidojusi kopīgu zīmolu "Viesīte ražo. Sēlijas produkts". Katru gadu iedzīvotāji var piedalīties vietējo projektu konkursā, lai iegūtu finansējumu savu ideju realizācijai. Uzņēmēji un tūrisma pakalpojumu sniedzēji regulāri piedalās dažādās izstādēs, gadatirgos un citos uzņēmējdarbības veicināšanas pasākumos Latvijā.

===Transports===
[[Attēls:Bus in viesite.jpg|thumb|Autobuss no Aknīstes uz Jēkabpili iebrauc Viesītes centrā.]]
Viens no galvenajiem faktoriem pilsētas attīstībā ir bijis [[Viesītes šaursliežu dzelzceļš|Viesītes šaursliežu lauku dzelzceļu mezgls]]. Tā pastāvēšanas laikā no 1916. līdz 1972. gadam galvenā stacija un depo atradās Viesītē. Pilsēta bija viens no galvenajiem [[Sēlija]]s lauku transporta mezgliem, no kura veda savienojums ar platsliežu dzelzceļu [[Dzelzceļa līnija Jelgava—Krustpils|Jelgava—Krustpils]]. Šobrīd dzelzceļš ir nojaukts, Paula Stradiņa ielas malā saglabāts sliežu posms ar diviem ceļiem. Vēsturiskajā depo teritorijā izveidots [[muzejs "Sēlija"]].

Mūsdienās Viesīte sasniedzama vienīgi ar autotransportu. Pilsētai ir tiešie autobusu maršrutu savienojumi ar Rīgu, Jēkabpili, Neretu, Aknīsti, Subati, Jaunjelgavu un citām mazākām apdzīvotām vietām tuvākajā apkārtnē. Pilsētas neizdevīgā ģeogrāfiskā novietojuma dēļ, tā ir vāji sasniedzama no lielākiem attīstības centriem (izņemot Jēkabpili). Sabiedriskā transporta savienojums ar galvaspilsētu [[Rīga|Rīgu]] ir tikai vienu reizi dienā maršrutā Rīga-Jaunjelgava-Subate — vakarā uz Viesīti, no rīta uz Rīgu. Tas nedod iespēju veikt vienas dienas ceļojumu uz Viesīti ar sabiedrisko transportu. Tāpēc visbiežāk iedzīvotāji un ceļotāji no tālākām vietām dodas ar pārsēšanos caur Jēkabpili.

[[Autoceļš P75]] Jēkabpils—Lietuvas robeža (Nereta) ir Latvijas reģionālais autoceļš, kas ir vienīgais asfalta seguma savienojums uz Viesīti ar citām apdzīvotām vietām. Privātā transporta maršruti uz galvaspilsētu visbiežāk ved caur [[Nereta|Neretu]]. Iedzīvotāji vairākkārt ir izteikuši nepieciešamību pēc asfalta uz [[Latvijas vietējie autoceļi|Latvijas vietējā autoceļa]] [[V956]] Daudzeva-Viesīte-Apserde, kas būtu taisnākais savienojums ar galvaspilsētu, taču VAS "Latvijas Valsts ceļi" šo priekšlikumu nesaskata par ekonomiski pamatotu.<ref>http://www.viesite.lv/wp-content/uploads/2017/06/Parskats_par_Viesites_novada_AP_izstrades_gaitu.pdf {{Webarchive|url=https://web.archive.org/web/20190322152203/http://www.viesite.lv/wp-content/uploads/2017/06/Parskats_par_Viesites_novada_AP_izstrades_gaitu.pdf |date={{dat|2019|03|22||bez}} }} Pārskats par Viesītes novada attīstības programmu 2014.-2020. gadam</ref> Tranzīta satiksmes plūsma pilsētā ir niecīga un nerada būtiskas problēmas.

===Tūrisms===
Aktīvā tūrisma sezona Viesītē ir no aprīļa līdz oktobrim. Galvenais tūrisma pakalpojuma sniedzējs ir [[muzejs "Sēlija"]], kura pārziņā atrodas arī Amatniecības centrs un Viesītes tūrisma informācijas punkts. Tūristiem pilsētā pieejamas gan pastaigu ekskursijas gida pavadībā, gan braucieni ar elektrobānīti — tūristu vilcieniņu. Galvenie apskates objekti ir muzeja "Sēlija" nodaļas [[Viesītes šaursliežu dzelzceļš|Mazā Bānīša parks]] un [[Muzejs "Sēlija"#Paula Stradiņa skola|Paula Stradiņa skola]], Viesītes Kultūras pils un Mīlestības taka. Viesītes Kultūras pils kā platības ziņā lielākā Sēlijas kultūras celtne piesaista dažādus māksliniekus. Ēkai ir liels potenciāls kultūras tūrisma jomā, taču to kavē pilsētas zemā ekonomiskā aktivitāte un vāja Latvijas reģionālā politika. Tūristus visvairāk piesaista pilsētas vēsturiskais centrs ar līkumainajām ielām un vēsturisko mazstāvu apbūvi, kā arī paugurainais reljefs.

Pilsētā darbojas kafejnīca, ēdnīca, 3 pārtikas veikali. Naktsmītnes pieejamas bijušās arodvidusskolas dienesta viesnīcā un viesu namā tiešā pilsētas tuvumā. Pilsētā 4 vietās pieejams bezmaksas WiFi. Tūrisma informācijas punktā un Amatniecības centrā iegādājami suvenīri, vietējo amatnieku un mājražotāju darinājumi. Tūrisma informācijas punkts sniedz noderīgas ziņas par iespējām ceļotājiem gan tuvākajā apkārtnē, gan visā [[Sēlija|Sēlijā]] kopumā.

==Izglītība==
Par pirmo izglītības iestādi Āžu miesta bērniem uzskatāmas "Robežnieku" mājas miesta nomalē. Tajās 1855. gadā mājas saimnieks Kreimanis uzņēmies ziemās mācīt lasīšanu un rēķināšanu.<ref>{{Tīmekļa atsauce |url=http://www.viesite.lv/wp-content/uploads/2017/04/VNV_03_2017.pdf |title=Viesītes pagasta pamatskolas vēstures lappuses pārlapojot |access-date={{dat|2019|04|13||bez}} |archiveurl=https://web.archive.org/web/20190413121948/http://www.viesite.lv/wp-content/uploads/2017/04/VNV_03_2017.pdf |archivedate={{dat|2019|04|13||bez}} }}</ref> Vēlāk skola pārcelta uz plašākām telpām  "Aumaņu" mājās miesta teritorijā.  1878. gadā pagasta valde nolēma celt jaunu ēku speciāli skolas vajadzībām, kas pabeigta 1880. gadā.<ref>[https://www.delfi.lv/turismagids/jaunumi/viesites-muzeja-selija-atklas-jaunu-ekspoziciju.d?id=50830975 Viesītes muzejā 'Sēlija' atklās jaunu ekspozīciju]</ref> Jaunajā '''Eķengrāves pagastskolas''' ēkā ierīkoja mācību klases, internātu, skolotāja dzīvokli, policista kantori un aizturēšanas telpu, kā arī kādu laiku te atradās pagasta valde un rakstveža dzīvoklis. Tā kā miestā savas baznīcas nav bijis, kādu laiku skolas zālē noturēti arī dievkalpojumi. 1896. gadā šajā skolā luterāņu mācītājs [[Johans Stenders (mācītājs)|Johans Stenders]] kristīja [[Pauls Stradiņš|Paulu Stradiņu]].<ref>{{Tīmekļa atsauce |url=http://dom.lndb.lv/data/obj/file/302027.pdf |title=Profesora Paula Stradiņa atcere |access-date={{dat|2019|04|13||bez}} |archiveurl=https://web.archive.org/web/20190413121951/http://dom.lndb.lv/data/obj/file/302027.pdf |archivedate={{dat|2019|04|13||bez}} }}</ref> 1963. gadā skolu pievienoja pilsētas vidusskolai, pārceļot arī skolēnus un skolotājus.

1944. gadā Viesītē atklāja mācības krievu valodā. No 1947. gada tās turpinājās vēsturiskajā pagastskolas ēkā. No 1962. gada tā kļuva par astoņgadīgo skolu ar krievu mācību valodu, vēlāk nosaukta par '''Viesītes pamatskolu'''. 2001. gadā skolā mācījās ap 60 skolēnu un strādāja 10 pedagogi.<ref>Laika soļos ieklausoties: Viesītes novads cauri gadsimtiem. Sast. Ābolniece L. Viesītes pilsētas ar lauku teritoriju dome, 2008 138. lpp.</ref> 2002. gadā skola likvidēta, vecākiem atbalstot bērnu mācības latviešu valodā [[Viesītes vidusskola|Viesītes vidusskolā]].

'''[[Viesītes vidusskola]]s''' vēsture aizsākusies Eķengrāves "Ratniekos", kur atvērtas 2 klases miesta bērniem (sākotnēji pazīstama kā pilsētas skola pretstatā pagastskolai). Vēlāk skolu pārcēla uz Stradiņu ģimenes īpašumu [[Raiņa iela (Viesīte)|Raiņa ielā]] 55. 1929. gadā sākta pilsētas pamatskolas ēkas celšana. Mācības jaunajā skolā sākas 1933. gada rudenī.<ref>{{Tīmekļa atsauce |url=http://www.viesite.edu.lv/lapas/par_skolu/index1.html#V%C4%92STURE |title=Viesītes vidusskolas vēsture |access-date={{dat|2019|04|13||bez}} |archive-date={{dat|2018|08|18||bez}} |archive-url=https://web.archive.org/web/20180818034526/http://viesite.edu.lv/lapas/par_skolu/index1.html#V%C4%92STURE }}</ref> No 1944. gada tā darbojas kā nepilnā vidusskola, bet 1949. gadā to pabeidz pirmais vidusskolas izlaidums.

Pilsētā darbojusies arī '''Viesītes ebreju privātā pamatskola''' "Tora vdereh erec" (''latviski: "mācība un pieklājība)''", kurā, pretstatā vairumam Latvijas ebreju skolu ar [[jidišs|jidiša]] apmācību, mācīja [[ivrits|ivritu]].<ref>{{Tīmekļa atsauce |url=https://www.academia.edu/26512650/Ebreju_v%C4%93sture_Vies%C4%ABt%C4%93 |title=Ebreju vēsture Viesītē |access-date={{dat|2019|04|13||bez}} |archive-date={{dat|2019|04|16||bez}} |archive-url=https://web.archive.org/web/20190416164150/https://www.academia.edu/26512650/Ebreju_v%C4%93sture_Vies%C4%ABt%C4%93 }}</ref> Tā pastāvēja no 1930. līdz 1937. gadam un atradās reliģiski ortodoksālās biedrības "Agudat Israel" pārziņā. Skolēnu skaits tajā bijis neliels, jo vairums ebreju mācījušies latviešu valodā pilsētas pamatskolā.

Lai [[Viesītes šaursliežu dzelzceļš|Viesītes šaursliežu dzelzceļa]] apkalpošanai iegūtu kvalificētus darbiniekus, 1936. gadā nodibināja '''dzelzceļa arodskolu'''.<ref>{{Tīmekļa atsauce |url=http://www.viesite.edu.lv/banitis/lapas/banitis_v/banitis.htm |title=Sāk strādāt Viesītes arodskola |access-date={{dat|2019|04|13||bez}} |archiveurl=https://web.archive.org/web/20170619121050/http://www.viesite.edu.lv/banitis/lapas/banitis_v/banitis.htm |archivedate={{dat|2017|06|19||bez}} }}</ref> Audzēkņu mācības noritēja vakaros pilsētas pamatskolas telpās, bet pārējā laikā tie apguva praksi dzelzceļa depo darbnīcās. Skola pastāvēja līdz 1941. gadam.

1974. gadā atklāja jaunu profesionālo mācību iestādi '''Viesītes arodvidusskolu''', kuras galvenais uzdevums bija melioratoru apmācība. Vēlāk mācību iespējas papildināja citas lauku profesionālās izglītības programmas – mehanizatori, zivkopji, lopkopji, lauku celtnieki, lauku māju saimnieces un zemkopji. 21. gadsimta sākumā skolā mācījās datorsistēmu tehniķi, apdares darbu strādnieki, pavāri un koksnes materiālu apstrādātāji. 2011. gadā skolu apvienoja ar Aizkraukles arodvidusskolu<ref>[https://likumi.lv/doc.php?id=226704 Par Aizkraukles arodvidusskolas un Viesītes arodvidusskolas reorganizāciju]{{Novecojusi saite}}</ref> un 2013. gadā slēdza sliktā materiāltehniskā nodrošinājuma un mazā skolēnu skaita dēļ.

'''[[Viesītes Mūzikas un mākslas skola]]''' savu darbību uzsāka 1988. gadā kā [[Arvīda Žilinska Jēkabpils mūzikas skola]]s filiāle. 2008. gadā, pievienojot [[Jēkabpils mākslas skola]]s Viesītes filiāli, to pārveidoja par patstāvīgu mācību iestādi.<ref>{{Tīmekļa atsauce |url=http://www.vmms.lv/?page_id=99 |title=Par Viesītes mūzikas un mākslas skolu |access-date={{dat|2019|04|13||bez}} |archiveurl=https://web.archive.org/web/20170313140004/http://www.vmms.lv/?page_id=99 |archivedate={{dat|2017|03|13||bez}} }}</ref>

[[Attēls:Preschool viesite town latvia.png|thumb|190px|left|Bērnudārzs "Zīlīte" atrodas pilsētas mikrorajonā.]]

'''[[Sēlijas Sporta skola]]''' (sākotnēji Viesītes Sporta skola) dibināta 2008. gadā. Tā veic apmācību vispārējās fiziskās izglītības sagatavošanā, vieglatlētikā, volejbolā un futbolā ne tikai Viesītē, bet arī citviet [[Sēlija|Sēlijā]] un [[Pļaviņas|Pļaviņās]].

2019. gadā pilsētā darbojas četras izglītības iestādes:
* [[Viesītes vidusskola]]
* pirmsskolas izglītības iestāde (PII) "Zīlīte"
* [[Sēlijas Sporta skola]]
* [[Viesītes Mūzikas un mākslas skola]]

Interešu izglītību dažādās jomās nodrošina Viesītes Mūzikas un mākslas skola. Pilsētā darbojas Jaunatnes iniciatīvu centrs.

==Sports==
[[Attēls:Stadium Viesite town latvia.jpg|thumb|Viesītes pilsētas stadions|190px]]
2016. gadā Viesītē atklāts renovētais Viesītes stadions. Ikdienā stadionu izmanto gan [[Viesītes vidusskola]]s, gan [[Sēlijas Sporta skola]]s audzēkņi, gan arī pilsētas iedzīvotāji. Šajā sporta kompleksā ietilpst basketbola laukums, mākslīgā seguma futbola laukums, divi smilšu volejbola laukumi, tenisa korts, lodes grūšanas sektors, tāllēkšanas sektors, skrejceļš ar mākslīgo segumu, tiesnešu māja un auto stāvlaukums.<ref>[http://www.bdaugava.lv/zinas/olimpiskaja-diena-atklaj-rekonstrueto-stadionu-viesite Atklāj rekonstruēto stadionu Viesītē]</ref> [[Sēlijas Sporta skola|Sēlijas sporta skolā]], kas izmanto pilsētas stadionu, akreditētas mācību programmas volejbolā, vieglatlētikā un futbolā.

Viesītes Sporta klubs apsaimnieko trenažieru un svarcelšanas zāli, kas atrodas Viesītes Kultūras pils pagrabstāvā. Sporta klubs organizē dažādas sacensības — makšķerēšanā, svarcelšanā, rīko Viesītes sporta svētkus. Klubs piedāvā spēlēt galda tenisu, novusu un citas galda spēles. Pilsētas kafejnīcās regulāri notiek zolītes čempionāti.

Veloklubs "Selonia" pulcē dažāda vecuma riteņbraukšanas entuziastus. katru gadu klubs rīko MTB kalnu riteņbraukšanas sacensības "Viesītes Mazbānīša kauss" un foto orientēšanās spēli “Pa Āža takām”. 2018. gadā Viesītes tirgus laukumā biedrība atklāja Viesītes publiskā velosipēdu apkopes staciju.<ref>{{Tīmekļa atsauce |url=http://www.viesite.lv/?p=42981 |title=Viesītes publiskā velosipēda apkopes stacijas atklāšana |access-date={{dat|2019|03|22||bez}} |archive-date={{dat|2020|12|05||bez}} |archive-url=https://web.archive.org/web/20201205140341/https://www.viesite.lv/?p=42981 }}</ref> Kluba biedri piedalās gan sacensībās Latvijā, gan ārvalstīs.

Latvijas Cistiskās fibrozes biedrības atbalsta centrā "Viesītei" iespējams apmeklēt ārstniecisko vingrošanu fizioterapeita vadībā. Tāpat šeit sniedz masāžas pakalpojumus.

Pie [[Viesītes vidusskola]]s izveidots ledus laukums, kurā tiek rīkoti atklātie hokeja turnīri. Pie daudzdzīvokļu mājām Meža ielā izveidots āra trenažieru laukums pieaugušajiem. Pie bērnudārza "Zīlīte" iedzīvotāji aktīvi izmanto strītbola laukumu. Trenēties iespējams arī bijušās Viesītes arodvidusskolas stadionā, kur saglabājies skrejceļš un dažādas līdztekas.

Nozīmīgākie sporta pasākumi:
* Viesītes čempionāts zolītē
* Veselības nedēļa
* Viesītes Mazbānīša kauss — kalnu riteņbraukšanas sacensības jūnija 1. svētdienā
* Viesītes Sporta svētki — jūlijā
* Spārniņa kauss – ikgadējas sacensības volejbolā rudenī, veltītas sporta trenerim Voldemāram Spārniņam

==Kultūra==
[[Attēls:Viesites kulturas pils.jpg|thumb|Kultūras pils ir lielākā kultūras celtne Latvijas laukos.]]
Galvenā kultūras iestāde pilsētā ir Viesītes Kultūras pils. Tas ir lielākais Latvijas lauku kultūras nams — ēkas kopējā platība 5824m<sup>2</sup>, koncertzāles skatuves izmēri 154 m<sup>2</sup>.<ref>{{Tīmekļa atsauce |url=https://kulturasdati.lv/lv/kulturas-centri/viesites-kulturas-pils |title=Viesītes Kultūras pils |access-date={{dat|2019|03|23||bez}} |archive-date={{dat|2020|11|25||bez}} |archive-url=https://web.archive.org/web/20201125085009/https://kulturasdati.lv/lv/kulturas-centri/viesites-kulturas-pils }}</ref> Ēkā atrodas koncertzāle ar 350 skatītāju vietām, deju zāle, tradīciju zāle, kino un konferenču zāle un izstāžu zāle. Vērienīgo ēku izmanto arī dažādas pašvaldības iestādes, Viesītes Sporta klubs un daži komersanti. Kultūras pils ir nozīmīga pulcēšanās vieta visas [[Sēlija]]s mērogā — te ir notikuši 4 Sēlijas kongresi,<ref>{{Tīmekļa atsauce |url=http://seluklubs.lv/?page_id=31 |title=Sēlijas kongresi |access-date={{dat|2019|03|23||bez}} |archiveurl=https://web.archive.org/web/20160630131324/http://seluklubs.lv/?page_id=31 |archivedate={{dat|2016|06|30||bez}} }}</ref> vairāku gadu garumā notika zinātniskā konference "[[Mārtiņš Buclers|Buclera lasījumi]]", Sēlijas skolēnu zinātnisko darbu lasījumi "[[Pauls Stradiņš|Paula Stradiņa]] lasījumi" un citi sēļiem nozīmīgi sarīkojumi. Akadēmiķis [[Jānis Stradiņš]] savās publikācijās vairākkārt šo celtni nodēvējis par sēļu vai Sēlijas pili kā visa novada garīgo centru.<ref>https://www.vestnesis.lv/ta/id/49806{{Novecojusi saite}} Viesīte kā Sēlijas sirds. Latvijas Vēstnesis. 18.09.1998., Nr. 271/272 (1332/1333)</ref> Ikdienā te notiek dažādi koncerti, vietējo pašdarbības kolektīvu priekšnesumi un svinīgas pieņemšanas tradīciju zālē. Kino un konferenču zālē regulāri tiek demonstrētas jaunākās latviešu filmas.

Līdz [[Viesītes šaursliežu dzelzceļš|šaursliežu dzelzceļa]] slēgšanai pilsētā darbojās arī dzelzceļnieku klubs, kuram bija plaša kultūras un sporta dzīve. Dzelzceļniekiem bija sava futbola un volejbola komanda, apgaismota slidotava un treniņi svarcelšanā. Klubā darbojās dzelzceļnieku pūtēju orķestris, sieviešu vokālais ansamblis, depo estrādes orķestris, dramatiskais pulciņš, vīru koris.<ref>Laika soļos ieklausoties: Viesītes novads cauri gadsimtiem. Sast. Ābolniece L. Viesītes pilsētas ar lauku teritoriju dome, 2008 154.–155. lpp.</ref> Ar dzelzceļa depo pašdarbnieku vēsturi var iepazīties [[Muzejs "Sēlija"|muzejā "Sēlija"]].

==== Kolektīvi ====
Kultūras pilī  darbojas pūtēju orķestris, amatierteātris “Vēris”, jauktais koris, 6 bērnu un jauniešu deju kolektīvi, 2 vidējās paaudzes deju kolektīvi, bērnu un jauniešu dramatiskais pulciņš, mūzikas studija (vokālā un instrumentālā grupa), rokdarbu pulciņš "Savam priekam". Viesītes mūzikas un mākslas skolā darbojas vokālais ansamblis un koris, kā arī dažādi interešu izglītības pulciņi. Brīvo laiku bērni un jaunieši var pavadīt Viesītes Jaunatnes iniciatīvu centrā. Tā telpās darbojas arī Viesītes Māmiņu klubs.<ref>{{Tīmekļa atsauce |url=http://www.viesite.lv/?p=42469 |title=Māmiņu klubs nosvin savu otro dzimšanas dienu |access-date={{dat|2019|03|30||bez}} |archive-date={{dat|2020|12|05||bez}} |archive-url=https://web.archive.org/web/20201205140132/https://www.viesite.lv/?p=42469 }}</ref> Novada amatnieki un rokdarbnieki pulcējas Viesītes Amatniecības centrā.

===Muzejs "Sēlija"===
{{Pamatraksts|Muzejs "Sēlija"}}
2000. gadā dibināts Viesītes muzejs "Sēlija". Tā misija ir saglabāt un popularizēt Sēlijas kultūrvēsturiskā novada mantojumu. Muzeju veido trīs nodaļas — Mazā Bānīša parks un Paula Stradiņa skola pilsētā, kā arī Mārtiņa Buclera fotogrāfijas kabinets [[Saukas pagasts|Saukas pagasta]] [[Lone|Lonē]]. Mazā Bānīša parka teritorijā atrodas arī Viesītes tūrisma informācijas punkts un Viesītes Amatniecības centrs. Muzejā tiek rīkotas izstādes, lekcijas, dažādi piemiņas pasākumi un tūrisma atrakcijas. Nozīmīgāko muzeja daļu veido ekspozīcija par [[Viesītes šaursliežu dzelzceļš|Viesītes šaursliežu dzelzceļu]], kas atrodas vēsturiskajās dzelzceļa depo ēkās, un [[Pauls Stradiņš|Paula Stradiņa]] piemiņas ekspozīcija muzeja nodaļā Paula Stradiņa skola.

Muzejā darbojas brīvprātīgo apvienība "Mazā Bānīša draugu kopa", kas savās regulārajās tikšanās reizēs diskutē par dažādiem novadpētniecības jautājumiem un iesaistās muzeja darbā.

== Veselība == 
Līdz Otrajam pasaules karam Viesītes iedzīvotājiem medicīnisko palīdzību sniedza Dzelzceļa ambulance Vienības ielā 24. 1948. gadā  Viesītes pagasta „Vecpēteros” nodibināja Viesītes lauku slimnīcu ar 15 vietām, 1949. gadā slimnīcu pārvietoja uz ēku Ezera ielā 4 Viesītē. 1950. gadā izveidoja [[Neretas rajons|Neretas rajona]] Viesītes slimnīcu, kuras ambulance atradās Raiņa (agrākajā Vienības) ielā 6.
1952. gadā slimnīcai ierādīja telpas Raiņa ielā 35, kurā bija terapeitiskās, dzemdību, bērnu gultas, bet 10 infekcijas gultas atstāja Ezera ielā 4. Vēlāk Viesītes slimnīca bija izvietota 3 ēkās: stacionārs Raiņa ielā 35, ambulance Raiņa ielā 39 un infekcijas nodaļa Ezera ielā 4. 1963. gadā izveidoja rentgena kabinetu, bet pēc slimnīcas ēkas pārbūves 1970. gadā izveidoja fizioprocedūru kabinetu. 1972. gadā sāka darboties ātrās palīdzības dienests ar diviem šoferiem un diviem feldšeriem. 1997. gadā Viesītes slimnīcu pārveidoja par Viesītes Veselības sociālo aprūpes centru.<ref>[http://www.viesite.lv/download/VV/2015/VV_01.pdf Kas paliek atmiņās, tas dzīvs…] VIESĪTES NOVADA VĒSTIS 2015. gada janvāris, Nr. 1 (139)</ref>

==Reliģija==
[[Attēls:Viesite catholic church.jpg|thumb|Viesītes Romas katoļu baznīca.]]
21. gadsimta otrajā desmitgadē pilsētas teritorijā darbojas trīs kristiešu draudzes: [[Viesītes luterāņu baznīca|Viesītes Evaņģēliski luteriskā draudze]], Viesītes baptistu draudze un Viesītes katoļu draudze.  Pirms Otrā pasaules kara pilsētā pastāvēja arī Septītās dienas adventistu lūgšanu nams un sinagoga. Ebreju sinagoga sākotnēji iekārtota vienkāršā koka ēkā.<ref>{{Tīmekļa atsauce |url=http://www.academia.edu/26512650/Ebreju_v%C4%93sture_Vies%C4%ABt%C4%93 |title=Ebreju vēsture Viesītē |access-date={{dat|2018|11|30||bez}} |archive-date={{dat|2019|04|16||bez}} |archive-url=https://web.archive.org/web/20190416164150/https://www.academia.edu/26512650/Ebreju_v%C4%93sture_Vies%C4%ABt%C4%93 }}</ref> Īsi pirms Otrā pasaules kara uzcelta jauna ēka, ko karā vācieši uzspridzina. Atradusies vietā, kur vēlāk padomju laikā uzcelta Viesītes pirts [[Lapu iela (Viesīte)|Lapu ielā]] 5.<ref>{{Tīmekļa atsauce |url=http://www.dzivesstasts.lv/lv/free.php?id=823 |title=Intervija ar Beinartu Meisu |access-date={{dat|2019|04|13||bez}} |archive-date={{dat|2020|12|04||bez}} |archive-url=https://web.archive.org/web/20201204052411/http://www.dzivesstasts.lv/lv/free.php?id=823 }}</ref> Kā rāda tautas skaitīšanas dati, 1925. gadā lielākā daļa miesta iedzīvotāju bija luterāņi:

{| class="wikitable collapsible" style="font-size:95%; border:0; line-height:175%;"
|- style="background:#ccc;"
| colspan="20" style="text-align:center; "| '''Iedzīvotāju reliģiskais sastāvs 1925. gadā'''
|-
! gads!! iedzīvotāju skaits!! [[luterāņi]]!! [[katoļi]]!! [[Pareizticība|pareizticīgie]]!! [[vecticībnieki]]!! [[mozus ticīgie]]!! citi
|-
| 1925.|| 1124||843|| 80|| 32|| 16|| 152|| 1
|}

'''Viesītes Baptistu draudze''' nodibināta 1919. gadā, sākotnēji ticīgajiem darbojoties Lielzalves draudzē. Savu darbību atjaunojusi 1995. gadā un 21. gadsimtā aktīvi iesaistās pilsētas sabiedriskajā dzīvē.<ref>{{Tīmekļa atsauce |url=http://www.bdaugava.lv/aktualno/viesite-treso-gadu-notiek-labdaribas-akcija-sakumskoleniem-skolas-soma/ |title=Viesītes baptistu draudzes rīkotais labdarības pasākums «Skolas soma» |access-date={{dat|2018|11|30||bez}} |archive-date={{dat|2020|12|03||bez}} |archive-url=https://web.archive.org/web/20201203170141/http://www.bdaugava.lv/aktualno/viesite-treso-gadu-notiek-labdaribas-akcija-sakumskoleniem-skolas-soma/ }}</ref> Savas baznīcas draudzei nav bijis, tāpēc dievkalpojumi allaž notikuši pielāgotās ēkās. 2012. gadā ugunsgrēkā pilnībā nodeg pēdējais no draudzes namiem Smilšu ielā 6.<ref>[http://viesitesdraudze.lv/par-mums/ Viesītes Baptistu draudze]{{Novecojusi saite}}</ref> Kopš tā laika dievkalpojumus notur Viesītes Kultūras pilī.

'''[[Viesītes luterāņu baznīca|Viesītes Brīvības baznīca]]''' iesvētīta 1939. gadā. Ziedojumus baznīcas celšanai sāka vākt jau 1932. gadā, bet 1933. gadā piešķīra zemes gabalu Valeskalniņā. Līdz  tās uzcelšanai luterticīgie iedzīvotāji piederējuši pie [[Sunākstes baznīca|Sunākstes Evaņģēliski luteriskās draudzes]], ar ko pilsētai ir ciešas vēsturiskas saites. Laikā, kad miestā savas baznīcas nav bijis, Sunākstes draudzes mācītāji dievkalpojumus noturējuši Eķengrāves pagastskolas telpās.

'''Svētā Franciska katoļu baznīca''' iesvētīta 2016. gadā. Tas ir vienīgais katoļu dievnams [[Jelgavas diecēze|Jelgavas diecēzē]], kas nosaukts par godu svētajam [[Asīzes Francisks|Asīzes Franciskam]]. Baznīcas ēkā ietilpst arī priestera dzīvoklis, svētdienas skolas un kora mēģinājumu telpas. Iecere par katoļu baznīcu Viesītē radās jau 20. gadsimta 20.-30. gados, bet to izjauca Otrais pasaules karš.<ref>{{Tīmekļa atsauce |url=http://katolis.lv/zinas/article/viesites-katoliem-tagad-savs-dievnams.html |title=Viesītes katoļiem tagad savs dievnams |access-date={{dat|2018|11|30||bez}} |archive-date={{dat|2016|12|28||bez}} |archive-url=https://web.archive.org/web/20161228024839/http://katolis.lv/zinas/article/viesites-katoliem-tagad-savs-dievnams.html }}</ref> Draudze reģistrēta 1997. gadā. Līdz baznīcas uzcelšanai mises noturēja [[Viesītes luterāņu baznīca|Viesītes Brīvības baznīcā]].

== Radiostacijas ==
No [[Viesītes neapkalpojamā radio un televīzijas stacija|Viesītes neapkalpojamo radio un televīzijas stacijas]] uztverami 4 [[Latvijas radio]] kanāli ļoti labā kvalitātē, bet pārējie komercradio uztverami zemākā kvalitātē Jēkabpils frekvencēs.
{|
|-
| valign="top" |
{| class="wikitable" border=1
!width="70" style="background:#efefef;" | Frekvence
!width="210" style="background:#efefef;" | Nosaukums
|-
| 91,1 MHz || align="left" | [[Latvijas Radio 4]]
|-
| 94,7 MHz || align="left" | [[Radio Skonto]]
|-
| 96,9 MHz || align="left" | [[Divu Krastu Radio]]
|}
| valign="top" |
{| class="wikitable" border=1
!width="70" style="background:#efefef;" | Frekvence
!width="210" style="background:#efefef;" | Nosaukums
|-
| 98,4 MHz || align="left" | [[European Hit Radio]]
|-
| 101,2 MHz || align="left" | [[Radio SWH]]
|-

|}
| valign="top" |
{| class="wikitable" border=1
!width="70" style="background:#efefef;" | Frekvence
!width="210" style="background:#efefef;" | Nosaukums
|- 
| 102,2 MHz || align="left" | [[Latvijas Radio 3]] — Klasika
|- 
| 104,7 MHz || align="left" | [[Latvijas Radio 2]]
|- 
|}
| valign="top" |
{| class="wikitable" border=1
!width="70" style="background:#efefef;" | Frekvence
!width="210" style="background:#efefef;" | Nosaukums
|- 
| 107,0 MHz || align="left" | [[Radio 1]]
|- 
| 107,6 MHz || align="left" | [[Latvijas Radio 1]]
|- 
|}
|}

== Ievērojami cilvēki==

{{div col}}
=== Viesītē dzimuši ===
* Kārlis Nīcis ([[1888]]–[[1985]]) — operas solists (tenors), tulks, viens no [[Latviešu apvienība Austrālijā un Jaunzēlandē|Latviešu apvienības Austrālijā]] dibinātājiem
* [[Pauls Stradiņš]] ([[1896]]—[[1958]]) — ķirurgs, profesors un veselības aprūpes organizētājs
* Jānis Edgars Mūrnieks ([[1923]]—[[1997]]) — Melburnas Operetes ansambļa direktors un mecenāts
* Milda Geidāne ([[1928]]–[[2004]]) — rakstniece, biškope, bibliotekāre
* [[Edvīns Vecumnieks]] ([[1935]]) — latviešu arhitekts. Latvijas Mākslas akadēmijas docents
* [[Kārlis Greiškalns]] ([[1942]]) — politiķis
* Ligita Caune ([[1950]]) — māksliniece, gleznotāja
* [[Gunārs Dāboliņš]] ([[1956]]) — bijis Latvijas Valsts robežsardzes priekšnieks
* [[Guntars Godiņš]] ([[1958]]) — dzejnieks un atdzejotājs
* Aigars Godiņš ([[1958]]) — kultūras darbinieks, komponists, mūziķis
* [[Juris Rijnieks]] ([[1958]]) — aktieris un režisors
* Jānis Vētra ([[1959]]) — ārsts, bijis [[Rīgas Stradiņa universitāte]]s rektors
* Aigars Rūrāns ([[1975]]) — koktēlnieks
* Ivars Rūrāns ([[1975]]) — koktēlnieks
* Māris Korsiets ([[1981]]) — [[Daugavpils teātris|Daugavpils teātra]] aktieris

=== Viesītē dzīvojuši, strādājuši ===
* [[Gotfrīds Ansabergs]] ([[1871]]-[[1955]]) dzejnieks, revolucionārs, strādājis par rakstvedi Viesītē
* [[Marta Staņa]] ([[1913]]–[[1972]]) — arhitekte, pedagoģe; strādājusi par skolotāju Viesītē
* Zelmārs Cīrulis ([[1905]]–[[1972]]) — luterāņu mācītājs; Viesītes Brīvības baznīcas pirmais mācītājs
* [[Anna Brodele]] ([[1910]]–[[1981]] – rakstniece, dzejniece, dramaturģe
* Irina Ozoliņa ([[1920]]—[[2016]]) — esejiste, gleznotāja, skolotāja; dzīvojusi un mācījusies Viesītē

{{div col end}}

== Ievērojamas vietas ==
{{skatīt arī|Valsts aizsargājamie kultūras pieminekļi Viesītes novadā}}
{{div col}}
* Āžu krogs — celts ap 1840. gadu. Vecākā pilsētas ēka.
* [[Biržu iela (Viesīte)|Biržu iela]] — vēsturiskā centra iela ar saglabātu bruģi
* Mīlestības dabas taka — labiekārtota pastaigu taka dumbrājā ar aktīvās atpūtas elementiem, atpūtas vietu pie ezera.
* [[Muzejs "Sēlija"|Mazā Bānīša parks]] — muzeja nodaļa, kas ierīkota [[Viesītes šaursliežu dzelzceļš|Viesītes šaursliežu dzelzceļa]] depo teritorijā.
* [[Muzejs "Sēlija"|Paula Stradiņa skola]] — muzeja nodaļa, veltīta [[Pauls Stradiņš|Stradiņu dzimtai]] un ievērojamām Viesītes personībām.
* Skulptūra „Āzis” — atgādina par pilsētas agrāko nosaukumu — Āžu miestu.
* Valeskalniņš — vienīgais valsts nozīmes aizsargājamais ģeoloģiskais un ģeomorfoloģiskais dabas piemineklis Viesītes novadā.
* Viesītes aptieka — viena no vecākajām aptiekām Latvijā, dibināta 1884. gadā.
* Viesītes Brīvības piemineklis — atklāts 1935. gadā, pieminot 1919. g. 14. oktobra kauju pie Valeskalniņa.
* Viesītes Kultūras pils — lielākais lauku kultūras nams Latvijā. Izcils atmodas laika interjers.
* [[Viesītes luterāņu baznīca|Viesītes Brīvības baznīca]] — pēdējais Latvijā uzceltais luterāņu dievnams pirms Otrā pasaules kara.
* Viesītes vēsturiskais centrs — saglabājusies 19. gadsimta beigu / 20. gadsimta sākuma mazpilsētas apbūve.

{{div col end}}

== Attēlu galerija ==
<div style="text-align: center;"><gallery widths="150" heights="100" perrow="6">
Attēls:Raiņa ielas apbūve, 18.09.2016. (3).jpg|[[Raiņa iela (Viesīte)|Raiņa iela]]
Attēls:Bij. Viesītes šaursliežu dzelzceļa stacijas depo, 18.09.2016..jpg|Muzejs [[Muzejs "Sēlija"|Mazā Bānīša parks]], bijušais dzelzceļa depo
Attēls:Raiņa ielas apbūve, 18.09.2016. (2).jpg|Stradiņu dzimtas māja (zaļā)
Attēls:Viesite2.jpg|Āžu krogs
Attēls:Viesites kapi.jpg|Viesītes vecie kapi
Attēls:Виесите-14 (Viesite) - panoramio.jpg|Viesītes novada dome
Attēls:Bij. Viesītes šaursliežu dzelzceļa stacijas sliežu fragments, 18.09.2016..jpg|[[Viesītes šaursliežu dzelzceļš|Bijušais stacijas laukums]]
Attēls:Viesītes baznīca 2000-07-23.jpg|[[Viesītes luterāņu baznīca|Viesītes Brīvības baznīca]]
Attēls:Museum Pauls Stradins school.jpg|thumb|Muzejs [[Muzejs "Sēlija"|Paula Stradiņa skola]]
Attēls:Brivibas street viesite.jpg|[[Brīvības iela (Viesīte)|Brīvības iela]]
</gallery></div>

== Skatīt arī ==
* [[Viesītes novads]]
* [[Muzejs "Sēlija"]]
* [[Viesītes ielu uzskaitījums]]

== Atsauces ==
{{atsauces|colwidth=30em}}

== Ārējās saites ==
{{commons|Viesīte|Viesīte}}
* [http://www.viesite.lv/ Viesītes novads]
* [http://www.viesite.lv/?page_id=29407 Maršruts Viesītes pilsētā]
* [https://web.archive.org/web/20140521205034/http://www.muzejsselija.lv/ Viesītes muzejs "Sēlija"]
* [https://web.archive.org/web/20190331081350/http://www.viesite.edu.lv/ Viesītes vidusskola]

{{Jēkabpils novads}}
{{Latvijas pilsētas}}
{{Latvijas novadu centri}}
{{Navboxes
|title=Vēsturiskā administratīvā piederība
|list1=
{{Viesītes novads}}
{{Jēkabpils rajons}}
{{Jēkabpils apriņķis}}
}}

[[Kategorija:Sēlija]]
[[Kategorija:Viesīte| ]]