'''Darbarīks''' ir ierīce kāda noteikta darba veikšanai. Parasti darbarīku lietošana ir saistīta ar [[Mehānika|mehāniska]] darba veikšanu.

== Darbarīku vēsture ==
Darbarīku izmantošanas vēsture sniedzas vissenākajā cilvēces vēsturē, vai pat pirms tās, jo primitīvus darbarīkus vienkāršu funkciju veikšanai spēj izmantot atsevišķi [[Dzīvnieks|dzīvnieku]] un pat [[Putns|putnu]] veidi.

[[Attēls:France stone tools.jpg|thumb|200px|Akmens laikmeta darbarīki. Atrasti [[Francija|Francijā]]]]Arī [[Laikmets|laikmetu]] apzīmējumi — [[Akmens laikmets|Akmens]], [[Bronzas laikmets|Bronzas]] un [[Dzelzs laikmets|Dzelzs]] lielā mērā attiecināmi uz darbarīku veidiem, to [[Tehnika|tehnisko]] līmeni. Darbarīkiem, līdztekus daudziem citiem attīstības faktoriem bijusi nenovērtējama loma [[cilvēce]]s attīstībā. Darbarīku izmantošana bija saistīta arī ar [[tehnoloģija]]s pilnveidošanos dažādās nozarēs. Piemēram, [[Celtniecība|celtniecībā]] arvien efektīvāki darbarīki deva cilvēkiem iespēju būvēt arvien drošāku patvērumu. Ja sākotnēji [[Centrāleiropa|Centrāleiropā]], vēl jo vairāk tālāk uz [[Ziemeļi|ziemeļiem]] tās bija [[ala]]s un primitīvas zaru [[būda]]s, tad vēlāk jau tika būvētas koka [[ēka]]s, [[Cietoksnis|cietokšņi]] un [[Pils|pilis]]. Cilvēka rokas, papildinātas ar dzelzs laikmeta darbarīkiem un [[Instruments|instrumentiem]] un to lietošanas māku, deva iespēju radīt izturīgus mūra cietokšņus un [[pilsēta]]s ar grandiozām [[Katedrāle|katedrālēm]], kuras arī mūsdienās rada izbrīnu par aizgājušo gadsimtu cilvēku roku veiklību, [[izdoma|izdomu]] un radošo garu.

== Darbarīki mūsdienās ==
[[Attēls:Furniture installation tools.jpg|thumb|200px|[[Mēbele|Mēbeļu]] [[montāža]]s darbarīki]]
Vienkāršākie, praksē biežāk sastopamie darbarīki ir [[āmurs]], [[cirvis]], [[zāģis]], [[lauznis]], [[kalts]], [[cērte]], [[skrūvgriezis]] u.c. Tos sauc arī par rokas [[Instruments|instrumentiem]]. Ir sastopami arī sarežģītāki darbarīki ar mehāniskās vai [[Elektrība|elektriskās]] [[enerģija]]s [[Piedziņa|piedziņu]], kas pastiprina cilvēka roku [[Spēks|spēku]]. Piemēram, elektriskais vai [[motorzāģis]], [[Pneimatika|pneimatiskais]] āmurs, elektriskais urbis utt.

Neskatoties uz arvien sarežģītāku tehnisko ierīču, [[Iekārta|iekārtu]], [[Mehānisms|mehānismu]] un [[Aparāts|aparātu]] lietošanu strauja [[Tehniskais progress|tehniskā progresa]] rezultātā, vienkāršu darbarīku lietošanas joma nesamazinās. Tas izskaidrojams ar to, ka gan rūpnieciskajā ražošanā, celtniecībā un citās tautsaimniecības nozarēs, kā arī [[Mājsaimniecība|mājsaimniecībā]] joprojām pastāv liela daļa nestandarta vai epizodisku darbu veidu, kuru veikšanai sarežģītas tehnikas lietošana nav racionāla.

== Darbarīku iedalījums ==
Pēc darba nozarēm darbarīkus var iedalīt dažādās darbarīku grupās:

* [[Lauksaimniecības darbarīki]];
* [[Zvejniecības rīki]];
* [[Amatniecības darbarīki]];
* [[Mājsaimniecības darbarīki]].

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

[[Kategorija:Darbarīki| ]]