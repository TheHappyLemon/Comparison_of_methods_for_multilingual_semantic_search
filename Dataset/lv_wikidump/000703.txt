'''Tīmekļa lappuse''' ({{val|en|Web page}}) ir [[vispasaules tīmeklis|vispasaules tīmekļa]] "lapa", parasti [[HTML]]/[[XHTML]] formātā ([[datnes vārda paplašinājums]] parasti ir <code>htm</code> vai <code>html</code>), ar [[hiperteksts|hiperteksta]] [[hipersaite|saitēm]], kas ļauj pārvietoties no vienas lapas vai sadaļas uz citu. Tīmekļa lappuses parasti izmanto [[grafika]]s failus, lai nodrošinātu ilustrācijas. Tīmekļa lappuses tiek attēlotas izmantojot [[tīmekļa pārlūkprogramma|tīmekļa pārlūkprogrammu]], un var tikt veidotas tā, lai izmantotu [[sīklietotne|sīklietotņu]] sniegtās iespējas, kas bieži vien nodrošina kustīgu grafiku, mijiedarbību un skaņu.

Tīmekļa lappušu kopumu, kas atrodas vienā mapē, kā arī, iespējams, tās apakšmapēs, un atrodas uz viena [[tīmekļa serveris|tīmekļa servera]], sauc par [[tīmekļa vietne|tīmekļa vietni]]. Tīmekļa vietne vienmēr satur pirmo lappusi, ko parasti sauc <code>index.html</code> vai <code>index.htm</code>.

Tīmekļa lappušu izstrādē grūtības sagādā tas, ka tām ir jābūt lietojamām uz dažādām pārlūkprogrammām ar dažādiem uzstādījumiem, pie atšķirīgām [[ekrāna izšķirtspēja|ekrāna izšķirtspējām]].

== Vietrādis (URL) ==
Parasti jebkurai tīmekļa lappusei ir savs [[URL]], kas ļauj citās tīmekļa lappusēs ievietot saites uz šo lappusi.

== Grafika ==
[[Grafikas failu formāts]] tīmekļa lappusēs parasti ir [[JPEG]] [[fotogrāfija|fotogrāfijām]], un [[GIF]] vai [[PNG]] cita veida attēliem. Arī pēdējie divi formāti var tikt lietoti fotogrāfijām, taču nav šim mērķim tik piemēroti. GIF formāts nodrošina arī [[animācija]]s, GIF un PNG formātos var tikt lietoti [[caurspīdīgs|caurspīdīgi]] pikseļi, PNG formātā arī daļēji caurspīdīgi pikseļi (taču to neatbalsta IE). Visi trīs iepriekšminētie ir [[rastra grafika]]s formāti. Tad vēl ir [[SVG]] formāts, kas nodrošina [[vektorgrafika|vektorgrafiku]]. Taču biežāk vektorgrafika tiek nodrošināta izmantojot [[Portatīvā dokumenta formāts|PDF]] un ''[[Macromedia Flash|Flash]]'' formātus.

== Tīmekļa lappuses apskate ==
Tā kā tīmekļa lappuses lielākoties sastāv no teksta, tās var aplūkot ar jebkuru [[lietojumprogramma|lietojumprogrammu]], kas māk attēlot teksta dokumentus. Taču lai aplūkotu tīmekļa lappuses tā, kā tas ir paredzēts, tiek lietotas speciālas programmas, kuras sauc par [[lietotāja aģents|lietotāja aģentiem]] jeb [[tīmekļa pārlūkprogramma|tīmekļa pārlūkprogrammām]]. Dažādām platformām ir pieejamas ļoti dažādas tīmekļa pārlūkprogrammas ar dažādām iespējām.

== Tīmekļa lappuses izveide ==
Tīmekļa lappušu izveidē parasti lieto vai nu parastus [[teksta redaktors|teksta redaktorus]], vai arī specializētus [[HTML redaktors|HTML redaktorus]], piemēram, ''[[Microsoft FrontPage]]'', ''[[Macromedia Dreamweaver]]'', ''[[Mozilla Composer]]'', u.c. Vēl parasti ir nepieciešama [[FTP]] programmatūra failu [[augšupielāde]]i uz servera.

Īpašs veids, kā veidot un rediģēt mājaslapas, bez FTP vai citu augšupielādes tehnoloģiju izmantošanas, ir [[wiki]]. Wiki tehnoloģijas piemērs ir [[Vikipēdija]].

== Tīmekļa lappuses saglabāšana ==
Saglabājot tīmekļa lappuses lokālo kopiju, tīmekļa pārlūkprogramma parasti piedāvā šādu izvēli:
* saglabāt renderēto tekstu bez formatizācijas vai attēliem un nenorādot, kuri vārdi satur saites un uz kurieni šīs saites norāda
* saglabāt HTML failu bez izmaiņām un bez attēliem
* saglabāt HTML failu, nomainot relatīvās saites pret absolūtām, bez attēliem
* saglabāt arī attēlus, izveidojot šim mērķim atsevišķu mapu (IE, Mozilla) vai lietojot to pašu (Opera)

[[Internet Explorer]] var saglabāt arī lapu kopā ar visiem attēliem vienā MHT failā.

Populārākās tīmekļa pārlūkprogrammas, kā ''[[Mozilla]]'', ''[[Mozilla Firefox]]'' un ''Internet Explorer'', ļauj arī izdrukāt šobrīd aplūkojamo tīmekļa lappusi, vai, opcionāli, "izdrukāt" to failā, no kura to var izdrukāt vēlāk.

Īsas tīmekļa lappuses var saglabāt arī izmantojot [[ekrānuzņēmums|ekrānuzņēmumu]].

== Skatīt arī ==
* [[HTML elements]]
* [[Tīmekļa vietne]]
* [[Mirusi saite]]

{{autoritatīvā vadība}}

[[Kategorija:Vispasaules tīmeklis]]