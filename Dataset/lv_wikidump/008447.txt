{{jāuzlabo|Noformējums, atsauces, pētījumi, atveidošana, garāks ievads utt.}}
[[Attēls:Jean georges noverre.jpg|thumb|230px|Žans Žoržs Noverrs]]
'''Balets''' ir muzikāls dejas veids, kur viens vai vairāki cilvēki izpaužas sinhronās dejas kustībās.

== Baleta vēsture ==
[[Attēls:Degas- La classe de danse 1874.jpg|thumb|[[Edgars Degā]] (''La classe de danse'') — "Dejas klase", 1874. gadā]]
[[Attēls:Isadora Duncan portrait.jpg|thumb|[[Izidora Dankana]] (1877 — 1927), dejotāja, [[modernā deja|modernās dejas]] aizsācēja ]]
Par baleta pirmsākumiem domas dalās. Plaši izplatīts ir viedoklis, ka par baleta aizsākumu uzskatāms 1581. gads, kad [[Luvra|Luvrā]] notika baleta ''Ballet Comique de la Reine'' pirmizrāde. Arī citi avoti tiecas XVI gs. uzrādīt par baleta kā mākslas žanra veidošanās sākumu, saistot to ar tā laika Francijas kultūras dzīvi . Taču pastāv arī uzskats, ka balets radies krietni agrāk - 1489. gadā, kad tika uzvesta [[Bergoncio di Bota]]s (''Bergonzio di Botta'') baleta izrāde [[Milāna]]s [[dodžs|dodža]] [[kāzas|kāzās]] <ref>Davies Norman. Europe. A History. London, 1997. P.472.</ref> un tikai pēc tam šis Itālijā dzimušais jaunais mākslas žanrs nonācis [[Francija|Francijā]], kur turpinājis sarežģītu un ilgu pilnveidošanās ceļu. Neatkarīgi no tā, kurā valstī radies vispirms, balets bija viena no spilgtākajām [[renesanse]]s zvaigznēm un [[civilizācija]]s kultūras vērtībām. Tāds tas ir arī mūsdienās.

Turpmākā baleta attīstība noveda pie ekspresionisma dejas, neoklasiskā baleta un [[modernā deja|modernās dejas]]<ref>{{Tīmekļa atsauce |url=http://satori.lv/raksts/4102/Isadora_Dankana/Mana_dzive_(autobiografijas_fragments) |title=Izidora Dankana |access-date={{dat|2012|08|14||bez}} |archive-date={{dat|2012|05|05||bez}} |archive-url=https://web.archive.org/web/20120505004741/http://satori.lv/raksts/4102/Isadora_Dankana/Mana_dzive_%28autobiografijas_fragments%29 }}</ref> elementiem.

Visstraujāko uzplaukumu baleta māksla baudīja [[Parīze|Parīzē]] XVIII gs. vidū, lielā mērā pateicoties franču [[Baleta dejotājs|baletdejotājam]] un [[Horeogrāfs|horeogrāfam]] [[Žans Žoržs Noverrs|Žanam Žoržam Noverrem]] (''Jean-Georges Noverre''). Balets, kā jebkurš cits dejas veids nevar pastāvēt bez [[mūzika]]s. Tā tika sacerēta un arī veidojās kā patstāvīgs mūzikas žanrs.

Lielu ieguldījumu baleta attīstībā devusi [[Krievijas impērija]],<ref>[http://countrystudies.us/russia/45.htm Balets Krievijā] {{en ikona}}</ref> kā arī vēlākā [[Padomju Savienība|PSRS]]. Pirmie soļi šīs mākslas attīstībā tika sperti vēl [[Pēteris I|Pētera I]] laikā ar itāļu un franču baleta uzvedumiem. Tikai XIX gs. Krievijā aizsākās patstāvīga baleta žanra attīstība. Taču drīz vien Krievijas balets sasniedza pasaules slavu ar tādiem šedevriem kā [[Pēteris Čaikovskis|Pētera Čaikovska]] ''Gulbju ezers'', ''Apburtā princese'', ''Riekstkodis'', vai [[Igors Stravinskis|Igora Stravinska]] "Ugunsputns", ''Petruška'', kā arī virkni citu izcilu baleta meistardarbu.

Pēc [[Oktobra revolūcija]]s Krievijas impērijā uzsāktās baleta tradīcijas turpinājās galvenokārt [[Maskava]]s Lielajā teātrī (''Большой театр'') un [[Ļeņingrada]]s Kirova teātrī (''Театр им. Кирова''), - agrākajā [[Marijas teātris|Marijas teātrī]] (''Мариинский театр''). PSRS balets sasniedza virtuozu tehniskās meistarības līmeni, taču nespēja vairs atkārtot P. Čaikovska, I. Stravinska un citu slavenu XIX gs. beigu un XX gs. sākuma krievu komponistu, kā arī baletdejotāju un baletmeistaru radošo spožumu.

== Balets Latvijā ==
{{Nepilnīga nodaļa}}

Iepazīt baleta mākslu rīdzinieki varēja jau XIX gadsimta sākumā, kad šo mākslu [[Rīga|Rīgā]] pārstāvēja sava laika slavenākie meistari – Pēterburgas Ķeizariskā galma teātra pirmais dejotājs un baletmeistars, pirms tam Parīzes Operas pirmais dejotājs Luijs Dipors (1811), Vīnes teātra primabalerīna Katarina Lannere (1859), dejotājs un baletmeistars Mariuss Petipā (1860, 1863) un daudzi citi slaveni dejotāji.<ref>{{Tīmekļa atsauce|url=https://www.opera.lv/lv/par-mums/latvijas-nacionalais-balets/|title=Latvijas Nacionālais Balets|last=|first=|access-date=2018. gada 8.februāris|date=|archiveurl=https://web.archive.org/web/20170722104444/https://www.opera.lv/lv/par-mums/latvijas-nacionalais-balets/|archivedate={{dat|2017|07|22||bez}}}}</ref>

Pirmais [[Latvieši|latvietis]], kurš apguva baleta mākslu profesionālā līmenī un kā dejotājs strādāja Rīgas pilsētas Pirmajā (Vācu) teātrī, bija [[Mārtiņš Kauliņš]], kurš kļuva populārs kā deju pedagogs un baletmeistars, iestudējot dejas latviešu teātru uzvedumiem. 1911. gadā viņš izveidoja pirmo profesionālo baleta trupu Latvijā.<ref>{{Ziņu atsauce|url=http://www.la.lv/latvijas-balets-kluvis-universals%E2%80%A9-2/|title=Latvijas balets kļuvis universāls|publisher=|work=Latvijas Avīze|access-date=2018. gada 8. februāris|date=2012. gada 14. decembris|last=Galviņa|first=Anna}}</ref>

1918. gadā, kad tika nodibināta [[Latvju opera]], tai bija nepieciešams arī savs balets. Tajā kā dejotājs un baletmeistars tika uzaicināts [[Voldemārs Komisārs]], kura vadībā darbojās 20 dejotājas. Trupa piedalījās operu iestudējumos. 1922. gadā [[Latvijas Nacionālā opera un balets|Latvijas Nacionālā Opera]] (LNO) noslēdza līgumu ar Pēterburgas Marijas teātra bijušo baleta režisoru Nikolaju Sergejevu, kurš atvēra privātu baleta studiju un sāka profesionālu dejotāju sagatavošanu.

Par latviešu baleta dzimšanas dienu tiek uzskatīts 1922. gada 1. decembris, kad vērts priekškars pirmajai pilnmetrāžas izrādei – pēc Mariusa Petipā 1885. gada Pēterpils izrādes parauga iestudētajai P.L.Herteļa "Veltīgajai uzmanībai", tomēr baleta trupas veidošanās sākusies jau desmit gadus iepriekš.

Divdesmitajos gados Rīgas baletu vadīja balerīna Aleksandra Fjodorova, dejas pasaulē leģendārās Fokinu ģimenes locekle, sadarbojoties ar savu dēlu Ļevu Fokinu; trīsdesmito gadu sākumā par trupas vadītāju kļuva Anatols Vilzaks, kurš bija dejojis slavenajā Djagiļeva trupā. 1934. gadā par LNO galveno baletmeistaru tika apstiprināts [[Osvalds Lēmanis]].

1935. gadā LNO iestudēts pirmais latviešu oriģinālbalets [[Jānis Mediņš|Jāņa Mediņa]] "Mīlas uzvara"<ref>{{Tīmekļa atsauce|url=http://periodika.lv/periodika2-viewer/view/index-dev.html?lang=fr#panel:pa&#124;issue:/p_001_rits1935n127&#124;article:DIVL515&#124;query:baleta|title=Šovakar pirmā latviešu baleta pirmizrāde|last=|first=|publisher=Laikraksts "Rīts"|access-date=2018. gada 8.februāris|date=1935. gada 9. maijs|archive-date=2020. gada 3. Februāris|archive-url=https://web.archive.org/web/20200203190615/http://periodika.lv/periodika2-viewer/view/index-dev.html?lang=fr#panel:pa{{!}}issue:/p_001_rits1935n127{{!}}article:DIVL515{{!}}query:baleta}}</ref>

Pēc Otrā pasaules kara baleta vadība bija uzticēta Helēnai [[Helēna Tangijeva-Birzniece|Tangijevai-Birzniecei,]] kas savulaik mācījusies Sanktpēterburgā pie izcilās pedagoģes Agripīnas Vaganovas. Šīm leģendārajām personībām Rīgas baleta vadībā sekoja arī Jevgeņijs Čanga, Irēna Strode, [[Aleksandrs Lembergs]], Janīna Pankrate, [[Modris Cers]], Lita Beiris, bet kopš 1993. gada - [[Aivars Leimanis]].

1932. gadā tika dibināta LNO baletskola, kas 1948. gadā pārtapa par Rīgas Horeogrāfijas vidusskolu. Tās direktora amatā bijuši Lembergs, Tamāra Vītiņa un [[Haralds Ritenbergs]].<ref>{{Tīmekļa atsauce|url=http://www.rhv.lv/par-rhv-skolu/vesture|title=Rīgas Horeogrāfijas skola|last=|first=|access-date=2018. gada 7. februāris|date=}}</ref>

Latviešu baletdejotājs [[Māris Liepa]] XX gadsimta 60. gados bija Maskavas Lielā teātra baleta vadošais solists un kļuva par vienu spožākajām padomju baleta zvaigznēm. Izglītību Rīgā ieguvuši arī [[Mihails Barišņikovs]] un [[Aleksandrs Godunovs]], kas pēc emigrēšanas no PSRS kļuva par pasaules baleta zvaigznēm.<ref>{{Tīmekļa atsauce|url=http://www.laikmetazimes.lv/2017/05/29/dzimusi-latvija-balets-%E2%80%93-liepa-godunovs-barisnikovs/|title=Dzimuši Latvijā. Balets – Liepa, Godunovs, Barišņikovs|last=Jākobsons|first=Ervīns|access-date=2018. gada 8. februāris|date=2017. gada 5. maijs}}</ref>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20061205234134/http://msms.essortment.com/balletdancingh_olh.htm Baleta vēsture]
* [https://www.youtube.com/watch?v=IdXQnPMq1FQ Māra Liepas 1986. gada intervija ETV]

{{kultūra-aizmetnis}}

{{autoritatīvā vadība}}

[[Kategorija:Balets| ]]