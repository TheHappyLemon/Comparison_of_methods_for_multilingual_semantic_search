[[Attēls:22 Regen ubt.jpeg|thumb|200px|Lietus.]]

'''Lietus''' ir viena no [[daba]]s visizplatītākajām parādībām, kas veido [[laikapstākļi|laikapstākļus]]. Lietus ir izplatītākais [[nokrišņi|nokrišņu]] veids, kas sastāv no atsevišķām [[ūdens]] lāsēm. Lietus daudzums katrā vietā ir atšķirīgs un atkarīgs no daudziem apstākļiem, kā reljefs, attālums no jūras, zemeslodes platuma grādi, gadalaiks un tamlīdzīgi. Piemēram [[Latvija|Latvijā]] jebkurā gada dienā, kad [[gaisa temperatūra]] ir virs 0&nbsp;°C, var novērot lietu, gan [[Smidzinošs lietus|smidzinošu]], gan spēcīgas [[lietusgāze]]s, tomēr parasti visspēcīgākās intensitātes lietus ir novērojams [[negaiss|negaisa]] laikā, bet nedaudz zemākas intensitātes lietus aktīva [[Ciklons|ciklona]] darbības zonā. Aptuvenu prognozējamo lietus intensitāti un veidu var noteikt pēc [[Mākoņi|mākoņiem]], no kuriem tas ir gaidāms. Spēcīgāks lietus sagaidāms sutīgā dienā no [[gubu lietusmākoņi]]em, bet smidzinošs lietus parasti līst no [[slāņu lietusmākoņi]]em.

== Lietus rašanās ==
[[Attēls:Heavy_Rain.jpg|thumb|200px|Stiprs lietus.]]

Lietu veido ūdens pilieni, kas rodas [[Mākoņi|mākoņos]] un smaguma spēka ietekmē krīt lejup. Krītot pilieni savā starpā savienojas, veidojot lietus lāses. Vienlaikus notiek arī lielo lietus lāšu dalīšanās. Ūdens pilieni var saplūst kopā molekulārās [[siltumkustība]]s iespaidā, kas liek tiem sadurties, kā arī [[turbulence|turbulento]] gaisa plūsmu iedarbības rezultātā. Lietus pilienu vidējais diametrs ir 0,5—5 [[Milimetrs|mm]], bet krišanas ātrums ir aptuveni 5—7 metri sekundē.

Liela loma ir arī pilienu [[elektriskais lādiņš|elektriskajam lādiņam]]. Vienādi uzlādēti pilieni atgrūžas, bet dažādi uzlādēti vai [[dipolārs|dipolāri]] pilieni — pievelkas. Dipolāri pilieni var izraisīt elektrisku izlādi, jeb [[Zibens|Zibeni]].

== Lietus veidi ==
[[Attēls:Raindrops sizes.svg|thumb|Lietus pilienu forma ir atkarīga no to lieluma]]
Lietus var būt dažāds. Dažreiz lietus pilieni ir smalki un pat grūti pamanāmi. To sauc par [[Smidzinošs lietus|Smidzinošu lietu]] un šāda veida lietus veidojas zemos [[slāņu mākoņi|slāņu mākoņos]] vai [[migla|miglā]] bez gaisa augšupejošas kustības. Turpretī stiprais vasaras [[Negaiss|negaisu]] lietus ([[Lietusgāze]]) parasti nāk no augstajiem mākoņiem — [[negaisa mākoņi]]em. Nepārtraukts ilgstošs lietus nāk no lietus slāņu mākoņiem.

Lietu raksturo nolijušā ūdens daudzums (ūdens slāņa biezums [[Milimetrs|milimetros]]) un intensitāte (nokrišņu daudzums milimetros kādā noteiktā laika posmā — parasti stundā vai diennaktī). Visintensīvākais reģistrētais lietus tika novērots {{dat|1956|7|4}} [[Amerikas Savienotās Valstis|ASV]] Juniokvillā, kad vienas minūtes laikā nolija 31,2 mm ūdens. [[Latvija|Latvijā]] visintensīvākais lietus reģistrēts {{dat|1956|6|21}} [[Rūjiena|Rūjienā]] — 3,1 milimetrs minūtē, savukārt vislielākais [[Nokrišņi|nokrišņu]] daudzums diennaktī tika novērots {{dat|1973|7|9}}, kad tika reģistrēti 160 milimetri nokrišņu.

Ilgstoši intensīvi nokrišņi var izraisīt [[Plūdi|plūdus]], bet kalnos dubļu straumes (seljes).

=== Nokrišņu stiprums ===
* [[Smidzinošs lietus]] — kad nokrišņu līmenis ir zem 0,25 mm/st 
* Neliels lietus — kad nokrišņu līmenis ir starp 0,25 mm/st — 1,0 mm/st
* Mērens lietus — kad nokrišņu līmenis ir starp 1,0 mm/st — 4,0 mm/st
* Stiprs lietus — kad nokrišņu līmenis ir starp 4,0 mm/st — 16,0 mm/st
* Ļoti stiprs lietus — kad nokrišņu līmenis ir starp 16,0 mm/st — 50,0 mm/st
* [[Lietusgāze]] — kad nokrišņu līmenis ir virs 50,0 mm/st

=== Lietus intensitāte ===
* [[Smidzinošs lietus]] — (pilienu diametrs ir mazāks par 0,5 mm)
* [[Lietusgāze]]

== Lietus ūdens sastāvs ==
[[Attēls:Campinas Estrada 040.jpg|thumb|200px|Lietusgāze.]]

Lietus pilieni krītot var uzņemt gaisā esošos piemaisījumus un putekļu daļiņas. Lietus ūdenī vienmēr ir nelieli [[slāpekļskābe]]s un [[amonjaks|amonjaka]] piemaisījumi. [[Tropu josla|Tropos]] slāpekļskābes saturs lietū mēdz būt lielāks, jo šajos platuma grādos biežāk zibeņo, bet zibens rezultātā rodas [[slāpekļa oksīdi]]. Cilvēka rūpnieciskās darbības rezultātā lietus ūdenī [[skābes|skābju]] saturs var būt stipri paaugstināts, šādus nokrišņus sauc par [[skābie lieti|skābajiem lietiem]]. [[Jūra]]s tuvumā lietus ūdenī mēdz būt lielāks [[sāļi|sāļu]] daudzums.

== Lietus lāses ==
Lietus lāses [[diametrs|diametrā]] parasti nav lielākas par trim [[milimetrs|milimetriem]]. Tas ir tāpēc, ka [[ārējie spēki]], piemēram, [[Zemes pievilkšanas spēks]] un [[gaisa pretestība]], ir lielāki par lāses [[virsmas spraiguma spēks|virsmas spraiguma spēku]], kurš notur ūdens [[molekula]]s vienkopus.

== Skatīt arī ==
* [[Mākoņi]]
* [[Negaiss]]
* [[Latvijas klimats]]

== Ārējās saites ==
{{sisterlinks-inline}}
{{Enciklopēdiju ārējās saites}}

{{Meteo-aizmetnis}}
{{Laikapstākļi}}

{{autoritatīvā vadība}}

[[Kategorija:Nokrišņi]]