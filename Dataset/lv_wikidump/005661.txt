[[Attēls:Election MG 3455.JPG|thumbnail|235px|Vēlēšanās katrs pilsonis var atdot savu balsi, tādā veidā realizējot demokrātijas principu, ka vara pieder tautai]]
'''Demokrātija''' ({{val-el|δημοκρατία}}, ''demokratía''; {{gree|δῆμος}}, ''dẽmos'' — ‘tauta’, {{gree|κράτος}}, ''krátos'' — ‘vara’) ir [[valsts pārvaldes forma]], kurā [[vara|varu]] īsteno [[tauta]] ([[tiešā demokrātija]]) vai tās [[vēlēšanas|ievēlēti]] pārstāvji ([[pārstāvnieciskā demokrātija]]). Pārstāvnieciskā demokrātija bieži vien ir saistīta ar [[republika|republiku]]. Demokrātiskā valstī katram pilsonim ir tiesības piedalīties savas valsts pārvaldīšanā, un tas ir izdarāms balsojot [[vēlēšanas|vēlēšanās]]. Atsevišķu valstij svarīgu lēmumu vai likumu pieņemšanā vai grozīšanā iespējams arī visu pilsoņu balsojums ([[referendums]]). Mūsdienās pastāv galvenokārt [[pārstāvnieciskā demokrātija]], kad tauta ievēl pārstāvjus, kas gatavo un pieņem lēmumus tās vārdā.

Valstī, pastāvot demokrātijai, procesus kontrolē pilsoniskā sabiedrība, valsts garantē pilsoniskās sabiedrības [[suverenitāte|suverenitāti]] un nodrošina tās iekšējo pretrunu risināšanas atklātumu un tiesiskumu. Demokrātijas divi svarīgākie principi ir [[vienlīdzība]] un [[brīvība]].<ref name="buzzle"/>

== Demokrātijas veidi ==
Pasaulē izplatītākais demokrātijas veids ir [[pārstāvnieciskā demokrātija]]. Pastāv arī citi demokrātijas veidi, kā [[tiešā demokrātija]], [[liberālā demokrātija]], [[radikālā demokrātija]], [[Sociāldemokrātija|sociālā demokrātija]], [[totalitārā demokrātija]] un citi demokrātijas veidi.

=== Pārstāvnieciskā demokrātija ===
{{Pamatraksts|Pārstāvnieciskā demokrātija}}
Pārstāvnieciskā jeb reprezentatīvā demokrātija nozīmē, ka pilsoņi balso par noteiktiem cilvēkiem un [[politiska partija|politiskām partijām]], lai tie viņus pārstāvētu un pieņemtu valstij nozīmīgus lēmumus.

=== Tiešā demokrātija ===
{{Pamatraksts|Tiešā demokrātija}}
Tiešajā demokrātijā valstij visus svarīgos lēmumus īsteno [[tauta]]. Tiešā demokrātija bija populāra [[Senā Grieķija|Senās Grieķijas]] pilsētvalstī [[Atēnas|Atēnās]]. Mūsdienās tiešās demokrātijas iezīmes ir atrodamas [[Šveice]]s kantonos [[Apencelles-Innerrodenes kantons|Apencellē-Innderrodenē]] un [[Glarusas kantons|Glarusā]].<ref name=Golay/>

== Demokrātijas vēsture ==
Demokrātijas pirmsākumi ir meklējami pirmajos valstiskajos veidojumos [[Senā Grieķija|Senajā Grieķijā]] aptuveni 6. gadsimtā p.m.ē.<ref name="didyouknow"/> Senajā Grieķijā dominēja [[tiešā demokrātija]], kad visus nozīmīgos lēmumus pieņēma un īstenoja tauta. Tika rīkotas [[tautas sapulce]]s, kurā ikvienam pilsons, kas vecāks par 20 gadiem, varēja [[balsošana|balsot]]. Tautas sapulcēs tika pieņemti likumi, rīkojās ar valsts kasi, pieteica karus un pasludināja mieru. Ja konkrēts lēmums ieguva balsu vairākumu, tas tika īstenots.

17. un 18. gadsimtā izveidojās jauns demokrātijas modelis — [[aizsardzības demokrātija]], kas stipri atšķīrās no Senajā Grieķijā piekoptā demokrātijas veida. Tajā uzsvars tika likts uz katra indivīda brīvības palielināšanu un tās mērķis bija dot cilvēkiem dzīvot tā, kā viņi to vēlas. Viens no šī modeļa lielākajiem aizstāvjiem bija angļu filozofs [[Džons Loks]].

Mūsdienās dominējošā demokrātijas forma ir [[pārstāvnieciskā demokrātija]], kad pilsoņi ievēl noteiktas politiskās partijas, kas pārstāv viņu intereses.

== Atsauces ==
{{atsauces|refs=
<ref name="buzzle">{{tīmekļa atsauce | url= http://www.buzzle.com/articles/democracy-vs-republic.html | title= Democracy Vs. Republic | publisher= Buzzle.com | accessdate= 2011-09-01 | language= angliski | archiveurl= https://web.archive.org/web/20111002082243/http://www.buzzle.com/articles/democracy-vs-republic.html | archivedate= 2011-10-02 }}</ref>

<ref name=Golay>Vincent Golay and Mix et Remix, ''Swiss political institutions'', Éditions loisirs et pédagogie, 2008. {{ISBN|978-2-606-01295-3}}.</ref>

<ref name="didyouknow">{{tīmekļa atsauce | url= http://didyouknow.org/fastfacts/politics/ | title= Fast facts on politics | publisher= didyouknow.org | accessdate= 2011-11-15 | language= angliski }}{{Novecojusi saite}}</ref>
}}

== Skatīt arī ==
*[[Valsts pārvaldes forma]]

== Ārējās saites ==
{{sisterlinks-inline}}

{{politika-aizmetnis}}

{{autoritatīvā vadība}}

[[Kategorija:Demokrātija| ]]