{{BioTakso infokaste
| attēls =Calendula officinalis.jpg
| valsts =Plantae
| valsts_lv =Augi
| nodalījums =Magnoliophyta
| nodalījums_lv =Segsēkļi
| klase =Magnoliopsida
| klase_lv =Divdīgļlapji
| rinda =Asterales
| rinda_lv =Asteru rinda
| dzimta =Asteraceae
| dzimta_lv =Kurvjziežu dzimta
| ģints =Calendula
| ģints_lv =Kliņģerītes
| suga =C. officinalis
| suga_lv =Ārstniecības kliņģerīte
| binomial =Calendula officinalis
| sinonīmi =
| kategorijas =nē
}}
'''Kliņģerīte''' (''Calendula officinalis'') ir [[kurvjziežu dzimta]]s [[Ārstniecības augi|ārstniecības augs]].

== Raksturojums ==
Kliņģerītes ir [[viengadīgs augs]]. Tās veido 40—50 [[Centimetrs|cm]] augstu lapu rozeti ar ziedstublāju. Stublājs augšdaļā ar īsiem cietiem matiņiem un [[Dziedzermatiņi|dziedzermatiņiem]]. [[Lapas]] vienkāršas, veselas, iegarenas, olveidīgas vai lancetiskas. [[Zieds|Ziedi]] platos kurvīšos tumši vai gaiši oranždzelteni vai citrondzelteni. Ir varietātes ar pildītiem ziediem. Ziedēt sāk jūnijā, zied līdz vēlam rudenim. Augļi ([[Sēkla|sēklas]]) dažāda veida, sirpjveidīgi vai gredzenveidīgi sēkleņi. Audzē galvenokārt kā [[Krāšņumaugi|krāšņumaugu]] un ārstniecības augu, izmanto arī kā [[Garšaugs|garšaugu]].

== Uzturvērtība un izmantošana ==
Kliņģerīšu ziedlapiņās ir daudz [[karotīns|karotīna]] — 7,6—31,3&nbsp;mg%, arī [[likopīns]], [[citroksantīns]], ēteriskās eļļas, gļotvielas (4%), organiskās [[skābes]], [[Terpēni|triterpēni]], [[bioflavonoīdi]]. Kliņģerīšu lapās sastopama rūgtviela [[kalendīns]], saponīni, miecvielas (6,4%). Sēklās ir augu eļļa, [[alkaloīdi]]. Augam izteiktas fitoncīdu īpašības. Ir pretaudzēju iedarbība. Uzturā izmanto galvenokārt ziedlapiņas. Kliņģerīšu ziedlapiņu pulveri lieto kulinārijā mīklu iekrāsošanai. To izšķīdina karstā eļļā, pievieno dažādiem mīklas izstrādājumiem, var arī kliņģerīšu ziedlapiņas pavārīt pienā un pēc tam pienu pievienot mīklai. Dažās zemēs kliņģerīšu ziedlapiņu pulveri izmanto [[Sviests|sviesta]] un [[Siers|siera]] iekrāsošanai, sevišķi sviests tad iegūst tīkamu nokrāsu un aromātu. Ziedus vai tikai ziedlapiņas izmanto ziedu salātos (ar kresēm, rudzupuķēm, gurķeni u.c.) un ēdienu dekorēšanai. Kokteiļiem pievieno ledus kubiņos iesaldētus kliņģerīšu ziedus. Ļoti plaši kliņģerītes, kliņģerīšu tēju, tinktūru, sulu ziedi, tabletes izmanto medicīnā. Ar tiem ārstē čūlas, [[Gastrīts|gastrītu]], kolītus . Kliņģerītes veicina ēstgribu un gremošanu. Tējas izmanto kā [[Svīšana|sviedrēšanas]] un atkrēpošanas līdzekli, [[saaukstēšanās]] gadījumos, pret krampjiem, [[Galvassāpes|galvassāpēm]] un [[Reibonis|reiboņiem]]. Ārīgi lieto kliņģerīšu lapas vai sulu, ja ir augoņi, ekzēmas, arī vasaras raibumu un [[Kārpa|kārpu]] iznīdēšanai. Kliņģerīšu iedarbība ir antiseptiska, baktericīda, sāpju remdinoša. Kliņģerīšu preparāti pazemina arteriālo [[Asinsspiediens|asinsspiedienu]], sekmē [[žults]] sekrēciju. Tas ir viens no vecākajiem un populārākajiem ārstniecības augiem tautas medicīnā. 

=== Novākšana ===
Vāc izplaukušus ziedus vai tikai ziedlapiņas. Lieto svaigas vai kaltētas. [[Ziema|Ziemai]] uzglabā kaltētā vai sasaldētā veidā. Jo biežāk vāc ziedus, jo vairāk tos augšanas sezonā var iegūt.

{{Commons|Calendula officinalis}}

[[Kategorija:Asteru apakšdzimta]]
[[Kategorija:Ārstniecības augi]]