{{Personas infokaste
|        platums = 
|          vārds = Kārlis Hūns
|     vārds_orig = 
|         attēls = Huns 007.jpg
|     att_izmērs = 200px
|  att_nosaukums = Pašportrets (1864)
|     dz_dat_alt =
|        dz_gads = 1831
|     dz_mēnesis = 11
|       dz_diena = 13
|       dz_vieta = [[Madliena]], [[Vidzemes guberņa]]<br />(tagad {{LAT}})      
|         m_gads = 1877
|      m_mēnesis = 1
|        m_diena = 28
|        m_vieta = [[Davosa]], {{CHE}}
|   dzīves_vieta = 
|      pilsonība = 
|        tautība = [[vācbaltietis]]
|        dzimums = V
|         vecāki = 
|          brāļi = 
|          māsas = 
|   dzīvesbiedrs = 
|          bērni = 
|       paraksts = 
|mākslas virziens = Vēsturiskais žanrs
|    kategorijas = nē  
|    citas daļas = 
}}
'''Kārlis Jēkabs Vilhelms Hūns''',<ref>Edvarda Šmite. Kārlim Hūnam — 175. Studija, 2006., 1. numurs</ref> arī '''Kārlis Teodors Hūns''' ({{val|de|Karl Huhn}}, {{val|ru|Карл Федорович Гун}}, dzimis {{Dat|1831|11|13}} [[Madliena|Madlienā]], miris {{Dat|1877|01|28}} [[Davosa|Davosā]], [[Šveice|Šveicē]]), bija [[Vācbaltieši|vācbaltiešu]] gleznotājs, viens no vēsturiskā žanra aizsācējiem [[Latvija]]s glezniecībā, kā arī viens no nozīmīgākajiem 19. gadsimta vācbaltiešu māksliniekiem.

== Biogrāfija ==
Dzimis 1831. gada 13. novembrī (pēc citiem datiem — 13. decembrī<ref>{{lkv|VI|12 256.—12 259}}</ref><ref>{{LPE|4|152}}</ref>) [[Madliena]]s skolotāja, ērģelnieka un ķestera Kārļa Frīdriha Hūna un viņa sievas Luīzes Dorotejas, dzimušas Fogeles, piecu bērnu ģimenē. Viņa tēvs skolotājs Kārlis Frīdrihs Hūns bija dzimis Mazbrenguļu muižā (''Alt Wrangelshof'', tagad [[Valmieras novads|Valmieras novadā]]),<ref>Pēc cita uzskata tagadējā [[Pelvas apriņķis|Pelvas apriņķa]] Prangli muižā, ko vāciski arī sauca par ''Alt-Wrangelshof'' [[Vidzemes guberņa|Vidzemes guberņā]]</ref> bet viņa māte Luīze Doroteja bija [[Ķeipene]]s Stūres kroga krodzinieka Jēkaba Fogeļa meita.

Mācījās [[Rīgas Doma skola|Rīgas Doma skolā]], [[1850]]. gadā pārcēlās uz [[Pēterburga|Pēterburgu]], kur 1852.— 61. gadā studēja [[Repina institūts|Pēterburgas Mākslas akadēmijā]]. No agrīnajiem darbiem pazīstamākā glezna ir "Kocēni pie Valmieras. Vidzeme" (1855). 1860. gadā viņš saņēma mazo zelta medaļu par gleznu "Olimpijas spēles" un 1861. gadā lielo zelta medaļu par gleznu "Sofija Vītauta meita Vasīlija Tumšā kāzās", kā arī stipendiju uz sešiem gadiem.

[[1862]]. gadā pēc [[Krievija]]s Ķeizariskās ģeogrāfijas biedrības lūguma viņš devās uz [[Kirova|Vjatkas]] un [[Kazaņa]]s guberņām, kur zīmēja vietējos iedzīvotājus, tautastērpus, sadzīves ainas ("Buhāriete, hiviete un tatāriete"). Daudzos Hūna zīmējumos attēlota daba ("Pievolgas ainava", "Daugava pie Lielvārdes"). Zīmējumi darināti galvenokārt ar ogli, tušu, sēpiju, zīmuli. Kopā ar V. Vereščaginu apgleznoja ikonostasu Pokrova baznīcai Vjatkas guberņā.

[[1863]]. gadā Hūns apceļoja [[Leipciga|Leipcigu]], [[Prāga|Prāgu]], [[Drēzdene|Drēzdeni]], [[Minhene|Minheni]] un apmetās [[Parīze|Parīzē]], Šajā periodā viņš pievērsās dabas un klasikas studijām, ietekmējās no [[Ticiāns|Ticiāna]], [[Tintoreto]], [[Velaskess|Velaskesa]]. Parīzes salonos tika izstādītas viņa gleznas "Bērtuļa nakts priekšvakarā" (1868), "Slimais bērns" (1869), "Bērtuļa nakts aina" un "[[Jaunā čigāniete]]" (1870). 1870. gadā Hūns dzīvoja [[Normandija|Normandijā]] un [[Brisele|Briselē]]. 1871. gadā Hūnu ievēlēja par Pēterburgas Mākslas akadēmijas profesoru un vēsturiskās un portreta klases vadītāju.

1874. gadā Hūns saslima ar tuberkulozi, ārstējās dažādās ārstniecības iestādēs, mira 1877. gada 28. janvārī Davosā Šveicē. Apbedīts Madlienas kapsētā, pēc viņa nāves no viņa labākajiem darbiem tika izveidota ceļojoša izstāde.

== Daiļrades raksturojums ==
[[Attēls:Huns Bertula nakts prieksvakara.jpg|thumb|K. Hūns "Bērtuļa nakts priekšvakarā" (1868)]]
Galvenokārt strādājis eļļas un akvareļa glezniecības tehnikās, iemīļotie sižeti ir vēsturiski notikumi, portreti, ainavas un tautas tipāži.

Hūns gleznoja romantizētas ainas no [[Francija]]s vēstures — "Bērtuļa nakts priekšvakarā" (par to Pēterburgas Mākslas akadēmijas akadēmiķa nosaukums), "Bērtuļa nakts epizode" (par to profesora nosaukums), "Kārlis IX pie Koliņjī". Daudz pētīja vēstures materiālus, lai varētu precīzi attēlot vidi, tērpus u.tml.

Vēlāk Hūns deva priekšroku sadzīviskajam žanram ("Galdnieka darbnīca", "Bretaņas zemnieku sēta" u.c.), kā arī gleznoja intīmus un reprezentatīvus portretus ("Sievietes portrets" u.c.).

Gleznošanas tehnikā Hūns lietoja brīvu otas triepienu, izteiksmīgas faktūras, krāsainību. (Hūns arī pievērsās [[akvareļglezniecība|akvarelim]], kur plaši izmantoja gaismēnu attiecības.) Viņš bija arī [[portretglezniecība|portretists]], kā arī plenēra gleznotājs (akvareļos, kur viņa darbi izceļas ar īpaši dzidru, gaišu krāsu gammu), Ar Latviju saistītie darbi ir sadzīviskas ainiņas ("Latviete pie skapja" utt.). Hūns pievērsa uzmanību tautastērpu studijām.

1855., 1858., 1859., 1860. un 1861. gadā iegūtas Pēterburgas Mākslas akadēmijas lielās un mazās sudraba un zelta medaļas, par darbu "Bērtuļa nakts priekšvakarā" iegūts [[Akadēmiķis|akadēmiķa]] tituls, bet par "Bērtuļa nakts ainu" un "Čigānieti" — [[Profesors|profesora]] vieta. 1865.—1870. gadā ņēmis dalību Parīzes Salona izstādēs.

Pēc atgriešanās Krievijā 1871. gadā Hūna darbi eksponēti t.s. ''peredvižņiku'' 1., 2., 3. un 5. izstādē (6. jau pēc nāves). Piemiņas izstādes Rīgā 1950. un 1980. gadā, Madlienā — 1980. gadā.

== Pazīstamākās gleznas ==
<gallery>
Attēls:Huns_Koceni_pie_Valmieras.jpg‎‎|[[Kokmuiža (muiža)|Kokmuiža]] pie Valmieras. Vidzeme (1855)
Attēls:Huns_Olimpiskas_speles.jpg‎|Olimpiskās spēles (1860)
Attēls:Huns_Sofija_Vitovna.jpg‎|Sofija Vītauta meita Vasīlija Tumšā kāzās (1861)
Attēls:Huns_Perse.jpg‎|Pērse (1863)
Attēls:Huns-Slimais_berns.jpg‎ |Slimais bērns (1869)
Attēls:Hūns.jpg|Duelants (1869) 
Attēls:Huns 010.jpg‎‎‎|Vecais kareivis no hugenotu laika (1870)
Attēls:Huns_Bertula_nakts_aina.jpg‎‎‎|Bērtuļa nakts aina (1870)
Attēls:Huns 009.jpg‎‎|Bruņinieks (ap 1870)
Attēls:Huns_Jauna_ciganiete.jpg‎‎|[[Jaunā čigāniete]] (1870)
Attēls:Huns-Italiesu_pagalmins.jpg‎|Itāliešu pagalmiņš (1871)
Attēls:Huns-Iekritis.jpg‎‎|Iekritis (1875)
</gallery>

== Literatūra ==
* A. Lapiņš, A. Eglīts: ''Kārlis Hūns''. Monogrāfija. Latvijas Valsts Izdevniecība, Rīgā: 1953. (100 lpp.)
* Alberts Prande: ''Hūns''. Sērija Latviešu māksla. E.Drujas-Foršū apgāds Rīgā: 1943. (64 lpp.)
* ''K. Hūna 120 gadu dzimšanas dienas atceres izstādes katalogs''. Rīgā: 1950

== Atsauces ==
{{atsauces}}

== Ārējās saites ==
* [https://web.archive.org/web/20120727015409/http://www.makslasvesture.lv/index.php/Ka%C2%81rlis_H%C5%ABns www.makslasvesture.lv]

{{autoritatīvā vadība}}

{{DEFAULTSORT:Huns, Karlis}}
[[Kategorija:1830. gadā dzimušie]]
[[Kategorija:1877. gadā mirušie]]
[[Kategorija:Latviešu mākslinieki]]
[[Kategorija:Latvijas gleznotāji]]
[[Kategorija:Krievijas gleznotāji]]
[[Kategorija:Ogres novadā dzimušie]]
[[Kategorija:Vācbaltieši]]