{{citas nozīmes|ģeoloģisku veidojumu|Vulkāns (nozīmju atdalīšana)|Vulkāns}}
<div style="float:right;width:220px;">
[[Attēls:Stromboli Eruption.jpg|thumb|200px|[[Stromboli]] vulkāna izvirdums (Itālija)]]
[[Attēls:MSH80 eruption mount st helens 05-18-80.jpg|thumb|200px|[[Senthelensa kalns|Senthelensa]] vulkāna izvirdums 1980. gada 18. maijā ([[Amerikas Savienotās Valstis|ASV]])]] 
</div>

'''Vulkāns''' ir [[ģeoloģija|ģeoloģisks]] veidojums — vieta, no kuras caur atveri zemes virsmā izplūst karsti, šķidri ieži — [[lava]], [[vulkāniskie pelni|pelni]] un [[gāze]]s. Šaurākā nozīmē par vulkānu sauc izvirduma produktu veidoto kalnu. Vārds "vulkāns" radies no senā romiešu uguns dieva [[Vulkāns (dievs)|Vulkāna]] vārda. Vulkāni ir dažāda tipa, tie atrodami arī uz citām [[planēta|planētām]] un [[Mēness]].

== Vulkānu rašanās ==
Vulkānisma procesi un to parādības atkarībā no Zemes ģeoloģiskā attīstības posma ir attīstījušies ar dažādu intensitāti.  To ietekmē Zemeslodes tilpuma cikliski mainīgās pulsējošās izmaiņas. Vulkāni parasti atrodas tektonisko plātņu kontakta zonās un vietās, kur šīs plātnes ir plānas. Tāpat arī vietās, kur zemes garoza ir ļoti plāna. Vulkāniskie procesu aktīva darbība sakrīt ar periodiem, kad notiek zemeslodes sarukšana jeb [[Zemeslodes kontrakcija|kontrakcija]]. Vulkāni ir reljefa formas, kas veidojas [[vulkānisms|vulkānisma]], jeb [[vulkānisms|efuzīvā magmatisma]] rezultātā. Vulkānisma rezultātā veidojas [[efuzīvie ieži|efuzīvie]] un [[piroklastiskie ieži|piroklastiskie]] ieži un vulkānu un [[lava]]s segveida izvirdumi. Līdztekus tam var veidoties arī [[geizers|geizeri]], [[fumarola]]s, [[lahars|lahari]] un citas parādības.

== Vulkānu klasifikācija ==
Vulkānismu jeb efuzīvo magmatismu var iedalīt vismaz pēc pieciem klasifikatoriem, kas ir:
* vulkāna izvirduma tips
* vulkāna reljefa morfoloģija
* vulkāna darbības stadijas
* vulkāna izvirduma produkti
* vulkāna izvirduma novietojums

=== Izvirduma tips ===
[[Attēls:2 veidu vulkani.PNG|350px|left|thumbnail|Centrālais (A) un plaisveida (B) tipa izvirdums. vulkānu šķērsgriezums]]
[[Attēls:Laki fissure (2).jpg|200px|thumbnail|right|Aprimis [[Laki]] vulkāns [[Islande|Islandē]]]]
[[Attēls:Causeway-code poet-4.jpg|200px|thumbnail|right|Lavas plato [[Īrija]]s piekrastē.]]
Ir divu veidu izvirdumu tipi:
* '''Centrālais izvirdums'''
* '''Plaisveida izvirdums:'''
*** Lineārais izvirdums
*** Lavas segveida izlijums 
Centrāla izvirduma tipa vulkāni savas darbības laikā parasti ir labi pamanāmi, jo izvirduma laikā notiek eksplozijas un izverdušā materiāla izsviešana Zemes virspusē. Pie šādiem vulkāniem pieder, piemēram, [[Senthelensa]] vulkāns (attēlā).
Toties plaisveida izvirduma tipa vulkāni ir mazāk pamanāmi to darbības laikā. Parasti tas notiek bez eksplozijas, vulkāna krāteris var izskatīties arī pēc plaisas un stiepties vairāku kilometru garumā.

Tipiski piemēri atrodas Jaunzēlandē, Armēnijas kalnienē, Kamčatkā, Havaju salās un Īslandē. Zināmākie lineāra izvirduma tipa vulkāni ir, piemēram, [[Laki]] vulkāns [[Īslande|Īslandē]], [[Ploskijtolbačiks]] Kamčatkā, Krievijā u.c.
Lavas segveida izlijumi veido [[lavas plato]], ko bieži vien sauc arī par [[trapu plato]]. Tas tā ir lavas segas atšķirīgā vecuma dēļ [[lavas plato]] malās radīto pakāpienveida pacēlumu dēļ. Spilgts [[lavas plato]] piemērs ir Īrijas piekrastē, kas nosaukts par [[Milža dambis|Milža dambi]] (angl. ''Giant's Causeway'').

=== Reljefa morfoloģija ===
Ir šādas vulkāniskās reljefa formas:
* Monovulkāni
* Vairogveida vulkāni
* Izdedžu vulkāni
* Ekstruzīvie kupoli
* Stratovulkāni
* Zemūdens vulkāni
* Trapu plato

== Vulkāna izvirdums ==
Vulkāna izvirdums ir vulkāna darbības periods, kura laikā virszemē tiek izmesti karsti cietie, šķidrie un gāzveida materiāli no zemes dzīlēm. Visbiežāk izvirdums notiek kā sprādziens ar lavas izplūšanu. Tas var ilgt no dažām stundām līdz vairākiem gadiem. Vulkānu izvirdumi veidojas vietās, kur zemes garozā ir lūzumi. Tie ir saistīti ar [[magma]]s pārvietošanos zemes dzīlēs.

== Izverdošās vielas ==
Vulkāni izverd [[magmatiskie ieži|magmatiskos iežus]] un arī sastāv no tiem. Magmatiskos iežus iedala:
* intruzīvajos iežos;
* efuzīvajos iežos.

No vulkāniem izverd [[efuzīvie ieži]] — [[pumeks]], [[obsidiāns]] (vulkāniskais stikls), [[dolerīts]], [[gabro]], [[andezīts]], [[bazalts]], [[ksenolīts]]. Efuzīvie ieži ir [[lava]]s (Zemes virspusē izplūdušas magmas) sastāvā. Bez tam izvirduma laikā no vulkāna izverd <!-- tefra - kas tā tāda? --> [[ūdens]] tvaiki un dažādas vulkāniskās gāzes — [[slāpeklis]], [[inertās gāzes]], [[ogļskābā gāze]], [[ūdeņradis]], [[tvana gāze]], [[sērūdeņradis]], [[hlorūdeņradis]] un [[fluorūdeņradis]]. Ļoti mazās devās šo gāzu sastāvā var būt [[amonjaks]] un [[metāns]]. Liela daļa vulkānisko gāzu cilvēkam ir nāvējošas un bīstamas pat mazās devās. Vulkānisko gāzu un tvaika strūklas, kura izplūst no vulkāna plaisām vai lavas, sauc par [[fumarolas|fumarolām]]. Ja fumarolu gāzes izplūst caur šķidru [[vulkāniskie pelni|vulkānisko pelnu]] un ūdens masu, rodas dubļu avoti. Fumarolas sastāv galvenokārt no [[sēra dioksīds|sēra dioksīda]], hlorūdeņraža un citiem [[hlors|hlora]] savienojumiem, sērūdeņraža, amonjaka, ogļskābās gāzes, slāpekļa un ūdens tvaika. Tām ir dažāda temperatūra, ķīmiskais sastāvs un izdalīšanās ātrums. Fumarolas izdalās arī vulkānu izvirdumu starplaikos.

Daudzi vulkāni izverd arī pelnus un karstus dubļus. Seno vulkānu vietās, noārdoties sacietējošu magmas avotu pārsedzošiem iežiem, zemes virsū atsedzas lieli magmatisko iežu masīvi — [[batolīts|batolīti]].

== Skatīt arī ==
* [[Vulkanoloģija]]
* [[Plātņu tektonika]]
* [[Zemes garoza]]

== Ārējās saites ==
{{sisterlinks-inline}}
{{Enciklopēdiju ārējās saites}}

{{Ģeoloģija-aizmetnis}}

{{autoritatīvā vadība}}

[[Kategorija:Vulkāni| ]]