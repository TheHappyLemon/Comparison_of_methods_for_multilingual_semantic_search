{{Valsts amatpersonas infokaste
| vārds               = Māris Gailis
| attēls              = Māris Gailis 2011-08-20.jpg
| att_izm             = 160px
| apraksts            = 
| amats               = [[Valsts reformu ministrs]]
| term_sākums         = {{dat|1993|08|3|N}}
| term_beigas         = {{dat|1994|09|19|N}}
| prezidents          = [[Guntis Ulmanis]]
| priekštecis         = 
| pēctecis            = [[Vita Anda Tērauda]]
| amats2               = [[Latvijas Ministru prezidents]]
| term_sākums2         = {{dat|1994|09|15|N}}
| term_beigas2         = {{dat|1995|12|12|N}}
| prezidents2          = [[Guntis Ulmanis]]
| priekštecis2         = [[Valdis Birkavs]]
| pēctecis2            = [[Andris Šķēle]]
| amats3               = [[Vides aizsardzības un reģionālās attīstības ministrs]]
| term_sākums3         = {{dat|1995|12|21|N}}
| term_beigas3         = {{dat|1996|7|29|N}}
| prezidents3          = [[Guntis Ulmanis]]
| priekštecis3         = Juris Iesalnieks
| pēctecis3            = [[Anatolijs Gorbunovs]]
| dzim_dati           = {{dzimšanas datums un vecums|1951|7|9}}
| dzim_vieta          = {{vieta|PSRS|Latvijas PSR|Rīga|td=Latvija}}
| mir_dati            =
| mir_vieta           =
| partija             = [[Latvijas Ceļš]]
| dzīvesb             = [[Zaiga Gaile]]
| profesija           = inženieris
| alma_mater          = [[Rīgas Tehniskā Universitāte]]
| reliģija            =
| paraksts            =
| piezīmes            =
}}
'''Māris Gailis''' (dzimis {{dat|1951|7|9}} [[Rīga|Rīgā]]) ir latviešu [[uzņēmējs]] un bijušais [[politiķis]]. Bijušais [[Latvijas Ministru prezidents]], šajā amatā esot no {{dat|1994}} gada septembra līdz {{dat|1995}} gada decembrim. V. Birkava kabinetā bija valsts reformu ministrs. A. Šķēles 1. kabinetā bijis vides aizsardzības un reģionālās attīstības ministrs. [[Latvijas Ceļš|Latvijas Ceļa]] sastāvā ievēlēts [[5. Saeima|5.]] un [[6. Saeima|6. Saeimā]]. No 2001. līdz 2003. gadam ar [[Milda (jahta)|jahtu "Milda"]] apceļojis pasauli.

== Dzīvesgājums ==
Dzimis 1951. gadā Rīgā Valentīna un Elzas Gaiļu ģimenē.<ref>[https://www.santa.lv/raksts/privatadzive/maris-gailis-ar-katamaranu-skerso-atlantijas-okeanu-triju-menesu-laika-zaude-abus-vecakus-31015/ Māris Gailis ar katamarānu šķērso Atlantijas okeānu, triju mēnešu laikā zaudē abus vecākus] santa.lv 2020. gada 20. janvārī</ref>
No 1958. līdz 1969. gadam mācījās [[Rīgas 1. vidusskola|Rīgas 1. vidusskolā]], pēc tam studēja [[Rīgas Politehniskais institūts|Rīgas Politehniskajā institūta]] Elektroenerģētikas fakultātē (1969-1971). Pēc studiju pārtraukšanas dienēja [[Padomju armija]]s [[tanks|tanku]] daļā [[Baltkrievija|Baltkrievijā]], 1973. gadā atsāka studijas Inženiermehānikas fakultātē, kuru absolvēja 1978. gadā, līdztekus strādājot par vecāko iekārtu inženieri Rīgas mēbeļu fabrikā "Teika". 

No 1979. līdz 1983. gadam Gailis strādāja [[Latvijas PSR]] Kokapstrādes rūpniecības ministrijā par galveno enerģētiķi, no 1983. līdz 1985. gadam par Meža, papīra un kokapstrādes rūpniecības darbinieku arodbiedrības centrālās komitejas galveno darba tehnisko inspektoru. No 1985. līdz 1987. gadam vadīja [[Video]] nodaļu [[Latvijas PSR]] Valsts [[Kino|kinematogrāfijas]] komitejā un izveidoja "Rīgas videocentru", kurā strādāja par direktoru no 1987. līdz 1990. gadam.<ref>Varas Tehnoloģijas, Māris Gailis, 11. lpp., {{ISBN|9984050564}}</ref>

[[Latvijas neatkarības atjaunošana]]s laikā sākās Māra Gaiļa karjera valsts pārvaldē, viņš strādāja par ģenerāldirektoru Latvijas Republikas Ministru padomes Ārējo ekonomisko sakaru departamentā, tad pārgāja uz [[Latvijas Republikas Ārlietu ministrija|LR Ārlietu ministriju]], kur līdz 1992. gada septembrim strādāja par ārlietu ministra [[Jānis Jurkāns (politiķis)|Jāņa Jurkāna]] vietnieku ekonomiskajos jautājumos. No 1992. līdz 1993. gadam Māris Gailis bija LR Ārlietu ministrijas valsts sekretārs.<ref>Varas tehnoloģija, Māris Gailis, 52. lpp., {{ISBN|9984050564}}</ref>

=== Politika ===
1992. gada beigās Gailis ar domubiedriem izveidoja labēji liberālo politisko partiju "[[Latvijas Ceļš]]". 1993. gadā Māri Gaili no "[[Latvijas Ceļš|Latvijas Ceļa]]" saraksta ievēlēja par [[5. Saeima]]s deputātu. [[Valdis Birkavs|Valda Birkava]] valdībā Māris Gailis bija valsts reformu ministrs un Ministru prezidenta biedrs. 1994. gada augustā Māra Gaiļa kandidatūru izvirzīja [[Latvijas Republikas Ministru prezidents|Ministru prezidenta]] amatam.

1994. gada 15. septembrī Saeima apstiprināja [[Gaiļa Ministru kabinets|Māra Gaiļa sastādīto valdību]], no 1994. gada novembra līdz 1995. gada decembrim Gailis bija arī [[Latvijas Republikas aizsardzības ministru uzskaitījums|LR aizsardzības ministrs]]. [[6. Saeimas vēlēšanas|6. Saeimas vēlēšanās]] Māri Gaili no jauna ievēlēja par deputātu, 1995. gadā [[Andris Šķēle|Andra Šķēles]] valdībā Māris Gailis bija Ministru prezidenta biedrs un [[Vides aizsardzības un reģionālās attīstības ministrs]]. 1996. gadā Gailis paziņoja par aiziešanu no politikas, atstāja ministra amatu, nolika deputāta mandātu un pievērsās uzņēmējdarbībai.

=== Uzņēmējdarbība ===
Pēc aiziešanas no politikas Māris Gailis bija A/S "Līvānu stikls" un VAS "[[Latvijas Pasts]]" uzraudzības padomju loceklis, [[Latvijas Gāze|A/S "Latvijas Gāze"]] uzraudzības padomes priekšsēdētājs, kā arī darbojās SIA "LatRosTrans". Līdz 2004. gadam — SIA ''Tax Free Shopping'' valdes priekšsēdētājs, A/S "[[Ventspils nafta]]" padomes loceklis, A/S "[[Latvijas kuģniecība]]" uzraudzības padomes priekšsēdētājs, SIA "Ziemeļzunds" valdes priekšsēdētājs, SIA "Māris Gailis un partneri" valdes priekšsēdētājs, SIA "MG nekustamie īpašumi" valdes priekšsēdētājs.

Māris Gailis nodarbojās ar nekustamo īpašumu projektu attīstīšanu,<ref>{{Tīmekļa atsauce|url=http://www.diena.lv/intervija-maris-gailis-draugiem-mg-673450|title=Intervijā Māris Gailis: draugiem.MG|date=2009-06-16|work=Diena}}</ref> izveidoja restorānu "Ģipša fabrika" un [[Ķīpsala]]s rindu mājas. 2011. gadā izveidoja [[Mākoņskaitļošana|mākoņdatošanas]] tehnoloģiju uzņēmumu SIA "VESet", kurā darbojās kā valdes loceklis.

== Sabiedriskie amati ==
Bijis vairāku Latvijas valsts oficiālo delegāciju vadītājs, [[Amerikas Savienotās Valstis|ASV]] prezidenta [[Bills Klintons|B. Klintona]] vizītes Latvijā organizācijas komitejas priekšsēdētājs. [[Latvijas Olimpiskā komiteja|Latvijas Olimpiskās Komitejas]] izpildkomitejas loceklis (1996—2000). Bijis Latvijas Zēģelētāju savienības prezidents (1996—2006), pašreiz — goda prezidents.<ref>{{tīmekļa atsauce |url=http://www.balticmarinenews.lv/Zinu%20arhivs/Burasanas%20cempionats/zina.htm |title=Juras burasanas cempionats |publisher=Balticmarinenews.lv |date= |accessdate=2015-10-28 |archiveurl=https://web.archive.org/web/20160303221721/http://www.balticmarinenews.lv/Zinu%20arhivs/Burasanas%20cempionats/zina.htm |archivedate=2016-03-03 }}</ref> Bijis vairāku biedrību valdes priekšsēdētājs — tai skaitā, biedrība "Burinieks", biedrība "[[Žanis Lipke|Žaņa Lipkes]] memoriāls", Rīgas Riharda Vāgnera biedrība.<ref>{{tīmekļa atsauce |url=http://www.mfa.gov.lv/lv/israel/zinas/14/09-19/ |title=Atklāts Žaņa Lipkes muzeja projekts „PAGRĪDES RĪGA” (Žaņa Lipkes memoriāls) - Latvijas Republikas vēstniecība Izraēlas Valstī |publisher=Mfa.gov.lv |date=2014-09-19 |accessdate=2015-10-28 }}{{Novecojusi saite}}</ref>

== Radošie projekti ==
1976. gadā uzbūvējis vienu no pirmajiem vējdēļiem Latvijā, ar ko piedalījies pirmajā vindsērfinga regatē [[Ķīšezers|Ķīšezerā]].<ref>{{tīmekļa atsauce|url=http://www.diena.lv/arhivs/daudz-veja-dzimsanas-diena-10737328 |title=Daudz vēja dzimšanas dienā! |publisher=Diena.lv |date= |accessdate=2015-10-28}}</ref> 1985. gadā veidojis [[Latvijas PSR]] kultūras paviljonu Vispasaules jaunatnes un studentu festivālā [[Maskava|Maskavā]]. Starptautiskā kino foruma "Arsenāls" rīcības komitejas direktors (1986—2011). Kopā ar [[Augusts Sukuts|Augustu Sukutu]] nodibinājis starptautisko kinofestivālu "[[Arsenāls (kinofestivāls)|Arsenāls]]", kura pirmā skate notika 1988. gadā.<ref>{{tīmekļa atsauce|author=BNS |url=http://www.tvnet.lv/izklaide/kino/429261-gailis_arsenals_ir_beidzies_un_lai_paliek_laba_piemina |title=Gailis: «Arsenāls» ir beidzies un lai paliek labā piemiņā &#124; Izklaide & Kultūra &#124; TVNET |publisher=Tvnet.lv |date= |accessdate=2015-10-28}}</ref>

Vadījis jahtas "Milda" ekspedīciju apkārt pasaulei. 2001. gada 9. jūlijā, savā 50. dzimšanas dienā, ar jahtu "Milda" (21 m garu un 50 tonnu smagu divmastu šoneri) devās braucienā apkārt pasaulei, kas ilga divus gadus. 2003. gada 22. aprīlī pēc ceļojuma aptuveni 40 000 jūras jūdžu garumā un vairāk nekā 30 valstu apciemošanas "Milda" ieradās [[Ventspils osta|Ventspils ostā]].<ref>{{tīmekļa atsauce|url=http://www.youtube.com/watch?v=x2nluQERBRI |title=Aprit 10 gadi, kopš jahta «Milda» apceļoja pasauli |publisher=YouTube |date=2011-07-11 |accessdate=2015-10-28}}</ref>

2005. gadā izveidoja nevalstisko organizāciju "Žaņa Lipkes memoriāls". 2008. gadā [[Ķīpsala|Ķīpsalā]] ielikts pamatakmens [[Žaņa Lipkes memoriāls|Žaņa Lipkes memoriāla]] (arhitekte [[Zaiga Gaile]]) būvniecībai, kas pabeigta 2012. gadā.<ref>{{tīmekļa atsauce|author=Rīga 2014 |url=http://www.tvnet.lv/izklaide/notikumi/473762-no_vestures_nav_jakautrejas_saruna_ar_mari_gaili |title=No vēstures nav jākautrējas. Saruna ar Māri Gaili &#124; Izklaide & Kultūra &#124; TVNET |publisher=Tvnet.lv |date= |accessdate=2015-10-28}}</ref> Saistībā ar šo projektu Mārim Gailim kopā ar sievu Zaigu Gaili tika piešķirta [[Rīgas dome]]s balva "Gada rīdzinieks 2013".

=== Grāmatas ===
* Zaiga un Māris Gaiļi. Mēbeles jauniem cilvēkiem. Rīga: izdevniecība "Avots", 1987, 143 lpp.
** Grāmata 1990. gadā izdota arī krievu valodā ''Мебель для молодежи''. Maskava: izdevniecība "Молодая гвардия", 172 lpp.
* Varas tehnoloģijas. Rīga: apgāds Jumava, 1997, 314 lpp.
** Grāmata izdota arī krievu valodā ar nosaukumu ''Шесть лет во власти''. Rīga: Jumava, 1997, 334 lpp.
* "Milda" apkārt pasaulei. Rīga: apgāds "[[Valters un Rapa]]", 2004, 223 lpp.

== Ģimene ==
Sieva [[Zaiga Gaile]], arhitekte. Bērni: Iveta Leinasare, Agnese Irbe-Gaile, Gatis Gailis, Mārtiņš Gailis. 11 mazbērni.

== Atsauces ==
{{atsauces}}

{{kastes sākums}}
{{s-amati}}
{{Amatu secība | pirms = [[Valdis Birkavs]] | virsraksts = [[Latvijas Ministru prezidenti|Latvijas Ministru prezidents]] | periods = {{dat|1994|09|15|N}} — {{dat|1995|12|21|N}} | pēc = [[Andris Šķēle]] }}
{{kastes beigas}}

{{Latvijas ministru prezidenti}}
{{6. Saeima}}
{{5. Saeima}}
{{Autoritatīvā vadība}}

{{DEFAULTSORT:Gailis, Māris}}
[[Kategorija:1951. gadā dzimušie]]
[[Kategorija:5. Saeimas deputāti]]
[[Kategorija:6. Saeimas deputāti]]
[[Kategorija:Latvijas Ministru prezidenta biedri]]
[[Kategorija:Latvijas Ministru prezidenti]]
[[Kategorija:Latvijas vides aizsardzības un reģionālās attīstības ministri]]
[[Kategorija:Rīgas Valsts 1. ģimnāzijas absolventi]]
[[Kategorija:Rīgas Tehniskās universitātes absolventi]]
[[Kategorija:Rīgā dzimušie]]
[[Kategorija:Triju Zvaigžņu ordeņa komandieri]]