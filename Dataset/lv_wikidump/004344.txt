[[Attēls:Sea ice terrain.jpg|thumb|200px|Arktiskā zona [[Boforta jūra|Boforta jūrā]] [[Aļaska|Aļaskā]] ([[Amerikas Savienotās Valstis|ASV]]).]]

'''Klimats''' ir noteiktai vietai vai teritorijai raksturīgs ilggadējs laikapstākļu režīms. Klimatu raksturo metereoloģiskie elementi — [[atmosfēras spiediens]], [[vējš|vēja]] ātrums un virziens, [[gaisa temperatūra]], [[mitrums]] un [[nokrišņi]].

Zemi sasniegušais Saules [[starojums]] ir atkarīgs no attāluma starp [[Zeme|Zemi]] un [[Saule|Sauli]], kurš mainās aptuveni 5 miljonu km lielās robežās. Piemēram, [[Mērenā josla|mērenajā klimata joslā]] gada gaitā raksturīgas lielas Saules augstuma svārstības pret [[apvārsnis|apvārsni]]. Tās izraisa gadalaiku maiņu, kā arī nosaka dienas garumu. Viens no svarīgiem Saules starojuma ietekmējošajiem faktoriem dažādos gadalaikos un teritorijās ir mākoņainība.

== Apraksts ==
Klimats ir [[jēdziens]], kas apkopo nosacīti stabilu Saules starojuma, [[Zeme]]s griešanās ap savu asi un ap Sauli ilgtermiņa iedarbību, vērojamu uz zemes virsmas un [[Atmosfēra|atmosfērā]] dažādos pasaules reģionos. Katra no minētajām joslām saņem visai atšķirīgu Saules starojuma devu, kas arī nosaka galvenās to klimatiskās atšķirības. Tā, ja josla no [[Īslande]]s gar [[Ziemeļu Ledus okeāns|Ziemeļu Ledus okeāna]] piekrasti saules siltumu vidēji gadā saņem tikai līdz 1000 stundām, tad [[Spānija]]s dienvidu daļu Saule apstaro vairāk nekā 3400 stundas gadā. Šī iedarbība izpaužas [[Sezona|sezonālās]] vidējās [[temperatūra]]s un [[Mitrums|mitruma]] rādītājos attiecīgajās klimata joslās, kuri aptver katru no abām Zemes puslodēm, tātad no [[Ekvators|ekvatora]] līdz [[Ziemeļpols|ziemeļu]] vai [[Dienvidpols|dienvidu polam]].

== Klimata joslas ==
[[Attēls:River in the Amazon rainforest.jpg|thumb|200px|Mūžzaļais tropiskais mežs [[Amazone]]s baseinā, [[Brazīlija|Brazīlijā]].]]

Vairumā pētījumu, kā arī praksē izšķir piecas galvenās klimata joslas:

# [[Arktika|Arktiskā]] ([[tundra]]), ar vidējo gada temperatūru zemāku par 10 °C.
# Aukstā ([[Skuju koki|skuju koku]] meži, tundra), ar vidējo temperatūru 4 mēnešu laikā starp 10—20 °C, bet pārējā gada laikā zem šī diapazona.
# Vēsā ([[Lapu koki|lapu koku]] un jauktie meži, [[pļava]]s), ar vidējo temperatūru 4—12 mēnešu laikā starp 10—20 °C, bet pārējā gada laikā zem šī diapazona.
# [[Mērenā josla]].
# Siltā ([[subtropi]]skie meži un augi), ar vidējo temperatūru 4—12 mēnešu laikā virs 20 °C, bet pārējā gada laikā starp 10—20 °C.
# Tropiskā ([[tropi]]skie mūžzaļie meži, [[mūžameži]], tropiskie augi, [[Tuksnesis|tuksneši]]), ar vidējo temperatūru visa gada laikā un arī katrā mēnesī virs 20 °C.

Katrā no šīm klimatiskajām joslām pastāv vairāki paveidi — [[bioms|biomi]], kas konkrētajā klimata joslā kādā ierobežotā reģionā raksturo klimatu (mikroklimatu).

Temperatūras vai mitruma rādītāji nav vienīgie kritēriji, kas raksturo klimata joslas un biomus. Katrā klimata joslā (un biomā) ir atšķirīgs [[flora]]s un [[fauna]]s sastāvs. Piemēram, [[džungļi]] vai mūžzaļie tropiskie meži parasti sastopami tikai tropu joslā ekvatora tuvumā, uz ziemeļiem un dienvidiem no tā. Savukārt [[Leduslācis|baltie lāči]] vai [[Pingvīns|pingvīni]] savvaļā vērojami pārsvarā arktiskajā joslā.

Klimatu būtiski ietekmē arī atmosfēras cirkulācija ([[valdošie vēji]]), [[Okeāns|okeānu]] vai [[kalns|kalnu]] tuvums. Īpaši lielas atšķirības šo faktoru ietekmē nereti vērojamas biomos. Piemēram, [[augājs|augāja]] īpatnības var pamanīt pat salīdzinoši nelielu kalnu [[ziemeļi|ziemeļu]] un [[dienvidi|dienvidu]] nogāzēs. Eiropā visai krasas klimata atšķirības vērojamas Alpu kalnu ziemeļu un dienvidu pusēs. Tā uz dienvidiem no [[Alpi]]em plešas silta, maiga [[Vidusjūra]]s, bet tālāk uz austrumiem nedaudz vēsāka [[Melnā jūra|Melnās jūras]] subtropiskā klimata josla. Savukārt uz ziemeļiem, Eiropas centrālajā un austrumu daļā — mēreni kontinentāla josla, bet virzienā uz rietumiem — mērena, mitra [[Atlantijas okeāns|atlantiskā]] klimata josla.

== Skatīt arī ==
{{Col-begin|width=60%}}
{{Col-3}}
* [[Atmosfēra]]
* [[Ekosistēma]]
* [[Pasaules laikapstākļu rekordu uzskaitījums|Laikapstākļu rekordi]]
* [[Kepena klimata klasifikācija]]
{{Col-3}}
* [[Meteoroloģija]]
* [[Laikapstākļi]]
* [[Mākoņi]]
{{Col-3}}
* [[Latvijas klimats]]
* [[Rīgas klimats]]
{{Col-end}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20101123225508/http://www.latvia.travel/lv/klimats-un-laika-apstakli Latvija: Klimats un laikapstākļi], latvia.travel

{{Meteo-aizmetnis}}
{{Laikapstākļi}}

{{autoritatīvā vadība}}

[[Kategorija:Klimats| ]]