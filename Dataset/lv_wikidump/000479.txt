[[File:Ephesians 2,12 - Greek atheos.jpg|thumb|Grieķu {{lang|grc|αθεοι}} (''atheoi'') uz 3. gadsimta [[papiruss|papirusa]]  ]]
'''Ateisms''' ({{val-el|a}} — 'bez'; {{val-el|theos}} — 'dievs') ir uzskatu sistēma, kuras pārstāvji vai nu noliedz [[Dieva esamība|dievību esamību]]<ref>{{Grāmatas atsauce |title=The Cambridge Dictionary of Philosophy |edition=(2nd edition) |year=1999 |editor=Robert Audi |quote=the view that there are no gods. A widely used sense denotes merely not believing in God and is consistent with agnosticism. A stricter sense denotes a belief that there is no God... |first=Louis P |last=Pojman}}</ref>, vai arī nepiekrīt [[teisms|teismam]].<ref name="britannica">{{Enciklopēdijas atsauce |first=Kai |last=Nielsen |encyclopedia=[[Encyclopædia Britannica]] |title=Atheism |url=http://www.britannica.com/eb/article-9109479/atheism |accessdate=2007-04-28}} "Atheism, in general, the critique and denial of metaphysical beliefs in God or spiritual beings... a more adequate characterization of atheism consists in the more complex claim that to be an atheist is to be someone who rejects belief in God for [reasons that depend] on how God is being conceived."</ref> Visvairāk to tomēr saista ar neticību dievību esamībai. Daudzi ateisti ir skeptiski noskaņoti arī pret jebkādām [[pārdabiska parādība|pārdabiskām parādībām]], apgalvojot, ka tam trūkst lietisku pierādījumu.

Antīkajā pasaulē daži ateisma aspekti parādījās [[epikūrisms|epikūrismā]], taču izzuda no grieķu-romiešu [[filozofija]]s tradīcijām līdz ar [[kristietība]]s ietekmes palielināšanos. Ateisma ideja no jauna parādījās [[Apgaismības laikmets|apgaismības laikā]], kad ateismā apsūdzēja tos, kas apšaubīja reliģisko ''[[status quo]]'', taču līdz [[18. gadsimts|18. gadsimta]] beigām tas nostiprinājās kā augošas minoritātes filozofiskā nostāja. Ateisms izplatījās paralēli [[racionālisms|racionālismam]] un [[humānisms|humānismam]], un [[20. gadsimts|20. gadsimtā]] jau bija kļuvis par bieži sastopamu uzskatu sistēmu, īpaši zinātnieku vidū.

== Ateisma veidi ==

Pastāv divi galvenie ateisma veidi: 
* [[vājais ateisms]] (dēvēts arī par implicīto ateismu vai negatīvo ateismu) — uzskats, ka nav redzama racionāla pamata, lai apgalvotu jebko par dievību esamību vai neesamību;
* [[stiprais ateisms]] (dēvēts arī par eksplicīto ateismu un pozitīvo ateismu) — [[pārliecība]], ka dievi neeksistē.

Vājā ateisma pārstāvis var, piemēram, uzskatīt, ka dievību esamība ir apšaubāma, jo tai trūkst pierādījumu. [[teisms|Teisti]] apgalvo, ka pastāv kāda dievība vai dievību grupa. Vājā ateisma pārstāvji neapgalvo pretējo; viņi atturas no piekrišanas teistiskiem apgalvojumiem. [[Agnosticisms]] ir [[epistemoloģija|epistemoloģiska]] nostāja, ka patiesība par dievību esamību vai tās trūkumu nav zināma un, iespējams, nav arī izzināma. Agnostiskais teisms savukārt nozīmē uzskatu, ka dievību esamība nav pierādāma, taču turpināšanu tai ticēt (tam pretstata agnostisko ateismu).

[[racionālisms|Racionālisti]] mēdz būt stiprā ateisma pārstāvji. Viņu argumentācijas pamatā, piemēram, var būt apgalvojumi, ka dievības ideja pati par sevi ir pretrunīga, tādēļ neiespējama (piemēram, [[ļaunuma problēma]]s dēļ), vai arī uzskats, ka ticība jebkam pārdabiskam nav racionāli pamatojama. Stiprā ateisma pārstāvji kā argumentu mēdz izmantot arī ticības psiholoģiskās iezīmes (piemēram, [[Patiesi ticīgā sindroms]]), kā rezultātā sliecas atbalstīt uzskatu sistēmas, kas balstās uz kritisko domāšanu, nevis ticību.

Pastāv arī termins „antiteisms”, un ar to apzīmē uzskatu sistēmu, kas postulē, ka [[reliģija]] ir nosodāma un vairo naidu dažādu uzskatu pārstāvju starpā.

Ateisms saistīts ar [[sekulārais humānisms|sekulārā humānisma]] [[morāle]]s vērtību sistēmu.

== Literatūra ==

* ''Dž. Badžīni''. Ateisms. Ļoti saistošs ievads. 1/4 Satori, 2008. {{ISBN|978-9984-9966-9-1}}

== Skatīt arī ==
* [[Agnosticisms]]

== Atsauces un piezīmes ==
{{atsauces}}

== Ārējās saites ==
* [https://sites.google.com/site/ateismajautajumi/ Biežāk uzdotie jautājumi par ateismu] {{Webarchive|url=https://web.archive.org/web/20140922060035/https://sites.google.com/site/ateismajautajumi/ |date={{dat|2014|09|22||bez}} }}
* [http://www.ffrf.org/ Freedom From Religion Foundation]
* [http://richarddawkins.net/ RichardDawkins.net]

{{filo-aizmetnis}}
{{Reliģija-aizmetnis}}

{{autoritatīvā vadība}}

[[Kategorija:Ateisms| ]]