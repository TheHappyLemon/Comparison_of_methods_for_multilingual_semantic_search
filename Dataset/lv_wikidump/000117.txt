[[Attēls:Black hole - Messier 87 crop max res.jpg|upright=1.2|thumb|Supermasīvs melnais caurums galaktikas [[M87]] centrā. Šis ir pirmais melnā cauruma ēnas attēlojums, kas iegūts tiešā veidā [[radioviļņi|radiodiapazonā]] (''[[Event Horizon Telescope]]'')]]
'''Melnais caurums''' ir [[laiktelpa]]s vieta, kurai piemīt tik spēcīga [[gravitācija]], ka nepieciešamajam [[ātrums|ātrumam]], lai no tās izkļūtu, ir jābūt lielākam par [[gaismas ātrums|gaismas ātrumu]]. Pēc [[vispārīgā relativitātes teorija|vispārīgās relativitātes teorijas]] no melnā cauruma nevar izkļūt nedz [[matērija]], nedz [[informācija]], taču [[kvantu mehānika]] pieļauj atkāpes no šīs normas. Melno caurumu esamību Visumā atbalsta gan teorētiskie pētījumi, gan arī astronomiskie novērojumi.

== Melnā cauruma īpašības ==
[[Attēls:BlackHole.jpg|right|thumb|upright=1.0]]
[[Notikumu horizonts]] ir melnā cauruma "virsma". Jebkas ([[matērija]] vai [[enerģija]]), kas sasniedz notikumu horizontu, nekad vairs no tā neizkļūst. Ilgu laiku tiek uzskatīts, ka šādi neatgriezeniski zūd [[informācija]], taču 2004. gada jūlijā ievērojamais zinātnieks [[Stīvens Hokings]] atzinis, ka informācija, iespējams, tomēr nezūd. Notikumu horizonts ir melnā cauruma masas radītās [[gravitācija]]s sekas — vieta, kur gravitācija ir tieši tik spēcīga, lai no tās nespētu izkļūt pat [[gaisma]] (pēc [[Alberts Einšteins|Einšteina]] [[relativitātes teorija]]s [[gaismas ātrums]] ir lielākais iespējamais ātrums, tādēļ, ja pat gaisma nevar izkļūt no melnā cauruma, to nevar arī nekas cits).

Melnajam caurumam ir ārkārtīgi spēcīgs [[gravitācijas lauks]]. Šāds gravitācijas lauks izliec [[laiks|laiku]] (ārējam novērotājam šķiet, ka tas top lēnāks). No malas raugoties uz objektu, kas krīt melnajā caurumā, šķistu, ka tas nekad nesasniedz [[notikumu horizonts|notikumu horizontu]], lai arī, raugoties no objekta viedokļa, tas šķērsotu notikumu horizontu un sasniegtu [[singularitāte|singularitāti]] ārkārtīgi īsā laikā.

[[Singularitāte]] — pēc [[vispārīgā relativitātes teorija|vispārīgās relativitātes teorijas]] — ir [[laiktelpa]]s vieta, kur laiktelpa tiek bezgalīgi izliekta, gravitācijas spēks ir bezgalīgi liels. Domas par to, vai melnā cauruma centrā atrodas singularitāte, dalās. Ja katrā melnajā caurumā patiešām atrodas singularitāte — [[punkts (ģeometrija)|punkts]] (bez dimensijām), kurā sakopota visa melnā cauruma [[masa]] —, tas nozīmētu, ka melnajā caurumā iekļuvušajām [[elementārdaļiņas|daļiņām]] ir noteikta atrašanās vieta un ātrums, kā arī to, ka katrai daļiņai būtu tikai viens ceļš (uz singularitāti). Tas ir pretrunā ar [[kvantu mehānika]]s principiem, īpaši [[Heizenberga nenoteiktības princips|Heizenberga nenoteiktības principu]].

Klasiskā [[Hokinga starojums|Hokinga starojuma]] teorija paredz, ka melnie caurumi var kļūt mazāki par spīti tam, ka no tiem nekas nevar izkļūt. Šis [[starojums]] rodas tieši pie [[notikumu horizonts|notikumu horizonta]] un nesatur [[informācija|informāciju]] par melnā cauruma iekšpusi. Tas nozīmē, ka melnais caurums tomēr var kļūt mazāks. Lieliem melnajiem caurumiem Hokinga starojuma efekts ir praktiski nemanāms, taču, jo mazāks melnais caurums, jo lielāks tā starojums. Līdz ar to jebkura melnā cauruma, kurā vairs neiekrīt [[matērija]], dzīves ilgums ir galīgs. (Piezīme: Hokinga starojums gan padara melno caurumu mazāku, taču tas nenozīmē, ka no melnā cauruma var izkļūt [[elementārdaļiņas|daļiņas]]; tajā vienkārši iekļūst [[antidaļiņas]].)

[[2004. gads|2004]]. gada [[21. jūlijs|21. jūlijā]] [[Stīvens Hokings]] paziņoja, ka ir kļūdījies — no melnajiem caurumiem tomēr varot izkļūt [[informācija]]. Viņš apgalvoja, ka [[notikumu horizonts|notikumu horizonta]] tuvumā ir zināmi kvantu efekti, kas ļauj [[informācija]]i izkļūt un ietekmēt Hokinga starojumu. Šī teorija vēl nav apstiprināta un tiek pārbaudīta, taču, ja to atzīs par pareizu, tā, visticamāk, atrisinās [[melno caurumu informācijas paradokss|melno caurumu informācijas paradoksu]].

== Vēsture ==
Ideja par [[fizikāls ķermenis|ķermeni]], kurš būtu tik masīvs, ka no tā nespētu izkļūt pat [[gaisma]], [[1783]]. gadā pirmoreiz radās britu [[ģeoloģija|ģeologam]] [[Džons Mičels|Džonam Mičelam]].<ref name="Hokings p95">{{grāmatas atsauce|title=Īsas atbildes uz svarīgiem jautājumiem|first=Stīvens|last=Hokings|place=Jelgava|publisher=[[Jāņa Rozes apgāds]]|year=2020|page=95|isbn=978-9984-23-786-2}}</ref> Šajā laikā labi bija pazīstama [[Īzaks Ņūtons|Ņūtona]] [[gravitācija]]s teorija, kā arī ideja par [[gravitācijas lauks|gravitācijas lauka]] pamešanai nepieciešamo [[paātrinājums|paātrinājumu]]. Mičels aprēķināja, ka [[debesu ķermeņi|debesu ķermenis]], kura rādiuss būtu 500 reižu lielāks par [[Saule]]s rādiusu, saglabājot to pašu blīvumu, neizstarotu gaismu, jo [[gaisma]] ķermeņa gravitācijas dēļ nespētu no tā aizkļūt prom. Mičels šāda veida hipotētiskus [[Astronomisks objekts|astronomiskos objektus]] sākotnēji nodēvēja par "tumšajām zvaigznēm".<ref name="Hokings p95"/>

[[1796]]. gadā [[Francija|franču]] matemātiķis [[Pjērs Simons Laplass]] šo pašu ideju pauda pirmajos divos sava darba ''[[Exposition du Système du Monde]]'' izdevumos. Vēlākos izdevumos šīs teorijas tur vairs nebija. [[19. gadsimts|19. gadsimtā]] šai idejai netika pievērsta liela uzmanība, jo tika uzsvērta gaismas viļņveida daba, uzskatot, ka gravitācija uz to neiedarbojas.

[[1915]]. gadā [[Alberts Einšteins]] izvirzīja savu [[vispārīgā relativitātes teorija|vispārīgo relativitātes teoriju]]. Jau agrāk viņš bija pierādījis, ka gravitācija ietekmē gaismas īpašības. Pēc dažiem mēnešiem [[Karls Švarcšilds]] atrisināja [[punkts (ģeometrija)|punkta]] [[masa]]s gravitācijas lauku, pierādīdams, ka tie, ko tagad dēvē par melnajiem caurumiem, patiešām var eksistēt. [[Švarcšilda rādiuss]] tagad zināms kā melnā cauruma rādiuss, taču tajā laikā to tā neizprata.

[[1930. gadi|1930. gados]] [[Subrahmanjans Čandrasekars]] pauda pārliecību, ka ķermenis, kurš neizdala [[starojums|starojumu]] un kura masa ir lielāka par noteiktu vērtību, kas tagad pazīstama kā [[Čandrasekara robeža]], sarausies pats no savas gravitācijas, jo nebūs nekā, kas šo procesu aizkavētu. Viņam nepiekrita [[Artūrs Edingtons]], kurš uzskatīja, ka tomēr pastāv kas tāds, kas šo sabrukšanu aizkavētu.

[[1939]]. gadā [[Roberts Openheimers]] un [[H. Šnaiders]] paredzēja, ka masīvas [[zvaigzne]]s varētu piedzīvot dramatisku sabrukumu gravitācijas rezultātā. Kādu laiku šos ķermeņus dēvēja par "sastingušajām zvaigznēm", jo novērotājam šķistu, ka sabrukšana strauji palēninās un neilgi pirms [[Švarcšilda rādiuss|Švarcšilda rādiusa]] sasniegšanas kļūst izteikti sarkana. Openheimera un Šnaidera atklājumi neizsauca plašu zinātnisku interesi līdz pat [[1960. gadi]]em, jo tie tika uzskatīti tikai par teorētiskiem.

Interese strauji palielinājās līdz ar [[pulsāri|pulsāru]] atklāšanu [[1967]]. gadā. [[1969]]. gadā ASV zinātnieks [[Džons Vīlers]] šādus objektus pirmoreiz nosauca par "melnajiem caurumiem".

[[1971]]. gadā [[Stīvens Hokings]] pierādīja, ka melnā cauruma [[notikumu horizonts]] klasiskos (ne kvantu) procesos nevar samazināties — apgalvojums, kas ļoti līdzīgs [[termodinamika]]s otrajam likumam, kurš apgalvo, ka nevar samazināties [[entropija]]. Tāpēc [[Džeikobs Bekenšteins]] ierosināja, ka melnā cauruma entropija varētu būt vienāda ar tā notikumu horizonta platību. [[1975]]. gadā Stīvens Hokings piemēroja kvantu mehānikas principus daļēji klasiskai izliektai [[laiktelpa]]i. Viņš atklāja, ka melnie caurumi īpašā procesā, ko sauc par [[Hokinga starojums|Hokinga starojumu]], izdala [[siltumstarojums|siltumstarojumu]]. Tas viņam ļāva aprēķināt melno caurumu entropiju, kas patiešām izrādījās proporcionāla notikumu horizontam, kā bija paredzējusi Bekenšteina hipotēze. Vēlāk tika atklāts, ka melnajiem caurumiem piemīt maksimālā iespējamā entropija — augstākā iespējamā laiktelpas daļas entropija ir vienāda ar lielākā melnā cauruma entropiju, kas šajā daļā var ietilpt.

== Melno caurumu esamība ==
[[Attēls:BH LMC.png|260px|right|thumb|Melnais caurums (mākslinieka zīmējums)]]
[[Vispārīgā relativitātes teorija]] paredz, ka melnajam caurumam jāizveidojas katru reizi, kad [[gravitācija]]s rezultātā [[matērija]] tiek ļoti blīvi saspiesta. Ja [[zvaigzne]]s ir apmēram trīs (vai vairāk) reizes masīvāka par [[Saule|Sauli]], tās mūža laikā gandrīz noteikti pienāks brīdis, kad būs sadegusi tās [[kodoldegviela]] un gravitācijas rezultātā tā kļūs par melno caurumu. Daži [[fiziķis|fiziķi]] gan uzskata, ka jābūt kaut kam (iespējams — piektajai [[mijiedarbības|mijiedarbībai]]), kas zvaigzni pasargātu no sabrukšanas, taču šai teorijai nav pamatojuma.

Melnos caurumus nav iespējams novērot tieši, jo no tiem nevar izkļūt [[gaisma]], taču ir iespējams novērot to radītos efektus, piemēram, spēcīgās [[gravitācija]]s radīto [[gaisma]]s izliekšanu vai lielus [[debesu ķermeņi|debesu ķermeņus]], kuri riņķo ap kaut ko neredzamu. Vēl būtiskāks efekts ir [[starojums]], ko izstaro melnā cauruma [[akrēcijas disks]]. Akrēcijas disks ir ap melno caurumu izveidojies [[matērija]]s disks, kas ātri griežas. [[Berze]]s dēļ tas sakarst un izdala daudz starojuma. Diemžēl ļoti līdzīgi ir efekti, kas rodas ap [[neitronu zvaigzne|neitronu zvaigznēm]] (zvaigznēm, kuras ir ļoti blīvas, taču nav pietiekami masīvas, lai kļūtu par melnajiem caurumiem).

[[1994]]. gadā zinātniekiem ar [[Habla teleskops|Habla teleskopa]] palīdzību izdevās novērot [[akrēcijas disks|akrēcijas disku]] riņķojam ap [[galaktika]]s M87 centru. [[Gravitācija]]s efekti liecināja, ka tuvumā jābūt [[debesu ķermeņi|debesu ķermenim]], kas ir apmēram 2,5—3,5 miljardus reižu masīvāks par [[Saule|Sauli]]. Līdz [[2000. gads|2000]]. gadam tika atrasti netieši pierādījumi par [[supermasīvs melnais caurums|supermasīvu melno caurumu]] esamību vēl vairāku citu [[galaktikas centrs|galaktiku centros]].

Netieši novēroti divi melno caurumu veidi — zvaigžņu masas melnie caurumi (4—15 reizes masīvāki par [[Saule|Sauli]]) un [[supermasīvs melnais caurums|supermasīvie melnie caurumi]] (kuru masa ir apmēram vienāda ar 1% tipiskas [[galaktikas]] masas).

[[2004. gads|2004]]. gadā tika novērots melno caurumu sakopojums, kas pēc sīkākas izpētes ļaus spriest par melno caurumu daudzumu mūsu [[Visums|Visumā]]. Tāpat [[2004. gads|2004]]. gada jūlijā astronomi novēroja melno caurumu Q0906+6930 tālas [[galaktikas]] centrā Lielā Lāča [[zvaigznāji|zvaigznājā]].

== Divu melno caurumu sadursme ==
[[Attēls:Black Hole Merger.jpg|right|250px|thumb|Mākslinieka zīmējums, kurā attēlota divu melno caurumu sadursme]]
Ja divi melnie caurumi nonāk viens otram pietiekami tuvu, vienīgais iespējamais iznākums ir jauna melnā cauruma izveide, saplūstot abiem iepriekšējiem.

Sākotnēji gan iespējamas dažas interesantas situācijas. Ja viens otram tuvojas divi [[elektriskais lādiņš|elektriski lādēti]] melnie caurumi, tad to [[elektriskā mijiedarbība]] rada papildus [[spēks|spēku]] līdztekus [[gravitācija]]i. Ja abu caurumu lādiņi ir ar vienādu zīmi, tad melnie caurumi sākotnēji viens no otra [[atgrūšanās|atgrūdīsies]]. Pēc tam var sākties īpatnēja [[riņķis|riņķa]] deja, abiem caurumiem [[rotācija|rotējot]] vienam ap otru, izstiepjoties [[ovāls|ovālās]] formās, saskaroties un atgrūžoties, lai beigās saplūstu vienā. Ja melno caurumu lādiņi ir ar pretējām zīmēm, to savstarpējais pievilkšanās spēks tikai palielinās.

Nesenie novērojumi [[observatorija|observatorijās]] liek [[zinātnieks|zinātniekiem]] domāt, ka visā drīzumā [[radiogalaktika|radiogalaktikā]] [[NGC 326]] saplūdīs divi melnie caurumi. [[Galaktika]]s centrā fiksētas izstieptas struktūras, kuras var uzskatīt par melno caurumu pirmssaplūšanas [[rotācijas ass|rotācijas asīm]]. Šis minējums gan vēl tiek apstrīdēts.<ref> {{en ikona}} [http://www.nrao.edu/pr/2002/xmark/ Scientists Detect "Smoking Gun" of Colliding Black Holes] </ref>

== Melno caurumu iespējamās atrašanās vietas ==
'''Dubultsistēmas, kurās, iespējams, atrodas melnie caurumi'''<ref> J. Žagars, I. Vilks. "Astronomija augstskolām".- R.: LU Akadēmiskais apgāds, 2005, 198.lpp </ref>

{| class="wikitable"
|-
! Objekts
! [[Orbitālais periods|Orbitālais<br />periods]], d
! [[Neredzamās komponentes masa|Neredzamās komponentes<br />masa]], M<sub>s</sub>
! [[Redzamā komponente]]
|-
| [[Gulbis X-1]]
| 5,6
| 10—15
| [[Zilais pārmilzis]]
|-
| [[Lielais Magelāna mākonis X-3]]
| 1,7
| 4—11
| [[Balta zvaigzne]]
|-
| [[Lielais Magelāna mākonis X-1]]
| 4,2
| 4—10
| [[Zilais milzis]]
|-
| [[Vienradža V616]]
| 0,3
| 3—4
| [[Oranžais punduris]]
|-
| [[Gulbja V404]]
| 6,5
| 8—15
| [[Oranžais punduris]]
|-
| [[Mušas nova 1991]]
| 0,4
| 4—6
| [[Oranžais punduris]]
|-
| [[Čūskneša nova 1977]]
| 0,7
| >4
| [[Oranža zvaigzne]]
|-
| [[J0422+32]]
| 0,2
| >>5
| [[Sarkanais punduris]]
|-
| [[J1655-40]]
| 2,6
| 4—5
| [[Dzeltena zvaigzne]]
|-
| [[GS2000+25]]
| 0,3
| 5—8
| [[Oranžais punduris]]
|}

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* {{en ikona}} [https://web.archive.org/web/20080115013325/http://video.google.com/videoplay?docid=-6215434494081736769&hl=en Lekcija par melnajiem caurumiem Jeila Universitātē (video)] no google.com

{{labs raksts}}

{{Relativitāte}}

{{autoritatīvā vadība}}

[[Kategorija:Melnie caurumi| ]]
[[Kategorija:Vispārīgā relativitātes teorija]]
[[Kategorija:Astronomiski objekti]]
[[Kategorija:Kosmoloģija]]