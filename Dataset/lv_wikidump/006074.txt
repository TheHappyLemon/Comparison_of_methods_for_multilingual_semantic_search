{{Citas nozīmes|rokgrupu|Pērkons|Pērkons}}
{{Mūzikas izpildītāja infokaste
|Vārds = Pērkons
|Fons = grupa
|Attēls = Ministru prezidents Valdis Dombrovskis pasniedz pateicības rakstu leģendārajai latviešu grupai "Pērkons" (7133804457).jpg
|Apraksts = Ministru prezidents V.Dombrovskis pasniedz pateicības rakstu grupai „Pērkons” (2012)
|Vieta = {{vieta|Latvija|Rīga}}
|Žanrs = [[Rokmūzika|roks]], [[Popmūzika|pops]], [[instrumentālā mūzika]]
|Gadi = 1981—pašlaik
|Izdevējkompānija = [[Mikrofona Ieraksti]]
|Dalībnieki = [[Ieva Akuratere]] <br />[[Juris Sējāns]] <br />[[Leons Sējāns]] <br />[[Raimonds Bartaševičs]] <br />[[Ikars Ruņģis]] 
|Bij_dalībnieki = [[Dainis Strazdiņš]] <br />[[Nauris Puntulis]] <br /> [[Juris Kulakovs]] 
}}

"'''Pērkons'''" ir [[Latvija]]s rokgrupa, kas izpilda [[Juris Kulakovs|Jura Kulakova]] dziesmas. Tā bija viena no 1980. gadu populārākajām un skandalozākajām grupām Latvijā, tās darbība padomju laikā tika divreiz aizliegta.<ref>[http://www.tvnet.lv/muzika/latvija/415419-palladium_notiks_grupas_perkons_30_gadu_koncerts «Palladium» notiks grupas „Pērkons” 30. gadu koncerts] — TVnet, 2013. gada 14. aprīlī.</ref> Populārākās grupas dziesmas ir "Slidotava", "[[Pie baltas lapas]]", "[[Gandrīz tautasdziesma]]", "Mana dienišķā dziesma", "Labu vakar", "[[Balāde par gulbi]]" un "Mēs pārtiekam viens no otra", kas uzvarēja 1989. gada [[Mikrofona aptauja|"Mikrofona" aptaujā]].

== Vēsture ==
=== 1981.—1983. ===
"Pērkonu" nodibināja grupas „[[Menuets (grupa)|Menuets]]” taustiņinstrumentālists [[Juris Kulakovs]], pieaicinot dažus grupas biedrus, kā arī aktrisi un dziedātāju [[Ieva Akuratere|Ievu Akurateri]] un bundzinieku Daini Strazdiņu. Dziesmu tekstos pārsvarā izmantota [[Māris Melgalvs|Māra Melgalva]] un [[Klāvs Elsbergs|Klāva Elsberga]] dzeja, bet visu dziesmu mūzikas autors bija [[Juris Kulakovs]]. Grupa strauji kļuva populāra — jauniešus aizrāva hārdroka un rokenrola maisījums, izteiksmīgie vokālisti, kā arī pašdarinātie pirotehnikas efekti, kuri kuplināja uzstāšanos. Par "Pērkona" rašanās dienu uzskata pirmo koncertu Latvijas Mākslas Akadēmijas karnevālā.

Pirmoreiz Pērkona darbību aizliedza 1983. gadā, un grupa Ievas mātes teātra zinātnieces [[Līvija Akuratere|Līvijas Akurateres]] mājā ierakstīja divus pirmos albumus — "[[Mākslas darbi]]" un „[[Zibens pa dibenu]]", kas magnetofona lentēs nelegāli izplatās visā Latvijā.

=== 1984.—1985. ===
1984. gadā darbību atjaunoja [[Kolhozs|kolhoza]] "Padomju Latvija" (atradās [[Spuņciems|Spuņciemā]]) paspārnē, tobrīd grupa sagatavoja [[Imants Kalniņš|Imanta Kalniņa]] rokoperu "[[Ei, jūs tur!]]" ar [[Viktors Kalniņš (rakstnieks)|Vika]] tekstu (pēc amerikāņu autora Viljama Sarojana motīviem), kuru izpildīja kopā ar [[Gido Kokars|Gido Kokara]] vadīto kori "Daile" un kurā galvenās lomas atveidoja [[Ieva Akuratere]] (Keitī) un [[Raimonds Bartaševičs]] (Viņš). Otrs šī posma lieldarbs bija Imanta Kalniņa, Jura Kulakova un [[Juris Sējāns|Jura Sējāna]] kopīgi sarakstītā rokoratorija "Kā jūra, kā zeme, kā debess" ar [[Māris Čaklais|Māra Čaklā]] dzeju. Abi šie darbi tika pirmoreiz oficiāli izdoti 1995. gadā kasetes formātā, vēlāk sekoja arī izdevumi CD formātā. 

Šajā periodā grupa koncertos spēlē arī Imanta Kalniņa jaunākās dziesmas. 1985. gadā tapis Latvijas Televīzijas ieraksts, kurā grupa izpilda divas J. Kulakova dziesmas ("Pie baltas lapas", "Tu") un divas I. Kalniņa dziesmas ("Kas dzīvo tanī pusē", "Vēlai stundai"<ref>[https://www.youtube.com/watch?v=C5wJnl7vcRw Vēlai stundai.] Youtube.com.</ref>). Šajā laikā tapa arī jaunas J. Kulakova dziesmas, tās vēlāk tiek apkopotas albumā "Klusā daba ar perspektīvu". 

Taču 1985. gada 6. jūlijā pēc koncerta Ogres estrādē grupas fani izdemolēja vilciena vagonus. Drīz pēc tam grupas darbība atkal tiek aizliegta. Akuratere uz laiku pievienojās grupai "[[K. Remonts]]", savukārt Kulakovs studēja kompozīciju [[Jāzepa Vītola Latvijas Mūzikas akadēmija|Latvijas Valsts konservatorijā]] un sniedza koncertprogrammas kopā ar [[Edgars Liepiņš|Edgaru Liepiņu]]. Ogres koncerts, fanu reakcija uz grupas dziesmām un tiesas process atspoguļots [[Juris Podnieks|Jura Podnieka]] dokumentālajā filmā "[[Vai viegli būt jaunam?]]" (1986. gads), tajā arī tiek izmantotas grupas dziesmas.

=== 1987.—1992. ===
1987. gadā "Pērkons" atsāk spēlēšanu, tiesa, no sākuma tas tika pieteikts kā "Jura Kulakova grupa no [[Tukuma rajons|Tukuma rajona]]" (zvejnieku kolhoza "Selga" paspārnē).<ref>Inese Beigate [http://www.ntz.lv/tukuma/juris-kulakovs-pec-perkona-negaisa-ir-loti-svaigs-gaiss/ Pēc pērkona negaisa ir ļoti svaigs gaiss] — Neatkarīgās Tukuma Ziņas, 2013. gada 6. jūlijā.</ref> Ansamblis kļuva par atjaunotā festivāla "[[Liepājas dzintars]] '87" laureātiem un gada beigās grāvējs "[[Gandrīz tautasdziesma]]" iegūst 3. vietu "Mikrofona" aptaujā. Atkal atļautais "Pērkons" atkal baudīja fanu mīlestību, kļūdams par vienu no slavenākajām astoņdesmito gadu nogales grupām. Jaunās dziesmas vairs nebija tik smagas un agresīvas kā sākuma gados — Kulakova kompozīcijas studijas, pieaugošā elektronikas loma aranžējumos, ironiskie un draiskie dziesmu teksti savienoja mākslu ar kiču un rokenrola dinamismu ar lirismu, kuru izcēla arī izteiksmīgie solisti.

Seko 1988. gads ar [[Atmodas kustība]]s notikumiem, kuros aktīvi piedalās arī Ieva, galvenokārt gan ar savu folkmūzikas repertuāru. 1988. gada "Mikrofona" aptaujas desmitniekā iekļuva "Mana dienišķā dziesma" un "Zaļā dziesma", kā arī Ievas dziedātā "Reiz zaļoja jaunība" ar [[Eduards Veidenbaums|Eduarda Veidenbauma]] vārdiem, kas iegūst 3. vietu. 

1989. gadā grupa "Melodijas" studijā beidzot ierakstīja savu pirmo legālo albumu "Ballīte", un tās hits, Naura Puntuļa dziedātā dziesma ar Vika vārdiem, "Mēs pārtiekam viens no otra" uzvarēja "Mikrofona" aptaujā. Grupa šajā gadā devās turnejā pa [[Amerikas Savienotās Valstis|ASV]] latviešu centriem. 1990. gadā par hitu kļuva dziesma "'Kamēr es tevi mīlēju" ar trimdas dzejnieka [[Juris Kronbergs|Jura Kronberga]] tekstu. Šajā laikā tapa dziesmas albumam "Latviska virtuve"”, kurš tika izdots kasetes formātā un pārdots, kad grupa uzstājās ārzemēs.

1991. gada sākumā "Pērkons" piedalījās [[Barikāžu laiks|Barikāžu laika]] notikumos, spēlēdams [[Vecrīga]]s sargiem. Gada beigās dziesma "Krāsaini tērpi, puķes un lūpas" iekļuva „Mikrofona” aptaujas desmitniekā. Gadu vēlāk grupa piedalījās [[Latvijas Nacionālais teātris|Nacionālā teātra]] izrādē "Bagātību sala", un tad grupas darbība pamazām apsīka. 1993. gadā vēl tika ierakstīts pēdējais hits "Kāzas" ar [[Inguna Jansone|Ingunas Jansones]] tekstu, un pēc tam jaunu dziesmu tikpat kā nav — 1994. gadā ansamblis apdarināja zviedru dziesminieka K. M. Belmana "82. epistulu", kuras tekstu atdzejojis Māris Melgalvs, atsevišķas kompozīcijas tapa arī TV raidījumam "Horoskopi, horoskopi...". Ieva nodibināja grupu "Simulācija", kā arī piedalījās dažādos citos muzikālos projektos, Nauris kļuva par [[Latvijas Nacionālā opera un balets|Nacionālās operas]] solistu, Kulakovs komponēja mūziku filmām, kā arī lielas formas darbus.

=== 1992.—2010. ===
1990. gados sākās grupas albumu oficiāla izdošana. Ierakstu "Mākslas darbi" un "Zibens pa dibenu" izdošana 1994. gadā tika atzīmēta ar tūri pa Latviju "Pērkons dārd", un šiem izdevumiem pamazām sekoja arī pārējā „Pērkona” diskogrāfija. Tiek izdota arī kasete "Balle", kurā „Pērkona” muzikanti kādā ballē atskaņo populārus šlāgerus.

2006. gada vasarā "Pērkons" atzīmēja 25. jubileju ar koncertu [[Dzintaru koncertzāle|Dzintaru koncertzālē]], kura pirmajā daļā skanēja Kulakova dziesmu cikls "Vēstules uz bruģa". Savukārt 2009. gadā ar kopīgu koncertu tika atzīmēta Ievas Akurateres un Jura Kulakova neapaļā 51. jubileja.

2007. gadā J. Kulakovs ierakstīja diskā dziesmu ciklu ar Jāņa Ziemeļnieka vārdiem "Ētera odējs". Albumam pievienotas arī trīs dziesmu versijas "Pērkona" izpildījumā ("Lietiņš līņā...", "Kafejnīcā" un "Norietā").<ref>[https://www.discogs.com/Juris-Kulakovs-%C4%92tera-Od%C4%93js/release/11531837 Juris Kulakovs - Ētera odējs]. Discogs.com.</ref>

Lai arī Pērkona aktīvā darbība pārtrūka 1990. gadu sākumā, grupa joprojām ik pa laikam uzstājas koncertos šādā sastāvā: [[Juris Kulakovs]], [[Ieva Akuratere]], [[Juris Sējāns]], [[Leons Sējāns]], [[Raimonds Bartaševičs]] un [[Ikars Ruņģis]].

=== 2011.—pašlaik ===
2011. gadā grupa uzstājās koncertā "[[Rīgai 810]]" ar Latvijas lielāko jaukto kori no visas Latvijas. 2013. gadā grupa devās Ievas Akurateres un Jura Kulakova jubilejas koncertturnejā „Sapumpurots zars”.

2014. gada martā grupa saņēma [[Latvijas mūzikas ierakstu gada balva|Latvijas mūzikas ierakstu gada balvu 2013]]  par mūža ieguldījumu.

2014. gada rudenī notika akcija, kurā dažādi Latvijas mūziķi ([[Kārlis Kazāks]], "[[Rīgas Modes (grupa|Rīgas Modes]]", "[[Čipsis un Dullais]]", "[[Dzelzs Vilks]]", "[[Melo—M]]", "Momend", Diāna Sopko, "Primus") ieskaņoja „Pērkona” dziesmu jaunas versijas, nododot izaicinājumu cits citam, tā radot astoņu dziesmu albumu "Pērkons Tribute".<ref>Sandris Vanzovičs [http://nra.lv/izklaide/muzika/147857-perkons-aicina-atcereties-30-gadus-senus-notikumus.htm Pērkons aicina atcerēties 30 gadus senus notikumus] — NRA, 2015. gada 13.augustā.</ref>

2018. gadā grupa izdeva dziesmu kopoto ierakstu albumu "7-os no rīta", kurā tika iekļautas gan iepriekš albumos neiekļautas dziesmas, gan jaunas dziesmas kopā ar [[Reinis Sējāns|Reini Sējānu]], [[Egils Melbārdis|Egilu Melbārdi]] un [[Rihards Saule|Rihardu Sauli]]. Albums tika izdots vienlaikus ar Jura Kulakova un Ievas Akurateres 60 gadu jubilejas koncerttūri "Gandrīz tautasdziesma".<ref>{{tīmekļa atsauce |title="Pērkons" izdos jaunu kopoto ierakstu albumu |url=https://www.tvnet.lv/6418168/perkons-izdos-jaunu-kopoto-ierakstu-albumu |website=tvnet.lv |accessdate={{dat|2018|11|25||bez}}}}</ref>

2024. gada 12. februārī nomira grupas dibinātājs Juris Kulakovs.<ref>{{Tīmekļa atsauce|url=https://www.lsm.lv/raksts/kultura/muzika/12.02.2024-muziba-devies-grupas-perkons-dibinatajs-komponists-juris-kulakovs.a542604/|title=Mūžībā devies grupas «Pērkons» dibinātājs, komponists Juris Kulakovs|website=www.lsm.lv|access-date=2024-02-12|language=lv}}</ref>

== Grupas sastāvs ==
* [[Juris Kulakovs]] — taustiņinstrumenti, balss (1981—2024)
* [[Ieva Akurātere]] — balss (1981—pašlaik)
* [[Raimonds Bartaševičs]] — balss (1981—pašlaik)
* [[Juris Sējāns]] — basģitāra, balss (1981—pašlaik)
* [[Leons Sējāns]] — ģitāra (1981—pašlaik)
* [[Ikars Ruņģis]] — bungas (1988—pašlaik)
* [[Dainis Strazdiņš]] — bungas (1981—1988)
* [[Nauris Puntulis]] — balss (1983—1992)
* [[Uģis Muzikants]] — taustiņinstrumenti (2016—2024)

== Diskogrāfija ==

=== Albumi ===

{| class="wikitable"
!align="left" valign="top" width="300"|Albums
!align="left" valign="top"|Ierakstīts
!align="left" valign="top"|Izdots
|-
|align="left" valign="top"|"[[Mākslas darbi]]" (1981)
|rowspan="2"|1983
|rowspan="2"|1994 „[[Dziesmu izlase #1]]” (2 kasetes, CD)
|-
|align="left" valign="top"|"[[Zibens pa dibenu]]" (1982)
|-
|align="left" valign="top"|"[[Ei, jūs tur!]]" (1984)
|rowspan="2"|1984
|rowspan="2"|
* 1995 kasete "Ordālijas"
* 2007 CD "Kā jūra, kā zeme, kā debess" ("Antava")
* 2021 CD "Ei, jūs tur!" ("Pērkons" / HELI media)
|-
|align="left" valign="top"|"[[Kā jūra, kā zeme, kā debess]]" (1984)
|-
|align="left" valign="top"|"[[Klusā daba ar perspektīvu]]" (1985)
|rowspan="2"|1988 — 1989
|rowspan="2"| 
* 1989 kasete "Pērkons" '85 - '87 ("Plate Records", ASV)
* 1996 "[[Dziesmu izlase #2]]" (kasete, CD)
|-
|align="left" valign="top"|"[[Labu vakar!]]" (1987)
|-
|align="left" valign="top"|"[[Ballīte]]" (1990)
|align="left" valign="top"|1989
|align="left" valign="top"|
* 1990 LP ("Melodija") 
* 2002 kasete un CD "[[Dziesmu izlase #3]]"
|-
|align="left" valign="top"|"[[Latviska virtuve]]" (1991)
|align="left" valign="top"|1990 — 1991
|align="left" valign="top"|
* 1991 kasete
* 2002 kasete un CD "[[Dziesmu izlase #3]]"
|-
|align="left" valign="top"|"[[Balle! (Pērkona albums)|Balle!]]" (1995)
|align="left" valign="top"|1990
|align="left" valign="top"|
* 1995 kasete ("Gailītis-G")
|}

* 1982. gadā "Pērkons" ieraksta J. Kulakova dziesmas Valmieras teātra izrādei, S. Maršaka "Kaķu nams", tās nav oficiāli izdotas.
* 1984. gadā VFR [[trimdas latvieši]] izdeva Latvijas rokmūzikas izlasi "Vēl ir laiks...". <small>Tās A pusi aizņem "Pērkona" dziesmas ("Melnbaltā dziesma", "Vidus laiks", "Tā gribējās man saules lēkta", "Protesta dziesma pret apkārtējās vides piesārņošanu", "Dzērājdziesma", "Tu", "Balāde par gulbi"), bet B pusi — grupu "Modo", "Dzeltenie pastnieki", "NSRD", "Sīpoli", "Lāčplēsis" un "Dālderi" ieraksti.</small><ref>[https://www.discogs.com/Various-V%C4%93l-Ir-Laiks-Latvijas-Roks/release/9206017 Discogs.com - Various ‎– Vēl Ir Laiks... Latvijas Roks]</ref>
* 1985. gadā ierakstītas dziesmas ar Hermaņa Paukša vārdiem Ausekļa Limbažu tautas teātra izrādei, Ā. Alunāna "Lielpils pagasta vecākie" (pirmizrāde 1984. gada 23. jūnijā), kas nav oficiāli izdotas, trīs no tām pieejamas Youtube.com.

=== Kopotie ieraksti ===
{| class="wikitable"
!align="left" valign="top" width="40"|Gads
!align="left" valign="top"|Nosaukums
!align="left" valign="top"|Piezīmes
|-
|align="left" valign="top"|1994
|align="left" valign="top"|"[[Dziesmu izlase #1: 1981-1982|Dziesmu izlase #1: 1981—1982]]"
|align="left" valign="top"|2 kasetes, CD 
|-
|align="left" valign="top"|1995
|align="left" valign="top"|"[[Ordālijas: 1984]]"
|align="left" valign="top"|kasete
|-
|align="left" valign="top"|1996
|align="left" valign="top"|"[[Dziesmu izlase #2: 1985-1987|Dziesmu izlase #2: 1985—1987]]"
|align="left" valign="top"|kasete, CD
|-
|align="left" valign="top"|2002
|align="left" valign="top"|"[[Dziesmu izlase #3: 1990-1991|Dziesmu izlase #3: 1990—1991]]"
|align="left" valign="top"|kasete, CD 
|-
|align="left" valign="top"|2018
|align="left" valign="top"|"[[7-os no rīta]]". Kopoto ierakstu 7. albums (1983-2018)
|align="left" valign="top"|CD 
|}

=== Radio singli (nozīmīgākie) ===
{| class="wikitable"
!align="left" valign="top" width="40"|Gads
!align="left" valign="top"|Dziesma
!align="left" valign="top"|Vieta{{Ref label|note_c|C|}}
|-
|rowspan="2"|1983
|align="left" valign="top"|"[[Pie baltas lapas]]"
|align="left" valign="top"|1{{Ref label|note_a|A|}}
|-
|align="left" valign="top"|"[[Balāde par gulbi]]"
|align="left" valign="top"|3{{Ref label|note_a|A|}}
|-
|rowspan="2"|1987
|align="left" valign="top"|"[[Gandrīz tautasdziesma]]"
|align="left" valign="top"|2
|-
|align="left" valign="top"|"Neatvadīsimies"
|align="left" valign="top"|14
|-
|rowspan="2"|1988
|align="left" valign="top"|"Zaļā dziesma"
|align="left" valign="top"|9
|-
|align="left" valign="top"|"Mana dienišķā dziesma"
|align="left" valign="top"|8
|-
|rowspan="3"|1989
|align="left" valign="top"|"Mēs pārtiekam viens no otra"
|align="left" valign="top"|1
|-
|align="left" valign="top"|"Zibens gaismā tavas acis"
|align="left" valign="top"|14
|-
|align="left" valign="top"|"Laimes lējējam"
|align="left" valign="top"|22
|-
|rowspan="3"|1990
|align="left" valign="top"|"Kamēr es tevi mīlēju"
|align="left" valign="top"|6
|-
|align="left" valign="top"|"Saldie sapņi"
|align="left" valign="top"|15
|-
|align="left" valign="top"|"Ballīte"
|align="left" valign="top"|3{{Ref label|note_b|B|}}
|-
|rowspan="2"|1991
|align="left" valign="top"|"Krāsaini tērpi, puķes un lūpas"
|align="left" valign="top"|9
|-
|align="left" valign="top"|"Un aizlido tērpa putni"
|align="left" valign="top"|26
|-
|align="left" valign="top"|1992
|align="left" valign="top"|"Iedzer, brāli!"
|align="left" valign="top"|16
|-
|align="left" valign="top"|1993
|align="left" valign="top"|"Kāzas"
|align="left" valign="top"|16
|-
|align="center" colspan="8" style="font-size: 8pt"| {{Ref label|note_a|A|}} Aptauja notika 1992. gadā.
{{Ref label|note_b|B|}} Dziesma „''Ballīte''” piedalījās „Vecā Ratiņa” šlāgeraptaujā.

{{Ref label|note_c|C|}} Vieta „Mikrofona” aptaujā par gada populārāko dziesmu.

|}

=== Videoklipi ===
* "Troksnis" (1983, nepabeigts)
* Latvijas televīzijas raidījums ("Pie baltas lapas", "Tu", "Vēlai stundai", "Kas dzīvo tanī pusē") (1985)
* "Gandrīz tautasdziesma" (1987)
* "Kā pasakā" (1987)
* "Zibens gaismo tavas acis" (1989)
* "Kamēr es tevi mīlēju" (1990)
* "Un aizlido tērpa putni" (1991)<ref>[https://www.youtube.com/watch?v=gNJ2SlnhO8Q Un aizlido tērpa putni]. YouTube.</ref>

=== DVD ===
{| class="wikitable"
!align="left" valign="top" width="40"|Gads
!align="left" valign="top"|Nosaukums
!align="left" valign="top"|Piezīmes
|-
|align="left" valign="top"|2018
|align="left" valign="top"|''Sapumpurots zars''
|align="left" valign="top"|koncertieraksta DVD
|-
|}

== Atsauces ==
{{atsauces}}

== Ārējās saites ==
* [http://www.delfi.lv/kultura/news/music/noklausies-perkona-dziesmu-neatvadisimies-karla-kazaka-versija.d?id=45214884 Noklausies PĒRKONA dziesmu „Neatvadīsimies” Kārļa Kazāka versijā]

== Bibliogrāfija ==
* [[Klāss Vāvere]] "Pērkons" (Latviešu roks: rakstu sērija). — ''Liesma'' 1990. (Nr. 6.)
* Tija Auziņa "Bildes 2000 — mūzikas un mākslas festivāls". — REMIX mūzikas menedžments, Rīga 2000. {{ISBN|998419177X}}
* [[Māris Ruks]] "Pērkons no zemes un debesīm". — Antava, Rīga 2006. {{ISBN|9984199096}}


{{kastes sākums}}
{{Amatu secība | pirms=[[Igo (mūziķis)|Igo]] <br /> ar dziesmu "Pie laika"<br />1988 | virsraksts = [[Mikrofona aptauja]]s uzvarētāji | periods='''ar dziesmu "Mēs pārtiekam viens no otra" <br />1989''' | pēc = [[Jumprava (grupa)|Jumprava]] <br /> ar dziesmu "Baltā"<br />1990 }}
{{kastes beigas}}

[[Kategorija:1980. gadu mūzikas grupas]]
[[Kategorija:1990. gadu mūzikas grupas]]
[[Kategorija:2000. gadu mūzikas grupas]]
[[Kategorija:Latvijas rokgrupas]]
[[Kategorija:Latvijas poproka grupas]]