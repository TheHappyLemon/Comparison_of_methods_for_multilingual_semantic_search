{{Valsts infokaste
|        vietējais_nosaukums = ''República de Nicaragua''
|   pilnais_valsts_nosaukums = Nikaragvas Republika
|           valsts_nosaukums = Nicaragua
|           karoga_nosaukums = Nikaragvas karogs
|              karoga_attēls = Flag of Nicaragua.svg
|          ģerboņa_nosaukums = Nikaragvas ģerbonis
|            ģerboņa_platums = 85px
|             ģerboņa_attēls = Coat of arms of Nicaragua.svg
|              kartes_attēls = Nicaragua (orthographic projection).svg
|                valsts_moto = ''En Dios Confiamos'' {{spaces|2}}<small>{{es ikona}}<br />"Mēs ticam Dievam"</small><ref>Kā rakstīts uz [[Nikaragvas kordova|Kordovas]] (banknotes un monētas); piemēram, [http://www.bcn.gob.ni/moneda/circulacion/ Banco Central de Nikaragva] {{Webarchive|url=https://web.archive.org/web/20050218112731/http://www.bcn.gob.ni/moneda/circulacion/ |date={{dat|2005|02|18||bez}} }}</ref> 
|               valsts_himna = ''[[Salve a ti, Nicaragua]]''{{spaces|2}}<small>{{es ikona}}<br />Paklanies tev, Nikaragva</small><br/><center>[[Attēls:National Anthem of Nicaragua.ogg]]</center>
|             valsts_valodas = [[spāņu valoda]]
|         regional_languages = [[angļu valoda|angļu]] un [[Amerikas pamatiedzīvotāji|Amerikas indiāņu]] minoritāšu valodas
|            etniskās_grupas = 69% [[metiss|metisi]]<br /> 17% baltie (pārsvarā spāņu, vācu, itāļu vai franču izcelsmes)<br /> 9% melnie<br />5% [[Amerikas pamatiedzīvotāji|amerindiāņi]]
|              galvaspilsēta = [[Managva]]
|latd=12 |latm=09 |latNS=N |longd=86 |longm=16 |longEW=W
|            lielākā_pilsēta = galvaspilsēta
|             valsts_iekārta = [[Unitāra valsts|Unitāra]], [[Prezidentāla sistēma|prezidentāla]] [[republika|konstitucionāla republika]]
|       valsts_galvas_tituls = [[Nikaragvas prezidents|Prezidents]]
|               valsts_galva = [[Daniels Ortega]]
|      valsts_galvas_tituls2 = [[Nikaragvas viceprezidents|Viceprezidents]]
|              valsts_galva2 = Omārs Halsevenss
|       neatkarības_iegūšana = [[Neatkarība]]
|        neatkarības_piezīme = no Spānijas
|       neatkarības_notikums = Deklarēta
|         neatkarības_datums = {{dat|1821|9|15}}
|      neatkarības_notikums2 = Atzīta
|        neatkarības_datums2 = {{dat|1850|7|25}}
|      neatkarības_notikums3 = Revolūcija
|        neatkarības_datums3 = {{dat|1979|7|19}}
|              platība_rangs = 97.
|                platība_km2 = 130 373
|             procenti_ūdens = 7,14 
|         iedzīvotāju_skaits = 6 359 689
|   iedzīvotāju_skaits_rangs = 110.
|    iedzīvotāju_skaita_gads = 2023 
|   apdzīvotības_blīvums_km2 = 51
| apdzīvotības_blīvums_rangs = 155.
|                    IKP_PPP = $31,177 miljardi<ref name=imf2>{{Tīmekļa atsauce|url=http://www.imf.org/external/pubs/ft/weo/2009/01/weodata/weorept.aspx?sy=2006&ey=2009&scsm=1&ssd=1&sort=country&ds=.&br=1&c=278&s=NGDPD%2CNGDPDPC%2CPPPGDP%2CPPPPC%2CLP&grp=0&a=&pr.x=76&pr.y=6 |title=Nikaragva|publisher=International Monetary Fund|accessdate=2009-04-22}}</ref>
|              IKP_PPP_rangs = 
|               IKP_PPP_gads = 2015
|         IKP_PPP_per_capita = $4 972<ref name=imf2/>
|   IKP_PPP_per_capita_rangs = 
|                        HDI = {{palielinājās}} 0,631
|                  HDI_rangs = 125.
|                   HDI_gads = 2014
|             HDI_kategorija = <font color="#FFCC00">vidējs</font>
|                       Gini = 45,7
|                  Gini_gads = 2009
|            Gini_kategorija = <font color="#ffcc00">vidējs</font>
|                     valūta = [[Nikaragvas kordova|Kordova]]
|               valūtas_kods = NIO
|                 laika_zona = 
|                 utc_offset = -6 
|             laika_zona_DST = 
|             utc_offset_DST = 
|                     domēns = [[.ni]]
|               iso_kods_num = 558
|             iso_kods_alfa2 = NI
|             iso_kods_alfa3 = NIC
|             tālsarunu_kods = 505
|                   piezīme1 = Tiek izmantotas arī angļu un Karību jūras iezemiešu valodas.
|                   piezīme2 = Informācija no [https://www.cia.gov/library/publications/the-world-factbook/geos/nu.html CIA World Fact Book]
}}

'''Nikaragva''' ({{val|es|Nicaragua}}, izrunā: {{IPA|[[IPA|/nikaˈɾaɣwa/]]}}), oficiāli '''Nikaragvas Republika''' (''República de Nicaragua''), ir valsts [[Centrālamerika|Centrālamerikā]]. Robežojas ar divām valstīm: ziemeļos ar [[Hondurasa|Hondurasu]], bet dienvidos ar [[Kostarika|Kostariku]]. Nikaragvas galvaspilsēta un lielākā pilsēta ir [[Managva]].

Pēc 2023. gada datiem Nikaragvā dzīvo 6,36 miljoni iedzīvotāju, no kuriem lielākā daļa ir [[metisi]]. Oficiālā [[valsts valoda]] ir [[spāņu valoda]], lai gan plaši izplatītas ir arī [[Amerikas pamatiedzīvotāji|Amerikas pamatiedzīvotāju]] valodas un [[angļu valoda]]. Lielākā daļa iedzīvotāju ir [[kristietība|kristieši]], galvenokārt [[Romas katoļu baznīca|Romas katoļi]], kā arī [[protestantisms|protestanti]]. Oficiālā [[valūta]] ir [[Nikaragvas kordova]] (C$).

== Vēsture ==
Pirms spāņu ierašanās [[16. gadsimts|16. gadsimta]] sākumā Nikaragvas teritorijā dzīvoja [[Maiju civilizācija|maijiem]] un [[acteki]]em radniecīgas [[Amerikas pamatiedzīvotāji|Amerikas indiāņu]] tautas. Pirmie spāņi ieradās [[1523. gads|1523. gadā]]. Pēc gada tika ierīkotas pastāvīgas apmetnes, arī pie [[Managvas ezers|Managvas ezera]] esošā tagadējā galvaspilsēta [[Managva]]. Sekoja cīņas starp dažādiem [[konkistadori]]em par varu. [[1538. gads|1538. gadā]] tika nodibināta [[Jaunspānija|Jaunspānijas vicekaraliste]], kurā ietilpa arī tagadējās Nikaragvas teritorija. Centrālamerika izmantoja [[Spānijas impērija]]s vājumu pēc kara ar [[Francija|Franciju]] un [[1821. gads|1821. gadā]] pasludināja neatkarīgu [[Centrālamerikas Federālā republika|Centrālamerikas Federālo republiku]]. [[1838. gads|1838. gadā]] tā izjuka un Nikaragva pasludināja [[neatkarība|neatkarību]] kā suverēna valsts ar [[demokrātija|demokrātisku]] pārvaldi.<ref name="history">{{Tīmekļa atsauce|url=http://www.nicaragua-guide.com/history.html|title=History of Nicaragua|publisher=Nicaragua-Guide.com|accessdate=2016-05-25|archiveurl=https://web.archive.org/web/20160410222358/http://www.nicaragua-guide.com/history.html|archivedate=2016-04-10}}</ref>

=== ASV iebrukums ===
[[19. gadsimts|19. gadsimtā]] [[Amerikas Savienotās Valstis|Amerikas Savienotajām Valstīm]] bija plāns Nikaragvā izbūvēt kanālu, kas savienotu [[Karību jūra|Karību jūru]] ar [[Klusais okeāns|Kluso okeānu]]. Kad to nolēma tomēr būvēt [[Panama|Panamā]], Nikaragvas prezidents [[Hosē Santoss Selaja]], kurš par prezidentu kļuva [[1893. gads|1893. gadā]], sāka sarunas par Nikaragvas kanāla būvēšanu ar [[Vācija|Vāciju]] un [[Japāna|Japānu]].<ref>{{Tīmekļa atsauce|url=http://countrystudies.us/nicaragua/10.htm|title=United States Intervention, 1909-33|publisher=countrystudies.us|accessdate=2016-05-25}}</ref> [[1909. gads|1909. gada]] oktobrī sākās pilsoņu karš, kurā nemiernieki vēlējās gāzt Selaju. Nemierniekus atbalstīja ASV, kuras baidījās no konkurences [[Panamas kanāls|Panamas kanālam]]. Kad valdība izpildīja nāvessodu 500 nemierniekiem (t.sk. 2 ASV iedzīvotājiem), tā paša gada 18. novembrī ASV uz Nikaragvu nosūtīja savus karakuģus, aizbildinoties ar ASV pilsoņu un īpašumu aizsargāšanu. Selaja decembrī atkāpās. Pie varas nāca amerikāņiem draudzīgā Konservatīvā partija. ASV jūras flote pastāvīgi atradās Nikaragvā no 1912. līdz 1933. gadam.<ref name="history" />

[[Attēls:Sandino Somoza 1933.jpg|thumbnail|200px|left|[[Anastasio Somosa Garsija]] (pa kreisi) un [[Augusto Sesars Sandino]]]]

=== Augusto Sesars Sandino ===
1927. gadā sākās partizānu karš ģenerāļa [[Augusto Sesars Sandino|Augusto Sesara Sandino]] vadībā pret amerikāņiem draudzīgo Konservatīvās partijas valdību un ASV floti. 1933. gadā tika panākts, ka ASV izved savu floti, taču amerikāņi izveidoja Nacionālo gvardi, bruņoto policiju, ko trenēja ASV un ko radīja, lai aizsargātu ASV intereses. Par tās vadītāju iecēla ASV valdībai lojālo [[Anastasio Somosa Garsija|Anastasio Somosu Garsiju]]. Sandino noslēdza miera līgumu ar valdību. Partizānu karš beidzās apmaiņā pret amnestiju revolucionāriem. Somosa baidījās, ka Sandino varētu viņam pretoties, un {{dat|1934|2|21||bez}} Nacionālā gvarde viņu nolaupīja un nogalināja.<ref name="history" />

=== Somosu dinastija (1937—1979) ===
Somosa, izmantojot Nacionālo gvardi, panāca, ka prezidentam lojālo cilvēku vietā pieņem viņam tuvos. [[1936. gads|1936. gadā]] prezidents atkāpās un tajā pašā gadā notikušajās vēlēšanās uzvarēja Somosa. {{dat|1937|1|1||bez}} viņš oficiāli kļuva par prezidentu. Somosa valdība arī saņēma atbalstu no ASV. Lai noturētos pie varas, Somosa izmantoja Nacionālo gvardi: represēja politiskos oponentus, apspieda protestus, iecēla sev tuvos cilvēkus un ģimenes locekļus augstos amatos.  Nacionālās gvardes represijas izpaudās pat ar politisko pretinieku mešanu [[Masajas vulkāns|Masajas vulkānā]]. Kad Anastasio Somosa Garsija nomira [[1956. gads|1956. gadā]], amatu ieņēma viņa dēls [[Luiss Somosa Devajle]]. Pēc viņa [[1967. gads|1967. gadā]] par prezidentu kļuva otrs dēls – [[Anastasio Somosa Devajle]].<ref name="history" />

=== Nikaragvas revolūcija (1979—1990) ===
[[Kubas revolūcija]]s iedvesmots, sākās partizānu karš pret Somosu dinastijas diktatūru. 1961. gadā izveidojās [[kreisa politika|kreisi]] orientētā [[Sandīnistu nacionālās atbrīvošanas fronte]] (''Frente Sandinista de Liberación Nacional'') jeb FSLN. To nosauca Augusto Sandino vārdā, kurš 30 gadus iepriekš, cīnoties pret ASV ietekmi, bija kļuvis par Nikaragvas nacionālo varoni. FSLN dibinātāji bija aktīvisti no [[Nikaragvas Nacionālā autonomā universitāte|Nikaragvas Nacionālās autonomās universitātes]]: [[Karloss Fonseka]], [[Silvio Majorga]] un [[Tomass Borhe]]. Frontes ideoloģiju nosauca par [[sandīnisms|sandīnismu]], bet biedrus iesauca par sandīnistiem.<ref name="fsln_countrystudies">{{Tīmekļa atsauce|url=http://countrystudies.us/nicaragua/12.htm|title=The Rise of the FSLN|publisher=countrystudies.us|accessdate=2016-05-26}}</ref>

[[Attēls:Flag of the FSLN.svg|thumbnail|200px|left|[[Sandīnistu nacionālās atbrīvošanas fronte]]s karogs]]
Līdz [[1970. gadi]]em FSLN bija ieguvusi pietiekamu atbalstu studentu un zemnieku vidū, lai varētu sākt militārus uzbrukumus. Sabiedrības atbalsts Frontei palielinājās arī tad, kad atklājās, ka starptautiskās palīdzības naudu, ko nosūtīja uz Nikaragvu, lai tā varētu atkopties no [[1972. gads|1972. gada]] zemestrīces, kas nopostīja Managvu, ir piesavinājies Somosa. FSLN sāka saņemt atbalstu un palīdzību arī no [[Kuba]]s. Sandīnistiem kļūstot spēcīgākiem, Somosa palielināja represijas un vērsās gan pret atsevišķiem cilvēkiem, gan ciematiem, par kuriem bija aizdomas, ka tie sadarbojas ar FSLN. Fronte neilgu laiku 70. gadu vidū sašķēlās izteiktos [[marksisms|marksistos]], [[Mao Dzeduns|Mao Dzeduna]] ideoloģijas piekritējos un mēreni kreisajos, kas bija gatavi sadarboties ar citiem, [[labēja politika|labējiem]] spēkiem, kas cīnījās pret diktatūru. Taču drīz vien FSLN atkal apvienojās un par dominējošo kļuva [[Daniels Ortega|Daniela Ortegas]] vadītās mēreni kreisās grupas ideoloģija.  [[1976. gads|1976. gadā]] cīņas laikā tika nogalināts viens no FSLN dibinātājiem — Karloss Fonseka.<ref name="fsln_countrystudies" /><ref>{{Tīmekļa atsauce|url=http://www.telesurtv.net/english/bloggers/Remembering-Carlos-Fonseca-Architect-of-the-Sandinista-Revolution-20151105-0001.html|title=Remembering Carlos Fonseca, Architect of the Sandinista Revolution|publisher=teleSurTv.net|accessdate=2016-05-26}}</ref>

ASV atbalsts, kas Somosam bija svarīgs, lai noturētos pie varas, sāka samazināties, kad pienāca arvien vairāk ziņu par Nacionālās gvardes zvērībām un samazinājās atbalsts ASV iedzīvotāju vidū. {{dat|1979|6|21||bez}} ASV medija [[ABC News]] operators uzņēma šokējošu video no Managvas, kurā bija redzams, kā Nacionālās gvardes karavīrs liek nogulties uz zemes šī paša kanāla žurnālistam [[Bils Stjuarts|Bilam Stjuartam]], žurnālists paklausa pavēlei, taču pēc dažām sekundēm karavīrs viņu turpat uz zemes nošauj. Video pēc tam Savienotajās Valstīs tika parādīts ziņās.<ref>{{Tīmekļa atsauce|url=https://www.washingtonpost.com/archive/politics/1979/06/21/somoza-guard-kills-american/25642d29-02d1-4c5b-a827-0d6bbe193414/|title=Somoza Guard Kills American|publisher=WashingtonPost.com|accessdate=2016-05-26}}</ref> Tas izraisīja sašutumu ASV sabiedrībā un prezidentam [[Džimijs Kārters|Džimijam Kārteram]] nācās pārtraukt militāro palīdzību Somosam.<ref name="history" />

Mazāk kā mēnesi vēlāk, {{dat|1979|7|19||bez}}, FSLN gāza diktatūru un iegāja galvaspilsētā Managvā. Somosa bēga uz [[Maiami]], līdzi paņemdams Valsts kasi.<ref>{{Tīmekļa atsauce|url=https://www.washingtonpost.com/archive/politics/1979/08/26/managua-recalls-currency-to-foil-treasury-looters/cc611c89-e883-4d81-a70c-54e6fa395938/|title=Managua Recalls Currency to Foil Treasury Looters|publisher=WashingtonPost.com|accessdate=2016-05-26}}</ref> Tika izveidota pagaidu valdība, kuru vadīja kādreizējās mēreni kreiso grupas vadītājs Daniels Ortega. Somosu režīms bija atstājis valsti izpostītu. Managvas ezers bija nedzīvs, jo tajā bija pesticīdi, toksiskais piesārņojums un nesavākti notekūdeņi. Somosas laikā ļoti maz tika ieguldīts bērnu izglītībā. Bērni parasti gāja strādāt plantācijās. Vidēji tikai 60% bērnu uzsāka mācības, bet tikai 22% no tiem turpināja mācīties līdz 7. klasei, kas bija pēdējā pamatskolas klase. Kad sandīnisti nāca pie varas, divas trešdaļas iedzīvotāju neprata lasīt. Tikai dažu gadu laikā sandīnisti panāca lasītprasmes īpatsvara palielināšanos līdz 86%.<ref>{{Tīmekļa atsauce|url=http://www.nicaragua.com/culture/education/|title=Nicaragua Education|publisher=nicaragua.com|accessdate=2016-05-26}}</ref><ref>{{Tīmekļa atsauce|url=http://www.jorian.com/san.html|title=The Impact of the Sandinistas on Nicaragua|publisher=jorian.com|accessdate=2016-05-26|archiveurl=https://web.archive.org/web/20160520014146/http://www.jorian.com/san.html|archivedate=2016-05-20}}</ref>

==== Kontras un demokratizācija ====
{{pamatraksts|Kontras}}

Amerikas Savienotās Valstis nevēlējās, lai Centrālamerikā būtu vēl kāda Kubai un [[Padomju Savienība]]i draudzīga valsts. Arī dabas resursu aizsargāšana un pārņemšana valsts īpašumā, ko īstenoja sandīnisti, traucētu ASV investoriem. Jau 1979. gadā ASV uzsāka apmācīt t.s. kontras (no spāņu valodas vārda ''contra-revolucionario'' jeb kontrrevolucionārs). Tās tika radītas, lai partizānu karā cīnītos pret sandīnistu valdību. Kontras galvenokārt bija bijušie Nacionālās gvardes karavīri. Tās nebija mazāk brutālas, tas izpaudās, piemēram, ar ekstremitāšu nogriešanu saviem pretiniekiem. [[1985. gads|1985. gadā]] ASV prezidents [[Ronalds Reigans]] noteica tirdzniecības [[embargo]] Nikaragvai kā sodu par sandīnistu "agresīvajām darbībām Centrālamerikā".

[[1984. gads|1984. gadā]] notika demokrātiskas vēlēšanas, kurās, iegūstot 67% balsu,<ref>{{Tīmekļa atsauce|url=http://www.nytimes.com/1985/04/28/magazine/in-nicaragua.html?pagewanted=all|title=IN NICARAGUA|publisher=nytimes.com|accessdate=2016-05-26}}</ref> uzvarēja FSLN, kura tagad bija kļuvusi par [[politiskā partija|politisko partiju]], un Daniels Ortega kļuva par prezidentu. Starptautiskie novērotāji atzina, ka vēlēšanas notikušas godīgi. Kontru karš turpinājās, taču [[Irānas-kontru skandāls]] lika Reiganam pārtraukt to finansēšanu. [[1989. gads|1989. gadā]] [[Hondurasa|Hondurasā]] notika sarunas un tika nolemts, ka {{dat|1989|12|5||bez}} kontras tiks demobilizētas.<ref>{{Tīmekļa atsauce|url=http://pqasb.pqarchiver.com/washingtonpost/doc/307207191.html?FMT=ABS&FMTS=ABS:FT&type=current&date=Aug%2009,%201989&author=John%20M.%20Goshko;%20Ann%20Devroy&pub=The%20Washington%20Post%20(pre-1997%20Fulltext)&edition=&startpage=&desc=U.S.%20Endorses%20Contra%20Plan%20as%20Prod%20to%20Democracy%20in%20Nicaragua|title=U.S. Endorses Contra Plan as Prod to Democracy in Nicaragua|publisher=Washington Post (arhīvs pqasb.pqarchiver.com)|accessdate=2016-05-26}}</ref><ref>{{Tīmekļa atsauce|url=https://libcom.org/history/1970-1987-the-contra-war-in-nicaragua|title=The contra war in Nicaragua - Noam Chomsky|publisher=libcom.org|accessdate=2016-05-26}}</ref><ref>{{Tīmekļa atsauce|url=http://www.nytimes.com/1985/11/10/world/issue-and-debate-embargo-on-nicaragua-appears-a-little-effect.html?pagewanted=all|title=ISSUE AND DEBATE; EMBARGO ON NICARAGUA APPEARS A LITTLE EFFECT|publisher=NYtimes.com|accessdate=2016-05-26}}</ref><ref>{{Tīmekļa atsauce|url=http://news.bbc.co.uk/onthisday/hi/dates/stories/november/5/newsid_2538000/2538379.stm|title=1984: Sandinistas claim election victory|publisher=BBC|accessdate=2016-05-26}}</ref>

=== Pēc revolūcijas (1990—) ===
[[1990. gads|1990. gada]] vēlēšanās FSLN zaudēja ASV finansētajai [[Nacionālā Opozīcijas Savienība|Nacionālajai Opozīcijas Savienībai]], atpaliekot par 14,4%. Par prezidenti kļuva [[Violeta Čamorro]].<ref>{{Tīmekļa atsauce|url=http://www.nytimes.com/1990/02/27/world/turnover-nicaragua-nicaraguan-opposition-routs-sandinistas-us-pledges-aid-tied.html?pagewanted=all|title=Turnover in Nicaragua; NICARAGUAN OPPOSITION ROUTS SANDINISTAS; U.S. PLEDGES AID, TIED TO ORDERLY TURNOVER|publisher=NYtimes.com|accessdate=2016-05-26}}</ref><ref>{{Tīmekļa atsauce|url=http://www.nytimes.com/1990/02/04/world/us-aid-just-dribbles-in-to-nicaragua-opposition-but-the-sandinistas-profit.html?pagewanted=all|title=U.S. Aid Just Dribbles In to Nicaragua Opposition, but the Sandinistas Profit|publisher=NYtimes.com|accessdate=2016-05-26}}</ref>

[[2002. gads|2002. gadā]] Nikaragvā bija korupcijas skandāls. [[Arnoldo Alemans]], Nikaragvas prezidents no [[1997. gads|1997.]] līdz [[2002. gads|2002.]] gadam, tika arestēts un notiesāts uz 20 gadiem par valsts naudas izmantošanu savas partijas vēlēšanu kampaņai.<ref>{{Tīmekļa atsauce|url=http://news.bbc.co.uk/2/hi/americas/3299289.stm|title=Nicaragua's former leader jailed|publisher=BBC|accessdate=2016-05-27}}</ref>

[[2006. gads|2006. gada]] vēlēšanās pēc 16 gadu pārtraukuma uzvarēja Daniels Ortega, iegūstot 38% balsu (Nikaragvas likumi paredz, ka otra vēlēšanu kārta netiek rīkota, ja vadošais kandidāts saņem vismaz 35% balsu un ir 5% priekšā nākamajam). [[2011. gads|2011. gadā]] viņš tika pārvēlēts, šoreiz iegūdams 63% balsu.<ref>{{Tīmekļa atsauce|url=http://www.nytimes.com/2006/11/08/world/americas/08nicaragua.html?_r=0|title=Nicaraguans’ Votes Are In, and Ortega Is Back|publisher=NYtimes.com|accessdate=2016-05-27}}</ref><ref>{{Tīmekļa atsauce|url=http://www.nytimes.com/2011/11/29/world/americas/daniel-ortega-extends-control-to-nicaraguas-airwaves.html|title=Nicaragua’s President Rules Airwaves to Control Image|publisher=NYtimes.com|accessdate=2016-05-27}}</ref> Pasaulē šī prezidentūra pazīstama ar [[Nikaragvas kanāls|Nikaragvas kanāla]] būvniecības darbu uzsākšanu [[2014. gads|2014. gadā]] sadarbībā ar [[Ķīna]]s kompāniju. Kritiķi saka, ka sālsūdens ieplūšana [[Nikaragvas ezers|Nikaragvas ezerā]], caur kuru tiks izbūvēts kanāls, radīs neatgriezeniskas sekas uz vidi. Citi norāda uz zemi, kuru zaudēs kanāla teritorijā dzīvojošie.<ref>{{Tīmekļa atsauce|url=http://theconversation.com/panama-canal-rival-work-starts-in-nicaragua-amid-fears-over-environment-and-role-of-china-35772|title=Panama Canal rival: work starts in Nicaragua amid fears over environment and role of China|publisher=theconversation.com|accessdate=2016-05-27}}</ref> Taču Ortega ir teicis, ka kanāls esot vienīgais veids, kā valstij izbēgt no dziļās nabadzības.<ref>{{Tīmekļa atsauce|url=http://www.ticotimes.net/2014/10/22/southern-nicaragua-communities-protest-ortegas-canal-plans|title=Southern Nicaragua communities protest Ortega's canal plans|publisher=TicoTimes.net|accessdate=2016-05-27}}</ref>

{{dat|2016|11|6||bez}} prezidenta vēlēšanās atkal uzvarēja pašreizējais prezidents Daniels Ortega, iegūstot 72% balsu.<ref>{{Tīmekļa atsauce|url=https://www.washingtonpost.com/news/worldviews/wp/2016/11/05/nicaraguas-daniel-ortega-headed-for-third-consecutive-term-amid-questions-about-democracy/?utm_term=.8156af0c4c72|title=Nicaragua’s Daniel Ortega wins third consecutive term amid questions about democracy|publisher=[[The Washington Post]]|accessdate=2016-05-27}}</ref>

== Politika ==

Tā kā Nikaragva ir [[prezidentālisms|prezidentāla valsts]], tās [[Nikaragvas prezidents|prezidents]] ir vienlaikus [[valsts vadītājs]] un [[valdības vadītājs]]. Pašlaik šo amatu ieņem Daniels Ortega no Sandīnistu nacionālās atbrīvošanas frontes (FSLN). [[Izpildvara]] ir Nikaragvas valdība.

[[Nacionālā asambleja (Nikaragva)|Nikaragvas Nacionālā asambleja]] ir valsts [[likumdošanas vara|likumdevējs]], vienpalātas [[parlaments]] ar 92 deputātiem. Pašlaik tajā absolūtais vairākums ir FSLN ar 63 vietām.

Pēc [[ANO]] [[ANO Attīstības programma|Attīstības programmas]] datiem Nikaragva ir visdrošākā valsts Centrālamerikā un viena no visdrošākajām [[Latīņamerika|Latīņamerikā]].<ref>{{Tīmekļa atsauce|url=http://insidecostarica.com/2014/08/22/efforts-police-make-nicaragua-safest-country-central-america/|title=Efforts by police make Nicaragua the safest country in Central America|publisher=ICR News|accessdate={{dat|2016|8|23}}|language=angliski|archive-date={{dat|2016|08|25||bez}}|archive-url=https://web.archive.org/web/20160825215524/http://insidecostarica.com/2014/08/22/efforts-police-make-nicaragua-safest-country-central-america/}}</ref>

Nikaragva ir [[Amerikas valstu organizācija]]s, [[Centrālamerikas Integrācijas sistēma]]s un [[Bolivāriešu alianse mūsu Amerikas tautām|Bolivāriešu alianses mūsu Amerikas tautām]] (ALBA) biedrs.

== Ekonomika ==

[[Attēls:Nicaragua treemap.png|thumb|250px|Nikaragvas eksportu proporcionāls attēlojums]]

Nikaragva ir viena no nabadzīgākajām [[Amerika]]s valstīm.<ref>{{ziņu atsauce|title=World Bank Country Profiles, Nicaragua|url=http://web.worldbank.org/WBSITE/EXTERNAL/COUNTRIES/LACEXT/NICARAGUAEXTN/0,,contentMDK:22255024~pagePK:1497618~piPK:217854~theSitePK:258689,00.html|language=angliski|access-date={{dat|2016|08|24||bez}}|archive-date={{dat|2014|10|03||bez}}|archive-url=https://web.archive.org/web/20141003113427/http://web.worldbank.org/WBSITE/EXTERNAL/COUNTRIES/LACEXT/NICARAGUAEXTN/0,,contentMDK:22255024%7EpagePK:1497618%7EpiPK:217854%7EtheSitePK:258689,00.html}}</ref><ref>{{ziņu atsauce|title=Rank Order – GDP – per capita (PPP)|publisher=CIA World Factbook|url=https://www.cia.gov/library/publications/the-world-factbook/rankorder/2004rank.html|accessdate={{dat|2007|5|9||bez}}|language=angliski|archive-date={{dat|2013|04|24||bez}}|archive-url=https://web.archive.org/web/20130424075526/https://www.cia.gov/library/publications/the-world-factbook/rankorder/2004rank.html}}</ref><ref>{{ziņu atsauce|title=Social indicators: Per capita GDP|publisher=[[Apvienoto Nāciju Organizācija]]|url=http://unstats.un.org/unsd/demographic/products/socind/inc-eco.htm|accessdate={{dat|2007|5|9||bez}}|language=angliski}}</ref> Tās [[iekšzemes kopprodukts]] (IKP) pēc [[pirktspējas paritāte]]s {{dat|2008}} bija ap $17.37 miljardiem ASV dolāru.<ref name=cia>{{ziņu atsauce|title=Nicaragua: Economy|publisher=CIA World Factbook|url=https://www.cia.gov/library/publications/the-world-factbook/geos/nu.html|accessdate={{dat|2007|5|9||bez}}|language=angliski|archive-date={{dat|2016|02|13||bez}}|archive-url=https://web.archive.org/web/20160213065716/https://www.cia.gov/library/publications/the-world-factbook/geos/nu.html}}</ref> Lauksaimniecība sastāda 17% no IKP, tik daudz, cik nevienā citā Centrālamerikas valstī.<ref name=ciagdp>[https://www.cia.gov/library/publications/the-world-factbook/fields/2012.html?countryName=Nicaragua&countryCode=NU&regionCode=ca&#NU GDP Composition by Sector] {{Webarchive|url=https://web.archive.org/web/20160808163712/https://www.cia.gov/library/publications/the-world-factbook/fields/2012.html?countryName=Nicaragua&countryCode=NU&regionCode=ca&#NU#NU |date={{dat|2016|08|08||bez}} }}, CIA World Factbook</ref> Naudas pārskaitījumi rada 15% no Nikaragvas IKP. Gandīz $1 miljards ASV dolāru tiek pārsūtīts uz Nikaragvu no ārzemēs dzīvojošajiem nikaragviešiem.<ref>{{tīmekļa atsauce|url=http://www.migrationinformation.org/Feature/display.cfm?id=393|title=Migration Information Source – Remittance Trends in Central America|publisher=Migrationinformation.org|accessdate={{dat|2010|06|26||bez}}|language=angliski}}</ref> {{dat|2010}} ekonomika pieauga par 4%.<ref name=cia />

Pēc [[ANO|Apvienoto Nāciju Organizācijas]] [[ANO attīstības programma|attīstības programmas]] datiem 48% Nikaragvas iedzīvotāju dzīvo zem nabadzības sliekšņa,<ref>{{tīmekļa atsauce|url=http://www.pnud.org.ni/noticias/343|title=Programa de las Naciones Unidas para el Desarrollo – Noticias – La pobreza se arraiga en el país|publisher=Pnud.org.ni |accessdate={{dat|2010|06|26||bez}} |deadurl=yes |archiveurl=https://web.archive.org/web/20110511101524/http://www.pnud.org.ni/noticias/343 |archivedate=May 11, 2011 |language=angliski}}</ref> 79.9% dzīvo ar mazāk kā $2 dienā.<ref>{{tīmekļa atsauce|url=http://hdrstats.undp.org/indicators/24.html|title=Human Development Report 2009 – Countries' shares of total stock of migrants in Africa (%)|publisher=Hdrstats.undp.org|accessdate={{dat|2010|06|26||bez}}|language=angliski|archiveurl=https://web.archive.org/web/20090221190342/http://hdrstats.undp.org/indicators/24.html|archivedate={{dat|2009|02|21||bez}}}}</ref> Pēc ANO datiem 80%  [[amerikas pamatiedzīvotāji|iezemiešu]] (kuri ir 5% Nikaragvas iedzīvotāju) dzīvo ar mazāk kā $1 dienā.<ref>{{ziņu atsauce|last=Silva |first=JA |title=NICARAGUA: Name and Identity for Thousands of Indigenous Children |url=http://ipsnews.net/news.asp?idnews=43760 |work=IPS |accessdate={{dat|2008|09|12||bez}} |deadurl=yes |archiveurl=https://web.archive.org/web/20080911133236/http://www.ipsnews.net/news.asp?idnews=43760 |archivedate=September 11, 2008 |language=angliski}}</ref>

== Atsauces ==
{{atsauces|2}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Ziemeļamerikas valstis}}
{{Padomju impērijas valstis}}
{{autoritatīvā vadība}}

[[Kategorija:Ziemeļamerikas valstis]]
[[Kategorija:Centrālamerikas valstis]]
[[Kategorija:Latīņamerikas valstis]]
[[Kategorija:Nikaragva| ]]