{{Valsts infokaste
|         vietējais_nosaukums = ''Republic of Mauritius''
|    pilnais_valsts_nosaukums = Maurīcijas Republika
|            valsts_nosaukums = Mauritius
|               karoga_attēls = Flag of Mauritius.svg
|            karoga_nosaukums = Maurīcijas karogs
|              ģerboņa_attēls = Coat of arms of Mauritius.svg
|           ģerboņa_nosaukums = Maurīcijas ģerbonis
|             ģerboņa_platums = 95px
|                 valsts_moto = 
|                valsts_himna = ''[[Maurīcijas himna|Motherland]]''
|               kartes_attēls = LocationMauritius.png
|             kartes_paraksts = Maurīcijas atrašanās vieta Indijas okeāna rietumos
|               galvaspilsēta = [[Portluī]]
| latd= 20 | latm= 10 | latNS= S | longd= 57 | longm= 31 | longEW= E
|             lielākā_pilsēta = galvaspilsēta
|              valsts_valodas = [[angļu valoda]]
|             etniskās_grupas = 
|        etniskās_grupas_gads = 
|              valsts_iekārta = [[Parlamentāra republika]]
|        valsts_galvas_tituls = [[Maurīcijas prezidents|Prezidents]]
|                valsts_galva = [[Prithvirajsing Roopun]]
|       valsts_galvas_tituls2 = [[Maurīcijas premjerministrs|Premjerministrs]]
|               valsts_galva2 = [[Pravind Jugnauth]]
|        neatkarības_iegūšana = [[Maurīcijas vēsture|Neatkarība]]
|         neatkarības_piezīme = 
|                    dibināta = 
|        neatkarības_notikums = no [[Apvienotā Karaliste|Apvienotās Karalistes]]
|          neatkarības_datums = {{dat|1968|3|12}}
|       neatkarības_notikums2 = republika
|         neatkarības_datums2 = {{dat|1992|3|12}}
|                 platība_km2 = 2040
|               platība_rangs = 179.
|              procenti_ūdens = 0,07
|     iedzīvotāju_skaita_gads = 2013
|          iedzīvotāju_skaits = 1259838
|    iedzīvotāju_skaits_rangs = 156.
|    apdzīvotības_blīvums_km2 = 618
|  apdzīvotības_blīvums_rangs = 19.
|                     IKP_PPP = 22,025 miljardi
|                IKP_PPP_gads = 2014
|               IKP_PPP_rangs = 
|          IKP_PPP_per_capita = 16,820 
|    IKP_PPP_per_capita_rangs = 66.
|                         HDI = {{palielinājās}}
|                    HDI_gads = 2013
|              HDI_kategorija = 0,771 <font color=green>augsts</font>
|                   HDI_rangs = 63.
|                        Gini = 
|                   Gini_gads = 
|             Gini_kategorija = 
|                  Gini_rangs = 
|                      valūta = [[Maurīcijas rūpija]]
|                valūtas_kods = MUR
|                  laika_zona = [[MUT]]
|                  utc_offset = +4
|              laika_zona_DST = 
|              utc_offset_DST = +5
|                      domēns = [[.mu]]
|              tālsarunu_kods = 230
|                iso_kods_num = 480
|              iso_kods_alfa2 = MU
|              iso_kods_alfa3 = MUS
|                    piezīmes = 
|                    piezīme1 = 
|                    piezīme2 = 
}}

'''Maurīcija''' ({{val-en|Mauritius}}), oficiāli '''Maurīcijas Republika''' (''Republic of Mauritius'') ir salu valsts [[Indijas okeāns|Indijas okeāna]] dienvidrietumos, aptuveni 900 km uz austrumiem no [[Madagaskara]]s. No salas uz ziemeļiem atrodas [[Seišelu salas]], bet uz rietumiem atrodas [[Francija]]s [[Francijas aizjūras departamenti|aizjūras departaments]] — [[Reinjona]]. Maurīcijas platība ir 2040 km², un pēc platības tā ir simtu septiņdesmit devītā lielākā valsts pasaulē. To ietekmē tropu klimatiskā josla. Ar 1,26 miljoniem iedzīvotāju 2013. gadā tā ir simtu piecdesmit sestā lielākā valsts pasaulē pēc iedzīvotāju skaita.

Maurīcija ir [[parlamentāra republika]], kas sastāv no deviņiem rajoniem. Valsts teritoriju veido Maurīcijas, Rodrigesa, Maskarēnu, Kargadosas-Karahosas, Agalegas sala. Galvaspilsēta un lielākā pilsēta ir [[Portluī]].

== Vēsture ==
Pirmie cilvēki, kuri ieradās Maurīcijas salā, bija arābu jūrnieki un tirgotāji. Galvenie jūras ceļi bija no arābu valstīm uz Madagaskaru, [[Āfrika]]s Austrumu krastu, [[Indija|Indiju]] un [[Indonēzija|Indonēziju]]. Maurīcija esot atklāta, kad viesuļvētras laikā kāds arābu tirgotāju kuģis tika aizpūsts līdz salai. Par to liecina 16. gadsimta portugāļu kartes kopija, kurā ir iezīmētas 3 nelielas salas, kuras nosauktas arābu vārdos.

Aptuveni [[1507]]. gadā portugāļu jūrnieks Diogo Fernandess Pereira piestāja Maurīcijā un nosauca to par "''Ilha do Cirne''", bet salu grupu, kura atradās Maurīcijas tuvumā, — [[Reinjona|Reinjonu]] un [[Rodrigesa (sala)|Rodrigesu]] — nosauca par [[Maskarēnu salas|Maskarēnu salām]] kapteiņa Pero Maskarēna vārdā. Taču portugāļus šī sala neinteresēja un viņi tajā nepalika ilgi.<ref name="govt">{{cite news|url=http://www.govmu.org/English/ExploreMauritius/Pages/History.aspx#dutch|title=History|publisher=Government Portal of Mauritius|accessdate=2016-09-30|archiveurl=https://web.archive.org/web/20161016015207/http://www.govmu.org/English/ExploreMauritius/Pages/History.aspx#dutch|archivedate=2016-10-16}}</ref>

Holandieši ieradās šajā salā [[1598]]. gadā un nosauca to par Maurīciju par godu [[Orānijas Morics|Orānijas princim Moricam]]. [[1638]]. gadā holandieši uz salas nodibināja nelielu koloniju, no kuras viņi vāca [[ebonijs|eboniju]] un kurā viņi ieviesa [[cukurniedres]], [[mājdzīvnieki|mājdzīvniekus]] un [[Briežu dzimta|briežus]]. Tieši no šīs salas holandiešu jūrnieks [[Ābels Tasmans]] devās ceļojumā, kura mērķis bija atklāt [[Austrālija|Austrālijas]] rietumu pusi. Pirmā holandiešu kolonija palika Maurīcijā divdesmit gadus. Pēc tam šādi mēģinājumi tika vairākkārt atkārtoti, taču kolonija nekad neattīstījās pietiekoši, lai nestu peļņu, tāpēc holandieši [[1710]]. gadā Maurīciju pameta.<ref name="cul">{{cite web|url=http://culture.govmu.org/English//DOCUMENTS/PAMPHLET%20STRIPPED.PDF|title=History of Mauritius|publisher=Ministry of Art & Culture, Government Portal of Mauritius|accessdate=2016-09-30|archiveurl=https://web.archive.org/web/20150122225532/http://culture.govmu.org/English//DOCUMENTS/PAMPHLET%20STRIPPED.PDF|archivedate=2015-01-22}}</ref>

Franči pārņēma salu savā uzraudzībā [[1715]]. gadā un pārsauca to par Francijas salu (Isle de France). [[1721]]. gadā franči dibināja pirmo pastāvīgo koloniju. Tika uzcelti vairāki forti, uzbūvēti ceļi un uzsākta kuģu būvniecība. [[1735]]. gadā salā dzīvoja gandrīz viens tūkstotis cilvēku (ap 200 balto, pārējie — vergi no Āfrikas un Madagaskaras). Ekonomikas galvenais balsts bija cukura ražošana, kurā tika izmantots vergu darbs. Ostas pilsēta Portluī kļuva par jūrniecības un kuģubūves centru.<ref name="govt"/> Franču izloksne vai sarunvaloda, kuru izmantoja sarunās ar vergiem un viņu pēctečiem, kļuva par Maurīcijas [[kreolu valodas|kreolu valodu]], un to turpmāk izmantoja vairums salas iedzīvotāju. Franču valodu turpināja lietot literatūrā un masu medijos.

[[Napoleona kari|Napoleona karu]] laikā Maurīcija kļuva par bāzi, no kuras franču korsāri uzbruka britu tirdzniecības kuģiem. Reidi turpinājās līdz [[1810]]. gadam, kad britu karaliskās flotes ekspedīcija tika nosūtīta, lai sagrābtu salu. Vara pārgāja pie britiem, taču kapitulācijas vienošanās noteica, ka iedzīvotāji saglabā savu zemi un īpašumus, franču valodu un franču likumdošanu kriminālajās un civilprāvās. Sala tika pārdēvēta atpakaļ par Maurīciju.<ref name="govt"/>

Šai laikā Maurīcijā jau dzīvoja ap 70 tūkstošiem iedzīvotāju, no kuriem vairāk nekā 50 tūkstoši bija vergi. [[1835]]. gadā verdzību atcēla. Lauksaimniecībā nepieciešamo lēto darbaspēku sāka ievest no Indijas un citām Āzijas valstīm. [[1861]]. gadā Maurīcijā dzīvoja gandrīz 300 tūkstoši indiešu izcelsmes imigrantu. Salā strauji pieauga cukura ražošana un tika uzsākta arī tējas un tabakas kultivēšana. 

[[1968]]. gadā Maurīcija kļuva par suverēnu valsti Lielbritānijas sastāvā. [[1992]]. gadā tā tika pasludināta par republiku, kas ietilpst [[Nāciju Sadraudzība|Nāciju Sadraudzībā]].<ref name="govt"/>

== Ģeogrāfija ==
[[Attēls:L'île Maurice vue par Sentinel 2 (cropped).jpg|left|thumb|200x200px|Maurīcijas satelītattēls]]
Maurīcija ir salu valsts Maskarēnu salu grupā, kas atrodas Indijas okeāna rietumdaļā, 800 kilometrus uz austrumiem no Madagaskaras. Valsts teritoriju veido Maurīcijas, Rodrigesa, Maskarēnu, Kargadosas-Karahosas, Agalegas sala.

Maurīcijas salas reljefu veido augstiene. Salas centrā atrodas [[Plakankalne|plato]] ar nelielu kalnu virkni. Lielākā salas daļa ir līdzena, ziemeļos un austrumos galvenokārt atrodas lauksaimniecības lauki. Gar piekrasti stiepjas plaša baltu smilšu pludmaļu josla, izrobota nelieliem līčiem un apbūvēta ar greznām viesnīcām.

=== Klimats ===
Maurīcijas salā valda tropu klimats. Vidējā temperatūra piekrastē ir no 23 &nbsp;°C, bet augstākajos punktos no 19 &nbsp;°C. Relatīvais mitrums svārstās starp 70% piekrastēs līdz 90% vai pat 100% kalnos. Ziemas periods ilgst no maija līdz novembrim un ir relatīvi sauss, savukārt vasaras ilgst no novembra līdz maijam un pārsvarā ir diezgan mitras.

Aptuveni reizi sešos gados vasarā Maurīcijā uznāk lieli [[Ciklons|cikloni]], kas aiz sevis atstāj lielus dabas postījumus.

== Bioloģiskā daudzveidība ==
[[Attēls:Dronte dodo Raphus cucullatus.jpg|thumb|214x214px|Maurīcija ir vienīgā zināmā vieta, kur mita [[dodo]] putni.]]
Maurīcija ir dzimtene lielam skaitam [[endēms|endēmu]] [[augi|augu]] un [[dzīvnieki|dzīvnieku]] [[suga|sugu]], no kurām cilvēku darbības dēļ vairāk nekā 100 sugas ir izzudušas, bet vēl lielāks skaits  atrodas uz iznīcības robežas. Kolonizācijas laikā tropu mežus izcirta, lai iegūtu kokmateriālus, atbrīvotu zemi lauksaimniecībai, ciematu un pilsētu būvniecībai. Pirmatnējo augāju arī nomāca un izspieda liels skaits svešzemju augu. Mūsdienās dabiskie sākotnēji meži klāj mazāk nekā 2% no salas teritorijas, galvenokārt [[Melnās upes aizas nacionālais parks|Melnās upes aizas nacionālajā parkā]].

Katastrofālās vides izmaiņas un nesaudzīgās medības katastrofāli iespaidoja vietējo [[fauna|faunu]] — izzuda iespaidīgās [[Maskarēnu milzu bruņurupuči|milzu bruņurupuču]] populācijas, [[sikspārņi]], vismaz 20 [[putni|putnu]] sugas, ieskaitot [[dodo]], [[Rodrigesas dront|Rodrigesas dronto]], [[Maurīcijas zilais papagailis|Maurīcijas zilo papagaili]], [[Maurīcijas pūce|Maurīcijas pūci]]. No [[rifs|rifiem]] izzuda [[dugongi]], smagi cieta arī vietējā [[bezmugurkauklnieki|bezmugurkaulnieku]] fauna.

Situāciju ievērojami pasliktināja cilvēku ievestās [[invazīva suga|invazīvās sugas]] — [[žurkas]], [[truši]], [[makaki]], [[mežacūkas]], [[mājas kaķis|kaķi]], [[mangusti]], [[ciršļi]] un citas. Tika introducētas arī čūskas un svešzemju putni, kuru skaits daudzkārt pārsniedz dažu izdzīvojušo vietējo putnu sugu skaitu. Kā rakstīja [[briti|britu]] dabas aizstāvis un rakstnieks [[Džeralds Darels]], "''no unikālās miermīlīgās faunas palika pāri vienīgi saujiņa putnu un [[ķirzakas]]''".

Salas dienvidaustrumos esošajā [[Blūbejas līča jūras parks|Blūbejas līča jūras parkā]] ir novērojama unikāla fauna. To apdzīvo 38 [[Korallis|koraļļu]] sugas, 72 zivju sugas, kā arī apdraudētais [[zaļais jūras bruņurupucis]] (C''helonia mydas''). 2020. gadā netālu no parka uz koraļļu rifa uzskrēja [[Japāna|japāņu]] kuģis ''[[MV Wakashio]]'', kā rezultātā jūrā netālu no parka noplūda 1000 tonnas degvielas.<ref>{{Ziņu atsauce|url=https://www.theguardian.com/world/2020/aug/07/mauritius-facing-environmental-disaster-after-striken-bulk-carrier-leaks-oil|title=Mauritius facing environmental crisis as shipwreck leaks oil|work=The Guardian|access-date=2023-07-10|date=2020-08-07|issn=0261-3077|language=en-GB}}</ref>

== Demogrāfija ==
=== Etniskais sastāvs ===
Visi Maurīcijas iedzīvotāji ir dažādas izcelsmes migrantu pēcteči — to senči ieradušies no [[Indija]]s, [[Āfrika]]s, [[Eiropa]]s un [[Ķīna]]s.

Aptuveni 30% no iedzīvotāju kopskaita veido [[kreoli]] — [[franči|franču]] un āfrikāņu pēcnācēji ar eiropiešu kultūras un reliģijas dominanci. Lielākā iedzīvotāju daļa ir [[indomaurīcieši]]. Viņu patlaban ir vairāk nekā 68%. [[Sinomaurīcieši]] jeb [[ķīnieši|ķīniešu]] izcelsmes maurīcieši veido aptuveni 3%. Liela sinomaurīciešu kopiena dzīvo galvaspilsētā, taču kā veikalnieki un mazumtirgotāji viņi sastopami visā salā. [[Franču maurīcieši]] veido 2%, un viņi pamatā kontrolē veselības aprūpi un biznesa sfēru.

Rodrigesas salā iedzīvotāju sastāvs ir izteikti viengabalains, un to veido Maurīcijas kreoli.

=== Valodas ===
Valsts parlamenta valoda ir [[angļu valoda|angļu]]. Valsts iestādēs izmanto gan [[franču valoda|franču]], gan angļu valodu, taču aptuveni 80% iedzīvotāju dzimtā ir franču valodas [[Maurīcijas kreolu]] forma. Tā izveidojās 18. gadsimtā, vergiem komunicējot ar franču saimniekiem, kuri nesaprata dažādos Āfrikas dialektus. Lai arī Maurīcijas kreolu valodu pārvalda visi maurīcieši, tā nav populāra kā rakstu valoda. [[Izglītība]] tiek iegūta angliski vai franciski.

Lielākā minoritātes valoda ir [[hindu valoda|hindu]], kas ir ģimenes valoda aptuveni 100 000 iedzīvotājiem. [[Tamilu valoda|Tamilu]] valodā runā ap 35 000 maurīciešu. Citas Indijas valodas ir [[urdu valoda|urdu]], [[telugu valoda|telugu]], [[marathu valoda|marathu]], [[bhojpuru valoda|bhojpuru]] un [[gudžaratu valoda|gudžaratu]].

Tiek lietota arī [[arābu valoda]], tomēr [[mošeja|mošejās]] ceremonijas pamatā tiek izpildītas Maurīcijas kreolu. [[Ķīniešu valoda|Ķīniešu]] valodās runā mazāk nekā trešdaļa no ķīniešu kopienas.

=== Reliģija ===
[[Attēls:Maurice religions 2011.png|thumb|Reliģijas ģeogrāfiskā izplatība]]
Lielākā reliģija ir [[hinduisms]], pie kura pieder 48% valsts iedzīvotāju. Tā sāka attīstīties kopš 1771. gada, kad franči deva atļauju vietējiem [[tamili]]em celt templi Portluī. 

[[Kristietība|Kristietību]] pārstāv aptuveni 33% maurīciešu. [[Katolicisms]] 18. gadsimta sākumā kļuva par pirmo oficiālo Maurīcijas reliģiju. Tas izplatījās starp frančiem un vergiem un attīstījās arī pēc britu ierašanās. Kristietību pieņēma arī daļa indomaurīciešu. Bez katolicisma citas izplatītākās kristīgās konfesijas ir [[anglikāņi]], [[presbiterāņi]], [[Septītās dienas adventisti|adventisti]], [[Jehovas liecinieki]], [[metodisti]], [[Dieva asamblejas]]. 

Pie [[Islāms|islāma]] pieder ap 17% iedzīvotāju. Lielāko daļu veido [[sunnīti]].

[[Budisms|Budismu]] un [[konfūcisms|konfūcismu]] joprojām praktizē aptuveni 2% procenti. Pirmo ķīniešu templi atklāja Portluī 1846. gadā. Liela daļa sinomaurīciešu ir pieņēmuši kristietību. 

Rodrigesā 97% iedzīvotāju ir katoļi. 

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Nāciju sadraudzība}}
{{Āfrika}}

{{autoritatīvā vadība}}

[[Kategorija:Maurīcija| ]]
[[Kategorija:Āfrikas valstis]]
[[Kategorija:Indijas okeāna salas]]
[[Kategorija:Āfrikas salas]]
[[Kategorija:Salu valstis]]