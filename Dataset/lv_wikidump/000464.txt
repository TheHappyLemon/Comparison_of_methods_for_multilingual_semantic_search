{{Valsts amatpersonas infokaste
| vārds = Ādolfs Bļodnieks
| attēls = Blodnieks Adolfs.png
| att_izm = 
| amats = [[Latvijas Republikas Ministru prezidents]]
| term_sākums = {{dat|1933|03|24|N}}
| term_beigas = {{dat|1934|03|16|N}}
| prezidents = [[Alberts Kviesis]]
| priekštecis = [[Marģers Skujenieks]]
| pēctecis = [[Kārlis Ulmanis]]
| dzim_dati = {{dat VS|{{dat|1889|08|07}}|{{dat||07|24}}}}
| dzim_vieta = {{vieta|Krievijas Impērija|Rīga}}
| mir_dati = {{miršanas datums un vecums|1962|3|21|1889|7|24}}
| mir_vieta = {{vieta|ASV|Ņujorka|Ņujorka|2s=Ņujorka (štats)}}
| tautība = [[latvieši|latvietis]]
| partija = [[Latvijas Sociāldemokrātiskā strādnieku partija]] <small>(1904—1905)</small><br />[[Demokrātu savienība]] <small>(1920—1921)</small><br />[[Latvijas Tautas partija]] <small>(1921—1922)</small><br />[[Latvijas Jaunsaimnieku un sīkgruntnieku partija]] <small>(1924—1934)</small>
| dzīvesb = Anna Bļodniece
| profesija = 
| alma_mater = [[Hārvardas Universitāte]]
| reliģija = 
| paraksts = Signature of Adolph Bowler (latvian - Ādolfs Bļodnieks).png
| piezīmes = 
}}
'''Ādolfs Bļodnieks''' ({{dat|1889|08|07|N|bez}} — {{dat|1962|03|21|N|bez}}) bija [[Latvija]]s [[politika|politiķis]], [[Latvijas Republikas Ministru prezidents]] (1933—1934).

== Dzīvesgājums ==
[[Attēls:Ādolfs Bļodnieks 1910.jpg|thumb|160px|left|Ādolfs Bļodnieks kā RPI students (ap 1910).]]
Dzimis {{dat|1889|07|24}} (pēc jaunā stila — {{dat||08|07}}) [[Rīga|Rīgā]], dzelzceļnieka ģimenē.<ref name="prez">{{Grāmatas atsauce | last = Treijs | first = Rihards | title = Latvijas prezidenti 1918—1940 | publisher = [[Latvijas Vēstnesis]] | year = 2004 | isbn = 9984-731-47-2}}</ref><ref name=>{{Grāmatas atsauce | last = Ā.Bļodnieks | title = The Undefeated Nation | publisher = Robert Speller & Sons, Publishers, Inc. | year = 1960, p.7}}</ref> Mācījās [[Kurska]]s reālskolā, [[1905. gada revolūcija Latvijā|1905. gada revolūcijas]] laikā 16 gadu vecumā [[Tukuma bruņotā sacelšanās|Tukuma sacelšanās]] sadursmē ar [[dragūni]]em ievainots un ilgu laiku ārstējies Tukuma slimnīcā.<ref name="prez" /> Bļodnieks ticis izraidīts uz Krieviju, no kuras atgriezās [[1910]]. gadā, iestājās [[Rīgas Politehniskais institūts (1896—1918)|Rīgas Politehniskā institūta]] komercnodaļā, uzņemts [[studentu korporācijas|studentu korporācijā]] [[Talavija]]. 1958. gada ANO likumprojekta par Diplomātiskā konsula privilēģijām un imunitāti ietvaros uzsāka studijas [[Hārvardas Universitāte|Hārvardas Universitātē]] ASV, kur 1960. gadā ieguva uzņēmējdarbības grādu (B.S.).<ref name=>{{Grāmatas atsauce | last = Ā.Bļodnieks | title = The Undefeated Nation | publisher = Robert Speller & Sons, Publishers, Inc. | year = 1960, p.156}}</ref>

Pēc [[Pirmais pasaules karš|Pirmā pasaules kara]] sākuma [[1914]]. gadā viņš pārtrauca studijas un dienēja [[Maskava]]s [[aviācija]]s [[Pulks (armija)|pulkā]], bija Latviešu kareivju nacionālās savienības [[Maskava]]s nodaļas priekšnieks.
[[1918]]. gadā atgriezās Latvijā, bija [[Tautas padome]]s loceklis, [[1919]]. gadā sāka strādāt [[Latvijas Republikas Finanšu ministrija|Finanšu ministrijā]] kā Vispārējā departamenta direktors. [[1920]]. gadā ievēlēts [[Latvijas Satversmes sapulce|Satversmes sapulcē]] no [[Demokrātu savienība]]s saraksta, taču gadu vēlāk partiju mainīja un iestājās [[Latvijas Tautas partija|Latvijas Tautas partijā]].<ref name="ss">{{Grāmatas atsauce | last = H. Kārkliņš | title = Latvijas Satversmes Sapulces stenogramu satura rādītājs | publisher = [[Latvijas Republikas Saeima]] | year = 1925}}</ref> Darbojies budžeta un finanšu, karalietu, sociālās likumdošanas, kā arī Ziemeļlatvijas vēlēšanu apgabala komisijās.<ref name="ss" /> No [[1921]]. līdz [[1922]]. gadam bija [[avīze|laikraksta]] "Jaunā Latvija" izdevējs un redaktors, 1922. gadā viņš nodibināja [[avīze|avīzi]] "Latvija".
[[1. Saeimas vēlēšanas|1. Saeimas vēlēšanās]] Ā. Bļodnieks kandidēja no [[Latvijas Jaunzemnieku savienība]]s saraksta, taču netika ievēlēts. Viens no Latvijas komercbankas dibinātājiem, 1923. gadā kļuva par [[Latvijas Banka]]s padomes locekli, darbojies padomē līdz [[1937]]. gadam. Bijis padomes priekšsēdētāja biedrs (1931—1933).<ref name="prez" /><ref name="4s" />

[[1924]]. gadā viņš dibināja [[Latvijas Jaunsaimnieku un sīkgruntnieku partija|Latvijas Jaunsaimnieku un sīkgruntnieku partiju]]. Partija daudziem saistījās ar tās vadītāju, pilnā nosaukuma vietā tautā tika izmantoti apzīmējumi "Bļodnieka partija", "bļodnieki" vai "sīkbļodnieki".<ref name="4s" /><ref name="3s" />

[[1925]]. gadā Bļodnieks kļuva par [[2. Saeima]]s deputātu, darbojies budžeta komisijā.<ref>{{Grāmatas atsauce | last = H. Kārkliņš | title = Latvijas Republikas II. Saeimas stenogramas I. sesija | publisher = [[Latvijas Republikas Saeima]] | year = 1925}}</ref> [[1928]]. gadā ievēlēts [[3. Saeima|3. Saeimā]], kur atkal darbojies budžeta komisijā, turklāt, ticis virzīts Saeimas sekretāra amatam. Bļodnieka partija izveidoja parlamentāro bloku ar [[Latgales Demokrātisko zemnieku partija]]s un [[Kristīgo zemnieku partija]]s pārstāvjiem.<ref name="3s">{{Grāmatas atsauce | last = H. Kārkliņš | title = Latvijas Republikas III. Saeimas stenogramas I. sesija | publisher = [[Latvijas Republikas Saeima]] | year = 1928}}</ref> [[1931]]. gadā kļuvis par [[4. Saeima]]s deputātu un ievēlēts ārlietu komisijā. Ar 76 balsīm "par" ievēlēts par Saeimas sekretāru. Jaunsaimnieku un sīkgrutnieku partija izveidoja parlamentāru bloku ar [[Progresīvā apvienība|Progresīvo apvienību]] un deputātu [[Jēkabs Kukainis|Jēkabu Kukaini]].<ref name="4s">{{Grāmatas atsauce | last = H. Kārkliņš | title = Latvijas Republikas IV Saeimas stenogramas I un ārkārtējā sesija | publisher = [[Latvijas Republikas Saeima]] | year = 1931}}</ref>

Pēc [[Latvijas okupācija (1940)|padomju okupācijas]] rīkotajās nedemokrātiskajās [[Tautas Saeimas vēlēšanas|Tautas Saeimas vēlēšanās]] Bļodnieks kopā ar [[Atis Ķeniņš|Ķeniņu]] nesekmīgi mēģināja pieteikt savu "Demokrātiskā bloka" sarakstu. Ā. Bļodnieks nesadarbojās ne ar padomju, ne vācu okupantiem, taču neiesaistījās arī nekāda veida pretošanās kustībās.<ref name="prez" /> [[1944]]. gadā kopā ar ģimeni devās bēgļu gaitās uz [[Trešais reihs|Vāciju]], bet [[1951]]. gadā emigrēja uz [[Amerikas Savienotās Valstis|ASV]].

Bija žurnāla "Latvijas Brīvībai" redaktors no [[1952]]. līdz [[1955]]. gadam. No [[1956]]. līdz [[1962]]. gadam bija komitejas "Latvijas brīvība" priekšsēdētājs.<ref name="prez" /> Mūža nogalē sirdzis ar [[vēzis (slimība)|vēzi]], [[1961]]. gadā pārcieta operāciju. Miris {{dat|1962|03|21}} plkst. 21 savā dzīvoklī [[Bruklina|Bruklinā]] [[Ņujorka]]s pilsētā,<ref>{{Ziņu atsauce | title = MIRIS ĀDOLFS BĻODNIEKS | last = V. Irbe | publisher = Latvija Amerikā | date = 1962. gada 28. martā | accessdate = 2012. gada 27. decembrī }}</ref> {{dat||03|26}} kremēts Grīnvuda krematorijā.<ref>{{Ziņu atsauce | title = Aizsaules ceļos | publisher = Latvija | date = 1962. gada 7. aprīlī | accessdate = 2012. gada 27. decembrī }}</ref>

=== Ministru prezidents ===

{| class="infobox" style="font-size:90%"
|-
! Amats
! class="unsortable" |
! Ministrs
|-
| [[Latvijas Ministru prezidents|Ministru prezidents]]
| ...
| Ādolfs Bļodnieks
|-
| [[Latvijas ārlietu ministrs|Ārlietu ministrs]]
| ...
| [[Voldemārs Salnais]]
|-
| [[Latvijas finanšu ministrs|Finanšu ministrs]]
| ...
| [[Jānis Annuss (politiķis)|Jānis Annuss]]
|-
| [[Latvijas iekšlietu ministrs|Iekšlietu ministrs]]
| ...
| [[Gotfrīds Mīlbergs]]
|-
| rowspan="2" | [[Latvijas izglītības ministrs|Izglītības ministrs]]
| ...
| [[Atis Ķeniņš]]
|-
| ...
| [[Vilis Gulbis]]
|-
| [[Latvijas kara ministrs|Kara ministrs]]
| ...
| [[Jānis Balodis (ģenerālis)|Jānis Balodis]]
|-
| [[Latvijas satiksmes ministrs|Satiksmes ministrs]]
| ...
| [[Staņislavs Ivbuls]]
|-
| [[Latvijas tautas labklājības ministrs|Tautas labklājības ministrs]]
| ...
| [[Vladislavs Rubulis]]
|-
| [[Latvijas tieslietu ministrs|Tieslietu ministrs]]
| ...
| [[Antons Ozols]]
|-
| [[Latvijas zemkopības ministrs|Zemkopības ministrs]]
| ...
| [[Vilis Gulbis]]
|}
Bļodnieka vadītajai Jaunsaimnieku un sīkgruntnieku partijai gadu gaitā auga atbalstītāju skaits — 2. Saeimā partijai bija trīs Saeimas deputāti, bet 4. Saeimā — astoņi.<ref name="prez" /> Šis bija viens no iemesliem, kādēļ Valsts prezidents [[Alberts Kviesis]] nolēma premjerministra amatam virzīt Ādolfu Bļodnieku. {{dat|1933|03|24}} Saeima apstiprināja [[Bļodnieka Ministru kabinets|Bļodnieka Ministru kabinetu]]. Valdības deklarācijā tika ziņots, ka "viss valsts organisms ir slims" un tas prasīšot "asu, steidzīgu un ārkārtēju līdzekļu lietošanu". Ministru kabinets apņēmās realizēt nacionāli demokrātisku politiku, nostiprināt attiecības ar kaimiņvalstīm, dibināt Baltijas valstu savienību, sekmēt eksportu, līdzsvarot eksportu ar importu, aizliegt lauksaimniecības ražojumu importu, veikt taupības pasākumus, samazināt bezdarbu un īstenot nacionāli demokrātisku skolu politiku.<ref name="prez" />

Jauno valdību atbalstīja 49 deputāti, pret bija 32 un atturējās 8. {{dat||04|24}} valdība apstiprināja jaunu Sodu likumu, kas stājās spēkā {{dat||08|01}}. Tas sastāvēja no 40 nodaļām un bija balstīts uz 1903. gada Krievijas Sodu likumiem, tajā pašā laikā izmantojot arī vairāku Eiropas valstu krimināltiesību attīstības pieredzi un ievērojot Latvijas apstākļu specifiku.<ref name="prez" /> Bļodnieka valdība sagatavoja likumprojektu par [[Jaunlatgale]]s pilsētas dibināšanu, kuru Saeima pieņēma {{dat||06|09}} un prezidents izsludināja {{dat||06|15}}, kā arī [[Gostiņi|Gostiņu]] pilsētas dibināšanu, kuru parlaments pieņēma {{dat||07|06}}, bet prezidents izsludināja {{dat||07|14}}.<ref name="prez" />

{{dat||07|06}} pēc valdības iniciatīvas Latvija [[Londona|Londonā]] noslēdza pagaidu tirdzniecības vienošanos ar [[Lielbritānija|Lielbritāniju]], kas paredzēja, ka Latvija [[Albiona|Albionā]] iepērk vismaz 10 000 [[tonna|tonnu]] [[siļķes|siļķu]] gadā, kamēr Apvienotā Karaliste ļauj importēt Latvijas sviestu, bekonu un olas iepriekšējo gadu līmenī. Bļodnieka valdības uzdevumā [[Latvijas ārlietu ministrs|ārlietu ministrs]] [[Voldemārs Salnais]] {{dat|1934|02|17}} [[Rīga|Rīgā]] parakstīja Latvijas un [[Igaunija]]s savienības līgumu, tā papildinot [[1923]]. gada aizsardzības vienošanos, kas bija noslēgta uz 10 gadu periodu. Saeima dokumentu ratificēja {{dat||03|23}}.<ref name="prez" />

Ārlietu ministra V. Salnā atkāpšanās {{dat||03|01}} izraisīja valdības krīzi. Dienu vēlāk [[Latviešu zemnieku savienība]] rosināja uzticības balsojumu valdībai, kaut arī tai bija trīs ministru portfeļi. Par uzticību Ministru prezidentam nobalsoja vien 9 deputāti, pret bija 48, atturējās 7. {{dat|1934|03|16}} to nomainīja [[Ulmaņa 4. Ministru kabinets]]. Jaunais valdības vadītājs [[Kārlis Ulmanis]] divus mēnešus vēlāk veica [[Ulmaņa apvērsums|apvērsumu]], kura rezultātā Saeima tika atlaista un Satversmes darbība — apturēta.

== Atsauces ==
{{atsauces}}

== Ārējās saites ==
* [http://tukums.biblioteka.lv/alise/alise3i.asp?Prev=99&Next=101&Curr=100&Ident=1380543&catalogue=3&P4=3&opty=27 Biogrāfija]

{{kastes sākums}}
{{s-amati}}
{{Amatu secība | pirms = [[Marģers Skujenieks]] | virsraksts = [[Latvijas Ministru prezidents]] | periods = {{dat|1933|03|24|N}} — {{dat|1934|03|16|N}} | pēc = [[Kārlis Ulmanis]] }}
{{kastes beigas}}

{{Bļodnieka Ministru kabinets}}
{{Latvijas ministru prezidenti}}
{{Satversmes sapulce}}
{{2. Saeima}}
{{3. Saeima}}
{{4. Saeima}}
{{Autoritatīvā vadība}}

{{DEFAULTSORT:Bļodnieks, Ādolfs}}
[[Kategorija:1889. gadā dzimušie]]
[[Kategorija:1962. gadā mirušie]]
[[Kategorija:Tukumā dzimušie]]
[[Kategorija:Latvju demokrātu savienības politiķi]]
[[Kategorija:Latvijas Tautas partijas politiķi]]
[[Kategorija:Latvijas Jaunsaimnieku un sīkgruntnieku partijas politiķi]]
[[Kategorija:Latvijas Ministru prezidenti]]
[[Kategorija:Tautas padomes locekļi]]
[[Kategorija:Satversmes sapulces deputāti]]
[[Kategorija:2. Saeimas deputāti]]
[[Kategorija:3. Saeimas deputāti]]
[[Kategorija:4. Saeimas deputāti]]
[[Kategorija:1905. gada revolūcija]]
[[Kategorija:Triju Zvaigžņu ordeņa lielvirsnieki]]
[[Kategorija:Triju Zvaigžņu ordeņa komandieri]]
[[Kategorija:Trimdas latvieši]]