{{Valsts amatpersonas infokaste 
| vārds               =Kārlis Lielais
| vārds_orģ           = ''Carolus Magnus''<br />''Charlemagne''<br />''Karl der Große''
| attēls              =Charlemagne denier Mayence 812 814.jpg
| apraksts            =Ķeizara Kārļa Lielā attēls uz sudraba denārija (812-814).
| amats               =[[Franku karaļu uzskaitījums|Franku karalis]]
| term_sākums         =	[[768]]
| term_beigas         = [[814]]<br />(līdz [[771]]. gadam - kopā ar brāli [[Karlomans I|Karlomanu I]])
| priekštecis         =[[Pipins Īsais]]
| pēctecis            =[[Luijs I Dievbijīgais]]
| amats2               =[[Svētās Romas impērijas imperators|Svētās Romas imperators]]
| term_sākums2         = [[800]]
| term_beigas2         = [[814]]
| priekštecis2         =-
| pēctecis2            =[[Luijs I Dievbijīgais]]
| dzim_dati           =iespējams<br />{{dat|742|04|02}}
| dzim_vieta          =[[Ljēža]], [[Franku karaliste]]<br />(tagad {{BEL}})
| dzīves_vieta        =
| mir_dati            ={{dat|814|1|28}}
| mir_vieta           =[[Āhene]], [[Franku karaliste]]<br />(tagad {{GER}})
| tēvs                =[[Pipins Īsais]]
| māte                =[[Laonas Bertrada]]
| dinastija           =[[Karolingu dinastija]]
| dzīvesb             =[[Himiltrude]], [[Lombardijas Deziderata]], [[Vicgavas Hildegarde]], [[Fastrada]], [[Luitgarda]], vairākas konkubīnes
| bērni               =daudzi, to skaitā [[Pipins Kuprainais]], [[Kārlis Jaunākais]], [[Itālijas Pipins]], [[Luijs Dievbijīgais]]
| reliģija            =[[kristietība]]
| apglabāts           =[[Āhenes katedrāle]], {{GER}}
| paraksts            =
| piezīmes            =
}}

'''Kārlis Lielais''' ({{val|la|Carolus Magnus}}, {{val|fr|Charlemagne}}, {{val|de|Karl der Große}}; dzimis {{dat|742|04|02}}, miris {{dat|814|1|28}}) bija [[franki|franku]] karalis, [[Karolingi|Karolingu dinastijas]] pārstāvis. 800. gadā [[Roma|Romā]] pāvests viņu kronēja par pirmo [[Svētās Romas impērijas imperators|Svētās Romas imperatoru]]. No Kārļa Lielā vārda (''Carolus'') cēlies vārds "[[karalis]]" ar tā locījumiem dažādās [[Baltu valodas|baltu]] (''Karalis, Karalius'') un [[slāvu valodas|slāvu valodās]] (''Král, Król, Kralj, Krůl, Крал, Краљ, Король''), kā arī [[ungāru valoda|ungāru]] (''Király'') un [[Turku valoda|turku valodā]] (''Kral''). Kārļa Lielā valdīšana iezīmējas ar Rietumeiropas varas koncentrāciju, t.s. [[Karolingu renesanse|Karolingu renesansi]] kultūrā un Rietumeiropas kopējās identitātes izveidi.

== Dzīvesgājums ==

Kārlis Lielais dzimis [[franki|franku]] valdnieka [[Pipins Īsais|Pipina Īsā]] ģimenē [[Āhene|Āhenē]], iespējams, 742. vai 747. gadā.<ref>Rosamond McKitterick. Charlemagne. Cambridge 2008, 72. lpp.</ref> Viņa vectēvs bija [[Kārlis Martels]] (''Charles Martel'').

Kārļa Lielā valdīšanas laiks [[Eiropa]]s attīstības kontekstā ir svarīgs ar 800. gadu, kad Kārlis Lielais veica savu piekto ceļojumu uz Romu un [[Romas pāvests]] [[Leons III]] viņam uzlika galvā imperatora kroni, pasludinot franku ķēniņu Kārli par jauno Romas imperatoru. No līdzšinējo, [[Vidusjūra]]s reģionā valdošo tradīciju viedokļa, viņam nebija šādu tiesību, pie kam arī Konstantinopolē valdošā [[Austrumromas impērija|Bizantijas]] valdnieka tituls bija "Romas imperators". Rietumeiropa līdz ar to bija uzsākusi veidot pati savu varas un politisko attiecību sistēmu. Tā bija spērusi pēdējo izšķirošo soli savas ģeopolitiskās robežas novilkšanā attiecībā pret [[Austrumromas impērija|Austrumromas impēriju]] un [[kalifāts|Arābu kalifātu]].

Kārlis Lielais nomira pēc 47 valdīšanas gadiem 814. gadā. Pēc Kārļa Lielā nāves viņa izveidotā spēcīgā impērija īsā laika posmā pārstāja pastāvēt, līdzko bija miris tās enerģiskais valdnieks. Viņam mirstot, franku lielvalsts aizņēma mūsdienu [[Francija|Franciju]], [[Beļģija|Beļģiju]], [[Nīderlande|Nīderlandi]], [[Šveice|Šveici]], lielāko daļu Vācijas, kā arī daļu no [[Itālija]]s un [[Spānija]]s.

== Valdīšanas raksturojums ==

Kārlis Lielais Eiropas vēsturē un [[kultūra|kultūrā]] atstājis daudzas, reizēm nepamanāmas pēdas.

Kaut arī jau [[Hlodvigs I]] par sava troņa vietu bija izvēlējies [[Parīze|Parīzi]], Kārlim Lielajam vēl nebija savas pastāvīgas galvaspilsētas. Viņa "mobilais" galms ceļoja no vienas [[domīnija]]s uz otru. Taču tas bija izskaidrojams nevis ar kādu īpašu karaļa ceļošanas prieku, bet nepieciešamību uzraudzīt vietējos augstmaņus, kuri centās iegūt iespējami lielāku neatkarību no karaļa varas. Tādēļ šajās domīnijās pastāvēja arī vietējās, karalim tieši padotas, varas struktūras. Domīnijas bija sadalītas vēl sīkākās teritoriālajās vienībās - [[komitate|komitatēs]] (''comitates''). Tās aizvietoja agrāko romiešu izveidoto administratīvi teritoriālo struktūru, kuras pamatā bija [[pilsēta]]s (''civitates''), skaitā ap 800. Taču Kārļa Lielā impērijā izveidotās komitates bija tikai apmēram 300. Savukārt Kārļa Lielā galmu un ikdienas valsts lietas kopumā organizēja viņa iecelta civila administrācija. Tā veidojās arī pirmās Eiropas valsts pārvaldes struktūras.

Kārļa Lielā galma apritē atkal parādījās vairāku iepriekšējo gadsimtu laikā piemirstais, senais vārds "Eiropa". Tas Kārlim Lielajam bija nepieciešams ne tikai viņa pārvaldāmo pasaules daļu apzīmēšanai, bet arī lai distancētos no Bizantijas un [[pagānisms|pagānu]] zemēm.

Kārļa Lielā laikā Eiropā aizsākās aktīvs dažādu jaunievedumu process dažādās saimnieciskās jomās, lielā mērā tāpēc, ka viņš pats bija enerģisks novators. Viņa laikā tika uzceltas vairākas pilis, tilti pār [[Reina|Reinu]] un [[Maina|Mainu]], bet Reinas un [[Donava]]s iztekas savienotas ar kanālu. Pateicoties karaļa iniciatīvai, [[romāņu arhitektūra]] sāka izplatīties teritorijās uz ziemeļiem no [[Alpi]]em.

Lai gan Kārlis Lielais pats bija lasīt un rakstīt nepratējs, viņš veicināja [[izglītība]]s attīstību, atbalstīja senu [[manuskripts|manuskriptu]] vākšanu, mācību, [[vēsture]]s u.c. grāmatu izdošanu. Tādēļ šīs Kārļa Lielā aktivitātes var uzskatīt par pirmo Eiropas kultūras [[renesanse]]s iezīmi.

Kārļa Lielā laikā būtiski uzlabojās arī dažādas saimniecības jomas. Atjaunojās [[tirdzniecība]] ar [[Anglija|Angliju]] un visā [[Ziemeļjūra]]s piekrastē. Preču apmaiņā savu vietu atkal ieņēma [[nauda]] — [[sudrabs|sudraba]] monētas — to kalšana atjaunojās pēc Kārļa Lielā norādījuma.

Monetārā sistēma balstījās uz Kārļa mārciņu ({{val|fr|livre carolinienne}}), kas saturēja mārciņu sudraba 20 solīdu (vēlāko [[šiliņš|šiliņu]]) jeb 240 denāriju (vēlāko [[feniņi|feniņu]]) vērtībā. Mārciņa un solīds bija vienīgi skaitīšanas un svara vienības, kā monētas tika kalti vienīgi sudraba denāriji.
== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{kastes sākums}}
{{Karolingu dzimtas valdnieki}}
{{s-amati}}
{{amatu secība|pirms = [[Pipins Īsais]]|virsraksts = [[Franku karaļu uzskaitījums|Franku karalis]]|periods = [[768]]—[[814]]|pēc = [[Kārlis II Plikgalvis|Kārlis II]]}}
{{amatu secība|pirms = -|virsraksts = [[Svētās Romas impērijas ķeizaru uzskaitījums|Svētās Romas imperators]]|periods = [[800]]—[[814]]|pēc = [[Ludviķis I]]}}
{{kastes beigas}}

{{cilvēks-aizmetnis}}
{{vēsture-aizmetnis}}

{{Franku karaļi}}
{{Svētās Romas impērijas imperatori}}
{{Itālijas karaļi}}

{{autoritatīvā vadība}}

{{DEFAULTSORT:Karlis Lielais}}
[[Kategorija:742. gadā dzimušie]]
[[Kategorija:814. gadā mirušie]]
[[Kategorija:Ljēžas provincē dzimušie]]
[[Kategorija:Karolingu dinastija]]
[[Kategorija:Francijas vēsture]]
[[Kategorija:Vācijas vēsture]]
[[Kategorija:Svētās Romas impērijas imperatori]]
[[Kategorija:Francijas monarhi]]