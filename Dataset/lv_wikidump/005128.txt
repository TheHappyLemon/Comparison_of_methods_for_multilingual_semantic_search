{{cita nozīme|kukaiņiem|zivīm|spāres (zivis)}}
{{BioTakso infokaste
| attēls =Common_blue_damselfly02.jpg
| att_nosaukums ={{TaksoSaite|Enallagama cyathigerum|Ezeru krāšņspāre}}
| valsts =Animalia
| valsts_lv =Dzīvnieki
| tips =Arthropoda
| tips_lv =Posmkāji
| klase =Insecta
| klase_lv =Kukaiņi
| apakšklase = Pterygota
| apakšklase_lv = Spārneņi
| infraklase=Paleoptera
| infraklase_lv=Senspārņi
| virskārta=Odonatoptera
| virskārta_lv=Spāru virskārta 
| kārta =Odonata
| kārta_lv =Spāru kārta
| kārta_r=Spāres
| iedalījums=
* {{TaksoSaite|Epiprocta|Epiproktas}}
* {{TaksoSaite|Zygoptera|Vienādspārnu spāres}}
| binomial=Odonata <small>([[Fabricius]], 1793)</small>
| kategorijas =nē
}}
'''Spāres''' jeb '''spāru kārta''' (''Odonata'') ir liela izmēra [[kukaiņi|kukaiņu klases]] (''Insecta'') [[kārta]], kas apvieno [[vienādspārnu spāres]] (''Zygoptera''), [[dažādspārnu spāres]] (''Anisoptera'') un [[Āzijas primitīvās spāres]] (''Epiophlebioptera'').

Spāru kārtā ir apmēram 5900 sugas,<ref>[http://mapress.com/zootaxa/2011/f/zt03148p103.pdf Phylum Arthropoda von Siebold, 1848 In: Zhang, Z.-Q. (Ed.) Animal biodiversity: An outline of higher-level classification and survey of taxonomic richness]</ref> kas iedalītas 31 dzimtā. [[Latvija|Latvijā]] sastopamas 60 spāru sugas,<ref>[http://www.dabasdati.lv/lv/article/mazo-sarkanaci-nemeklejot/2012/ Mazo sarkanaci (ne)meklējot...] R. Matrozis, Dabasdati.lv</ref> taču iespējams, ka to skaits ir lielāks.<ref>{{Tīmekļa atsauce |url=http://leb.daba.lv/Odonata.htm |title=Spāres - Odonata |access-date={{dat|2007|08|30||bez}} |archiveurl=https://web.archive.org/web/20090515163319/http://leb.daba.lv/Odonata.htm |archivedate={{dat|2009|05|15||bez}} }}</ref> Pasaules Apdraudēto dzīvnieku [[sarkanā grāmata|Sarkanajā sarakstā]] jau 1990. gadā bija ierakstītas aptuveni 140 spāru sugas, no kurām 5 sastopamas arī Latvijā. No tām Latvijas Sarkanajā grāmatā uzņemtas 3 sugas — [[zaļā dižspāre]] (''Aeshna viridis''), [[zaļā upjuspāre]] (''Ophiogomphus cecilia'') un [[dzeltenkāju upjuspāre]] (''Gomphus flavipes''), bet izlaistas 2 sugas — [[raibgalvas purvuspāre]] (''Leucorrhinia albifrons'') un [[resnvēdera purvuspāre]] (''Leucorrhinia caudalis''), jo Latvijā tās pagaidām nav apdraudētas. Kopumā [[Latvijas Sarkanā grāmata|Latvijas Sarkanajā grāmatā]] ir 17 sugas.<ref name=spares/> Vēl dažas reti sastopamas spāres ir [[ziemeļu krāšņspāre]] (''Coenagrion concinnum''), [[zilganā krāšņspāre]] (''Coenagrion vernale'') un [[ziemeļu smaragdspāre]] (''Somatochlora arctica'').

Zinātniskais nosaukums ''Odonata'' atvasināts no [[grieķu valoda|grieķu vārda]] ''οδόντoς'' ''(odontos)'', kas [[latviešu valoda|latviski]] nozīmē ''zobs'', tādējādi atspoguļojot faktu, ka spārēm ir [[zobi]].<ref>[http://www.ingentaconnect.com/content/esa/aesa/1934/00000027/00000003/art00011 The significance of the dragonfly name "Odonata]</ref>

== Izskats un īpašības ==
[[Attēls:Anax imperator qtl2.jpg|thumb|left|220px|[[Karaliskā dižspāre]] (''Anax imperator'') ir lielākā Latvijā sastopamā spāre]]
Spāres ir vidēji lieli vai lieli kukaiņi. Lielākā [[Latvija]]s spāre ir [[karaliskā dižspāre]] (''Anax imperator''),<ref name=spares>[http://latvijas.daba.lv/aizsardziba/augi_dzivnieki/spares.shtml Spāres - Odonata]</ref> kuras ķermenis ir aptuveni 10 [[centimetrs|cm]] garš, bet [[spārnu plētums]] līdz aptuveni 11 cm.<ref>[http://www.natur-in-nrw.de/HTML/Tiere/Insekten/Libellen/TL-10.html Große Königslibelle - Anax imperator LEACH, 1815]</ref>
Parasti spāres ir spilgti raibkrāsainas, reizēm metāliski [[zaļš|zaļas]], brūnganas vai bronzas krāsā zaigojošas, retumis [[zils|zili]] spīdīgas.

Spāres raksturo slaids ķermenis, liela, kustīga [[galva]], ar labi attīstītām [[fasetacis|fasetacīm]] un grauzējtipa mutes orgānu, spēcīgas, paresninātas [[kukaiņa krūtis|krūtis]], divi pāri labi attīstītu plēvveida [[spārni|spārnu]] un stabveida [[vēders]].<ref>[http://priede.bf.lu.lv/grozs/Zoologijas/Zoologija/Lekcijas_KVilks/Vilks_30marts_Insecta2.pdf Kristaps Vilks Spāres]{{Novecojusi saite}}</ref> Galva parasti platāka nekā krūtis, kustīgi savienota ar sīkajām priekškrūtīm. [[Acis]] uzkrītoši lielas, šķirtas vai saskarīgas. Lielās acis un kustīgā galva noder orientējoties lidojot un noskatot medījumu. Pie labi attīstītajām, saplūdušajām viduskrūtīm un pakaļkrūtīm piestiprinās divi pāri bagātīgi dzīslotu, caurspīdīgu spārnu, kas reizēm ir ar tumšiem, retāk ar dzelteniem plankumiem. Tikai [[zilspāres|zilspāru ģints]] (''Calopteryx'') spārēm ir viscaur zili, zaļgani vai pelēcīgi spārni.

Lielās spāres no [[dažādspārņi|dažādspārņu apakškārtas]] (''Anisoptera'') ir ļoti labas lidotājas, kuru ātrums pat īpaši nesteidzoties sasniedz 25—35 km/h. Izmantojot [[gaiss|gaisa]] strāvas, tās bieži vien dodas ilgstošos planējošos medīšanas lidojumos. Latvijā ļoti bieži sastopamo [[četrplankumu ceļotājspāre|četrplankumu ceļotājspāru]] (''Libellula quadrimaculata'') bari retumis dodas tālos lidojumos. Sīkākās spāres no [[vienādspārņi|vienādspārņu apakškārtas]] (''Zygoptera'') lido lēnāk. Turklāt zilspāres lido it kā mētādamās, atgādinot dienastauriņus.

== Dzīves veids ==
[[Attēls:Ophiogomphus cecilia IMG 4225.jpg|thumb|220px|[[Zaļā upjuspāre|Zaļās upjuspāres]] (''Ophiogomphus cecilia'') kāpuri dzīvo tikai tīros, tekošos ūdeņos]]
Spāres ir plēsīgas (zoofāgas), kas pārtiek no citiem [[dzīvnieki]]em. Pieaugušās spāres lidojot medī citus kukaiņus: vai nu ķer lielākus lidojošus kukaiņus vai no augiem "nolasa" sīkos kukainīšus. Spāru [[kāpuri]] pārtiek no citu kukaiņu kāpuriem, sīkiem [[vēžveidīgie|vēžveidīgajiem]], [[posmtārpi]]em, [[zivis|zivju]] mazuļiem.

Spāru kāpuri dzīvo visdažādākās ūdenstilpēs: [[ezers|ezeros]], [[dīķis|dīķos]], bedrēs, lielos grāvjos, [[upe|upēs]]. [[upjuspāres|Upjuspāru dzimtas]] (''Gomphidae'') sugu kāpuri mitinās tikai tīrās upēs. Tekošos ūdeņos Latvijā sastopamas vēl citas sugas: [[strautuspāres|strautuspāre]], [[upju zilspāre]], [[strauta zilspāre]] un [[platkājspāres|platkājspāre]]. Latvijā kopumā ir 8 sugas, kas raksturīgas tekošiem ūdeņiem. Tās parasti cilvēku saimnieciskās darbības dēļ ir visvairāk apdraudētās sugas. Stāvošo ūdeņu spāres bieži mitinās arī lēni tekošās upēs. Dažas, it īpaši [[purvuspāres|purvuspāru ģints]] (''Leucorrhinia'') sugas dzīvo stipri aizaugušās, purvainās ūdenstilpēs, pat tipiskos brūnos kūdraspurvu ūdeņos.

== Spāru pētniecība Latvijā ==
Pirmās ziņas par Latvijas spārēm publicētas jau [[18. gadsimts|18. gadsimta]] otrajā pusē, kad Latvijas dzīvās [[daba]]s izpētes pamatlicējs [[J. B. Fišers]] (1778, 1791) nosauca 10 sugas. Pēc aptuveni 100 gadiem reģistrēto sugu skaits sasniedza 26. Pirmo lielo un visai pilnīgo darbu par Latvijas spārēm 1942. gadā publicēja [[zoologs]] un hidrobiologs [[B. Bērziņš]], kas pasaulē plaši pazīstams kā [[virpotāji|virpotāju]] (''Rotatoria'') speciālists. Šajā rakstā minētas 47 sugas, un tas uzlūkojams par Latvijas spāru [[fauna]]s pamatdarbu. Periodā starp 1943. un 1997. gadu vairākus darbus par spārēm publicējis [[Zandis Spuris]].

== Klasifikācija ==
'''Spāru kārta''' (''Odonata'')
* [[Epiproktas|Epiproktu apakškārta]] (''Epiprocta'')
** [[Āzijas primitīvās spāres|Āzijas primitīvo spāru infrakārta]] (''Epiophlebioptera'')
*** {{TaksoSaite|Epiophlebiidae|Āzijas primitīvo spāru dzimta}}
** [[Dažādspārnu spāres|Dažādspārnu spāru infrakārta]] (''Anisoptera'')
*** {{TaksoSaite|Libelluloidea|Ceļotājspāru virsdzimta}}
**** {{TaksoSaite|Libellulidae|Ceļotājspāru dzimta}}
**** {{TaksoSaite|Corduliidae|Smaragdspāru dzimta}}
**** dzimta {{TaksoSaite|Chlorogomphidae}}
**** dzimta {{TaksoSaite|Synthemistidae}}
*** {{TaksoSaite|Aeshnoidea|Dižspāru virsdzimta}} 
**** {{TaksoSaite|Aeshnidae|Dižspāru dzimta}}
**** {{TaksoSaite|Gomphidae|Upjuspāru dzimta}}
**** dzimta {{TaksoSaite|Austropetaliidae}}
**** dzimta {{TaksoSaite|Neopetaliidae}}
**** dzimta {{TaksoSaite|Petaluridae}}
*** {{TaksoSaite|Cordulegastroidea|Strautuspāru virsdzimta}}
**** {{TaksoSaite|Cordulegastridae|Strautuspāru dzimta}}
* [[Vienādspārnu spāres|Vienādspārnu spāru apakškārta]] (''Zygoptera'')
** {{TaksoSaite|Coenagrionoidea|Krāšņspāru virsdzimta}}
*** {{TaksoSaite|Coenagrionidae|Krāšņspāru dzimta}}
*** {{TaksoSaite|Platycnemididae|Platkājspāru dzimta}}
*** dzimta {{TaksoSaite|Isostictidae}}
*** dzimta {{TaksoSaite|Platystictidae}}
*** dzimta {{TaksoSaite|Protoneuridae}}
*** dzimta {{TaksoSaite|Pseudostigmatidae}}
** {{TaksoSaite|Lestoidea|Zaigspāru virsdzimta}}
*** {{TaksoSaite|Lestidae|Zaigspāru dzimta}}
*** dzimta {{TaksoSaite|Chorismagrionidae}}
*** dzimta {{TaksoSaite|Lestoideidae}}
*** dzimta {{TaksoSaite|Megapodagrionidae}}
*** dzimta {{TaksoSaite|Perilestidae}}
*** dzimta {{TaksoSaite|Synlestidae}}
** {{TaksoSaite|Hemiphlebioidea|Zaļspāru virsdzimta}}
*** {{TaksoSaite|Hemiphlebiidae|Zaļspāru dzimta}}
** {{TaksoSaite|Calopterygoidea|Zilspāru virsdzimta}}
*** {{TaksoSaite|Calopterygidae|Zilspāru dzimta}}
*** dzimta {{TaksoSaite|Amphyipterygidae}}
*** dzimta {{TaksoSaite|Chlorocyphidae}}
*** dzimta {{TaksoSaite|Diphlebiidae}}
*** dzimta {{TaksoSaite|Euphaeidae}}
*** dzimta {{TaksoSaite|Polythoridae}}
*** dzimta {{TaksoSaite|Thaumatoneuridae}}

== Atsauces ==
{{atsauces}}

== Ārējās saites ==
{{Commonscat|Odonata|Spāres}}
* [https://web.archive.org/web/20090515163319/http://leb.daba.lv/Odonata.htm Latvijas spāru saraksts]
* [http://dabasdati.lv/site/img/pub/1/2/112/1348646571.pdf Dragonflies (Odonata) in Latvia] M. Kalniņš. Latvijas Entomologs 51: 91-149. {{angliski}}
* [http://latvijas.daba.lv/dzivnieki/posmkaaji/kukainhi/spaares/ Spāres]
* [http://84.237.218.196/IS/bio_information.nsf/C0D3B3AF8CBB9160C22577DC003A6EA3/$file/SabM_R_09_Spares.pdf Spāru daudzveidība]{{Novecojusi saite}}
* [http://www.latvijasdaba.lv/kukaini/sistematiskais-raditajs/odonatoptera/ Spāru kārta Odonata]

{{autoritatīvā vadība}}

[[Kategorija:Spāru kārta| ]]