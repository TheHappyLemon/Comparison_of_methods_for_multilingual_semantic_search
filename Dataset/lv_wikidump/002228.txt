[[Attēls:Schedelsche Weltchronik - Kosmologie.jpg|thumb|[[Viduslaiki|Viduslaiku]] [[kosmoloģija]] — skatījums uz visu esošo sakarību kopumā]]
'''Metafizika''' ({{val|el|μετά}}, ''metά'' un {{gree|φύσις}}, ''phýsis'' — ‘aiz dabas’) jeb '''pirmfilozofija''' ({{val|la|philosophia prima}}, {{val|grc|φιλοσοφία πρώτη}}) ir [[filozofija]]s nozare, kas nodarbojas ar pirmpamatu jeb pirmcēloņu un pirmelementu, kā arī ar [[esamība]]s ([[ontoloģija]]s) jautājumiem. Tiek izteiktas atziņas, kas neizriet no zinātniskiem faktiem. Tā ir pretēja domāšanas metode [[dialektika]]i. Pastāv uzskats, ka drošas zināšanas par metafizikas jautājumiem nav iespējamas.

Metafizikā tiek meklētas atbildes uz jautājumiem pēc esošā sākotnējiem pamatiem un cēloņiem. Par [[esamība|esamību]] pašu atbildes meklē [[ontoloģija|ontoloģijā]], par dievišķā esamību — [[filozofiskā teoloģija|filozofiskajā teoloģijā]], par [[dvēsele|dvēseli]] tiek apcerēts [[psiholoģija|psiholoģijā]] un par visa esošā sakarību kopumā pēta [[kosmoloģija|kosmoloģijā]]. Metafizikā nodarbojas ar tādiem jautājumiem, kā "kāpēc [[visums|pasaule]] vispār pastāv?", "vai ir [[dievs]]?", "kāda ir cilvēka būtība?", "vai cilvēkam ir [[dvēsele]]?", "vai cilvēkam ir [[gribas brīvība]]?" un tamlīdzīgi.

== Etimoloģija ==
Vārds "metafizika" radās nejauši. Kad [[Aristotelis|Aristoteļa]] skolnieki kārtoja viņa sacerējumus, 14 grāmatas ar apcerējumiem par pirmcēloni, kas pēc Aristoteļa nāves palika neapstrādāti, tika novietoti aiz traktātiem par [[fizika|fiziku]] un tika apzīmēti kā “nākamie aiz fizikas”; [[Damaskas Nikolajs]] (peripatētiķis, 1. gadsimts m. ē.) viņu citē, minot šo nosaukumu. Pats Aristotelis to sauca par pirmo filozofiju jeb pirmfilozofiju (''Metaph''. 1026a 30—31). Vārds "metafizika", kas pārnestā nozīmē apzīmē pašu “pirmfilozofijas” saturu (pēc Aristoteļa), norāda uz tā izzināšanu, kas atrodas ārpus fizisko parādību robežām. Sākotnēji "meta ta physika" no grieķu valodas tulkojumā nozīmē "aiz fizikas" jeb "aiz dabas jomas", jo Aristotelis savā darbā runāja par lietām, kas nav tveramas ar maņām.

== Metafizikas virzieni jeb pasaules uzskati ==
Metafizikas virzieni ir cieši saistīti ar dažādiem [[zinātne]]s virzieniem, it īpaši, ar [[dabaszinātnes|dabaszinātnēm]].

=== Materiālisms ===
{{pamatraksts|materiālisms}}
Materiālismā galvenā ir [[matērija]], savukārt [[apziņa]] tiek uzskatīta par sekundāru. Sengrieķu filozofs [[Dēmokrits]] apgalvoja, ka matērija ir vienīgā [[īstenība|realitāte]], un no tā laika līdz mūsdienām ir daudzi šīs domas atbalstītāju. Savā ziņā materiālisms noliedz apziņas eksistenci jebkurās tās izpausmēs, [[uztvere|uztveri]] uzskata par vienkāršu ķermeņa reakciju uz fizisku stimulu, [[emocijas]] saista ar iekšējo orgānu samazināšanos, [[domāšana]] ir pārvērtības smadzeņu audos vai (saskaņā ar vienu no [[biheiviorisms|biheiviorisma]] versijām) saistīta ar runas aparāta funkciju. Materiālisma galējās formas nav guvušas plašu izplatību metafiziķu vidū.

=== Ideālisms ===
{{pamatraksts|ideālisms}}
{{nepilnīga sadaļa}}

=== Realitāte ===
{{pamatraksts|īstenība}}
{{nepilnīga sadaļa}}

== Dievs ==
{{pamatraksts|Dievs}}
Izteikums "Dievs ir" ir tieši tikpat metafizisks, kā izteikums, ka "Dieva nav". Tas pats attiecināms uz izteikumu: "jautājumam, vai Dievs ir vai Dieva nav, nav jēgas." Jautājumi par dievišķā esamību sīkāk un detalizētāk tiek skatīti [[filozofiskā teoloģija|filozofiskajā teoloģijā]].

== Atsauces ==
{{atsauces+}}

== Ārējās saites ==
{{sisterlinks-inline}}
{{enciklopēdiju ārējās saites}}


{{filozofija-aizmetnis}}

{{autoritatīvā vadība}}

[[Kategorija:Metafizika| ]]