{{atsauces+}}

'''Valsts valoda''' ir viena vai vairākas valodas [[valstis|valstī]], kurai(-ām) likumdošanas ceļā ir noteikts īpašs statuss attiecīgajā valstī vai tās daļā. Valsts valodā funkcionē likumdošanas, tiesu un valsts pārvaldes institūcijas, notiek mācības skolās, tiek publiskota informācija paziņojumos, izkārtnēs, reklāmās (informācija gan var tikt publiskota un mācības var notikt arī citās valodās). Parasti valsts valodas lietošanu nosaka attiecīgās valsts konstitūcija un speciāli likumi.

Parasti valsts valodas statusu iegūst valoda, kura ir [[dzimtā valoda]] vairumam attiecīgās valsts pilsoņu. Tomēr ir daudzi izņēmumi, piemēram, bijušās kolonijas [[Āfrika|Āfrikā]] bieži ir saglabājušas savu bijušo metropoļu valodas kā valsts valodas, parasti [[angļu valoda|angļu]] vai [[franču valoda|franču valodu]].

== Valsts valodas varianti ==
* Valsts valoda ir viena valoda, piemēram [[latviešu valoda]] [[Latvija|Latvijā]],
* oficiāli nav noteiktas valsts valodas, kaut arī valsts pārvaldē lietot kādu konkrētu valodu, piemēram, [[Amerikas Savienotās Valstis|ASV]] un [[Zviedrija]]i juridiski nav valsts valodas,
* oficiāli noteiktas vairākas valsts valodas, piemēram, [[somu valoda|somu]] un [[zviedru valoda]]s [[Somija|Somijā]], 
* valstī ir viena valsts valoda visā valsts teritorijā, bet dažās valsts daļās ir valoda, kurai ir valsts valodas statuss tikai attiecīgajā valsts daļā, piemēram, [[basku valoda]]i [[Basku zeme|Basku zemē]] [[Spānija|Spānijā]],  
* valstī nav vienas valsts valodas visā valsts teritorijā, bet dažādās daļās ir dažādas valodas, piemēram, [[Šveice|Šveicē]].
[[Attēls:Official language(s) by country in the world.png|thumb|center|800px|Valsts valodas dažādās pasaules valstīs.]]

== Skatīt arī ==
* [[Valodu politika Latvijā]]

== Ārējās saites ==
* [https://web.archive.org/web/20120211190632/http://www.liis.lv/latval/valoda/v9.htm Valsts valoda latvijā]

{{autoritatīvā vadība}}

[[Kategorija:Valodniecība]]