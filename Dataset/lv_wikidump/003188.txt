[[Attēls:Gas giants and the Sun (1 px = 1000 km).jpg|thumbnail|250px|Saules sistēmas gāzu planētas (Jupiters, Saturns, Urāns, Neptūns) un Saule]]
[[Attēls:Saturn Equinox 09212014.jpg|thumb|Saturns — viens no gāzes gigantiem Saules sistēmā]]
'''Gāzu planēta''' ir liela, masīva planēta, kuru aptver gredzens un kurai ir plašs gāzu (galvenokārt [[ūdeņradis|ūdeņraža]] un [[hēlijs|hēlija]]) apvalks un nav cietas virsmas. [[Saules sistēma]]s gāzu planētas ir [[Jupiters (planēta)|Jupiters]], [[Saturns (planēta)|Saturns]], [[Urāns (planēta)|Urāns]] un [[Neptūns (planēta)|Neptūns]].

Lielākās no gāzu planētām mēdz dēvēt par '''milzu planētām'''<ref>[http://www.letonika.lv/groups/default.aspx?cid=256347&r=10331062&lid=256347&g=2&q=Gas%20giant&h=3784 Letonika.lv]</ref>  vai '''gāzes gigantiem'''. Tās galvenokārt atgādina [[Jupiters (planēta)|Jupiteru]] un [[Saturns (planēta)|Saturnu]] — to struktūru lielākoties veido tādi vieglie elementi kā ūdeņradis un hēlijs (90%), kamēr smagākie elementi sastāda tikai 3 līdz 13% no planētas iekšējās uzbūves. Lai gan teorētiski arī [[Urāns (planēta)|Urānu]] un [[Neptūns (planēta)|Neptūnu]] var pieskaitīt pie gāzes gigantiem, zinātnieki tomēr izvēlas tos klasificēt citā gāzes planētu kategorijā — pie [[ledus gigantiem]], jo tie sevī ietver daudz vairāk tādas smagās substances kā [[skābeklis|skābekli]], [[slāpeklis|slāpekli]], [[amonjaks|amonjaku]] un [[metāns|metānu]].

Tomēr arī gāzes gigantiem ir robeža, cik tālu tos var vēl pieskaitīt pie planētām. Proti, par gāzes gigantiem atzīst planētas, kuru masa nepārsniedz 12 vai 13 Jupitera masas, jo pretējā gadījumā attiecīgā "planēta" kļūst pietiekami masīva, lai tās iekšienē aizsāktos [[kodoltermiskā sintēze]], kurā notiek [[deitērijs|deitērija]] ("smagais ūdeņradis", kuram atšķirībā no parastā ūdeņraža [[atoms|atoma]] ir divi [[neitrons|neitroni]]) un [[tritijs|tritija]] saplūšana. Līdz ar to šāda veida objekti zaudē savu planētas statusu un automātiski kļūst par [[brūnais punduris|brūnajiem punduriem]], kurus būtībā var uzskatīt par "zvaigznēm, kas nav izdevušās".<ref>Yaqoob, T. ''[http://www.amazon.com/Exoplanets-Alien-Solar-Systems-Yaqoob-ebook/dp/B005WQ0E6C Exoplanets and Alien Solar Systems]''. 4th ed. 2012.</ref>

== Skatīt arī ==
* [[Jupiters (planēta)|Jupiters]]
* [[Karstie jupiteri]]
* [[Neptūns (planēta)|Neptūns]]
* [[Saturns (planēta)|Saturns]]
* [[Urāns (planēta)|Urāns]]

== Atsauces ==
{{Atsauces}}

{{astronomija-aizmetnis}}

[[Kategorija:Astronomiski objekti]]