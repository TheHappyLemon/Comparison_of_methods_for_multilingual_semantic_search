{{Latvijas vēsture}}
'''Latvijas Tautas fronte (LTF)''' bija [[Latvija]]s [[Trešā atmoda|Atmodas]] laika sabiedriski politiska kustība un organizācija (1988—1999), kurai bija izšķirīga nozīme [[Latvijas neatkarības atjaunošana|Latvijas neatkarības atjaunošanā]]. Pēc neveiksmes [[5. Saeimas vēlēšanas|5. Saeimas vēlēšanās]] 1993. gadā tā darbojās kā mazietekmīga organizācija līdz 1999. gadam, kad likvidējās.

== Ideja ==
Ideja par organizāciju, kas cīnītos par [[pārbūve]]s ideju realizēšanu Latvijā, radās [[Latvijas Valsts universitātes Ģeogrāfijas fakultāte]]s Fiziskās ģeogrāfijas katedras pasniedzējam [[Valdis Šteins|Valdim Šteinam]]. Nosaukumu viņš aizguvis no raksta  laikrakstā "[[Ļiteraturnaja gazeta]]", kur tika minēts, ka sociālisma pārbūvei vajadzīga tautas sociālistiskā fronte. 
1988. gada 5. maijā viņš to apsprieda katedras sēdē, kuras protokolā sākotnēji bija ierakstīts nosaukums "Latvijas Tautas demokrātiskā fronte". Noformēt tekstu visas fakultātes vārdā Šteinam neizdevās.

Šteins atnesa dokumentu uz [[Rakstnieku Savienība|Rakstnieku savienību]] ar ierosinājumu, ka Latvijā jādibina Tautas fronte. Rakstnieku savienības priekšsēdētāju [[Jānis Peters|Jāni Peteru]] tas neinteresēja, viņš vēl ilgi bija pret Tautas frontes dibināšanu, stāstīja Šteins<ref name=":0">{{Tīmekļa atsauce|url=https://www.vestnesis.lv/|title=Svēts laiks, kas piederēja mums visiem - Latvijas Vēstnesis|last=Dace Bebre, Laura Dūša, Dainis Golberģis, Liena Pilsētniece, Aina Rozeniece, Andris Sproģis|first=|website=www.vestnesis.lv|access-date=2019-07-31|date=8.10.1998|language=lv}}</ref> Tikai ar [[Guntars Godiņš|Guntara Godiņa]] palīdzību mājās pie [[Viktors Avotiņš|Viktora Avotiņa]] tapa paziņojums Rakstnieku savienībai ar nolūku to pieņemt kā atklāto vēstuli [[Latvijas Komunistiskā partija|LKP]] Centrālajai komitejai, valdībai un citām varas struktūrām Radošo savienību plēnumā. Šo dokumentu Šteins parakstīja savā dzimšanas dienā, 26. maijā, to parakstīja arī Viktors Avotiņš, [[Jānis Baltvilks]], [[Uldis Bērziņš]], [[Sarmīte Ēlerte]], Guntars Godiņš, [[Rolands Kalniņš]], [[Rudīte Kalpiņa]], [[Aleksandrs Kiršteins]], [[Dzintra Krievāne]], [[Andrejs Linkēvičs]], [[Aleksandrs Maļcevs (Latvija)|Aleksandrs Maļcevs]], [[Inese Paklone]], [[Jānis Rukšāns]], [[Artūrs Snips]] un [[Egīls Zirnis]]. Uzstāšanās tekstu uzrakstīja Viktors Avotiņš, [[Jānis Rukšāns]] un Valdis Šteins. Bija sarunāts, ka viņu kopdarbu Radošo savienību plēnumā 1988. gada 1.—2. jūnijā<ref name="lat">{{LAT e|4|28.—29}}</ref> nolasīs Viktors Avotiņš, lai gan bija bažas, vai vispār viņam dos vārdu. Vēstules pēdējā rindkopa bija: "Pārkārtošanās gaita republikā liecina, ka tai nepieciešams vienots visu progresīvi domājošo cilvēku atbalsts neatkarīgi no viņu nacionalitātes, ieņemamā amata, partijas piederības un vecuma. Nepieciešama Tautas demokrātiskā fronte. Rakstnieku savienība uzņemas šīs Tautas demokrātiskās frontes iniciatora lomu."

Viktors Avotiņš dokumentu plēnumā nolasīja, bet priekšlikums palika karājamies gaisā, nekādas attīstības nebija.<ref name=":0" />
[[Attēls:Museum of the Popular Front of Latvia01.JPG|left|thumb|Latvijas Tautas frontes biroja ēka (šobrīd LTF muzejs) [[Vecpilsētas iela (Rīga)|Vecpilsētas ielā]] [[Vecrīga|Vecrīgā]]]]

== Tapšana un darbība ==
Pirmā organizācijas komitejas sanāksme notika 1988. gada 2. augustā [[Latvijas Mākslinieku savienība|Mākslinieku savienībā]] pie [[Sandra Kalniete|Sandras Kalnietes]], kurā piedalījās arī [[Marina Kosteņecka]] un [[Jānis Freimanis]]. Pamazām izkristalizējās LTF programmas grupa: [[Arnolds Klotiņš]], [[Jānis Freimanis]], [[Edgars Meļķisis]], [[Jānis Škapars]].<ref name=":0" />
Aicinājumu par Tautas frontes izveidi parakstīja vairāki populāri cilvēki, arī [[Džemma Skulme]].<ref name=":0" /> Dažos mēnešos visā Latvijā izveidojās daudz LTF atbalsta grupu "[[perestroika|pārbūves]] nevalstiskam atbalstam", kas apvienoja aptuveni 110 000 cilvēku.

Latvijas tautas fronte dibināta {{dat|1988|10|8}} tās pirmajā kongresā, dienu pirms dibināšanas klajā nāca informācijas lapa "[[Atmoda (laikraksts)|Atmoda]]", kas vēlāk pārtapa par LTF oficiālo [[Avīze|avīzi]] (iznāca arī [[Krievu valoda|krievu valodā]] kā ''Атмода'', vēlāk ''Балтийское время''), vairākas frontes nodaļas vēlāk izdeva arī savus laikrakstus.<ref name="lat" /> Par LTF priekšsēdētāju ievēlēja [[Dainis Īvāns|Daini Īvānu]] .
1989. gadā Latvijas Tautas fronte kļuva skaitliski vēl plašāka, 12. marta LTF manifestācijā "Novērsīsim draudus demokratizācijas procesam" piedalījās ap 250 000 cilvēku.<ref name="ir">Atmoda: vai atceries, kā mēs atguvām Latviju? Žurnāla "ir" speciālizlaidums 2013. gada oktobris/novembris</ref> 
26. marta PSRS tautas deputātu vēlēšanās LTF kandidāti uzvarēja 80% Latvijas PSR vēlēšanu apgabalu. 28. jūlijā Latvijas PSR Augstākā padome pieņēma [[Latvijas PSR Suverenitātes deklarācija|Suverenitātes deklarāciju]], 23. augustā LTF organizēja tautas akciju "[[Baltijas ceļš]]".

1989. gada 7.—8. oktobrī notika otrais LTF kongress, kurā pieņēma jaunu programmu, par mērķi izvirzot Latvijas neatkarības atjaunošanu, taču kustība gandrīz sašķēlās, jo [[Latvijas Republikas Pilsoņu Kongress|Pilsoņu kongresa]] atbalstītāji apstrīdēja nepieciešamību piedalīties okupācijas varas rīkotajās vēlēšanās.<ref name="ir" /> 18. novembrī LTF organizētā manifestācijā "Par neatkarīgu Latviju" Daugavmalā piedalījās vairāk nekā 500 000 demonstrantu, tās laikā tika publiskota vēstule ASV prezidentam [[Džordžs Herberts Volkers Bušs|Džordžam Bušam]] un [[Padomju Savienības Komunistiskā partija|PSKP]] ģenerālsekretāram Mihailam Gorbačovam.<ref name="ir"/> 1989. gada 10. decembrī pašvaldību [[vēlēšanas|vēlēšanās]] Latvijas Tautas fronte ieguva vairākumu deputātu mandātu lielākajā daļā pašvaldību, tajā skaitā arī [[Rīga|Rīgā]].

1989. gadā tika dibināta arī LTF Zviedrijas nodaļa, par kuras vadītāju kļuva [[Atis Lejiņš]] (vadījis nodaļu līdz 1991. gadam, kad atgriezies no trimdas dzimtenē).<ref>{{Tīmekļa atsauce|url=http://www.lejins.lv/par-mani/|title=Par mani – Atis Lejiņš|access-date=2021-03-23|language=lv-LV}}</ref>

[[Latvijas PSR Augstākā Padome|Latvijas PSR Augstākās Padomes]] [[LPSR Augstākās Padomes vēlēšanas 1990. gadā|1990. gada 18. marta vēlēšanās]] no 201 deputātu vietas Latvijas Tautas fronte ieguva 122 mandātus (58%; vēlāk frakcijā iestājās vēl deviņi deputāti).<ref name="lat" /> Tās pārstāvis [[Anatolijs Gorbunovs]] turpināja pildīt AP priekšsēdētāja pienākumus, bet par [[Latvijas Republikas Ministru padome]]s priekšsēdētāju kļuva [[Ivars Godmanis]]. LTF deputāti ierosināja [[Deklarācijas par Latvijas Republikas Neatkarības atjaunošanu pieņemšana|Neatkarības deklarācijas pieņemšanu]] {{dat|1990|5|4}}.

Latvijas Tautas frontes trešajā kongresā 1990. gada 6.—7. oktobrī par LTF priekšsēdētāju ievēlēja [[Romualds Ražuks|Romualdu Ražuku]]. Pēc Padomju armijas vardarbības Viļņā 1991. gada 13. janvārī LTF aicināja Latvijas iedzīvotājus [[Barikāžu laiks|pretoties militārajai agresijai]]. 1991. gada 3. martā LTF vadītā Latvijas valdība rīkoja [[1991. gada 3. marta aptauja|iedzīvotāju aptauju (referendumu)]], kurā 73,8% atbalstīja Latvijas neatkarības atjaunošanu.

== Noriets ==
Pēc [[Par Latvijas Republikas valstisko statusu|deklarācijas "Par Latvijas Republikas valstisko statusu"]] pieņemšanas un Latvijas neatkarības atjaunošanas starptautiskās atzīšanas no Latvijas Tautas frontes atšķēlās daudzas grupas (piemēram, frakcija "Satversme" Augstākajā Padomē). 1993. gadā [[5. Saeimas vēlēšanas|5. Saeimas vēlēšanās]] lielākā daļa bijušo tautfrontiešu piedalījās citos sarakstos un politisko ietekmi zaudējusī Latvijas Tautas fronte ar [[Ivars Godmanis|Ivaru Godmani]] priekšgalā neiekļuva [[5. Saeima|5. Saeimā]], iegūstot vairs vien 2,6% balsu. Arī [[6. Saeimas vēlēšanas|6. Saeimas vēlēšanās]] LTF nepārvarēja vēlēšanu barjeru, iegūstot 1,17% balsu.

LTF 8. kongresa laikā pārtapa par [[Kristīgā tautas partija|'''Kristīgo tautas partiju''']] (KTP, dibināta 1996. gada 2. maijā) ar [[Kristīgā demokrātija|kristīgi demokrātisku]] ievirzi, kas 1997. gadā pievienojās [[Kristīgi demokrātiskā savienība|Kristīgi demokrātiskajai savienībai]]. Nevalstiska organizācija ar LTF nosaukumu turpināja darboties <ref>"Ievads politikā" R. Zvaigzne ABC, 1998. — 96. lpp.</ref> 1996. gada februārī partijas priekšsēdētāja vietnieks Uldis Augstkalns izteicās, ka 1996. gadā LTF bija aptuveni 2650 biedru, no kuriem aktīvi bija ap 600, bet jūlijā KTP priekšsēdētājs [[Tālavs Jundzis]] lēsa, ka partijas rindās pirms pārtapšanas bija reģistrēti aptuveni 2400 biedru.<ref>{{Tīmekļa atsauce|url=http://periodika.lv/periodika2-viewer/?lang=fr#issueType:P&#124;issue:543186&#124;article:DIVL116&#124;query:partija%20Krist%C4%ABgo%20tautas%20partiju&#124;panel:pa|title=No LTF izveidota jauna partija - Diena|last=Ločmele|first=Nellija|website=periodika.lv|access-date=2023-12-19|date=1996-02-26}}</ref><ref name=":1">{{Tīmekļa atsauce|url=http://periodika.lv/viewerOpener?id=40422093&isArticle=true&query=partija%20Tautas%20krist%C4%ABg%C4%81%20Tautai%20|title=Atjaunota partija atrod frakciju {{!}} Neatkarīgā Rīta Avīze|last=Ābele|first=Elīza|website=periodika.lv|access-date=2023-12-19|date=1996-07-09}}</ref> 1997. gada februārī Latviešu neatkarības partijas Balvu nodaļa apsūdzēja vietējo KTP nodaļu uzbrukumā tās mītnei.<ref>{{Tīmekļa atsauce|url=http://periodika.lv/periodika2-viewer/?lang=fr#panel:pa%7Cissue:31035%7Carticle:DIVL622%7Cquery:Krist%C4%ABg%C4%81s%20Tautas%20partijas%20Partijas|title=Provokāciju meistari Balvos - Latvija Amerikā|website=periodika.lv|access-date=2023-12-19|date=1997-02-15}}</ref> [[7. Saeimas vēlēšanas|7. Saeimas vēlēšanās]] 1998. gadā KDS, startējot kopā ar [[Darba partija|Darba partiju]] un [[Latvijas Zaļā partija|Latvijas Zaļo partiju]], ieguva 2,3% balsu un nepārvarēja 5% slieksni. T. Jundzis pēc vēlēšanām paziņoja par aiziešanu no politikas.<ref>{{Tīmekļa atsauce|url=http://periodika.lv/periodika2-viewer/?lang=fr#panel:pa%7Cissue:31035%7Carticle:DIVL622%7Cquery:Krist%C4%ABg%C4%81s%20Tautas%20partijas%20Partijas|title=Jundzis nevadīs kristīgos demokrātus - Latvija Amerikā|website=periodika.lv|access-date=2023-12-19|date=1998-10-17}}</ref>

{{dat|1999|10|9}} LTF 9. kongress pieņēma lēmumu par pašlikvidāciju.<ref>[http://www.lza.lv/ZV/zv991700.htm#2 Paziņojums par LTF likvidāciju] {{Webarchive|url=https://web.archive.org/web/20000930112250/http://www.lza.lv/ZV/zv991700.htm#2 |date={{dat|2000|09|30||bez}} }}, Zinātnes Vēstnesis, {{dat|1999|10|25|SK}}, Nr. 17 (183)</ref>

== Piemiņa ==
[[Attēls:Latvijas Tautas frontes 25. gadadienai veltītā konference (10082054674).jpg|thumb|270px|Latvijas Tautas frontes dibināšanas 25. gadadienai veltītās konferences prezidijs 2013. gada 4. oktobrī]]

1999. gadā izveidotais [[Tautas frontes muzejs]] atrodas ēkā [[Vecpilsētas iela (Rīga)|Vecpilsētas ielā]] 13/15 Rīgā, kurā ilgāku laiku atradās LTF birojs.<ref>[http://www.likumi.lv/doc.php?id=22620 Par nekustamā īpašuma nodošanu Tautas frontes muzeja sabiedriskajai padomei], likuma teksts portālā likumi.lv</ref>

2013. gada 4. oktobrī Saeimas namā notika Latvijas Tautas frontes dibināšanas 25. gadadienai veltīta konference.

== Priekšsēdētāji ==
* [[Dainis Īvāns]] (1988—1990)
* [[Romualds Ražuks]] (1990—1992)
* [[Uldis Augstkalns]] (1992—1995/1996)
* [[Tālavs Jundzis]] (1995/1996—1998)<ref name=":1" /><ref>{{Tīmekļa atsauce|url=http://periodika.lv/periodika2-viewer/?lang=fr#panel:pa&#124;issue:609019&#124;article:DIVL174&#124;query:Krist%C4%ABg%C4%81%20tautas%20partija%20|title=Kristīgā tautas partija par maksu nereklamēsies - Neatkarīgā Rīta Avīze|last=Ozola|first=Evija|website=periodika.lv|access-date=2023-12-19|date=1997-02-01}}</ref>

== Atsauces ==
{{atsauces}}

== Literatūra ==
* Ingrīda Vāverniece „Latvijas Tautas Fronte - gads pirmais”. — Latvijas Tautas Fronte, Rīga 1989.
* Jānis Škapars „Latvijas Tautas fronte 1988-1991”. — Jāņa Sēta, Rīga 1998. {{ISBN|9984071251}} (Veltījums Trešajai Atmodai un Latvijas Tautas frontes dibināšanas desmitgadei)
* Tālavs Jundzis „Latvijas valsts atjaunošanas parlamentārais ceļš 1989-1993”. — Latvijas Zinātņu akadēmijas Baltijas stratēģisko pētījumu centrs, Rīga 2010. {{ISBN|9934811405}}
* Dainis Īvāns „LTF Rietumos”. — Elpa, Rīga 2001. {{ISBN|9984543862}}
* Elita Veidemane „Atmoda. Mani dārgumi”. — Jumava, Rīga 2004. {{ISBN|998405716X}}
* Jānis Dinevičs „Brīves buramvārdus meklējot”. — SIA Masts, Rīga 2010. {{ISBN|9984490289}} (1988. gada LTF lektoru konferences orig̓inālteksti)
* Sandra Kalniete „Es lauzu, tu lauzi, mēs lauzām, vin̦i lūza”. — Jumava, Rīga 2000. {{ISBN|9984053105}}
* Jānis Freimanis „LTF kareivja - zinātnieka acīm”. — Nacionālais Apgāds, Rīga 2002. {{ISBN|9984260755}}
* Voldemārs Hermanis „Zem LKP kupola. Ieskats Latvijas Komunistiskās partijas līkločos (1945–1991)”. — Jumava, Rīga 2016.
* Dainis Īvāns, Ilmārs Znotin̦š, Juris Petraškevičs „Garaspēka zemes atgūšana”. — Tautas frontes muzejs, Rīga 2013. {{ISBN|9934840227}}
* Aigars Dāboliņš "Latvijas Tautas Fronte : von der Volksbewegung zur Regierungspartei". —  Berlin, 1993.
* "Baltic Assembly, Tallinn, May 13-14, 1989". — Valgus for the Popular Front of Estonia, Tallinn 1989. {{ISBN|5440008594}} (documents)

== Ārējās saites ==
* [http://www.arhivi.lv/sitedata/VAS/Latvija%2090/Microsoft%20Word%20-%20LTF%20programma%20un%20statuuti.pdf LTF 1988. g. statūti un programma] {{Webarchive|url=https://web.archive.org/web/20150923174340/http://www.arhivi.lv/sitedata/VAS/Latvija%2090/Microsoft%20Word%20-%20LTF%20programma%20un%20statuuti.pdf |date={{dat|2015|09|23||bez}} }}
* [https://web.archive.org/web/20150402113522/http://www.tuvari.com/uploads/ltfii.pdf  LTF 1989. g. statūti un programma]
* [https://web.archive.org/web/20060512122107/http://www.historia.lv/alfabets/L/la/ltf/ltf.htm LTF dokumenti un preses materiāli - historia.lv]
* [https://web.archive.org/web/20080323075314/http://www.gramata21.lv/ltf.html Latvijas Trešās atmodas dalībnieki] portālā historia.lv
* [https://web.archive.org/web/20050829215548/http://www.ltn.lv/~ap-klubs/index.htm LR AP LTF frakcijas deputātu klubs]
* [https://web.archive.org/web/20070927011659/http://www.saeima.lv/Informacija/cvk/vel15.html 5. Saeimas vēlēšanu LTF priekšvēlēšanu programma]
* [https://web.archive.org/web/20080416193711/http://web.cvk.lv/pub/public/27770.html LTF saraksts 6. Saeimas vēlēšanām]
* [http://www.media.lv/kv199810/981009/07.htm Līvija Leine. Tautas frontei 10.]{{Novecojusi saite}}

== Skatīt arī ==
* [[LTF ekonomiskā platforma]]{{Organizācija-aizmetnis}}

[[Kategorija:Latvijas PSR|Tautas fronte]]
[[Kategorija:Latvijas politiskās partijas|Tautas fronte]]
[[Kategorija:Sabiedriskās organizācijas]]