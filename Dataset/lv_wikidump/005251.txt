[[Attēls:PharmacistsMortar.svg|thumb|upright=1.2|[[Piesta]] ar piestalu ir starptautisks farmācijas simbols]]
'''Farmācija''' ir [[zāles|zāļu]] pētniecība, izstrādāšana, ražošana, standartizēšana, kvalitātes kontrole un izplatīšana. Farmācijai izšķir vairākas nozares.

Farmaceiti izgatavo un pārdod zāles. Viņi strādā [[aptieka|aptiekās]], zāļu ražošanas firmās, [[laboratorija|laboratorijās]], zāļu lieltirgotavās, slimnīcās, poliklīnikās vai arī ir aptieku īpašnieki. Aptiekās farmaceiti pārdod pircējiem ārstu izrakstītas (recepšu) zāles, brīvi pārdodamās zāles, ārstniecības augus, higiēnas preces, [[slimnieku kopšana]]s līdzekļus, pārsienamos materiālus.

Šīs profesijas pārstāvji pārzina zāļu lietošanu, sastāvu un zāļu iedarbību. Viņi uzklausa pircējus, izjautā par slimības [[simptomi]]em un zālēm, kuras tie agrāk lietojuši. Farmaceiti atbild uz pircēju jautājumiem un, izsniedzot zāles, paskaidro to lietošanas un uzglabāšanas noteikumus.

Tie farmaceiti, kuri strādā aptieku zāļu izgatavošanas nodaļās, pēc ārstu izrakstītām [[recepte|receptēm]] izgatavo zāles. Viņi pārbauda receptē norādīto zāļu sastāvdaļu saderību un [[dozējums|dozējumu]] un sver, un gatavo, piemēram, pulverus, [[mikstūra]]s, [[pilieni|pilienus]], [[ziede]]s. Farmaceiti zāļu ražošanas firmās izstrādā un kontrolē zāļu izgatavošanas tehnoloģiskos procesus un pārbauda produkcijas kvalitāti. Zāļu lieltirgotavās farmaceiti pēta zāļu tirgus pieprasījumu un seko zāļu uzglabāšanas noteikumu ievērošanai. Viņi apgādā ar aptiekas precēm [[slimnīca]]s, [[poliklīnika]]s, [[aptieka]]s, [[sanatorija]]s.

Slimnīcās strādājošie farmaceiti ne tikai sagatavo un pasūta nepieciešamos medikamentus, bet arī konsultē ārstus efektīvu zāļu izvēlē.

Farmaceiti-aptieku īpašnieki nodarbojas arī ar administratīvo darbu, pieņem darbā citus darbiniekus, iepērk aptiekas preces vairumā.

== Ārējās saites ==
* [http://www.neslimo.lv/pme/?name=farmacija Populārā medicīnas enciklopēdija] {{lv ikona}}
* [http://www.farmaceitubiedriba.lv Latvijas Farmaceitu biedrības mājaslapa] {{lv ikona}}

{{Medicīna-aizmetnis}}

{{autoritatīvā vadība}}

[[Kategorija:Farmācija| ]]