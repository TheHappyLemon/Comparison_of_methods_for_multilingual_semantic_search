{{Rakstnieka infokaste
|        platums = 
|          vārds = Atis Kronvalds
|     vārds_orig = 
|         attēls = Kronvalds.jpg
|     att_izmērs = 175px
|  att_nosaukums = 
|     dz_dat_alt =
|        dz_gads = 1837
|     dz_mēnesis = 04
|       dz_diena = 15
|       dz_vieta = [[Bunkas pagasts|Bunkas pagasta]] Krotes muižas "Lejasmiķi"
|      m_dat_alt =
|         m_gads = 1875
|      m_mēnesis = 02
|        m_diena = 17
|        m_vieta = [[Vecpiebalga]]
|   dzīves_vieta = 
|      pilsonība = 
|        tautība = [[latvieši|latvietis]]
|        dzimums = vīrietis
|         vecāki = 
|          brāļi =
|          māsas =
|   dzīvesbiedrs = [[Karolīne Kronvalde]] 
|          bērni = 
|       paraksts = 
|     pseidonīms =
|   nodarbošanās = rakstnieks, publicists, valodnieks.
|rakstīšanas valoda = [[latviešu valoda]]
|        periods =
|          žanri =
|         temati =
|   lit virzieni = 
|slavenākie darbi = 
|    ietekmējies = 
|     ietekmējis =
|     alma_mater = [[Tērbatas Universitāte]], [[Berlīnes Universitāte]]
|    apbalvojumi =
|       piezīmes = 
|    kategorijas =    
}}

'''Atis Kronvalds''', biežāk pazīstams kā '''Kronvaldu Atis''' ({{Dat|1837|4|15|N}} — {{Dat|1875|2|17|N}}), bija latviešu publicists, [[valodniecība|valodnieks]], [[pedagoģija|pedagogs]].

== Dzīvesgājums ==
Dzimis Krotes muižas «Lejasmiķos» drēbnieka ģimenē. Mācījās [[Mazlāņi|Mazlāņu]] pagastskolā. Viņu pieņēma audzināšanā [[Durbe]]s mācītājs H. Ē. Katerfelds, kurš rūpējās par zēna turpmāko izglītošanu. Kronvalds mācījās [[Durbe]]s privātskolā un [[Liepāja]]s augstākajā apriņķa skolā.<br /> 
Ieguvis skolotāja tiesības, strādāja par mājskolotāju. [[1860]]. gadā sāka medicīnas studijas [[Berlīnes Universitāte]]s [[Medicīna]]s fakultātē, bet pēc pusgada līdzekļu trūkuma dēļ tās pārtrauca un strādāja par mājskolotāju [[Durbe|Durbē]].

Laikraksta "[[Pēterburgas Avīzes]]" ietekmē viņš nostājās [[jaunlatvieši|jaunlatviešu]] pozīcijās, kļūstot par dedzīgāko [[latvieši|latviešu tautas]] tiesību, [[valoda]]s un [[kultūra]]s aizstāvi. [[1865]]. gadā viņš sāka mācīties [[Tērbatas Universitāte]]s [[pedagoģija|pedagoģiskajos]] kursos. No [[1868]]. gada strādāja par [[Tērbatas skolotāju seminārs|Tērbatas Skolotāju semināra]] pedagogu, rosīgi darbojās latviešu [[inteliģence]]s pulciņā ar nosaukumu [[Tērbatas latviešu studentu rakstniecības vakari]], rakstīja mācību grāmatas, publicēja rakstus par [[valodniecība|valodniecību]] un pedagoģiju.

Kā atbildi [[vācbaltieši|vācbaltiešu]] [[ideoloģija|ideologiem]], kas pauda uzskatu, ka latviešiem nevar būt savas kultūras, viņš izdeva brošūru ''[[Nationale Bestrebungen]]'' (''Tautiskie centieni''), kurā parādīja spožu [[polemika|polemista]] talantu. Runādams par dažādiem tematiem, viņš kā izteiksmes līdzekļus meklēja jaunus vārdus. Kronvalds popularizēja vecvārdus un apvidvārdus, aizgūstot vārdus no radniecīgām valodām un atvasinot jaunvārdus. Viņš darinājis ap 200 vārdu, latviešu literārajā valodā ieviesušies ap 100. Kronvalds latviešu valodā iedzīvinājis vārdus ''arods'', ''josla'', ''oma'', ''ķermenis'', ''viela'', ''aizbildnis'', ''apstāklis'', ''burtnīca'', ''dzeja'', ''gleznot'', ''līdzekļi'', ''nākotne'', ''pagātne'', ''vēsture'', ''vēstule'', ''cietoksnis'' u.c.<ref>[https://web.archive.org/web/20121018013819/http://www.liis.lv/latval/literval/6lit.htm Atis Kronvalds] {{lv ikona}}</ref> Publicējies laikrakstā ''[[Baltijas Vēstnesis]]''.

[[1873]]. gadā Kronvalds sāka strādāt [[Vecpiebalgas draudzes skola|Vecpiebalgas draudzes skolā]] un tajā pašā gadā piedalījās [[I Vispārējie latviešu Dziedāšanas svētki|Vispārējos latviešu dziedāšanas svētkos]], kuros uzstājās ar divām spožām runām, aizstāvot tautas kultūru, [[tautasdziesma]]s, valodu. Atis Kronvalds bijis spožs [[orators]]. Viņa devums tautas pašapziņas celšanā un valodas izkopšanā ir nepārvērtējams. Miris [[Vecpiebalga|Vecpiebalgā]], apbedīts Vecpiebalgas Vidus kapos, kur [[1893]]. gadā uzstādīja kapa pieminekli.

Kronvaldu Atis dažkārt uzskata par vienu no latviešu vecākās studentu korporācijas ''[[Lettonia]]'' dibinātājiem, tomēr viņa biogrāfs un vēsturnieks Artūrs Baumanis norāda: "Jau 1875. gadā miris ievērojamais korpsburšu (studentu korporāciju) pretinieks Kronvaldu Atis, protams, nekādā veidā nespēja protestēt, ka 1930. gadā ''Lettonias Albums'' izsludināja viņu un viņa Tērbatas Latviešu Vakarus par savu "pirmsākumu". Trīsdesmitajos gados Rīgā šī teiksma tomēr nenonāca līdz pārrunai — jo minētais albums, būdams interns izdevums, nebija parādījies grāmatu tirgū. Turpretim trimdā Kronvaldu Ata piemiņu aizskarošas apgalvojums tiek laikrakstos un lekcijās nemitīgi atkārtots. Latviešos tas rada visai nepareizus uzskatus par Kronvalda Ati. Mūsu pienākums ir šo kampaņu pārtraukt — un paziņot: tā ir bijusi kļūda. "Tautisko centienu" autora Kronvaldu Ata vārdu nevar saistīt ar korporācijām."<ref>Baumanis A, Kronvalda gadā, Laiks, 08.08.1987.</ref> Arī Kronvalda biogrāfs [[Kārlis Kundziņš]] uzskatīja, ka 1875. gadā nomirdams, Kronvads esot sev aiztaupījis tos sirdsēstus, ko viņam būtu radījusi šāda Tērbatas Latviešu Vakaru attīstība, resp. studentu korporācijas ''Lettonia'' formā.<ref>Kundziņš K. Mana mūža gājums, Rīga: 1935.; Kundziņš K. Kronvaldu Atis, Rīgā: 1905.</ref>

== Piemiņa ==
Ata Kronvalda vārdā nosaukta:

* [[Ata Kronvalda Durbes vidusskola|Durbes pamatskola]] (kopš 1987. gada);<ref>{{Tīmekļa atsauce|url=http://www.durbe.lv/durbes_pamatskola.html|title=Durbes novads ::|website=www.durbe.lv|access-date=2022-10-23}}</ref>
* [[Ata Kronvalda fonds|fonds]], kurš pasniedz viņa vārdā nosauktu balvu;<ref>{{Tīmekļa atsauce|url=https://www.atakronvaldafonds.lv/?page_id=17|title=Ata Kronvalda balva {{!}} Ata Kronvalda fonds|access-date=2022-10-23|language=en-US}}</ref>
* tvaikonis "[[Atis Kronvalds (tvaikonis)|Atis Kronvalds]]" — uzbūvēts 1900. gadā Vācijā, 1925. gadā iegādājusies [[Latvijas kuģniecība|Latvijas valsts kuģniecība]], nogrimis [[Somu līcis|Somu līcī]] pie Lavansāri (šobrīd — Moščnijas) salas [[Tallinas evakuācija]]s laikā;<ref>{{Ziņu atsauce|url=https://jauns.lv/raksts/9viri/380625-latvijas-noslepumi-tallinas-tragedija|title=Latvijas noslēpumi: Tallinas traģēdija|work=[[Jauns.lv]]|access-date=2022-10-24|date=2020-04-11|last=Metuzāls|first=Sandris}}</ref><ref>{{Tīmekļa atsauce|url=https://fleetphoto.ru/vessel/98400/|title=Атис Кронвалдс – Пароходы грузовые|website=fleetphoto.ru|access-date=2022-10-23|language=ru}}</ref><ref>{{Tīmekļa atsauce|url=https://www.la.lv/latvijas-kugi-otra-pasaules-kara-ugunis|title=Latvijas kuģi Otrā pasaules kara ugunīs|last=Neiburgs|first=Uldis|website=LA.LV|access-date=2022-10-23|date=2016-10-03|language=lv}}</ref>
* piemineklis pie [[Siguldas Jaunā pils|Siguldas Jaunās pils]] (uzbūvēts 1938. gadā).<ref>{{Tīmekļa atsauce|url=https://www.redzet.eu/travel/apskates-vietas/vides-objekti/piemineklis-atim-kronvaldam|title=Piemineklis Atim Kronvaldam - redzet.eu|website=www.redzet.eu|access-date=2022-10-23}}</ref>
* [[Kronvalda parks]] un [[Kronvalda bulvāris|bulvāris]] Rīgā, [[Kronvalda iela (Jūrmala)|iela]] Jūrmalā.

== Raksti ==
* ''Dzeja jeb poēzija'' (1869)
* ''Vecas valodas jauni vārdi'' (1869)
* ''Tēvuzemes mīlestība'' (1871)
* ''Valodas kopējiem'' (1872)
* ''Nationale Bestrebungen'' (1872)
* ''Tautiskie centieni'' (1887)
* Kopoti raksti 2 sēj. (1936—1937)
* Izlase ''Tagadnei'' (1987)

== Atsauces ==
{{Wikisource|Author:Atis Kronvalds|Atis Kronvalds}}
{{atsauces}}

{{autoritatīvā vadība}}

{{DEFAULTSORT:Kronvalds, Atis}}
[[Kategorija:Dienvidkurzemes novadā dzimušie]]
[[Kategorija:Jaunlatvieši]]
[[Kategorija:Latviešu rakstnieki]]
[[Kategorija:Latviešu valodnieki]]
[[Kategorija:Latviešu valodā rakstošie]]