{{Valsts amatpersonas infokaste | vārds =Arvīds Pelše
| attēls              = Arvids_Pelse.jpg
| att_izm             =
| amats               = [[Latvijas Komunistiskās partijas Centrālās komitejas pirmie sekretāri|LKP CK pirmais sekretārs]]
| term_sākums         = {{Dat|1959|11|25|N}}
| term_beigas         = {{Dat|1966|04|15|N}}
| prezidents          =
| priekštecis         = [[Jānis Kalnbērziņš]]
| pēctecis            = [[Augusts Voss]]
| dzim_dati           = {{Dat|1899|02|07|N}}
| dzim_vieta          = [[Iecavas pagasts]], [[Kurzemes guberņa]] (tagad {{LAT}})
| mir_dati            = {{miršanas datums un vecums|1983|5|29|1899|2|7}}
| mir_vieta           = [[Maskava]], {{USSR}}, (tagad {{RUS}})
| partija             = [[Padomju Savienības Komunistiskā partija|PSKP]]
| dzīvesb             =
| profesija           = [[čekists]], PSKP darbinieks
| alma_mater          =
| reliģija            = [[ateisms|ateists]]
| paraksts            =
| piezīmes            =
}}

'''Arvīds Pelše''' ({{dat VS|{{dat|1899|02|07|N}}|{{dat||01|26|N}}}}—{{dat|1983|05|29|N}}) bija [[latvieši|latviešu]] [[čeka|čekists]], [[Padomju Savienība|padomju]] [[politika|politiķis]], [[Oktobra revolūcija]]s dalībnieks, [[Latvijas Komunistiskā partija|LKP]] [[Latvijas Komunistiskās partijas Centrālā komiteja|CK]] [[LKP CK pirmie sekretāri|pirmais sekretārs]] no 1959. līdz 1966. gadam. No 1966. gada līdz nāvei PSKP CK Politbiroja loceklis. Viņa vārdā [[1983]]. gadā tika nosaukts Rīgas Politehniskais institūts (tagad [[Rīgas Tehniskā universitāte]]).

== Dzīvesgājums ==
Dzimis {{dat|1899|02|07}} (pēc vecā stila {{dat||01|26}}) [[Zālītes pagasts|Grienvaldes (Zālītes) pagasta]] Mazajos zemnieka Jāņa (Johana) Pelšes un viņa sievas Līzes ģimenē, kristīts Iecavas luterāņu baznīcā. Tēvs miris, Arvīdam 6 gadus vecam esot un par rūpes par ģimeni nācies uzņemties Arvīda vecākajam brālim Jūlijam. Mācījās Iecavas ministrijas skolā (1907–1913), 1914. gadā sāka strādāt kastu darbnīcā Rīgā, iestājās inženiera Jāņa Ozoliņa politehniskajos vakara kursos Rīgā meliorācijas nodaļā. Darbojās [[Latvijas Sociāldemokrātija]]s (LSD) Rīgas organizācijas 5. rajona pulciņā  “Atvases”. 
[[Pirmais pasaules karš|Pirmā pasaules kara]] laikā [[1915]]. gada decembrī devās bēgļu gaitās uz [[Vitebska|Vitebsku]], uz [[Harkiva|Harkivu]], 1916. gada novembrī uz [[Petrograda|Petrogradu]], kur strādāja respiratoru darbnīcā. Pēc [[Februāra revolūcija]]s ievēlēts Petrogradas Strādnieku un zaldātu deputātu padomē kā mazo uzņēmumu pārstāvis. 1917. gada aprīlī nosūtīts uz [[Arhangeļska|Arhangeļsku]], kurs strādāja par krāvēju ostā, pēc tam par Transportstrādnieku arodbiedrības tehnisko sekretāru. 1917. gada augustā bija KSDSP kongresa delegāts no Arhaņgeļskas lielinieku organizācijas.<ref>[https://web.archive.org/web/20171116193950/http://www.knowbysight.info/2_kpss/07902.asp Делегаты VI съезда РСДРП(б) 26.7 - 3.8(8 - 16.8).1917]</ref>

Pēc [[Oktobra revolūcija]]s darbojās Arhangeļskas Strādnieku un zaldātu deputātu padomē, 1918. gada aprīlī pārcēlās uz 
[[Maskava|Maskavu]], kur darbojās [[čeka]]s struktūrās. 1919. gada janvārī kopā ar Sarkano armiju atgriezās Latvijā un kā atbildīgais sekretārs darbojās [[Latvijas Sociālistiskā Padomju Republika|Latvijas SPR]] Būvju un valsts darbu komisariātā. Pēc lielinieku atkāpšanās no Rīgas 1919. gada maijā devās uz [[Krievijas PFSR|Padomju Krieviju]], kur [[Krievijas pilsoņu karš|pilsoņu kara laikā]] darbojās dažādos politiskos amatos [[Sarkanā armija|Sarkanajā armijā]]. Pēc kara beigām A. Pelše bija Baltijas kara flotes partijas komisijas atbildīgais sekretārs un Vissavienības Komunistiskās (boļševiku) partijas (VK(b)P) Ļeņingradas apgabala partijas kontroles komisijas prezidija un partijas komisijas loceklis (1926–1929).<ref>[https://enciklopedija.lv/skirklis/40410 Nacionālā enciklopēdija]</ref>

No 1929. gada strādāja par partijas vēstures pasniedzēju PSRS Iekšlietu tautas komisariāta ([[NKVD]]) centrālajā skolā (1929—1932), 1931. gadā absolvēja Maskavas Sarkanās profesūras institūtu (''Институт красной профессуры''). 1933. gadā viņu nosūtīja darbā uz [[Kazahijas PSR]] par [[sovhozs|sovhozu]] politdaļu vadītāju, tomēr viņš izvirzījās par VK(b)P [[Alma-Ata]]s apgabala partijas komitejas biroja locekli. 1937. gada martā viņš atgriezās Maskavā, kur bija PSRS Graudkopības un lopkopības sovhozu tautas komisariāta (''Наркомат совхозов СССР'') Politiskās pārvaldes sektora priekšnieka vietnieks. 
[[Lielais terors|Lielā terora]] laikā 1937. gadā Pelši atstādināja no amata, viņa pirmo sievu Džemmu Bēmu Ļeņingradā apcietināja un nošāva, tomēr ar personisko sakaru palīdzību Pelšem izdevās izvairīties no aresta un viņam ļāva darboties PSRS Munīcijas tautas komisariāta Maskavas Inženiertehnisko darbinieku kvalifikācijas institūtā (1937—1940).

Pēc [[Latvijas okupācija (1940)|Latvijas okupācijas]] Pelši nosūtīja uz Rīgu, un kopš [[1941]]. gada viņš bija LKP CK sekretārs [[propaganda]]s un [[aģitācija]]s jautājumos.<ref>{{LPE|7|616.—617}}</ref> [[1958]]. gadā [[Dānija|Dānijā]] apmeklēja [[Dānijas Komunistu partija]]s 20. kongresu. 
No 1959. gada jūlija līdz novembrim A. Pelšes vadībā notika LKP rindu tīrīšanas no [[nacionālkomunisti]]em, kuru laikā ap 2000 nacionālkomunistu zaudēja amatus. No LKP CK pirmā sekretāra amata tika atcelts [[Jānis Kalnbērziņš]], un {{Dat|1959|11|25}} Pelše kļuva par LKP CK pirmo sekretāru. Pēc viņa rīkojuma [[Latvijas PSR]] [[Valsts drošības komiteja|VDK]] 1960.—1962. gadā apcietināja un notiesāja daudzus nacionālpatriotiski noskaņotus Latvijas iedzīvotājus, ieskaitot [[Gunārs Astra|G. Astru]], [[Juris Ziemelis|J. Ziemeli]] un t. s. [["Baltijas federācija" (pretestības grupa)|"Baltijas federācijas" grupa]]s locekļus.<ref>{{Tīmekļa atsauce |url=http://www.latvijaslaudis.lv/old-data/vesture_pret.html |title=Pretestība padomju okupācijas varai. Notikumu hronoloģija |access-date={{dat|2014|12|14||bez}} |archiveurl=https://web.archive.org/web/20160304232922/http://www.latvijaslaudis.lv/old-data/vesture_pret.html |archivedate={{dat|2016|03|04||bez}} }}</ref> [[1961]]. gadā kļuva par [[Padomju Savienības Komunistiskā partija|PSKP]] [[PSKP Centrālā komiteja|CK]] locekli. Tajā pašā gadā pēc [[Jurijs Gagarins|Jurija Gagarina]] lidojuma kosmosā viņš PSKP piedāvāja Rīgu pārsaukt par Gagarinu,<ref>[https://web.archive.org/web/20160307032635/http://www.diena.lv/sabiedriba/unikala-lieciba-gagarins-bija-riga-40363 UNIKĀLA LIECĪBA. Gagarins bija Rīgā] {{lv ikona}}. [[Diena (laikraksts)|Diena]]</ref> tomēr piedāvājums tika noraidīts. Kopš 1963. gada, sekojot A. Pelšes norādēm, tika aizliegta [[Jāņi|Jāņu]] svinēšana.

{{Dat|1966|04|15}} Pelši nomainīja LKP CK pirmā sekretāra amatā sakarā ar viņa iekļaušanu PSKP CK Politbirojā. {{Dat|1979|03|24}} viņam piešķīra [[Sociālistiskā Darba Varonis|Sociālistiskā Darba Varoņa]] nosaukumu.<ref>[http://www.youtube.com/watch?v=mHmLlhIaCHA Brežņevs piešķir apbalvojumu Pelšem]</ref> 
Kā PSKP Partijas kontroles komitejas priekšsēdis (''Председатель Комитета партийного контроля при ЦК КПСС'', 1966—1983) cieši sadarbojies ar VDK priekšsēdētāju [[Jurijs Andropovs|Juriju Andropovu]], savācis kompromitējošus materiālus par visiem vadošajiem PSKP darbiniekiem, sekmējis [[Mihails Gorbačovs|Gorbačova]] izvirzīšanos vadošos amatos, vērsies pret PSRS Kara flotes vadību.<ref>[https://zen.yandex.ru/media/id/5e5a98fc7e75e009372372d4/vrag-vmf-sssr--predsedatel-kpk-a-ia-pelshe-5f903f2bc2b29d2294d4419f Враг ВМФ СССР – председатель КПК А. Я. Пельше] no ''Черёмин А.А. Книги по истории.'' {{krieviski}}</ref>

Pēdējos dzīves gados Pelše slimoja ar [[plaušu vēzis|plaušu vēzi]]. Viņš neapmeklēja [[Leonīds Brežņevs|Leonīda Brežņeva]] bēres, un radās baumas par Arvīda Pelšes nāvi. {{dat|1983|5|29}} plkst. 17:55 Pelše nomira no pēkšņas sirds apstāšanās.<ref>No padomju laikrakstos publicētajiem datiem {{dat||5|31}}</ref> 
Jurija Andropova vadībā viņam tika rīkotas valsts mēroga bēres.

== Ģimene ==
Zināms, ka Pelše esot precējies trīs reizes, no pirmās laulības bijuši divi bērni — Biruta, precējusies Kaņepa, un Arvīds (''Пельше Арвид Арвидович'', 1925 —1945?). Dēls no otrās laulības Tajs (''Тай'', 1930—?) kontaktus at tēvu neuzturējis. Trešo reizi apprecējis Staļina sekretāra Aleksandra Poskrebiševa (''Александр Поскрёбышев'') bijušo sievu Lidiju Loginovu.
1937. gada 15. decembrī NKVD Ļeņingradā arestēja A. Pelšes pirmo sievu Džemmu Bēmu (1897—1938), ko nošāva 1938. gada 22. janvārī.<ref>[https://bessmertnybarak.ru/books/person/30167/ Бем Джемма Ивановна]</ref> Viņas divus bērnus A. Pelše kopā ar otro sievu Lidiju Loginovu paņēma pie sevis [[Maskava|Maskavā]].<ref>[https://vdocuments.net/vstures-avoti-par-nacionlkomunismu-latvij-lu-latvijas-2017-10-04-83-latvijas.html Daina Bleiere. VĒSTURES AVOTI PAR NACIONĀLKOMUNISMU LATVIJĀ – KRITISKS SKATĪJUMS] Latvijas vēstures institūta žurnāls, 2017. - nr. 1 (102)</ref>

== Piezīmes un atsauces ==
{{atsauces}}

== Ārējās saites ==
{{Enciklopēdiju ārējās saites}}

{{kastes sākums}}
{{s-amati}}
{{Amatu secība | pirms = [[Jānis Kalnbērziņš]] | virsraksts = [[LKP CK Pirmie sekretāri|LKP CK Pirmais sekretārs]] | periods = {{dat|1959|11|25|N}} — {{dat|1966|04|15|N}} | pēc = [[Augusts Voss]] }}
{{kastes beigas}}

{{LKP CK pirmie sekretāri}}

{{autoritatīvā vadība}}

{{DEFAULTSORT:Pelsze, Arvids}}
[[Kategorija:1899. gadā dzimušie]]
[[Kategorija:1983. gadā mirušie]]
[[Kategorija:Bauskas novadā dzimušie]]
[[Kategorija:Krievijas latvieši]]
[[Kategorija:PSKP CK locekļi]]
[[Kategorija:LKP CK locekļi]]
[[Kategorija:Latvijas PSR Augstākās Padomes deputāti]]
[[Kategorija:Sociālistiskā Darba varoņi]]
[[Kategorija:Ar Ļeņina ordeni apbalvotie]]
[[Kategorija:Ar Oktobra Revolūcijas ordeni apbalvotie]]