[[Attēls:Midgard (Sö 56, Fyrby).jpg|350px|right|thumb|'''{{Unicode|a:miþkarþi}}''' - [[sennorvēģu valoda|sennorvēģu valodā]] ''à Miðgarði'', kas nozīmē "Midgardā". Rūnu akmens ''Sö 56'' [[Sedermanlande|Sedermanlandē]], [[Zviedrija|Zviedrijā]].]]
'''Midgarda''' ({{val-non|Miðgarðr}}) [[skandināvu mitoloģija|senskandināvu mitoloģijā]] ir cilvēku apdzīvotā pasaules daļa. 

Midgardai cauri aug [[Igdrasils]], un to ieskauj pasaules okeāns, kurā mitinās čūska [[Jormunganda]]. Midgardu no [[Jotunheima]]s atdala siena, kas veidota no milža [[Īmirs|Īmira]] uzacīm. Visa Midgarda veidota no šī milža ķermeņa. Ar [[Asgarda|Asgardu]] to savieno tilts [[Bivrests]], kuru apsargā [[Heimdals]].

[[Odins]] un viņa brāļi [[Vili]] un [[Vē]] Midgardu radīja pēc cīņas pret ledus milžiem. No milža Īmira ādas viņi radīja zemi, no asinīm un sviedriem — okeānus, no kauliem — kalnus, no matiem — augus, no zobiem — klintis, no galvaskausa — debesjumu. Tā kā radītā zeme bija tumša, viņi devās uz [[Mūspella|Mūspellu]], kur nolaupīja milža [[Surts|Surta]] zobena dzirkstis, no kurām izveidoja sauli un mēnesi. Tos novietoja divos ratos. Saules ratus velk baltais kumeļš [[Skins (mītiska būtne)|Skins]], savukārt mēness ratus — melnais zirgs [[Hrims]] (kura soļi rada rasu un salu). Lai saule un mēness pārvietotos pa debesu jumu, tiem pakaļ lika dzīties diviem vilkiem — [[Skolls|Skollam]] un [[Hati]]. 

Midgardu no [[jotuni]]em un Jormungandas sargā [[Tors (mitoloģija)|Tors]].

Midgarda tiks iznīcināta [[Ragnaroks|Ragnarokā]], kad no okeāna pacelsies Jormunganda, saindēs zemi un jūru; jūra sacelsies pret zemi, un zeme iegrims jūrā.


{{atsauces+}}


{{Skandināvu mitoloģija2}}

[[Kategorija:Pasaules uzbūve skandināvu mitoloģijā]]