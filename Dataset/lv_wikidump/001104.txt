{{Personas infokaste
|          vārds = Alberts II Zauerbērs no Ķelnes
|     vārds_orig = Albert Suerbeer
|         attēls = Archbishopric of Riga.svg
|     att_izmērs = 
|  att_nosaukums = Arhibīskapa Alberta attēls uz viņa zīmoga (pēc 1247). Redzams, ka viņam pakļautas četras baznīcas provinces un trīs tautas - [[prūši]], [[lībieši|līvi]] (''livo'') un [[igauņi]] (''estoni'').
|     dz_dat_alt = 
|        dz_gads = 
|     dz_mēnesis =  
|       dz_diena = 
|       dz_vieta = [[Ķelne]]
|      m_dat_alt = 
|         m_gads = 1273
|      m_mēnesis =
|        m_diena = 
|        m_vieta = [[Rīga]], [[Livonija]]
|   dzīves_vieta = 
|      pilsonība = 
|        tautība = 
|   nodarbošanās = 
|        dzimums = V
|         vecāki = 
|          brāļi = 
|          māsas = 
|   dzīvesbiedrs = 
|          bērni = 
|       paraksts = 
|       piezīmes = 
|    kategorijas = 
|    citas daļas = 
}}
'''Alberts II Zauerbērs no Ķelnes''' ({{val|de|Albert Suerbeer}}, {{val|la|Adalbertus Westphalus (Saurbier)}}, miris [[1273. gads|1273. gadā]]), pazīstams arī kā '''Alberts Suerbērs''', bija pirmais [[Rīgas arhibīskapija|Rīgas arhibīskaps]] (1253—1273). Viņš bija pārliecināts [[Romas pāvests|pāvesta]] varas piekritējs un centās panākt visa [[Baltijas jūra]]s austrumkrasta nonākšanu Svētā Krēsla pakļautībā. Taču viņa mēģinājumi cieta neveiksmi un par galveno noteicēju Baltijas jūras austrumu krastā kļuva [[Vācu ordenis]], kas uzsāka cīņu ar Rīgas arhibīskapiem vairāku gadsimtu garumā.

== Biogrāfija ==
[[Attēls:Mindoŭh, Vit. Міндоўг, Віт (XVII).jpg|thumb|275px|Rīgas bīskaps Alberts II un Kulmas bīskaps Indriķis krista Mindaugu un Martu (nezināms autors, 17. gs.).]]
Dzimis [[Ķelne|Ķelnē]] vai tās apkārtnē [[12. gadsimts|12. gadsimta]] beigās. Studējis [[Parīze|Parīzē]], kur ieguvis maģistra grādu. 1229. gadā, pēc [[Alberts fon Bukshēvdens|Alberta I]] nāves, [[Brēmenes arhibīskapi|Brēmenes arhibīskaps]] [[Oldenburgas Gerhards]] iecēla viņu par [[Rīgas arhibīskapija|Rīgas bīskapu]], bet pāvests [[Gregors IX]] amatā neapstiprināja, jo Rīgas domkapituls izvēlējās [[Nikolajs fon Nauens|Nikolaju]].

1240. gadā Alberts II kļuva par [[Armagi bīskapija|Armagi bīskapu]] [[Īrija|Īrijā]]. 1245. gadā, pēc [[Pirmais Lionas koncils|Pirmā Lionas koncila]], pāvests [[Inocents IV]] viņu iecēla par [[Prūsijas arhibīskapija|Prūsijas arhibīskapu]] un visu [[Prūsija]]s, [[Livonija]]s un [[Igaunija]]s bīskapu metropolītu. 1246. gadā viņam piešķīra arī vakanto Lībekas diecēzi.
{{dat|1248|9|15||bez}} pāvests Albertu nozīmēja par savu pārstāvi sarunās ar [[Aleksandrs Ņevskis|Aleksandru Ņevski]] par viņa iespējamo pāriešanu katoļu ticībā, kļūstot par Novgorodas karali. Tas gan nenotika sakarā ar kņaza Aleksandra vienošanos ar mongoļu hanu un kļūšanu par viņa vietvaldi visā Krievzemē 1252. gadā.

1252. gadā Alberts II sasauca [[Rīga|Rīgā]] 4 provinču baznīcu koncilu.

Pēc Livonijas bīskapa Nikolaja nāves 1253. gadā viņš beidzot kļuva par Rīgas arhibīskapu. {{dat|1255|1|20||bez}} Romas pāvests [[Aleksandrs IV]] ņēma savā aizsardzībā jaundibināto Rīgas arhibīskapiju "Livonijas salā" kopā ar tai pakļautajām šādām sufraganbīskapijām: [[Sāmsalas-Vīkas bīskapija|Sāmsalas]], [[Tērbatas bīskapija|Tērbatas]], [[Kurzemes bīskapija|Kurzemes]], [[Viruzeme|Vironijas]], [[Kulma (zeme)|Kulmas]]s, [[Vārme (zeme)|Varmijas]], [[Pamede (zeme)|Pomezānijas]], [[Semba|Sambijas]], [[Rutēnijas bīskapija|Rutēnijas]], [[Karšuva|Versomijas]].<ref>{{val|la|In insula Livonie: Archiepiscopatus Rigensis fuit per dominum Alexandrum papam primo anno sui pontificatus de novo creatus qui sequentes habet suffraganeos: Osiliensem, Tarbatensem, Curoniensem, Wironiensem, Culmensem, Warmiensem, Pomezaniensem, Sambiensem, Ruthenensem, Wersomensem.}}</ref><ref>citāts no [http://www26.us.archive.org/stream/dieppstlichenka00aposgoog/dieppstlichenka00aposgoog_djvu.txt DIE PÄPSTLICHEN KANZLEIORDNUNGEN VON 1200-1500. GESAMMELT UND HERAUSGEGEBEN VON DR MICHAEL TANGL. Innsbruck, 1894. — 13.lpp.]</ref>

1257. gadā viņš kopā ar Rīgas pilsoņu pārstāvjiem piedalījās Livonijas ordeņa mestra [[Burhards fon Hornhūzens|Burharda no Hornhūzenas]] rīkotajās miera sarunās ar [[žemaiši|žemaišu]] sūtņiem.
1259. gadā viņš uzturējās savā rezidencē [[Turaidas pils|Turaidas pilī]]. Sākumā viņam bija nesaskaņas ar [[Livonijas ordenis|Livonijas ordeni]], bet 1259. gadā tie izlīga kopīgai cīņai ar [[zemgaļu sacelšanās (1259)|zemgaļu sacelšanos]].
Pateicībā par Rīgas pilsoņu palīdzību zemgaļu sacelšanās apspiešanā arhibīskaps Alberts II {{dat|1272|9|21||bez}} nodeva Rīgas pilsētai daļu no bijušās [[Upmale (zeme)|Upmales zemes]] Lielupes labajā krastā, sākot no vietas, kur [[Iecava]]s upe ietek Lielupē līdz Pūteļu ciemam tagadējā [[Codes pagasts|Codes pagastā]].<ref>Indriķis Šterns. Latvijas vēsture: 1180-1290 Krustakari, Rīga, 2002, 459 lpp.</ref><ref>[http://www.herder-institut.de/index.php?id=424&nr=93 Vienošanās teksts latīniski] no [[Rīgas Herdera institūts|Herdera institūta]] dokumentu datubāzes ''Datenbank Kurländische Güterurkunden''</ref>

Alberta II laikā pabeidza būvēt [[Rīgas Doms|Doma baznīcu]], kurā viņš apbedīts galvenā altāra priekšā.

== Dokumenti ==
{{quotation|[[Rusova Livonijas hronika]]:<br />
[[Attēls:RussowChronicle.jpg|100px|left]]
<blockquote>
"Tajā laikā [[Rīgas arhibīskapija|Rīgas bīskapijas]] priekšgalā bija '''Alberts II.''', pēc skaita piektais Rīgas biskaps, agrāk [[Brēmene]]s domkungs un [[Lībeka]]s biskapijas administrators. Biskaps Alberts un mestris [[Andreass no Felves|Štuklands]] lika izgatavot divus greznus kroņus un kopā ar [[Helmno|Kulmas]] biskapu Indriķi un daudz citiem biskapiem, daudziem kaŗeivjiem un bruņniekiem lielā greznībā devās uz Lietavu pie ķēniņa [Mintauta], kuŗš viņus saņēma ar lielu godu un sarīkoja lepnas dzīres.

Ķēniņš [[Mindaugs|Mintauts]] un ķēniņiene Marta pieņēma kristīgo ticību, un mestris un biskaps '''Alberts''' pēc kristīgas ticības iekārtas kronēja viņus. Mestris uz pāvesta vēlēšanos atdeva ķēniņam visu Lietavu par lēni. Kristījās arī ļoti daudz tautas. Kad tas bija padarīts, biskapi un mestris atgriezās mājās. Tas notika 1255. gadā.

Šī mestŗa laikā Rīgas bīskapija tapa par virsbiskapiju un '''Alberts II.''' par Rīgas virsbiskapu. Viņa rokās bija augstākā vara par visiem biskapiem Prūsijā un Livonijā, tāpat kā virsmestris bija augstākā vara par visu ordeni Livonijā un Prūsijā".
</blockquote>}}

== Skatīt arī ==
* [[Rīgas arhibīskapi (1255—1562)]]

== Atsauces ==
{{atsauces}}

== Informācijas avoti ==
* Alberts II Zauerbērs no Ķelnes, [https://web.archive.org/web/20050214101054/http://www.historia.lv/alfabets/A/AL/alberts_ii/alberts_ii.htm Historia.lv]
* Alberts II, [https://web.archive.org/web/20050312033243/http://www.historia.lv/alfabets/A/AL/alberts_ii/encikl/alberts_ii_lkv.htm Latviešu konversācijas vārdnīca. 1.sējums, 241.-242.sleja.]
* Alberts II (Sūerbērs), [https://web.archive.org/web/20050315034554/http://www.historia.lv/alfabets/A/AL/alberts_ii/encikl/alberts_ii_le.htm Latvju enciklopēdija 1962-1982. 1.sējums, 22.lpp.]

{{kastes sākums}}
{{s-amati}}
{{s-rel}}
{{Amatu secība | pirms = [[Roberts Arčers]] | virsraksts = [[Armagi bīskapi|Armagi bīskaps]] | periods = [[1240. gads|1240]]—[[1246. gads|1246]] | pēc = [[Reginalds]]}}
{{Amatu secība | pirms = [[Johaness I fon Lībeks]] | virsraksts = [[Lībekas bīskapi|Lībekas bīskaps]] | periods = [[1247. gads|1247]]—[[1253. gads|1253]] | pēc = [[Johaness II fon Dīsts]]}}
{{Amatu secība | pirms = [[Nikolajs fon Nauens]]<br />(kā Livonijas bīskaps) | virsraksts = [[Rīgas arhibīskapi (1255—1562)|Rīgas arhibīskaps]] | periods = [[1253. gads|1253]]—[[1273. gads|1273]]† | pēc = [[Johans I fon Lūne]] }}
{{kastes beigas}}

== Nominālie un faktiskie valdnieki Latvijas teritorijā (1253—1273) ==
{{kastes sākums}}

{{Amatu secība | pirms = [[Nikolajs fon Nauens]] (1229—1253) | virsraksts = [[Rīgas arhibīskapi (1255—1562)|Rīgas arhibīskaps]] <br />Alberts Zauerbērs | periods=[[1253. gads|1253]]—[[1273. gads|1273]] | pēc =  [[Johans I fon Lūne]] (1273—12) }}

{{Amatu secība | pirms = [[Bračislavs Vasiļkovičs]] (1223— pēc 1239) | virsraksts = [[Polockas kņazi]] <br /> [[Tautvils]] (1248, 1253—1263) <br /> [[Gerdenis]] (1263—1267)
  | periods =  Dažu kņazu valdīšanas gadi nav precīzi zināmi | pēc = [[Izjaslavs]] (1267—1281) }}

{{Amatu secība | pirms = [[Andreass no Felves]] (1240—41) | virsraksts = [[Livonijas ordeņa mestri]] <br /> 
[[Anno fon Zangerhauzens]] (1253—1256) <br /> 
[[Burhards fon Hornhūzens]] (1256—1260)<br />
[[Georgs fon Eihštets]] (1261) <br />
[[Verners fon Breithauzens]] (1261—1263)<br /> 
[[Konrāds fon Manderns]] (1263—1266)<br /> 
[[Oto fon Luterbergs]] (1266—1270)<br />
[[Andreass no Vestfālenes]] (1270)<br />
[[Valters fon Nortekens]] (1270—1273) 
 | periods =  | pēc = [[Ernsts fon Rasburgs]] (1274—1279)}}

{{kastes beigas}}

{{autoritatīvā vadība}}

[[Kategorija:Valdnieki Latvijas teritorijā]]
[[Kategorija:1273. gadā mirušie]]
[[Kategorija:Livonija]]
[[Kategorija:Rīgas arhibīskapi]]
[[Kategorija:Ziemeļreinā-Vestfālenē dzimušie]]