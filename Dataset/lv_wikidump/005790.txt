{{Citas nozīmes|Zemes garozu|Garoza|Garoza}}
[[Attēls:Earth-crust-cutaway-latviski.png|thumb|350px|[[Zeme]]s griezums no [[Zemes kodols|kodola]] līdz [[eksosfēra]]i.]]
{{Zemes iekšējā uzbūve}}
[[ģeoloģija|Ģeoloģijā]] '''garoza''' ir [[planēta]]s ārējais slānis, daļa no tās [[litosfēra]]s. Planetārās garozas parasti sastāv no mazāk [[blīvums|blīva]] materiāla, salīdzinājumā ar planētas dzīlēm. [[Zeme]]s garoza galvenokārt sastāv no [[bazalts|bazalta]] un [[granīts|granīta]]. Zem Zemes garozas atrodas cita Zemes litosfēras daļa — [[mantija (ģeoloģija)|mantija]]. Zemes mantija ir blīvāka un sastāv no materiāla, kas kūst pie augstākas temperatūras. Zemes garozu un mantiju atdala [[Mohorovičiča robeža]] (saīsināti — Moho), uz kuras notiek strauja [[seismiskais vilnis|seismisko viļņu]] paātrināšanās.

Uz [[stratificēts|stratificētām]] planētām, pie kādām pieder arī Zeme, litosfēra peld uz [[šķidrums|šķidra]] iekšējā slāņa. Zemes litosfēra ir sadalīta [[tektoniskā plātne|tektoniskajās plātnēs]], kuras lēnām pārvietojas. Zem okeāniem Zemes garoza ir atšķirīga. [[Okeāniskā Zemes garoza]] (sima — nosaukums piešķirts, izmantojot galveno veidojošo elementu — [[silīcijs|silīcija]] un [[magnijs|magnija]] — [[ķīmiskais simbols|ķīmiskos simbolus]]) ir 5 — 10 km bieza un pārsvarā sastāv no tumša, blīva ieža — bazalta. [[Kontinentālā Zemes garoza]] (sials — attiecīgi — silīcijs un [[alumīnijs]]) ir ievērojami biezāka — 20 — 70 km. Tā sastāv no daudzveidīgiem un mazāk blīviem iežiem.

== Zemes garozas veidošanās ==
Sākotnējā Zemes garoza veidojusies aptuveni 100 miljonus gadu pēc planētas izveidošanās, aptuveni pirms 4,4 miljardiem gadu. Sākumā garoza bija ļoti plāna. Domājams, ka tad [[plātņu tektonika]]s procesi bija ievērojami aktīvāki, kā mūsdienās. Bez tam agrāk Zemi biežāk ietekmēja [[asteroīds|asteroīdu]] triecieni. Pastāv teorija, ka [[Mēness]] veidojies viena šāda trieciena rezultātā.

Uzskata, ka sākotnēji veidojās bazaltiskā garoza, savukārt kontinentālā tipa garoza sāka veidoties pirms 3,8 — 3,9 miljardiem gadu. Vecākais Zemes garozas paraugs iegūts [[Rietumaustrālija|Rietumaustrālijā]] un tā vecums ir ap 3,9 miljardi gadu. Arī [[Kanāda|Kanādā]] un [[Skandināvija|Skandināvijā]] iegūti paraugi ar līdzīgu vecumu.

Lielākā daļa pašreizējās kontinentālās garozas veidojusies pirms 3,4 — 2,4 miljardiem gadu, [[arhajs|arhaja]] periodā. Lielākā daļa šī laika perioda iežu atrodas [[kratons|kratonos]], kur Zemes garozas biezums sasniedz 70 km biezumu. Šādus kontinentālās garozas reģionus nevar iznīcināt [[subdukcija]]. Intensīvāka Zemes garozas veidošanās notiek intensīvas [[oroģenēze]]s jeb kalnu veidošanās periodos. Šādos periodos ir veidojušies arī [[superkontinents|superkontinenti]] — [[Rodīnija]], [[Pangeja]] un [[Gondvana]].

== Kontinentālā Zemes garoza ==
{{pamatraksts|Kontinentālā Zemes garoza}}
Kontinentālā Zemes garoza ir [[granīts|granīta]], [[nogulumieži|nogulumiežu]] un [[metamorfie ieži|metamorfo iežu]] komplekss ([[sials]]), kas veido [[kontinents|kontinentus]] un tiem līdzās esošo seklo jūras daļu — [[kontinentālais šelfs|kontinentālo šelfu]].

Kontinentālā Zemes garoza ir mazāk blīva kā [[Zeme]]s [[mantija]] un tāpēc "peld" virs tās. Kontinentālā Zemes garoza ir arī mazāk blīva kā [[okeāniskā Zemes garoza]], kaut arī ir ievērojami biezāka par to. Lielākoties kontinentālās garozas biezums ir 35 — 40 km, kamēr okeāniskā Zemes garoza ir 7 — 10 km bieza. Mūsdienās kontinentālā Zemes garoza klāj ap 40% Zemes virsmas.

Atšķirībā no okeāniskās Zemes garozas kontinentālajai raksturīga vidēji biezāka nogulumiežu sega.

Zemes vecākie ieži atrodas uz kontinentālās Zemes garozas — šādas garozas iecirkņu centrālajās daļās — [[kratons|kratonos]]. Vecākais zināmais iezis ir 4,03 miljardus gadu vecais [[Akastas gneiss]], kas atrasts [[Kanāda]]s [[Ziemeļrietumu teritorijas|Ziemeļrietumu teritorijās]], kamēr okeāniskā Zemes garoza nav vecāka par 0,2 miljardiem gadu.

Turpinās diskusija par to, vai kontinentālās garozas platība laika gaitā ir mainījusies un kā tas ir noticis. Saskaņā ar vienu modeli pirms 3,7 miljardiem gadu kontinentālā garoza bija mazāk kā 10% no tagadējās platības, pirms 3 miljardiem gadu — 25% un straujo attīstoties Zemes garozai pirms 2,6 miljardiem gadu — 60%.<ref>Taylor and McLennan, 1995, Model of growth of continental crust through time in John Victor Walther, 2005, Essentials Of Geochemistry, Jones & Bartlett, {{ISBN|0-7637-2642-7}}</ref> Kontinentālās garozas platības pieaugums noticis piecos t.s. palielinātas aktivitātes "spurtos".

== Okeāniskā Zemes garoza ==
{{pamatraksts|Okeāniskā Zemes garoza}}
Okeāniskā Zemes garoza ir daļa no [[Zeme]]s [[litosfēra]]s, kas atrodas zem [[okeāns|okeāniem]]. Okeāniskā Zemes garoza sastāv galvenokārt no [[mafiskie ieži|mafiskajiem iežiem]] jeb [[sima]]s. Okeāniskā Zemes garoza ir plānāka nekā [[kontinentālā Zemes garoza]] ([[sials]]) — tā parasti ir plānāka par 10 kilometriem. Taču okeāniskā Zemes garoza ir no blīvāka materiāla — vidējais blīvums ir 3,2 — 3,3 g/cm³.

Tiek vērtēts, ka kopējā okeāniskās Zemes garozas masa ir 5,9×10<sup>18</sup> tonnu — 0,1% no visas Zemes masas jeb 21% no visas Zemes garozas masas. Okeāniskā Zemes garoza aizņem ap 60% Zemes virsmas.

Okeāniskā Zemes garoza tāpat kā kontinentālā Zemes garoza atrodas [[izistāzija|izostatiskā]] līdzsvarā ar zem tās esošo mantijas augšējo daļu — [[astenosfēra|astenosfēru]]. Robežu starp astenosfēru un okeānisko Zemes garozu sauc par [[Mohorovičiča robeža|Mohorovičiča robežu]] ("Moho").

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://quake.wr.usgs.gov/research/structure/CrustalStructure/ ASV Ģeoloģijas dienesta sagatavotā Zemes garozas biezuma karte] {{Webarchive|url=https://web.archive.org/web/20060914161322/http://quake.wr.usgs.gov/research/structure/CrustalStructure/ |date={{dat|2006|09|14||bez}} }} {{en ikona}}

{{Zemes sfēras}}

{{autoritatīvā vadība}}

[[Kategorija:Ģeoloģija]]
[[Kategorija:Tektonika]]
[[Kategorija:Fiziskā ģeogrāfija]]
[[Kategorija:Zemes sfēras|Garoza]]