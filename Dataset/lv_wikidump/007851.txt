{{infokaste+}}
'''Robērs Kampēns''' (''Robert Campin'', dzimis apmēram [[1375]]. gadā, iespējams, [[Valansjēna|Valansjēnā]], miris {{dat|1444|4|26}} [[Turnē]]) bija [[renesanse]]s laika flāmu gleznotājs, visticamāk — '''Flemales meistars''', kura identitāte ilgu laiku nebija zināma. Robērs Kampēns bija sava laika nozīmīgākais Turnē mākslinieks; viņu identificē ar Flemales meistaru, pamatojoties uz meistara darbu līdzību ar Kampēna skolnieku [[Rogīrs van der Veidens|Rogīra van der Veidena]] un [[Žaks Darē|Žaka Darē]] darbiem (ja neskaita Flemales meistara darbus, nav saglabājusies neviena Kampēna glezna). Kopā ar [[Jans van Eiks|Janu van Eiku]] Flemales meistars ir viens no Nīderlandes glezniecības skolas aizsācējiem. Flemales meistara darbi (no kuriem tikai viens ir datēts) tiek uzskatīti par senākiem nekā Jana van Eika, un tajos parādās [[viduslaiku māksla]]i (it īpaši manuskriptu ilustrācijām) raksturīgas iezīmes. Slavenākais Flemales meistara darbs ir triptihs "[[Merodas altārglezna]]"; nozīmīgi ir arī tādi viņa darbi kā "Jaunava un bērns pie kamīna", "Verlas altārglezna", "Pasludināšana" un "Kristus dzimšana".

Robērs Kampēns pirmo reizi minēts 1405.-1406. gadā kā gleznotājs Turnē, kur vēlāk arī iegādājies pilsonību, tāpēc ir pamats uzskatīt, ka viņš nav tur dzimis. Kampēns Turnē baudīja lielu popularitāti un saņēma daudz pasūtījumu; tāpat viņam piederēja daudzi īpašumi, un viņš vadīja mākslinieka darbnīcu. Slavenākais Kampēna skolnieks ir Rogīrs van der Veidens.

== Gleznu izlase ==
<gallery>
Campin-merode-central.jpg|"Merodas triptiha" centrālais panelis, kurā attēlota pasludināšana (ap 1425 - 1428)
Robert Campin 012.jpg|Sievietes portrets (ap 1435)
CampinVeronica.jpg|Sv. Veronika (1410)
RobertCampin-Trinity.jpg|Svētā trīsvienība (starp 1433 un 1435)
</gallery>


{{commonscat|Robert Campin|Robērs Kampēns}}

{{gleznotājs-aizmetnis}}

{{autoritatīvā vadība}}

{{DEFAULTSORT:Kampens, Robers}}
[[Kategorija:1370. gados dzimušie]]
[[Kategorija:1444. gadā mirušie]]
[[Kategorija:Flāmu gleznotāji]]
[[Kategorija:Nīderlandes gleznotāji]]
[[Kategorija:Renesanses gleznotāji]]