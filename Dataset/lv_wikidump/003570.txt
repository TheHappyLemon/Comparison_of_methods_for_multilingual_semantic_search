[[Attēls:Anvil shaped cumulus panorama edit crop.jpg|thumbnail|400px|'''Cumulonimbus capillatus incus''' - D mākoņu grupa.]]
[[Attēls:Above the Clouds.jpg|thumbnail|200px|Virs mākoņiem]]
[[Attēls:Clouds from above.JPG|thumbnail|200px|Mākoņi]]

'''Mākoņi''' ir [[atmosfēra]]s [[ūdens]] tvaiku kondensēto produktu sakopojums sīkos ūdens pilienos vai [[ledus]] kristālos lielā daudzumā. Mākoņiem ir svarīga nozīme ūdens riņķojumā dabā, tie var pārvietoties tūkstošiem kilometru attālumā, līdz ar to pārnesot un pārdalot milzīgas ūdens masas.
 
Mākoņiem ir būtiska nozīme [[klimats|klimatā]], jo tie regulē [[Saule]]s [[enerģija]]s daudzumu, kas nonāk līdz [[Zeme]]s virsmai un [[Zeme]]s enerģijas daudzumu, kas atstarojas atpakaļ [[Visums|Visumā]]. Jo vairāk enerģijas uztver mūsu planēta, jo siltāks ir klimats. Jo mazāk enerģijas nonāk līdz zemei, jo kļūst aukstāks.

Ja nebūtu mākoņu, nevarētu rasties ne [[lietus]], ne [[sniegs]] vai [[krusa]]. Mākoņi ir viens no dabas brīnumiem, tiem var būt visdažādākās formas un veidi: mazi un balti; tumši un draudoši; kā kokvilnas pogaļas vai milzīgas saulespuķes; plāns palags vai bieza sega; balti, pelēki, zaļi vai melni — cēli sarkani vai maigi rozā, kad [[saule]]s stari atstarojas tajos neilgi pirms saulrieta.

Ilga mākoņu eksistence izskaidrojama ar daļiņu lēnu krišanu (pilieni 1–10 mm rādiusā krīt ar ātrumu 0,05—1,2 cm/s), augšupejošā gaisa turbulentā kustība veicina ūdens tvaika pieplūdi un jaunu daļiņu veidošanos.

== Klasifikācija ==
[[Attēls:Wolkenstockwerke.png|right|thumbnail|250px|Mākoņu veidi]]
Angļu naturālists Lūka Hovards (Luke Howard) [[1803]]. gadā izstrādāja mākoņu klasifikāciju, kas bāzējas uz pirmatnējo latīnistu klasifikāciju:

* '''Cumulus''' — [[Latīņu valoda|latīņu valodā]] guba — mutuļiem līdzīgi mākoņi.
* '''Cirrus''' — [[Latīņu valoda|latīņu valodā]] sproga — reti mākoņi.
* '''Stratus''' — [[Latīņu valoda|latīņu valodā]] kārta, slānis — palagveida mākoņi.
* '''Nimbus''' — [[Latīņu valoda|latīņu valodā]] stiprs lietus — lietus mākoņi.

Mākoņus pēc to formas iedala 10 galvenajos veidos, katru no kuriem iedala vēl sīkāk. Mākoņiem ir starptautiski pieņemti [[Latīņu valoda|latīniskie]] nosaukumi, katram latīniskajam nosaukumam ir dots savs apzīmējums. Apzīmējums sastāv no diviem, bet sīkākajā klasifikācijā arī no trim burtiem. Pēc atrašanās augstuma mākoņus iedala četrās grupās — augstajos, vidējos, zemajos un vertikālajos mākoņos. Augstie mākoņi atrodas 6–13 km augstumā, vidējie mākoņi atrodas 3–7 km augstumā, bet zemie mākoņi atrodas līdz 2 km augstumam. Vertikālo mākoņu pamatne atrodas 1–2 km augstumā no zemes, bet virsotne pārsniedz vidējo vai augsto mākoņu robežu. Atsevišķos gadījumos gubu—lietus mākoņi sasniedz 15 km augstumu.

[[Attēls:CloudOpticalThickness.jpg|right|thumbnail|250px|Pasaules mākoņainuma karte]]
[[1956]]. gadā Pasaules Meteoroloģijas organizācija izdeva Starptautisko mākoņu atlantu, tajā iekļaujot arī galveno mākoņu formu apakštipu klasifikāciju latīņu valodā. 
 
* '''Lenticularis''' — lēcveidīgie vai mandeļveidīgie mākoņi, bieži iegareni un parasti ar izteiktu robežu.
* '''Mammatus''' — tesmeņveidīgie mākoņi, nokarenas formas.
* '''Casellanus''' — mākoņi ar izteiktu vertikālo attīstību, atgādinot pils formu.
* '''Vertebratus''' — mākoņi, kuru elementi ir sakārtoti it kā mugurkaula skriemeļi, ribas vai zivs skelets.

== Mākoņu veidi ==
[[Attēls:Cumulus clouds in fair weather.jpeg|right|thumbnail|200px|Gubumākoņi]]
Galvenie mākoņu veidi ir:
* [[Altocumulus]] Ac — augstie gubumākoņi
* [[Altostratus]] As — augstie slāņmākoņi
* [[Cirrocumulus]] Cc — spalvu gubumākoņi
* [[Cirrostratus]] Cs — spalvu slāņmākoņi
* [[Cirrus]] Ci — spalvmākoņi
* [[Cumulonimbus]] Cn — gubu lietusmākoņi
* [[Cumulus]] Cu — gubumākoņi
* [[Nimbostratus]] Ns — lietus slāņmākoņi
* [[Stratocumulus]] Sc — slāņu gubumākoņi
* [[Stratus]] St — slāņmākoņi

=== A grupa - augstie mākoņi ===
[[Attēls:CirrusField-color.jpg|thumbnail|200px|'''Cirrus''' - A mākoņu grupa.]]

* '''[[Cirrus]]''' (Ci) — Spalvu mākoņi
* '''[[Cirrocumulus]]''' (Cc) — Spalvu—gubu mākoņi
* '''[[Cirrostratus]]''' (Cs) — Spalvu—slāņu mākoņi
* [[Cirrus]]
* [[cirrus castellanus]]
* [[cirrus duplicatus]]
* [[cirrus fibratus]]
* [[cirrus floccus]]
* [[cirrus intortus]]
* [[cirrus kelvin-helmholtz]]
* [[cirrus radiatus]]
* [[cirrus spissatus]]
* [[cirrus uncinus]]
* [[cirrus vertebratus]]
* [[cirrus mammatus]]
* [[cirrus aviaticus]]

[[Attēls:Cirrus fibratus and Cirrocumulus.jpg|right|thumbnail|200px|Spalvmākoņi]]

Spalvu mākoņi (''Cirrus'') ir atsevišķi viegli, smalki, balti mākonīši ar šķiedrainu struktūru, spalvu vai garu svītru veidā, kas staru veidā it kā iziet no viena punkta. Tie sastāv no ledus kristāliem.

Spalvu—gubu mākoņi (''Cirrocumulus'') veido spalvveidīgas joslas vai vilnīšus, kas sastāv no mazām, baltām šķipsnām vai ļoti maziem kamoliņiem. Sastāv no ledus kristāliem.

Spalvu—slāņu mākoņi (''Cirrostratus'') veido bālganu plīvuru, kas nereti pārklāj visu debesi un piešķir tai pienainu nokrāsu. Ap [[Saule|sauli]] veido [[halo]] parādību, kas izpaužas kā gaišs aplis, māņu [[saule]] vai gaišs [[Saules stabs|stabs]]. Mākoņi sastāv no ledus kristāliem.

=== B grupa - vidējie mākoņi ===
[[Attēls:Altocumulus.jpg|thumbnail|200px|'''Altocumulus''' - B mākoņu grupa.]]

* '''[[Altocumulus]]''' (Ac) — Augstie gubu mākoņi
* '''[[Altostratus]]''' (As) — Augstie slāņu mākoņi
* [[Altostratus]]
* [[altostratus duplicatus]]
* [[altostratus lenticularis]]
* [[altostratus mammatus]]
* [[altostratus opacus]]
* [[altostratus praecipitatio]]
* [[altostratus radiatus]]
* [[altostratus translucidus]]
* [[altostratus undulatus]]

[[Attēls:Altostratus translucidus.JPG|right|thumbnail|200px|Altostratus translucidus]]

Augstie gubu mākoņi (Altocumulus) veido slāni vai grēdu, kas sastāv no plāksnēm vai gabaliņiem lielāku baltu vai pelēku "aitiņu" formā regulārās grupās vai rindās. Sastāv no [[ūdens]] pilieniem un var dot sīkus [[Nokrišņi|nokrišņus]].

Augstie slāņu mākoņi (Altostratus) ir līdzīgi šķiedrveidīgai segai pelēkā vai zilganā krāsā. [[Halo]] parādību neveido. Var dot nelielu [[Nokrišņi|nokrišņus]].

=== C grupa - zemie mākoņi ===
[[Attēls:Stratus-Opacus-Uniformis.jpg|thumbnail|200px|'''Stratus''' - C mākoņu grupa.]]

* '''Cumulus''' (Cu) — Gubu mākoņi <ref>{{Tīmekļa atsauce|url=http://vortex.plymouth.edu/clouds.html/|title=Plymouth State Meteorology Program Cloud Boutique|access-date={{dat|2009|03|24||bez}}|archive-date={{dat|2009|05|10||bez}}|archive-url=https://web.archive.org/web/20090510231716/http://vortex.plymouth.edu/clouds.html/}}</ref>
* [[Cumulus humilis]]
* [[Cumulus mediocris]]
* [[arcus]] 
* [[cumulus congestus]]
* [[cumulus fractus]]
* [[cumulus humilis]]
* [[cumulus mediocris]]
* [[cumulus castellanus]]
* [[cumulus praecipitatio]]
* [[cumulus radiatus]]
* [[orographic]]
* [[pannus]]
* [[pileus]]
* [[tuba (mākonis)|tuba]]
* [[velum]]
* '''[[Cumulonimbus]]''' (Cb) — Gubu lietusmākoņi
* [[Cumulonimbus capillatus]]
* [[Cumulonimbus calvus]]
* [[Cumulonimbus incus]]
* '''[[Stratus]]''' (St) — Slāņu mākoņi
* '''[[Stratocumulus]]''' (Sc) — Slāņu—gubu mākoņi
* '''[[Nimbostratus]]''' (Ns) — Slāņu—lietus mākoņi

Slāņu—gubu mākoņi (Stratocumulus) veido slāņus vai grēdas, kas sastāv no gabaliem vai vāliem. Šie mākoņi nereti [[Ziema|ziemā]] pārklāj visu debesi, piešķirot tai viļņainu izskatu. Sastāv no [[ūdens]] pilieniem un var dot nelielus, smidzinošus [[Nokrišņi|nokrišņus]].

Slāņu mākoņi (Stratus) viendabīgs mākoņus slānis, kas līdzīgs [[migla]]i. Tie sastāv no [[ūdens]] pilieniem un var dot nelielus smidzinošus [[Nokrišņi|nokrišņus]].

Slāņu—lietus mākoņi (Nimbostratus) ir zems, viendabīgs amorfs slānis tumši pelēkā krāsā. Bieži zem masīvās mākoņu segas novērojami ļoti zemi ātri ejoši, saraustīti mākoņu gabali.
Slāņu—lietus mākoņi sastāv no [[ūdens]] pilieniem un [[ledus]] kristāliem, no tiem parasti nāk ilgstoši [[nokrišņi]].

Gubu mākoņi (Cumulus) ir atsevišķi mākoņi ar kupolveida virsotni un horizontālu pamatni. Lielākie mākoņi atgādina kalnus. Mākoņi sastāv no ūdens pilieniem un var dot īslaicīgas, bet stipras lietusgāzes.

=== D grupa - mākoņi ar vertikālo attīstību (konvektīvie mākoņi) ===
[[Attēls:CumulonimbusFlorida.jpg|thumbnail|200px|'''Cumulonimbus''' - D mākoņu grupa.]]

* '''[[Cumulonimbus]]''' (Cb) — Gubu—lietus mākoņi ([[Negaiss|negaisa]])
** [[Cumulonimbus calvus]] (Cb calv.)
** [[Cumulonimbus incus]] (Cb inc.)
** [[Cumulonimbus]], [[Mammatus]]
* '''[[Cumulus]]''' (Cu) <ref>{{Tīmekļa atsauce|url=http://ww2010.atmos.uiuc.edu/(Gh)/guides/mtr/cld/cldtyp/home.rxml|title=Mākoņu tipi: parasto mākoņu klasifikācija|work=WW2010|publisher=University of Illinois|access-date={{dat|2009|03|24||bez}}|archive-date={{dat|2012|05|18||bez}}|archive-url=https://web.archive.org/web/20120518101819/http://ww2010.atmos.uiuc.edu/(Gh)/guides/mtr/cld/cldtyp/home.rxml}}</ref><ref>{{Tīmekļa atsauce|url=http://www.infoplease.com/ce6/weather/A0857400.html|title=Mākoņi: Klasifikācija|work=Infoplease.com}}</ref>
** [[Cumulus congestus]] (TCu)
* '''[[Pyrocumulus]]''' — vulkāna izvirduma vai meža ugunsgrēka mākonis.

Gubu—lietus jeb [[Negaiss|negaisa]] mākoņi (Cumulonimbus) ir vertikāli vareni mākoņi, kas paceļas kā kalni vai torņi. Virsējai daļai ir šķiedraina uzbūve, kas var atgādināt kalēja laktu. Gubu—lietus mākoņi sastāv no [[ūdens]] pilieniem un [[ledus]] kristāliem un tie dod spēcīgu [[Lietus|lietu]], [[Krusa|krusu]], ledus graudus, [[Ziema|ziemā]] arī [[Sniega graudi|Sniega graudus]]. Vasarā notiek elektriskā izlādēšanās atmosfērā, kas izpaužas kā [[negaiss]].

=== Citi mākoņu tipi ===
[[Attēls:Noctilucent clouds over saimaa.jpg|thumbnail|200px|Sudrabainie mākoņi.]]

* '''[[Polārie stratosfēras mākoņi]]'''
* '''[[Sudrabainie mākoņi]]'''

Polārie stratosfēras mākoņi ir mākoņu veids, kas [[ziema]]s periodā novērojami polārajos apgabalos 15—25 kilometru augstumā (stratosfērā) un veicina ozona slāņa pastiprinātu noārdīšanos.

Sudrabainie mākoņi īsti neatbilst parastu mākoņu kategorijai galvenokārt dēļ tā, ka tie redzami naktīs, un tie atrodas vidēji 75—85 kilometru augstumā (kas jau skaitās kosmoss). Šī parādība ir viegli novērojama arī [[Latvija|Latvijā]], katru gadu, sākot ar [[Pavasaris|pavasari]] un beidzot ar [[Rudens|rudeni]]. Interesantākais, ka šie mākoņi ir jauna parādība, pirmo reizi tie novēroti [[1885]]. gadā un nav liecību, ka pirms tam tie būtu novēroti.

== Mākoņu izkliedēšana ==
Mūsdienās ir iespēja izkliedēt pārdzesētus mākoņus un [[Migla|miglu]], kā arī iedarboties uz bīstamiem [[krusa]]s mākoņiem. Lai izkliedētu pārdzesētus mākoņus un [[Migla|miglu]], tajos ievada aukstuma aģentus — ''sausā ledus'' daļiņas vai ledus veidojošas daļiņas (sudraba jodīdu u.c.), kas veicina kristāliska [[ledus]] rašanos, kurš izkrīt no mākoņiem, samazinās tvaika spiediens, pilieni iztvaiko, un mākoņi ([[migla]]) izklīst.

== Piezīmes un atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20181215021303/http://www.meteo.lv/ "Latvijas Vides, ģeoloģijas un meteoroloģijas aģentūra"]
* [https://web.archive.org/web/20090716024413/http://meteo.times.lv/foto.htm Mākoņu veidi]
* [http://www.hmn.ru/index.php?index=14&value=11 Hmn.ru mākoņu atlants]
* [http://meteoweb.ru/cl004.php Meteoweb.ru mākoņu atlants]
* [https://web.archive.org/web/20150223221507/http://wetter-foto.de/ Vairāk nekā 20 000 mākoņu fotogrāfiju]
* [https://web.archive.org/web/20131219040540/http://www.theairlinepilots.com/met/clouds.htm Mākoņu apraksti]
* [https://web.archive.org/web/20130506025737/http://alp.org.ua/?p=15244 12 visretāko mākoņu veidi] {{krieviski}}

{{Meteo-aizmetnis}}
{{Mākoņu veidi}}
{{Laikapstākļi}}

{{autoritatīvā vadība}}

[[Kategorija:Mākoņi|*]]