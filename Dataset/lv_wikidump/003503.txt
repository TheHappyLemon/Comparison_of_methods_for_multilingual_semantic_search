{{Citas nozīmes|senskandināvu dievu|Tors|tors}}
[[Attēls:Thor.jpg|right|thumb|250px|"Tora kauja pret milžiem", Mortena Eskila Vinges glezna (1872).]]
'''Tors''' ({{val-non|Þórr}}, [[senangļu valoda|senangļu]]: ''Þunor'', [[senaugšvācu valoda|senaugšvācu]]: ''Punra'') [[skandināvu mitoloģija|senskandināvu mitoloģijā]] ir [[Pērkons (dabas parādība)|pērkona]] un auglības dievs, [[Odins|Odina]] un [[Jerda]]s dēls. Tors ir [[āsi|āsu]] cilts dievs. Viņš aizsargā [[Midgarda|Midgardu]] un [[Asgarda|Asgardu]] no ienaidniekiem — parasti [[jotuni]]em, cīnās arī ar pasaules čūsku [[Jormunganda|Jormungandu]] (tas notiek [[Ragnaroks|Ragnaroka]] laikā, un gan viņš, gan čūska mirst).

Tors ir Odina un Jerdas (citos variantos — [[Hlodina]]s, [[Fjorgina]]s vai [[Friga]]s) dēls, [[Siva]]s vīrs, [[Trūde]]s, [[Magni]] un [[Modi]] tēvs, [[Ulls|Ulla]] patēvs. Skandināvu mitoloģijā Tors saukts arī par Veoru, Vingniru un Hloridu.

Tors ir analogs [[Indra]]m [[indiešu mitoloģija|indiešu mitoloģijā]], [[Tarans|Taranam]] [[ķeltu mitoloģija|ķeltu]], [[Pērkons (mitoloģija)|Pērkonam]] [[baltu mitoloģija|baltu mitoloģijā]] un [[Peruns|Perunam]] [[slāvu mitoloģija|slāvu mitoloģijā]]. [[Indriķa hronika]]s nodaļā par Igaunijas kristīšanu 1220. gadā pieminēts, ka [[Sāmsala]]s iedzīvotāju lielais dievs bijis "[[Tarapita]]". Visticamāk šis vārds kļūdainā veidā radies no pie dieva Tora piesaukšanas: ''Taara a(b)ita!'' (“Tāra, palīdzi!”).<ref>{{Tīmekļa atsauce |url=http://www.historia.lv/alfabets/I/In/Indrika%20hronika/teksts/024_latv.htm |title=Indriķa hronika. XXIV<!-- Bota izveidots nosaukums --> |access-date={{dat|2009|05|04||bez}} |archiveurl=https://www.webcitation.org/6HNHPlLOK?url=http://www.historia.lv/alfabets/I/In/Indrika%20hronika/teksts/024_latv.htm#re036 |archivedate={{dat|2013|06|14||bez}} }}</ref> Par to, ka arī [[līvi]] pielūguši Toru, saglabājusies netieša liecība Latvijas pilsētas [[Turaida (ciems)|Turaidas]] nosaukumā (''Taara aed'' — 'Tora dārzs').

== Mīti ==

=== Ūtgardloki ===

Toru ar burvestību palīdzību piekrāpa milžu karalis [[Ūtgardloki]], [[Ūtgarda]]s valdnieks. Ūtgardloki centās panākt, lai Tors, [[Loki]] un [[Tjalvi]] viņa pili nesasniegtu, taču viņiem tas izdevās, un Ūtgardloki paziņoja, ka pilī netiek ielaists neviens, kas kaut kādā veidā nav pārāks par citiem. Loki sacentās ar Logi gaļas ēšanā, taču zaudēja, tāpat arī Tjalvi, kurš sacentās skriešanā ar Hugi. Pēcāk Toram dotas trīs iespējas parādīt savu varenību — viņam trijos malkos jāizdzer Ūtgardloki dzeramais rags (Toram tas neizdodas), jāpaceļ kaķis no zemes (Tors spēj pacelt tikai vienu tā ķepu) un jāiet lauzties ar Ūtgardloki veco aukli (arī to viņam pievārēt neizdodas).

Kad Ūtgardloki viesus bija izvadījis, viņš atklāja viņu zaudējuma iemeslus — Loki bijis jāsacenšas ēšanā ar uguni, Tjalvi jāskrejas ar domu, savukārt Toram jāizdzer okeāns (viņa dzeršanas dēļ sācies bēgums), jāpaceļ pasaules čūska Jormunganda un jācīnās ar vecumu.

=== Alvis ===

Tora meita Trūde bija apsolīta Alvim ("visu zinošajam"), [[rūķi (skandināvu mitoloģijā)|rūķu]] valdniekam. Tors nevēlējās viņu tam dot par sievu, tādēļ viņam prasīja pierādīt savu gudrību. Tors visu nakti Alvim uzdeva dažādus jautājumus, līdz pienāca rīts un Alvis, būdams melnais alfs, pārvērtās akmenī.

== Tora atribūti ==

Tora atribūti ir āžu [[Tanngniostrs un Tanngrisnirs|Tanngniostra un Tanngrisnira]] vilkti rati, veseris vai āmurs [[Mjelnirs]] (kurš vienmēr trāpa mērķī un pēc metiena atgriežas pie metēja), josta [[Megingjarda]].

{{commonscat|Thor|Tors}}

== Atsauces ==
{{atsauces}}

{{Skandināvu mitoloģija2}}

{{autoritatīvā vadība}}

[[Kategorija:Auglības dievi]]
[[Kategorija:Pērkona dievi]]
[[Kategorija:Skandināvu dievi]]