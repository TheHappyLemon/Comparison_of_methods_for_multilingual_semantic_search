{{BioTakso infokaste
| platums = 240px
| attēls = Bullfinch_male.jpg
| att_nosaukums = Tēviņš
| attēls2 = Pyrrhula_pyrrhula_female_2.jpg
| att2_nosaukums = Mātīte
| valsts = Animalia
| valsts_lv = Dzīvnieki
| tips = Chordata
| tips_lv = Hordaiņi
| klase = Aves
| klase_lv = Putni
| kārta = Passeriformes
| kārta_lv = Zvirbuļveidīgie
| dzimta = Fringillidae
| dzimta_lv = Žubīšu dzimta
| ģints = Pyrrhula
| ģints_lv = Svilpji
| suga = P. pyrrhula
| suga_lv = Svilpis
| binomial = Pyrrhula pyrrhula <small>([[Kārlis Linnejs|Linnaeus]], 1758)</small>
| kategorijas = nē
}}
'''Svilpis''' jeb '''sarkankrūtītis''' (''Pyrrhula pyrrhula'') ir neliels [[žubīšu dzimta]]s (''Fringillidae'') [[dziedātājputns]], kas mājo [[Eirāzija|Eirāzijā]].<ref name=iuc>[http://www.iucnredlist.org/details/22720671/0 IUCN: Pyrrhula pyrrhula]</ref> Kā liecina putna [[latviešu valoda|latviskie]] nosaukumi, citu vidū tas izceļas gan ar savu [[dziedāšana]]s (jeb pareizāk būtu sacīt — svilpošanas) prasmi, gan ārējo izskatu. Izšķir 10 svilpja [[pasuga]]s,<ref name=world>[http://www.worldbirdnames.org/bow/finches/ World Bird List: Finches, euphonias, longspurs, Thrush-tanager, 2018]</ref> 

== Izplatība ==
[[Attēls:Domherre.jpg|thumb|left|240px|Svilpis Latvijā ir diezgan parasts ligzdotājs un ziemotājs]]
[[Attēls:Pyrrhula pyrrhula 1 (Martin Mecnarowski).jpg|thumb|left|240px|Tēviņa krūtis un vēders ir koši sarkani]]
[[Attēls:Pyrrhula pyrrhula rosacea (male eating Prunus × yedoensis).jpg|thumb|left|240px|Sahalīnas pasuga ''P. p. rosacea'']]
Svilpis izplatīts visā [[Eiropa|Eiropā]] un pāri [[Āzija]]s mērenās joslas teritorijai līdz pat [[Kamčatka]]i. Areāla Āzijas daļa plešas pāri [[Sibīrija]]s dienvidiem, ietverot arī [[Kazahstāna]]s ziemeļaustrumus, [[Mongolija]]s ziemeļus un [[Ķīna]]s ziemeļaustrumus. Ārpus Eiropas sastopams arī vietām [[Turcija|Turcijā]] un [[Irāna]]s ziemeļos.<ref name=orn>{{Tīmekļa atsauce |url=http://ornitofaunistika.com/lvp/pyrpyr.htm |title=Ornitofaunistika: Svilpis Pyrrhula pyrrhula |access-date={{dat|2018|03|04||bez}} |archiveurl=https://web.archive.org/web/20180226214645/http://ornitofaunistika.com/lvp/pyrpyr.htm |archivedate={{dat|2018|02|26||bez}} }}</ref> 

Svilpis galvenokārt ziemo ligzdošanas teritorijā, tomēr vairums tālāk [[ziemeļi|ziemeļos]] mītošo populāciju veic tuvākus vai tālākus klejojumus uz dienvidiem, arī ārpus ligzdošanas areāla.<ref name=orn/> Reizēm ieklejo [[Ziemeļāfrika|Ziemeļāfrikā]] ([[Maroka|Marokā]] un [[Alžīrija|Alžīrijā]]), [[Islande|Islandē]] un [[Amerikas Savienotās Valstis|ASV]].<ref name=iuc/>

== Latvijā ==
Svilpis [[Latvija|Latvijā]] ir diezgan parasts ligzdotājs un ziemotājs. Daļa putnu rudenī aizklejo un citi ielido no ziemeļiem. Ceļošanas laikā parasts, bet skaits gadu no gada svārstās. Latvijā mājo nominālpasuga ''P. p. pyrrhula''.<ref name=orn/>

== Izskats un pazīmes ==
Svilpis ir neliels, masīvs dziedātājputns ar spēcīgu, konisku [[knābis|knābi]]. Ķermeņa garums 15,5—17,5 [[centimetrs|cm]], [[spārnu plētums]] apmēram 25 cm, svars 24—38 [[grams|g]].<ref name=gate>[http://www.luontoportti.com/suomi/en/linnut/bullfinch Nature Gate: Bullfinch]</ref><ref name=ois>{{Tīmekļa atsauce |url=http://www.oiseaux-birds.com/card-eurasian-bullfinch.html |title=Oiseaux-birds: Eurasian Bullfinch |access-date={{dat|2018|03|05||bez}} |archive-date={{dat|2018|11|05||bez}} |archive-url=https://web.archive.org/web/20181105175903/http://www.oiseaux-birds.com/card-eurasian-bullfinch.html }}</ref>

Piemīt [[dzimumu dimorfisms]]. [[tēviņš|Tēviņam]] ir tēraudpelēka mugura un koši sarkanas krūtis un vēders. [[Mātīte]]i mugura gaiši pelēka (nedaudz tumšāka kā pavēdere), vēders un krūtis rozīgi pelēki. Abiem dzimumiem ir melna [[galva]], pazode, [[spārns|spārnu]] lidspalvas un [[aste]] ar zilu metālisku spīdumu, balta vēdera lejas daļa un zemaste. Uz spārniem plata, gaiši pelēka vai balta josla. Knābis melns, [[kāja]]s un [[acs|acis]] brūnas. Jaunie putni brūnāki nekā mātīte, kā arī tiem nav melnā galvas apspalvojuma.<ref name=gate/><ref name=ois/> 

Pasugas savstarpēji atšķiras ar apspalvojumu. Piemēram, Sahalīnā dzīvojošās pasugas ''P. p. rosacea'' tēviņam sarkani ir tikai vaigi un pakakle, bet vēders un krūtis rozīgi brūni kā mātītei.

== Uzvedība ==
[[Attēls:Pyrrhula pyrrhula -bird table -pair-8.jpg|thumb|240px|Svilpji labprāt apmeklē putnu barotavas]][[Attēls:Bullfinch Nest 16-05-10 (20 mm x 14.5 mm Egg Size) (4612522613).jpg|thumb|240px|Dējumā parasti ir 4—7 olas]]
[[Attēls:Тише, детки ещё спят.JPG|thumb|240px|Daudz pelēkākā mātīte ligzdā tikpat kā nav redzama]]
Svilpis uzturas zemieņu un zemu kalnu [[lapu koki|lapu koku]], [[skujkoki|skujkoku]] un jauktu koku [[mežs|mežos]] (ar [[priedes|priedēm]], [[egles|eglēm]] un [[lapegles|lapeglēm]]), [[krūmi|krūmājos]], [[parks|parkos]] un [[dārzs|dārzos]], arī viršu tīreļos, ceļmalās un krūmainās tīrumu malās.<ref name=iuc/><ref name=gate/>

Svilpis visu gadu uzturas pa pāriem vai nelielos ģimeņu bariņos. Pavasarī reizēm veido barus, kuros ir apmēram 50, retāk vairāk kā 100 īpatņi. Svilpis kopumā ir ļoti uzmanīgs un grūti novērojams putns, uzturas koku zaros, ļoti reti uz zemes. To vieglāk atpazīt pēc dziesmas, kas skan līdzīgi aprautu [[svilpe|svilpju]] [[skaņa|skaņām]].<ref name=adw>[http://animaldiversity.org/accounts/Pyrrhula_pyrrhula/ ADW: Pyrrhula pyrrhula]</ref>

== Barošanās ==
Svilpis galvenokārt barojas ar [[sēkla|sēklām]], asniem un pumpuriem. Tas nolaižas zara galotnē un lēnām pārvietojas virzienā uz stumbru, pa ceļam noknābjot pumpurus. Tā kā barojas arī ar [[augļu koki|augļu koku]] pumpuriem, tad augļu dārzos var kļūt par kaitēkli. Tomēr ar pumpuriem barojas tikai pavasarī, kad trūkst sēklu. Labprātāk barojas ar [[nātres|nātru]], [[skābenes|skābeņu]] un [[kazene|kazeņu]], kā arī [[ligustri|ligustra]], [[bērzi|bērza]] un [[oši|oša]] sēklām. Barojas arī ar [[bezmugurkaulnieki]]em.<ref name=iuc/><ref name=ois/><ref name=adw/> [[Ziema|Ziemā]] svilpis barojas arī putnu barotavās.

== Ligzdošana ==
Svilpji veido monogāmus pārus. [[riests|Riesta]] laikā tēviņš baro mātīti. Ligzdošanas sezona tipiski ilgst no aprīļa beigām līdz septembra vidum. [[Ligzda|Ligzdu]] būvē mātīte, bet tēviņš pienes materiālus. Tā vīta no sausas [[zālaugi|zāles]], saknītēn, [[sūnas|sūnām]], [[ķērpji]]em un [[lapas|lapām]], novietota uz vaļīgi sakrautas žagaru pamatnes. Atrodas biezos krūmos, [[kazene|kazenājos]] un [[sausserži|sausseržos]], vai uz plakana skujkoku zara, apmēram 0,5—5 m augstumā virs zemes.<ref name=iuc/><ref name=gate/><ref name=ois/>

Sezonā 2—3 perējumi. Dējumā 4—7 gaiši zilas [[ola]]s ar sarkanbrūniem raibumiņiem. Inkubācijas periods ilgst 12—14 dienas, perē tikai mātīte. Tēviņš to tikmēr baro. Par mazuļiem rūpējas abi vecāki. Putnēni tiek baroti ar sēklām un kukaiņiem. Sēklu atnešanai svilpjiem ir īpaši vaigu maisi, kas atrodas zem knābja pamatnes, [[mēle]]s katrā pusē. Jaunie putni izlido 12—18 dienu vecumā.<ref name=iuc/><ref name=gate/><ref name=ois/><ref name=adw/>
[[File: Male bullfinch (Pyrrhula pyrrhula) feeding on sunflower seed.webm| thumb|Pyrrhula pyrrhula]]
== Sistemātika ==
[[Attēls:Dompap.jpg|thumb|240px|Rietumeiropas pasuga ''P. p. europaea'']]
Svilpim ir 10 pasugas:<ref name=world/>
*''Pyrrhula pyrrhula pyrrhula'' — nominālpasuga, sastopams [[Eiropa|Eiropā]] (izņemot rietumus), līdz [[Sibīrija]]s centrālajai daļai;
*''Pyrrhula pyrrhula caspica'' — sastopams [[Azerbaidžāna|Azerbaidžānā]] un [[Irāna]]s ziemeļos;
*''Pyrrhula pyrrhula cassinii'' — sastopams Sibīrijas austrumos;
*''Pyrrhula pyrrhula cineracea'' — sastopams no Sibīrijas rietumiem un [[Kazahstāna]]s ziemeļaustrumiem līdz Sibīrijas austrumiem un [[Ķīna]]s ziemeļaustrumiem; 
*''Pyrrhula pyrrhula europaea'' — sastopams [[Rietumeiropa|Rietumeiropā]];
*''Pyrrhula pyrrhula griseiventris'' — sastopams [[Kuriļu salas|Kuriļu salās]] un [[Japāna]]s ziemeļos;
*''Pyrrhula pyrrhula iberiae'' — sastopams [[Francija]]s dienvidrietumos, [[Pireneju pussala]]s ziemeļos;
*''Pyrrhula pyrrhula pileata'' — sastopams [[Lielbritānija|Lielbritānijā]];
*''Pyrrhula pyrrhula rosacea'' — sastopams [[Sahalīna|Sahalīnā]];
*''Pyrrhula pyrrhula rossikowi'' — sastopams [[Turcija]]s ziemeļaustrumos un [[Kaukāzs|Kaukāzā]].

== Atsauces ==
{{atsauces}}

== Ārējās saites ==
* [https://web.archive.org/web/20191127024219/http://www.putni.lv/ Putni Latvijā un pasaulē]
* [https://web.archive.org/web/20050829110616/http://www.putni.lv/lvp_frames.htm Sugu saraksts ar komentāriem par skaitu un izplatību]
* [http://www.lob.lv/ Latvijas Ornitoloģijas Biedrība]
* [https://www.hbw.com/ibc/species/eurasian-bullfinch-pyrrhula-pyrrhula IBC: Eurasian Bullfinch Pyrrhula pyrrhula]
* [https://www.xeno-canto.org/species/Pyrrhula-pyrrhula Xeno-Canto: Eurasian Bullfinch Pyrrhula pyrrhula (Linnaeus, 1758)]
*[https://avibase.bsc-eoc.org/species.jsp?avibaseid=24764DC7AD26E5F7 Avibase: Eurasian Bullfinch Pyrrhula pyrrhula (Linnaeus, 1758)]

[[Kategorija:Svilpji]]
[[Kategorija:Latvijas putni]]
[[Kategorija:Eiropas putni]]
[[Kategorija:Āzijas putni]]
[[Kategorija:Āfrikas putni]]
[[Kategorija:Ziemeļamerikas putni]]