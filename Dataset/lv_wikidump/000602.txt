{| class="toccolours" cellspacing="3px" align="right" style="clear: right; margin: 0 0 1em 1em; text-align:center;"
|-
| colspan="2" |<font size=4>'''Kristietība'''<br /></font>
|-
|[[Attēls:Christianity symbols.svg|235px]]
|-
| style="font-size:11px" |
'''[[Bībele]]'''<br />
[[Vecā Derība]] · [[Jaunā Derība]]<br />
[[Apokrifi]]<br />
[[Evaņģēlijs|Evaņģēliji]]<br />
[[Desmit baušļi]]<br />
[[Sprediķi]]<br />
|-
| style="font-size:11px" |
'''[[Trīsvienība]]'''<br />
[[Dievs Tēvs]]<br />
[[Dievs Dēls]] ([[Jēzus Kristus]])<br />
[[Svētais Gars]]
|-
| style="font-size:11px" |
'''[[Kristietības vēsture]]'''<br />
[[Agrīnā kristietība]]<br />
[[Apustuļi]]<br />
[[Ekumeniskais koncils|Ekumeniskie koncili]]<br />
[[Lielā Shizma]]<br />
[[Krusta kari]]<br />
[[Reformācija]]
|-
| style="font-size:11px" |
'''[[Kristiešu teoloģija]]'''<br />
[[Grēkā krišana]] · [[Grēks kristietībā|Grēks]]<br />
[[Pestīšana]] · [[Otrā atnākšana]]
|-
| style="font-size:11px" |
'''[[Kristietības virzieni]]'''<br />
[[Katolicisms]] · [[Pareizticība]]<br />
[[Protestantisms]]<br />
[[Austrumu Baznīcas]]<br />
[[Eklektiskās konfesijas]]<br />
[[Rietumu kristietība]]<br />
[[Kristīgais ateisms]]
|}

'''Kristietība''' ({{val|el|Xριστός}}, ''Khristos'') ir [[monoteisms|monoteiska]] [[reliģija]], kas balstās uz [[Jēzus Kristus]] dzīvi un mācību, kāda tā aprakstīta [[Jaunā Derība|Jaunajā Derībā]]. Saskaņā ar to Jēzus ir [[Mesija]], kā pravietots [[Vecā Derība|Vecajā Derībā]]. Kristietība ir pasaulē visizplatītākā reliģija.<ref>{{en ikona}} {{Tīmekļa atsauce | url= http://www.adherents.com/Religions_By_Adherents.html | title= Major Religions Ranked by Size | publisher= Adherents.com | accessdate= 2010-03-09 | archive-date= 2018-12-26 | archive-url= https://web.archive.org/web/20181226054926/http://www.adherents.com/Religions_By_Adherents.html%20 }} {{Webarchive|url=https://web.archive.org/web/20080615140203/http://www.adherents.com/Religions_By_Adherents.html |date=2008-06-15 }}</ref> Tiek uzskatīts, ka visā pasaulē ir no 1,5<ref>{{en ikona}} "between 1,250 and 1,750 million adherents, depending on the criteria employed" (McGrath, Alister E. ''Christianity: An Introduction. Blackwell Publishing'' (2006). {{ISBN|1-4051-0899-1}}, page xvl.)</ref><ref>{{en ikona}} "1.5 thousand million Christians" (Hinnells, John R. ''The Routledge Companion to the Study of Religion'' (2005), p. 441.)</ref> līdz 2,2 miljardiem<ref>{{en ikona}} 33.2% of 6.7 billion world population (under the section 'People') {{Tīmekļa atsauce| url= https://www.cia.gov/library/publications/the-world-factbook/geos/xx.html| title= World| publisher= CIA world facts| access-date= {{dat|2010|03|09||bez}}| archive-date= {{dat|2010|01|05||bez}}| archive-url= https://web.archive.org/web/20100105171656/https://www.cia.gov/library/publications/the-world-factbook/geos/xx.html}} {{Webarchive|url=https://web.archive.org/web/20100105171656/https://www.cia.gov/library/publications/the-world-factbook/geos/xx.html |date={{dat|2010|01|05||bez}} }}</ref><ref>{{en ikona}} {{Tīmekļa atsauce|url=http://www.foreignpolicy.com/story/cms.php?story_id=3835|title=The List: The World’s Fastest-Growing Religions|publisher=foreignpolicy.com|date=2007-03|accessdate=2010-01-04|archive-date=2007-05-21|archive-url=https://web.archive.org/web/20070521093323/http://www.foreignpolicy.com/story/cms.php?story_id=3835}} {{Webarchive|url=https://web.archive.org/web/20070521093323/http://www.foreignpolicy.com/story/cms.php?story_id=3835 |date=2007-05-21 }}</ref> reliģijas sekotāju.

Trīs lielākie kristietības novirzieni ir [[katolicisms]], [[pareizticība]] un dažādas [[protestantisms|protestantu]] [[konfesija]]s. Katoļu un pareizticīgo baznīcu [[Lielā Shizma|šķelšanās]] notika 1054. gadā, bet protestantisms radās 16. gadsimtā [[reformācija|reformācijā]].

Kristietības [[svētie raksti]] ir [[Bībele]]. Kristietības izcelsme saistīta ar [[jūdaisms|jūdaismu]], ar kuru tai ir kopīga daļa svēto rakstu, kā arī agrīnā vēsture. Kristiešu rakstos vārds "kristieši" pirmoreiz parādās [[Apustuļu darbi|Apustuļu darbos]] 11:26.

Kristietība, tāpat kā jūdaismā, ir savu vērtību sistēma, taču atšķirībā no jūdaisma, kristietības centrālais tēls nav pats [[Dievs]], bet gan [[Jēzus Kristus]] — Dieva dēls un tā iemiesojums Zemes virsū. Tāpat kristietības pamatā ir nevis Dieva atklāsme cilvēkiem ([[pravietis|praviešiem]]) kā jūdaismā, bet gan sekošana Jēzus piemēram — viņa rīcībai, uzvedības normām, attieksmei pret lietām un cilvēkiem. Lai gan neticīgajiem šīs atšķirības varētu nelikties nozīmīgas, jūdaisma sludinātājiem un teorētiķiem tās šķita krasā pretrunā ar konsekvento monoteismu un tādēļ kļuva par vienu no galvenajiem iemesliem, kādēļ kristietība kļuva par patstāvīgu reliģiju.

Kristietība radās mūsu ēras sākumā [[Jūdeja|Jūdejā]], [[Romas impērija|Romas impērijā]] un izplatījās pa visu impēriju un arī ārpus tās.
Kristietību var uzskatīt par vienu no galvenajiem [[Eiropa]]s konsolidēšanas faktoriem pēc Romas impērijas sabrukuma. It īpaši par klasiskās [[valsts]] un [[Romiešu tiesības|tiesību]] saglabāšanas un atjaunošanas faktoru, kas kalpoja par visas vēlākās Eiropas [[civilizācija]]s idejisko un [[ētika|ētisko]] pamatu.

== Ticības ==
Kristietība ir sadalījusies vairāk nekā 28 000{{nepieciešama atsauce}} [[konfesija|konfesijās]] vai grupās, tādēļ ir grūti izveidot pilnīgu sarakstu, kurā būtu iekļautas visas ticības, kas attiecas uz kristiešiem. Reliģijas centrā tomēr paliek ticība [[Jēzus Kristus|Jēzum Kristum]] kā vienai konkrētai personai, kuru [[Dievs]] sūtījis uz zemi, lai glābtu cilvēkus. Kristieši uzskata, ka Jēzum bija jācieš, jāmirst un [[Jēzus augšāmcelšanās|jāceļas augšā no mirušajiem]], lai izpirktu cilvēku grēkus un atgrieztu viņiem ticību Dievam. Kristiešu skatījums uz Jēzus jauno dzīvi pēc viņa nāves ir kā cerība, ka arī viņiem var tikt dota mūžīgā dzīve.

Kristieši tic [[Trīsvienība]]i, kas ir [[doktrīna]] par [[Dievs|Dievu]] kā vienotu būtni, kuru veido trīs personas — [[Dievs|Dievs Tēvs]], [[Jēzus Kristus|Dievs Dēls]] un [[Svētais Gars|Dievs Svētais Gars]]. Ticība parasti ir noformulēta [[ticības apliecībā]]s, no kurām izplatītākā ir [[Apustuļu ticības apliecība]].

Svarīgu lomu kristietībā ieņem [[desmit baušļi]], kuros noformulēti pamatprincipi cilvēka un Dieva attiecībām, un attiecībām cilvēku starpā.

== Paradumi ==
[[Attēls:Oberteuringen Pfarrkirche innen.jpg|thumbnail|200px|[[Dievkalpojums]] vienā no [[Ziemeļreina-Vestfālene|Ziemeļreinas-Vestfālenes]] baznīcām [[Vācija|Vācijā]]]]
Kristiešu dzīvē no visām lietām vissvarīgākā ir [[mīlestība]] pret [[Dievs|Dievu]]. Kristietība arī liek cilvēkiem vienam otru mīlēt. Cilvēki arīdzan tiek aicināti piedot viens otram, būt pazemīgiem, laipniem un pacietīgiem.

Kristieši visu cauru gadu dažādos veidos pauž savu ticību. Daudzi kristieši regulāri apmeklē [[dievkalpojums|dievkalpojumus]], kas parasti notiek [[svētdiena|svētdienās]]. Dievkalpojumi parasti ietver dziedāšanu, Bībeles lasījumus un [[sprediķis|sprediķi]] vai mācību, bet citas sīkākas detaļas un procesa ilgums atšķiras dažādās [[pareizticība|pareizticīgo]], [[protestantisms|protestantu]] un [[Romas katoļu baznīca|Romas katoļu]] tradīcijās.

Daudzās kristīgajās baznīcās notiek arī [[kristības]] un [[svētais vakarēdiens|svētā vakarēdiena]] ceremonijas. Kristības ir rituāls, ar kuru cilvēks tiek uzņemts kristīgajā kopienā. Savukārt vakarēdiens ir [[sakraments]], kura mērķis ir atcerēties Jēzu. Atceroties [[Pēdējais vakarēdiens|Pēdējo vakarēdienu]] — Jēzus pēdējo maltīti ar viņa mācekļiem, daudzos dievkalpojumos baznīcēni ēd [[maize|maizi]] un dzer [[vīns|vīnu]].

Kristieši svin divus nozīmīgus notikumus no Jēzus Kristus dzīves. Šie svētki ir [[Ziemassvētki]] un [[Lieldienas]]. Ziemassvētkos tiek svinēta Jēzus dzimšana. Patiesībā Jēzus dzimšanas datums ir nezināms, tāpēc dažādas konfesijas Ziemassvētkus svin atšķirīgos datumos. Daļa no kristiešu baznīcām tos svin [[25. decembris|25. decembrī]], bet citi svin [[6. janvāris|6. janvārī]]. Mūsdienās lielākā daļa baznīcu Ziemassvētkus svin divas dienas. Pavasarī tiek svinētas [[Lieldienas]], kas īpaši nozīmīgas kristiešiem ir tāpēc, ka šajā laikā Jēzus Kristus tika [[Jēzus krustā sišana|piesists krustā]], bet pēc tam [[Jēzus augšāmcelšanās|augšāmcēlās no mirušajiem]]. Katru gadu Lieldienu svinēšanas datums mainās.

== Pamatvirzieni ==
Gadsimtu gaitā [[Reliģiskā pārliecība|reliģisko pārliecību]] un tradīciju atšķirību dēļ kristieši ir sadalījušies vairākās grupās. Mūsdienās galvenie kristietības pamatvirzieni ir [[katolicisms]] (ietilpst [[Romas katoļu baznīca]]), [[protestantisms]] un [[pareizticība]]. Šie trīs virzieni atzīst [[Nīkajas ticības apliecība|Nīkajas ticības apliecību]]. [[1054]]. gadā notika nozīmīgākā kristietības sadalīšanās, kuru sauc par [[Lielā Shizma|Lielo Shizmu]]. Tajā baznīcas [[Rietumeiropa|Rietumeiropā]] atdalījās no baznīcām [[Bizantijas impērija|Bizantijas impērijā]] austrumos. Līdz ar to izveidojās [[Romas katoļu baznīca]] un [[pareizticība|pareizticīgo baznīca]].

Viena no nozīmīgākajām [[katolicisms|katolicisma]] atšķirībām starp citiem kristietības virzieniem ir [[Romas pāvests]], kas tiek uzskatīts par baznīcas augstāko autoritāti. Pareizticīgo baznīcas neuzskata pāvestu par savu augstāko vadītāju. Tā vietā pareizticīgo baznīcā ir vairākas neatkarīgas, pašpārvaldošas baznīcas, kur katrai augstākā amatpersona ir [[bīskaps]]. Pie šīm baznīcām pieder, piemēram, [[Krievijas Pareizticīgā baznīca]], [[Koptu Pareizticīgā baznīca]], [[Grieķijas Pareizticīgā baznīca]].

[[16. gadsimts|16. gadsimtā]] radās sākumā [[reformācija]]s kustība, kuras mērķis bija reformēt Romas katoļu baznīcu, bet kuras dēļ notika baznīcas šķelšanās un izveidojās dažādas [[protestanti|protestantu]] konfesijas. Šīs baznīcas noraidīja vairākas Romas katoļu baznīcas pārliecības, tajā skaitā arī pāvesta autoritāti un dažādas mācības par [[paradīze|paradīzi]], [[šķīstītava|šķīstītavu]], taisnošanu u.c. Termins "protestantisms" ļoti bieži tiek attiecināts uz visām kristiešu konfesijām, kas nav Romas katoļi vai pareizticīgie. Pie protestantiem tiek pieskaitīti [[luterāņi]], [[baptisti]], [[Reformātu baznīca|Reformātu draudzes]], [[Vasarsvētku draudzes]], [[metodisti]], [[kvēkeri]], [[mennonīti]] un daudzi citi.

{| class="infobox vcard" style="width:500px; font-size:90%; line-height:1.40em; text-align:left; background-color:#F9F9F9; border: 1px solid #D9D9D9;"
|-
! colspan=10 align=center | Kristietības galvenie virzieni
|-
| width="80px" |
| width="10px" |
| width="80px" |
| width="80px" |
| width="80px" |
| width="10px" |
| width="10px" |
| width="10px" |
| width="100px" |
|-
| colspan=7 |
| style="background:#00dd00" colspan=2 | [[protestantisms]]
|-
| align=right colspan=6 | [[Reformācija]] <small>16. gadsimts</small>
|
| style="border-left:solid 1px silver;" colspan=2 | <small> </small>
|-
| colspan=6 align=right | <small> </small>
| style="background:#00bb00" colspan=3 | [[anglikānisms]]
|-
| colspan=6 |
| style="border-left:solid 1px silver;height:4px; " colspan=3 | <small> </small>
|-
| colspan=3 |
| style=" background:red" colspan=5 | [[katolicisms]]
| style=" background:red" colspan=1 align=right | (rietumu)
|-
| colspan=3 |
| style="border-left:solid 1px silver;" colspan=2 align=right | Apvienošanās
| style="border-left:solid 1px silver;" colspan=4 align=right | [[katolicisms]]
|-
| style="background:silver" colspan=3 | [[Agrīnā kristietība]]
| style="border-left:solid 1px silver;" colspan=2 | [[Lielā Shizma]] <small>11. gadsimts</small>
| style="border-left:solid 1px silver; background:red" colspan=3 | <small> </small>
| style="background:red" colspan=1 align=right | (austrumu)
|-
| align=right | 431.g.
| style="border-left:solid 1px silver;" | <small> </small>
| style="border-left:solid 1px silver;" | 451.g.
| style="border-left:solid 1px silver;" colspan=2 | <small> </small>
| style="border-left:solid 1px silver;" colspan=4 | <small> </small>
|-
|
| style="border-left:solid 1px silver;" | <small> </small>
| style="border-left:solid 1px silver;" | <small> </small>
| style="background:#8888ff;" colspan=6 | [[pareizticība]]
|-
|
| style="border-left:solid 1px silver;" | <small> </small>
| style="border-left:solid 1px silver;" colspan=6 | <small> </small>
|-
|
| style="border-left:solid 1px silver;" | <small> </small>
| style="background:#8800dd" colspan=7 | [[austrumu pareizticība]], [[koptu baznīca]]
|-
|
| style="border-left:solid 1px silver;" colspan=8 | <small> </small>
|-
|
| style="background:gold" colspan=8 | [[asīriešu baznīca]]
|}

=== Katolicisms ===
* [[Romas Katoļu Baznīca]]
* [[Austrumu Katoļu Baznīcas]]
* [[Veckatoļu Baznīcas]]

=== Protestantisms ===
Šis kristietības virziens radies 16. gadsimta [[reformācija|reformācijā]].

* [[Luteriskās Baznīcas]]
* [[Reformātu baznīca]]s
** [[Presbiteriāņi]]
** [[Anabaptisti]]
*** [[Baptisti]]
*** [[Mennonīti]]
* [[Anglikāņu Baznīca]]
** [[Metodistu Baznīca]]
* [[Puritāņi]]
** [[Kvēkeri]]
* [[Septītās dienas adventistu baznīca]]
* [[Pentakosti]]

=== Pareizticība ===
* [[Pareizticība|Pareizticīgās Baznīcas]]
* [[Vecticībnieki]]
* [[Pareizticības sektas]]
** [[Molokāņi]]
** [[Duhobori]]

=== Austrumu Baznīcas ===
Šīs baznīcas atzīst pirmos trīs ekumeniskos koncilus — [[Pirmais Nīkajas koncils|Nīkajas]], [[Pirmais Konstantinopoles koncils|Konstantinopoles]] un [[Efesas koncils|Efesas]], bet noraida [[Halkēdonas koncils|Halkēdonas koncilā]] pieņemto dogmatisko formulējumu par Jēzus divām dabām — dievišķo un cilvēcīgo.
* [[Monofizītisms|Monofizīti]]
** [[Armēņu Apustuliskā Baznīca]]
** [[Koptu Pareizticīgā Baznīca]]
** [[Etiopijas Pareizticīgā Baznīca]]
** [[Eritrejas Pareizticīgā Baznīca]]
** [[Indijas (Malankara) Pareizticīgā Baznīca]]
** [[Sīrijas Pareizticīgā Baznīca]]
* [[Nestoriānisms|Nestoriāņi]]
** [[Asīriešu Baznīca]]

=== Eklektiskās konfesijas ===
Šie virzieni radušies galvenokārt 19. gadsimta sākumā [[Amerikas Savienotās Valstis|ASV]] un ievērojami atšķiras no tradicionālajām konfesijām.

* [[Harismāti]]
* [[Kristadelfieši]]
* [[Mormoņi]]
* [[Jehovas liecinieki]]

== Vēsture ==

=== Jēzus un sākotnējie sekotāji ===
Kristietības aizsākumi ir meklējami [[Tuvie Austrumi|Tuvo Austrumu]] zemēs. Tā ir attīstījusies no [[ebreji|ebreju]] reliģijas [[jūdaisms|jūdaisma]]. Ebreji uzskatīja sevi par Dieva izvēlētu tautu. Viņi gaidīja [[Mesija|Mesiju]], kas nestu Dieva ziņu un palīdzētu ebrejiem tikt vaļā no saviem ienaidniekiem. Ap 27.—29. gadu mūsu ērā [[Jēzus Kristus|Jēzus]] sāka sludināt [[Galileja|Galilejā]]. Daudziem cilvēkiem Jēzus patika viņa dziedināšanas spēju dēļ, kā arī tāpēc, ka viņš spēja sludināt reliģiju, izmantojot stāstus, kuros vilka paralēles ar reālo dzīvi. Daudzi uzskatīja, ka Jēzus ir solītais Mesija, taču citi, īpaši ebreju priesteri, vēlējās viņu apcietināt. Viens no Jēzus mācekļiem — [[Jūda]] nodeva viņu un izstāstīja varasiestādēm Jēzus atrašanās vietu. Jēzus tika apcietināts un [[nāves sods|notiesāts uz nāvi]]. [[Bībele|Bībelē]] tiek stāstīts, ka Jēzus trīs dienas pēc nāves [[Jēzus augšāmcelšanās|augšāmcēlās]] un vēl 40 dienas pavadīja uz Zemes. Pēc tam viņš uzkāpa debesīs un sēž pie Dieva labās rokas.

Pēc Jēzus nāves cilvēki, kuri sevi dēvēja par kristiešiem, turpināja praktizēt reliģiju tādā pašā veidā kā ebreji. Vienīgi kristieši visu uzmanību veltīja Jēzum, bet ebreji uzskatīja, ka viņu glābējs vēl nav ieradies. Vēlāk misionārs [[Svētais Pāvils]] deva lielu ieguldījumu kristietības atdalīšanās procesā no [[jūdaisms|jūdaisma]]. Viņš arī izplatīja Jēzus vēstījumu neebreju un [[pagāni|pagānu]] vidū.

=== Kristietības izplatīšanās ===
Lai izplatītu Jēzus mācības, daži no agrīnajiem kristiešiem sarakstīja tekstus par viņu. [[Mateja evaņģēlijs|Mateja]], [[Marka evaņģēlijs|Marka]], [[Lūka evaņģēlijs|Lūka]] un [[Jāņa evaņģēlijs|Jāņa evaņģēliji]] ir pamatteksti, kuri ir [[Jaunā Derība|Jaunās Derības]] pamatā.

Kristietība izplatījās pa visu [[Romas impērija|Romas impēriju]] un arī ārpus tās, par spīti tam, ka vairākus gadsimtus Romas impērijā tā bija aizliegta un notika kristiešu vajāšanas, līdz 313. gadā [[Milānas edikts]] atļāva reliģijas brīvību Romas impērijā. Baznīca Romas impērijā bija sadalīta diecēzēs, no kurām augstākās bija [[Roma]]s, [[Aleksandrija]]s, [[Antiohija]]s, [[Jeruzaleme]]s un vēlāk arī [[Konstantinopole]]s. No šīm vienīgi Roma atradās impērijas rietumu daļā, tādēļ par rietumu baznīcas galvu izvirzījās Romas bīskaps ([[Romas pāvests|pāvests]]), tomēr bija arī draudzes, kas neatzina Romas autoritāti. Jau pirmajos gadsimtos, agrīnajā Baznīcā izveidojās hierarhiskās struktūras iezīmes — [[bīskaps|bīskapi]], [[priesteris|priesteri]] un [[diakons|diakoni]].

3. gadsimta beigās — 4. gadsimta sākumā radās pirmie klosteri. Par vienu no klosteru sistēmas pamatlicējiem tiek uzskatīts [[Nursijas Benedikts]], kurš nodibināja arī pirmo mūku ordeni. Visa 4. gadsimta laikā baznīcas iekšienē notika divu galveno uzskatu sadursme — [[Trīsvienība]]s atbalstītāji pret [[Ariānisms|ariāņiem]], tomēr pamazām vairākos [[ekumeniskais koncils|ekumeniskajos koncilos]] ([[Nīkajas koncils|Nīkajas]], [[Pirmais Konstantinopoles koncils|Konstantinopoles]] u.c.) virsroku guva pirmie. Koncilos noformulēja arī citas ticības pamatnostādnes un priekšstatus. 380. gadā imperators [[Teodosijs I]] pasludināja kristietību par Romas valsts reliģiju, tomēr jau pēc viņa nāves impērija sadalījās [[Rietumromas impērija|Rietumromas]] un [[Austrumromas impērija|Austrumromas]] impērijās, kas radīja pamatu, lai baznīca abās valstīs arvien vairāk attālinātos viena no otras. Formāla [[Lielā Shizma|baznīcas šķelšanās]] tomēr notika tikai 1054. gadā, kurā izveidojās [[Romas Katoļu baznīca|Romas]] un [[Pareizticība|Konstantinopoles]] baznīcas.

7. gadsimta beigās lielas bijušās Romas impērijas teritorijas iekaroja [[Islāms|Islāma]] [[kalifāts]], tomēr Eiropa, izņemot [[Ibērijas pussala]]s dienvidu daļu, palika neieņemta. 15. gadsimtā kristīgo baznīcu Dienvidaustrumeiropā apdraudēja augošā [[Osmaņu impērija]] ([[Konstantinopoles krišana]] 1453. gadā). 16. gadsimta sākumā Rietumeiropā sākās [[reformācija]]s kustība, kuras mērķis bija tuvināt kristīgo baznīcu tās pirmsākumiem. Reformācijā no katoļu baznīcas, atdalījās vairākas konfesijas — [[Luterisms|luterāņi]], [[Kalvinisms|kalvinisti]], [[Anglikānisms|anglikāņi]] u.c. Šajā laikā notika arī [[lielie ģeogrāfiskie atklājumi]], kuri veicināja kristietības izplatīšanos citos kontinentos, un mūsdienās kristietība ir lielākā reliģija pasaulē.

== Atsauces un piezīmes ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.bibelesbiedriba.lv/religiju-enciklopedija/kristietiba.html Kristietība] {{Webarchive|url=https://web.archive.org/web/20070821061110/http://www.bibelesbiedriba.lv/religiju-enciklopedija/kristietiba.html |date={{dat|2007|08|21||bez}} }} Reliģiju enciklopēdija {{lv ikona}}
* [https://web.archive.org/web/20081203101842/http://vesture.wordpress.com/ Kristietisma sākumi, Ambrodžo Donīni, Zinātne, 1984] Kristietības vēsture {{lv ikona}}
* [http://www.sacred-texts.com/chr/ Christian Texts] Internet Sacred Text Archive {{en ikona}}

{{autoritatīvā vadība}}

[[Kategorija:Kristietība| ]]