{{Elementa infokaste
|                 tips = halogēns
|      kārtas skaitlis = 17
|             1. čaula = 2
|             2. čaula = 8
|             3. čaula = 7
|              simbols = Cl
|             atommasa = 35,453
|   valences elektroni = [Ne]3s<sup>2</sup>3p<sup>5</sup>
|       tabulas attēls = [[Attēls:Cl-TableImage.svg|250px]]
|               attēls = [[Attēls:Chlorinegas.jpg|100px]]&nbsp;&nbsp;&nbsp;&nbsp;[[Attēls:Dichlorine-2D-dimensions.png|140px]]<br />Gāzveida hlors pudelē un hlora molekulas struktūrformula ar starpatomu attālumu
|  oksidēšanas pakāpes = +7, +6, +5, +4, +3, +1, '''−1'''
|  elektronegativitāte = 3,16
|              blīvums = 3,214
|  kušanas temperatūra = 71,6 K (-101,5&nbsp;°C)
| viršanas temperatūra = 239,11 K (-34,04&nbsp;°C)
}}

'''Hlors''' ir [[ķīmiskais elements]] ar simbolu '''Cl''' un [[atomskaitlis|atomskaitli]] 17. Hlors pieder pie [[halogēni]]em un tam piemīt tipiskas [[nemetāli|nemetālu]] īpašības. Brīvā veidā hlors ir toksiska, korozīva, relatīvi viegli sašķidrināma gāze, kas sastāv no divatomu molekulām Cl<sub>2</sub>. Brīvā veidā dabā hlors ir sastopams dažās vulkāniskajās gāzēs. Savienojumu veidā hlors ir sastopams galvenokārt hlorūdeņražskābes ([[sālsskābe]]s) [[sāļi|sāļu]] ([[hlorīdi|hlorīdu]]) veidā, gan nogulumos cietā veidā, gan arī izšķīduši jūras ūdenī. Hloram ir iespējamas oksidēšanas pakāpes no -1 (hlorīdos) līdz +7 (perhlorātos). Pozitīvas oksidācijas pakāpes hloram ir galvenokārt savienojumos ar [[skābeklis|skābekli]] un [[fluors|fluoru]]. Tam ir divi stabili [[izotops|izotopi]]: hlors-35 un hlors-37.<ref name="HSW"/>

Hloru 1774. gadā pirmo reizi izolēja zviedru ķīmiķis [[Kārlis Vilhelms Šēle]], bet 1810. gadā sers [[Hamfrijs Deivijs]] (''Humphry Davy'') to izdalīja kā atsevišķu ķīmisko elementu.<ref name="HSW"/> Hlora nosaukums ir radies no [[grieķu valoda|grieķu]] vārda ''χλωρóς'' (''khlôros''), kas nozīmē "gaiši zaļš".

== Hlora īpašības ==
=== Hlora fizikālās īpašības ===
[[Normāli apstākļi|Normālos apstākļos]] hlors veido divatomu molekulu Cl<sub>2</sub>. Hlors ir dzeltenzaļa gāze ar asu smaku. Tā [[blīvums]] ir 3,214 kg/m³. Hlors reaģē ar visiem [[metāls|metāliem]] un arī ar [[ūdeņradis|ūdeņradi]]. Tā [[viršanas temperatūra]] ir -34,04 °C, bet [[kušanas temperatūra]] ir -101,5 °C.

=== Hlora ķīmiskās īpašības ===
[[Attēls:Liquid chlorine.jpg|thumb|200px|8 [[bārs (mērvienība)|bar]] spiedienā sašķidrināts hlors]]
Hlors ir [[halogēni|halogēns]], tāpat kā [[fluors]], [[broms]], [[jods (elements)|jods]] un [[astats]]. Hlors ir spēcīgs [[oksidētājs]]. Hlors reaģē ar ļoti daudzām vielām, visbiežāk veidojot [[hlorīdi|hlorīdus]], kas ir hlora [[binārie savienojumi]] ar [[ķīmiskais elements|elementiem]], kas ir mazāk [[elektronegativitāte|elektronegatīvi]] par to.

=== Hlora savienojumi ar skābekli ===
Savienojumi, kur hlora oksidēšanas pakāpe ir mazāka par +5, parasti ir visai nestabili un ātri sadalās ([[hlorapskābe]], [[hlorpaskābe]] un to sāļi). [[Hlorskābe]] HClO<sub>3</sub> un [[perhlorskābe]] HClO<sub>4</sub>, kā arī to sāļi ir stabilāki un patvaļīgi nesadalās. Tos lieto par [[oksidētājs|oksidētājiem]] [[raķešdegviela|raķešdegvielās]] un [[sprāgstviela|sprāgstvielās]].

== Hlora izmantošana ==
Pārtikā un citur izmanto [[nātrija hlorīds|nātrija hlorīdu]] NaCl, ko sauc par [[vārāmā sāls|vārāmo sāli]]. Hlora šķīdumu [[ūdens|ūdenī]] sauc par [[hlorūdens|hlorūdeni]]. Šāds ūdens tiek izmantots [[dezinfekcija]]i, piemēram, ūdens [[attīrīšanas stacija|attīrīšanas stacijās]] un [[peldbaseins|peldbaseinos]]. Hloru izmanto arī audumu [[balināšana|balināšanā]] un [[papīrs|papīra]] ražošanā. Tas ir arī daudzu [[medikaments|medikamentu]], [[krāsviela|krāsvielu]], [[plastmasas|plastmasu]] un citu vielu sastāvā. [[Kālija hlorīds]] ([[kālijs|K]]Cl) tiek izmantots kā [[mēslojums]].

{{inde|Hlors ir ļoti indīga gāze!}}

== Atsauces ==
{{commonscat|Chlorine|hlors}}
{{atsauces|refs=
<ref name="HSW">{{tīmekļa atsauce | url= http://science.howstuffworks.com/chlorine-info.htm | title= Chlorine | publisher= HowStuffWorks | accessdate= 2011-08-02 | language= angliski}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}
{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]
[[Kategorija:Halogēni]]