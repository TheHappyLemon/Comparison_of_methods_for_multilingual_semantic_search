'''Nitrēšana''' ir [[nitrogrupa|nitrogrupu]] ievadīšana molekulās (parasti [[organiskās vielas|organiskajos savienojumos]]). Nitrējot iegūst [[nitrosavienojumi|nitrosavienojumus]] un [[slāpekļskābe]]s [[esteri|esterus]]. Šādā veidā iegūtās vielas parasti vai nu ir [[sprāgstviela]]s, vai arī tās var izmantot par sprāgstvielu komponentiem.

[[Attēls:Benzene_nitration_reaction.svg|thumb|center|300px|[[benzols|Benzola]] nitrēšanas reakcija]]

Nitrēšanai parasti lieto nitrējamo organisko izejvielu, slāpekļskābi un [[ūdens]] atņēmējvielu. Parasti par ūdens atņēmējvielu lieto [[sērskābe|sērskābi]], taču atsevišķiem procesiem tā ir par vāju, vai par skābu. Nitrējot acidofobus savienojumus (daudzi [[heterocikliskie savienojumi|heterocikli]], [[heksogēns]], [[furacilīns]]), nevar lietot sērskābi, jo tā sagraus molekulas struktūru, tur parasti lieto [[acetanhidrīds|acetanhidrīdu]]. Ja savienojumā jāievada ļoti daudzas nitrogrupas, pēdējām nitrogrupām vajag ļoti spēcīgu nitrēšanas aģentu, parasti tam lieto [[oleums|oleumu]] (sērskābes anhidrīda šķīdumu sērskābē), bet dažreiz lieto [[fosfora(V) oksīds|fosfora pentoksīdu]] (fosforskābes anhidrīdu).

Nitrēšanas reakcijas parasti nav selektīvas, un tajās veidojas dažādu nitrēšanas pakāpes produktu maisījums.

{{ķīmija-aizmetnis}}

[[Kategorija:Ķīmiskās reakcijas]]
[[Kategorija:Slāpekļskābe]]