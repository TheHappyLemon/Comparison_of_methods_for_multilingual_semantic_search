'''Svētdiena''', senāk latviešu tradīcijās arī '''pussvēte''' vai '''pussvēta'''<ref>{{Grāmatas atsauce |title=Mitoloģijas enciklopēdija 2 |year=1994 |publisher=[[Galvenā enciklopēdiju redakcija|Latvijas enciklopēdija]] |location=Rīga |isbn=5-89960-044-6 |page=201}}</ref>, līdzīgi kā citur Eiropā, ir [[nedēļa]]s septītā [[diena]], bet citās valstīs, piemēram, [[Amerikas Savienotās Valstis|ASV]], [[Kanāda|Kanādā]], [[Japāna|Japānā]], svētdiena ir nedēļas pirmā diena. [[Izraēla|Izraēlā]] un [[islāms|islāma]] zemēs svētdiena ir parasta darba diena.

== Vēsture ==
[[Senā Roma|Senajā Romā]] svētdiena bija veltīta Saulei (šī tradīcija saglabājusies vēl no senās [[Ēģipte]]s). Daudzās valodās svētdienas nosaukums atvasināts no Saules ({{Val-de|Sonntag}}, {{Val-en|Sunday}}). Romā bija dažādi nedēļas iedalījuma veidi, bet septītā nedēļas diena svētdiena bija [[Mitra (dievība)|Mitras]] kultā, kas kļuva populārs Romas leģionāru vidū.

Ar [[kristietība]]s izplatīšanos svētdiena tās kontrolētajā pasaules daļā kļuva par [[Dievs|Dievam]] veltītu dienu, kas rezervēta reliģiskajam kultam un atpūtai. Pēc [[jūdi|jūdu]] tradīcijas un saskaņā ar Mozus [[10 baušļi|baušļiem]], cilvēkiem ir jāsvētī sestdiena jeb sabata diena, kura Radīšanas stāstā minēta kā Dieva atpūtas diena pēc pasaules radīšanas. Saskaņā ar Bībeli, šī diena ir iedibināta saskaņā ar Dieva gribu tajā pašā laikā, kad Mozus jūdiem pasludināja 10 baušļus. Sabats ir Mozus Derības zīme, līdzīgi kā Noas derības zīme bija varavīksne. Kristieši mūsdienās svētī t.s. "jauno sabatu", Jēzus augšāmcelšanās dienu, kas pēc jūdu tradīcijas ir pirmā nedēļas diena. Jau pirmie kristieši, apustuļi nosprieda, ka nejūdu kristiešiem nav saistošas jūdu tradīcijas, t.sk. apgraizīšana, sabats un dažādie noteikumi attiecībā uz pārtiku. 

Romas Imperators Konstantīns 321. gada 7. martā izdeva pavēli, ka turpmāk visiem jāsvēta svētdiena un tā ir atpūtas diena, lai gan zemniekiem tika ļauts veikt vajadzīgos lauka darbus. Kopš tā laika svētdienas svinēšana kļuva par neatņemamu kristīgās kultūras sastāvdaļu, un ar laiku tika arvien vairāk nostiprināta tautā ar jauno nozīmi - dievam veltītā diena.

== Interesanti fakti ==
* Pēc jūdu kalendāra Jaunais gads nekad nesākas svētdienā. 
* Ja mēnesis sākas ar svētdienu, tad tā 13. datums būs [[piektdiena|piektdienā]].

== Atsauces ==
{{atsauces}}

{{laiks-aizmetnis}}

{{Nedēļas dienas}}

{{autoritatīvā vadība}}

[[Kategorija:Nedēļas dienas]]