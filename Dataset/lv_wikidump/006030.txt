{{Kontinenta infokaste
|title               = Austrālija
|image               = [[Attēls:Australia-New Guinea (orthographic projection).svg|250px]]
|area                = 8 600 000 [[kvadrātkilometrs|km<sup>2</sup>]]
|population          = 36 [[miljons|miljoni]]
|density             = 4,2 cilv./km<sup>2</sup>
|demonym             = 
|countries           = 4 ([[Austrālija]], [[Papua-Jaungvineja]], [[Austrumtimora]], kā arī daļa [[Indonēzija]]s)
|list_countries      = 
|dependencies        = 
|unrecognized        = 
|languages           = [[Angļu valoda|Angļu]], [[Indonēziešu valoda|Indonēziešu]], [[Pidžins|pidžina]], [[Hiri Motu]], 269 Papuāņu un Austronēziešu, kā arī 70 Austrālijas [[Austrālijas aborigēni|aborigēnu]] valodas
|time                = [[GMT+10]], [[GMT+9.30]], [[GMT+8]]
|internet            = [[.au]], [[.pg]], [[.tl]], [[.tp]], [[.id]]
|cities              = [[Sidneja]], [[Brisberna]], [[Melburna]], [[Pērta]], [[Adelaida]], [[Goldkosta]]
|peak                = 
|organization        = 
|north               = 
|south               = 
|west                = 
|east                = 
|blank1              = 
|blank1_label        = 
|blank2              = 
|blank2_label        = 
|blank3              = 
|blank3_label        = 
|blank4              = 
|blank4_label        = 
|blank5              = 
|blank5_label        = 
}}
'''Austrālija''' ir 7 686 850 kvadrātkilometrus liels kontinents uz [[Indoaustrālijas plātne]]s. To ieskauj [[Indijas okeāns|Indijas]], [[Dienvidu okeāns|Dienvidu]] un [[Klusais okeāns]]. No Āzijas to atdala [[Arafuru jūra|Arafuru]] un [[Timoras jūra]]s. Austrālijai ir 25 760 kilometrus gara krasta līnija, tā ir vismazākais un visplakanākais Zemes kontinents. Visu kontinenta teritoriju aizņem viena valsts — [[Austrālija]]. Pēdējos 10 000 gadu no kontinenta atdalījās, ūdens līmenim paceļoties, Tasmānijas un [[Jaungvineja]]s salas. Austrālija ir sausākais kontinents, kas atrodas D puslodē. Austrālija ir vienīgais kontinents, kurā nav aktīvu vulkānu un mūsdienu apledojuma.<ref name=":0">{{Grāmatas atsauce|title=Kontinentu ģeogrāfija 7. klasei|last=Lipsberga|first=Agra|publisher=Lielvārds|year=1998|isbn=9984111172|location=Lielvārds|pages=196}}</ref>{{fact}}

== Atklāšana ==
Austrālija atrodas tālu no Eiropas, tāpēc eiropieši to atklāja tikai 17. gadsimtā.

Pirmais tur nokļuva holandiešu jūrasbraucējs Vilems Janszons 1606. gadā, taču viņš neapzinājās, ka atklājis jaunu kontinentu. Nedaudz vēlāk Austrāliju sasniedza holandiešu un spāņu jūrasbraucēji. Holandietis Abels Tasmans no 1642. līdz 1644. gadam pētīja kontinenta ziemeļu un dienvidu piekrasti un atklāja salu, kura vēlāk tika nosaukta par Tasmaniju.<ref name=":0" /> 1770. gadā angļu jūrasbraucējs Džeimss Kuks pētīja austrumu piekrasti. Viņa iesākto darbu pabeidza Metjū Flinderss, kurš veica ceļu apkārt visam kontinentam un iezīmēja kartē pilnu Austrālijas kontūru. Tas tika aprakstīts viņa 4 sējumu darbā, kurš nāca klajā 1814. gadā.

== Izpēte ==
Kontinenta iekšējo rajonu izpēte sākās tikai 19. gadsimtā.<ref name=":0" /> To ievērojami traucēja milzīgie tuksneši, kurus šķērsot bija bezgala grūti lielā karstuma un ūdens trūkuma dēļ.

== Reljefs ==
Austrālijas reljefs ir līdzīgs Āfrikas reljefam. Kontinenta pamatu veido [[Austrālijas platforma]]. Austrumos atrodas [[Lielā Ūdensšķirtnes grēda]]. Tās augstums tikai nedaudz pārsniedz 1000 m vjl. Augstākā virsotne ir [[Koscjuško kalns|Kostjuško kalns]] (2228 m vjl.), kas atrodas kontinenta dienvidaustrumu daļā.<ref name=":1">{{Tīmekļa atsauce|url=https://www.britannica.com/place/Australia|title=Australia - Land|website=Encyclopedia Britannica|access-date=2021-04-27|language=en}}</ref>

Tektoniskā lūzumzona un upju ielejas sadala kalnus atsevišķos masīvos. Kalnu austrumu nogāzes ir stāvas, savukārt, rietumu nogāzes ir lēzenas un pakāpeniski pāriet kontinenta centrālās daļas līdzenumos, kurus klāj biezi nogulumiežu slāņi.<ref name=":0" />

Kontinenta ziemeļrietumu daļā 400–983 m vjl. paceļas [[Kimberlijas plato]], kas ir senu, noārdījušos kalnu paliekas. Dažās vietās tur vērojamas ļoti savdabīgas formas klintis, kuru pakāje slīgst smiltīs un šķembās.<ref name=":0" />

Austrālijas centrālajā daļā tuksneša vidū paceļas klints, kas tiek uzskatīta par vienu no Austrālijas simboliem. Tā ir [[Uluru]] jeb Eiersa klints. To veido cieti sarkanie smilšakmeņi. Ovālās formas klints garums ir apmēram 3,6 km, bet platums — 2 km. Tā paceļas 355 m augstumā virs apkārtējā līdzenuma.<ref name=":1" />

Vēja erozijas un fiziskās dēdēšanas rezultātā Austrālijā gadu gaitā izveidojušās arī citas savdabīgas reljefa formas — Viļņu klintis, Olgas kalni, Velna lodes u. c.

== Klimats ==
Augstākās gaisa temperatūras reģistrētas kontinenta austrumu daļā Bērkā (+51 °C) un Klonkari (+53 °C).<ref name=":0" />

Austrālija ir vissausākais kontinents uz Zemes. Plašos centrālajos rajonos lietus nelīst pat vairākus gadus pēc kārtas. Toties ziemeļu un austrumu piekrastē mēdz būt regulāri un bagātīgi nokrišņi. Vislielākais gada nokrišņu daudzums reģistrēts kontinenta ziemeļaustrumu piekrastē — vairāk nekā 2500 mm gadā.<ref name=":0" />

Kontinenta ziemeļu daļa atrodas [[Subekvatoriālā josla|subekvatoriālajā joslā]]. Tur, tāpat kā [[Āfrika|Āfrikā]], raksturīgas divas sezonas — sausā un [[lietus sezona]].

Visa Austrālijas centrālā daļa atrodas [[Tropu josla|tropu klimata josl]]<nowiki/>ā, kur vienmēr mēdz būt augsts atmosfēras spiediens un lietus gandrīz nekad nelīst. Vidējā gaisa temperatūra  janvārī  sasniedz  +30  °C,  bet  jūlijā ir no +8 °C līdz +16 °C.<ref name=":0" />

Kontinenta dienvidu daļā ir [[Subtropu josla|subtropu klimats]], kas līdzīgs [[Vidusjūra]]s tipa klimatam.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}


{{Ģeogrāfija-aizmetnis}}
{{Kontinenti}}
{{Pasaules reģioni}}
{{autoritatīvā vadība}}

[[Kategorija:Kontinenti]]
[[Kategorija:Okeānija]]
[[Kategorija:Pasaules iedalījums]]