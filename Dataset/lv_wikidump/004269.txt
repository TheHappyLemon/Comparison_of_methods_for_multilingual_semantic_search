[[Attēls:Yazilikaya B Thudalija.jpg|thumb|200px|Hetu valdnieka akmens cilnis (ap 1230. gadu p.m.ē.).]]
[[Attēls:Hittite Empire.png|thumb|200px|Hetu impērijas sākotnējā (sarkanā krāsā, ap 1590. gadu p.m.ē.) un maksimālā (oranžā krāsā, ap 1300. gadu p.m.ē.) izplatība. Tā laika [[Senā Ēģipte|Senās Ēģiptes]] teritorija attēlota zaļā krāsā.]]
'''Heti''' ({{val|hbo|Hittim}}) bija [[Indoeiropiešu valoda|indoeiropiešu valodā]] runājoša tauta, kas laika posmā no aptuveni 1700. līdz 1200. gadam [[Anno Domini|pirms mūsu ēras]] apdzīvoja [[Anatolijas pussala|Anatolijas pussalu]] mūsdienu [[Turcija]]s teritorijā un izveidoja lielvalsti, kas bija spējīga apdraudēt [[Senā Ēģipte|Senās Ēģiptes]] un [[Senā Divupe|Senās Divupes]] ietekmi [[Tuvie Austrumi|Tuvo Austrumu]] reģionā.<ref name="ancient.eu">{{tīmekļa atsauce|url=https://www.ancient.eu/hittite/|title=The Hittites|work=ancient.eu|publisher=Ancient History Encyclopedia|first=Joshua J.|last=Mark|date=1 May 2018|accessdate=20 May 2020}}</ref><ref name="britannica">{{Tīmekļa atsauce|url=https://www.britannica.com/topic/Hittite|title=Hittite|work=britannica.com|publisher=Encyclopaedia Britannica|accessdate=20 May 2020}}</ref>

== Izcelsme ==
Pirms hetu ienākšanas šo reģionu apdzīvoja tauta, ko dēvē par ''hati''. Uzskata, ka šī tauta nav runājusi indoeiropiešu valodā, iespējams, ka hatu valoda varētu būt bijusi tuva senajām [[Ziemeļkaukāzs|Ziemeļkaukāzu]] apdzīvojošo tautu valodām.
Arī hetu izcelsme joprojām ir visai neskaidra. Daži vēsturnieki domā, ka heti cēlušies no tās pašas etniskās grupas kā [[mīnojieši]]. Taču līdz pat mūsdienām [[Tuvie Austrumi|Tuvajos Austrumos]], it īpaši [[Turcija|Turcijā]], šī tauta ir atstājusi pamanāmas savas kultūras pēdas. Piemēram, virknes ģeogrāfisko nosaukumu izcelsme meklējama hetu valodā. Tiek uzskatīts arī, ka heti bijuši pirmie, kas apguvuši [[Dzelzs tehnoloģija|dzelzs tehnoloģiju]], līdz ar to aizsākot [[Dzelzs laikmets|dzelzs laikmetu]].

Heti iekaroja Tuvo Austrumu reģionu ap 1900. gadu p.m.ē. Ap 17. gadsimtu p.m.ē. heti izveidoja stipru, centralizētu valsti, bet 15.—14. gadsimtā p.m.ē. viņi pakļāva savai kontrolei milzīgu teritoriju, rietumos līdz [[Egejas jūra]]i, dienvidaustrumos līdz [[Senā Divupe|Senajai Divupei]], dienvidos [[Sīrija|Sīriju]] līdz pat mūsdienu [[Libāna]]i. Heti sāka nopietni apdraudēt [[Ēģipte|Ēģipti]], [[Babilonija|Babiloniju]] un [[Asīrija|Asīriju]].

Sīrijas dēļ viņiem izcēlās [[karš]] ar Ēģipti. Sevišķi asas sadursmes hetiem bija [[Faraons|faraona]] [[Ramzess II|Ramzesa II]] laikā, līdz ap 1269. gadu p.m.ē. karojošās puses noslēdza miera līgumu, saskaņā ar kuru Ēģiptei nācās samierināties ar šaurāku savu ietekmes sfēru — tikai līdz [[Palestīna]]s dienvidu daļai.

== Noriets ==

Hetu valsts sabruka gandrīz vienlaicīgi ar [[Egejas civilizācija|Egejas civilizāciju]] drīz pēc 1200. gada p.m.ē. Saskaņā ar ēģiptiešu avotiem, hetu karalisti sagrāvuši „[[jūras ļaudis]]”. Tas, ka [[Pirāti|pirātu]] bandas varēja sagraut varenu valsti neliekas sevišķi ticami, pat ja ņem vērā, ka heti bija visai vāji jūras braucēji un viņu impērijas [[Vidusjūra]]s piekrastes daļa tādēļ bija nepietiekami aizsargāta. Kā rāda citas vēsturiskas liecības, jūras pirātu sirojumi laikā sakrituši arī ar iekšējiem nemieriem, kā arī kaimiņu cilšu iebrukumiem hetu zemēs no ziemeļiem un ziemeļrietumiem — [[trāķieši]]em un [[frīģieši]]em no [[Balkānu pussala|Balkāniem]], [[armēņi]]em no [[Kaukāzs|Kaukāza]]. Tādēļ jādomā, ka hetu valsts bojāeja drīzāk saistāma ar vispārēju krīzi, kas skāra praktiski visas Vidusjūras reģiona valstis. Pēc centrālās varas sabrukuma hetu valstī Anatolijā izveidojās daudzas nelielas pilsētu valstiņas, kur katra cīnījās par savu [[neatkarība|neatkarību]].

Nenovērtējams hetu nopelns [[civilizācija]]s attīstībā ir [[dzelzs tehnoloģija]]s radīšana. Kā domā vairums vēsturnieku, tieši heti bijuši pirmie, kas sākuši izgatavot dzelzs [[Darbarīks|darbarīkus]] un [[Ierocis|ieročus]]. Tieši lielā mērā pateicoties šai tehnoloģijai, hetiem izdevās veiksmīgi pakļaut sev plašas teritorijas. Taču dzelzs tehnoloģiju no hetiem drīz pārņēma arī Asīrija un tāpat izmantoja to kaimiņu tautu iekarošanai un apspiešanai. Ēģipte dzelzs tehnoloģiju pārņēma ap 1200. gadu p.m.ē. un tikai ap 1000. gadu p.m.ē. dzelzs laikmets strauji izplatījās visā Egejā.

Hetu civilizācija ir interesanta arī ar savu [[Inovācija|inovatīvo]] [[Likumdošana|likumdošanu]] un [[Administrācija|administrāciju]]. Lai gan heti likumus bija lielā mērā patapinājuši no Babilonijas, to tiesvedības sistēma bija daudz liberālāka nekā citās antīkajās valstīs. Piemēram, heti reti pielietoja [[Nāvessods|nāvessodus]] vai pat miesas sodus. Viņu sodu sistēma balstījās, galvenokārt, uz [[restitūcija]]s principu. Piemēram, ja ticis noķerts kāds [[zaglis]], viņam cietušajam vajadzējis atjaunot nozagto mantu, kā arī izmaksāt papildus [[Kompensācija|kompensāciju]]. Tādējādi heti, iespējams, bija pirmie, kas sabiedriskajās attiecībās ieviesa jaunus, būtiskus elementus. Tādēļ heti Vidējo Austrumu un Eiropas civilizācijas attīstībā ienesa savu, nozīmīgu artavu, lai gan ilgstošāku savas valsts pastāvēšanu tie nespēja nodrošināt.

== Skatīt arī ==
{{Portāls|Vēsture}}
* [[Hatušaša]]
* [[Hetu arhitektūra]]

==Atsauces ==
{{atsauces}}

== Ārējās saites ==
{{Commons|Category:Hittites|Heti}}
* [https://www.ancient.eu/hittite/ ''Ancient History Encyclopedia'' ieraksts] {{en ikona}}
* [https://www.britannica.com/topic/Hittite ''Encyclopaedia Britannica'' ieraksts] {{en ikona}}

{{Seno laiku lielvalstis}}
{{autoritatīvā vadība}}

[[Kategorija:Heti| ]]
[[Kategorija:Senie laiki]]