{{Elementa infokaste
|                 tips = aktinīds
|      kārtas skaitlis = 94
|             7. čaula = 2
|             6. čaula = 8
|             5. čaula = 24
|             4. čaula = 32
|             3. čaula = 18
|             2. čaula = 8
|             1. čaula = 2
|              simbols = Pu
|             atommasa = [244]
|   valences elektroni = [Rn]5f<sup>6</sup>7s<sup>2</sup>
|       tabulas attēls = [[Attēls:Pu-TableImage.svg|250px]]
|               attēls = [[Attēls:Plutonium3.jpg|150px]]&nbsp;&nbsp;&nbsp;&nbsp;[[Attēls:Plutonium pellet.jpg|180px]] <br />Plutonija paraugi un kvēlojoša plutonija-238 kapsula radioizotopu termoģeneratorā
|  oksidēšanas pakāpes = +3, '''+4''', +5, +6, +7
|  elektronegativitāte = 1,36
|              blīvums = 19 816
|  kušanas temperatūra = 912,5 K (639,4&nbsp;°C)
| viršanas temperatūra = 3501 K (3228&nbsp;°C)
}}

'''Plutonijs''' ir [[ķīmiskais elements]] ar [[ķīmiskais simbols|simbolu]] '''Pu''' un [[atomskaitlis|atomskaitli]] 94. Tīrs plutonijs ir sudrabbalts, [[radioaktivitāte|radioaktīvs]] [[metāls]]. Plutonijs ir mākslīgi iegūts elements (izņemot vienu izotopu <sup>244</sup>Pu, kurš dabā nelielos daudzumos ir atrasts [[urāns (elements)|urāna]] rūdā). Rūpnieciski plutoniju [[atomreaktors|atomreaktoros]] ražo no urāna. Savienojumos plutonija [[oksidēšanas pakāpe]]s ir +3, +4, +5, +6, +7, bet visbiežāk plutonijs ir četrvērtīgs.

{{inde|Visi plutonija savienojumi ir indīgi!}}

== Vēsture ==
1934. gadā [[Enriko Fermi]] un zinātnieku komanda no [[Romas Universitāte]]s ziņoja, ka ir atklājuši jaunu ķīmisko elementu, kura kārtas numurs ir 94. Fermi to nosauca par hesperiju ({{val-la|hesperium}}). Patiesībā tas bija [[bārijs|bārija]], [[kriptons|kriptona]] un dažu citu elementu maisījums.

1940. gada 14. decembrī [[Kalifornijas Universitāte (Bērkli)|Kalifornijas Universitātes]] zinātnieki [[Glens T. Sīborgs]] (''Glenn T. Seaborg''), [[Edvīns Makmillans]] (''Edwin McMillan''), [[Džozefs V. Kenedijs]] (''Joseph W. Kennedy'') un [[Arturs Vals]] (''Arthur Wahl'') [[ciklotrons|ciklotronā]] ar [[deitērijs|deitēriju]] bombardēja [[urāns (elements)|urānu]]–238. Viņi izolēja jaunu ķīmisko elementu. 1941. gada 23. februārī tas tika identificēts.

Plutonijs ir nosaukts par godu Saules sistēmas planētai [[Plutons (pundurplanēta)|Plutonam]] (tajā laikā Plutonu uzskatīja par pilnvērtīgu planētu). Jaunatklātais elements ir nākamais elements periodiskajā tabulā aiz [[neptūnijs|neptūnija]]. Arī Saules sistēmā Plutons bija nākamā planēta aiz [[Neptūns (planēta)|Neptūna]].

== Izotopi ==
[[Attēls:Plutonium ring.jpg|thumbnail|200px|Attīrīta ieroču plutonija gredzens. Tas ir 11 cm diametrā un sver 5,3 kg. Šāda forma novērš patvaļīgas [[kodolu dalīšanās]] sākšanos]]

Visi plutonija izotopi ir [[Radioaktivitāte|radioaktīvi]]. Svarīgākie trīs plutonija [[izotops|izotopi]]: <sup>238</sup>Pu, <sup>239</sup>Pu un <sup>244</sup>Pu. No tiem stabilākais ir <sup>244</sup>Pu, kura [[pussabrukšanas periods]] ir 80,8 miljoni gadu. Tieši tāpēc šis izotops vēl ir atrodams dabā, jo kopš [[Zeme]]s izveidošanās vēl nav paspējis sabrukt viss šī izotopa daudzums.<ref>{{publikācijas atsauce|doi = 10.1038/234132a0|url=http://www.nature.com/nature/journal/v234/n5325/abs/234132a0.html|title= Detection of Plutonium-244 in Nature|journal = Nature|pages = 132–134|year = 1971|last1 = Hoffman|first1 = D. C.|last2 = Lawrence|first2 = F. O.|last3 = Mewherter|first3 = J. L.|last4 = Rourke|first4 = F. M.|volume = 234}}</ref> Dabā plutonijs izotopa <sup>244</sup>Pu formā nelielos daudzumos ir sastopams [[urāns (elements)|urāna]] rūdā, kur tā koncentrācija ir dažas daļiņas no [[triljons|triljona]].

Visi pārējie izotopi ir mākslīgi radīti. Ir zināmi vēl 17 mākslīgi plutonija izotopi, kuru [[masas skaitlis]] ir no 228 līdz 247.

== Izmantošana ==
Plutonijam ir dažādi pielietojumi. Plutoniju-238 lieto [[radioizotopiskais termoelektroģenerators|radioizotopu termoelektroģeneratoros]] elektrības ieguvei nepieejamās vietās.

Plutonijs-239 ir viens no trijiem [[skaldmateriāli]]em, ko var lietot [[kodolieroči|kodolieročos]] (pārējie divi ir urāns-235 un urāns-233). Šo plutonija izotopu iegūst brīderu reaktoros, kur tas veidojas, [[urāns-238|urānu-238]] bombardējot ar ātrajiem [[neitrons|neitroniem]].<ref>{{Tīmekļa atsauce|url=http://hyperphysics.phy-astr.gsu.edu/hbase/nucene/bomb.html#c4|title=Plutonium Bomb}}</ref>

== Atsauces ==
{{atsauces}}

== Ārējās saites ==
{{sisterlinks-inline}}

{{ķīmija-aizmetnis}}

{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]
[[Kategorija:Aktinīdi]]