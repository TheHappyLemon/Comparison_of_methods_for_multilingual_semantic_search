{{Osmaņu impērijas valsts iekārta}}[[Attēls:Kush-beg_Bukhara.jpg‎|right|thumb|200px|Buhāras emirāta iekšlietu ministrs (1905.-1915.) Kuš-begs]]
[[Attēls:Ulugbeka piemineklis.jpg‎|right|thumb|200px|Samarkandas lielvalsts sultāna Ulugbeka piemineklis Rīgā]]
'''Bejs''' arī '''begs''', '''beks''' bija tituls, militāra un administratīva amata apzīmējums. Cēlies no [[tjurku valodas|tjurku valodu]] varda ''beg'' - cilts vadonis, karadraudzes vadītājs, viduslaikos pēc statusa līdzvērtīgs eiropiešu [[kņazs]] vai [[grāfs]]. Tjurku valstīs - kaganātos, sultanātos, bija viens no militāri administratīvās hierarhijas tituliem.
Kā tas pierasts tjurku valodās, jēdzienam ir paralēles arī ģimenes dzīvē, kur bejs nozīmē: vīrs, laulātais, dzimtas galva.

== Vēsture ==
7. gadsimtā rakstītos avotos bejus, kuri no cilts vadoņa vai provinces vietvalža bija kļuvuši jau par vairāku valstu valdniekiem, kuru tituls jau bija ''beglerbeg'' (burt. "beju bejs" - pēc ranga jau atbilstošs suverēnam [[Monarhs|monarham]], sk. [[bejlerbejs]]). Vēsturē sastopami monarhi, kuri pēc statusa bija daudz augstāki, taču titulu nemainīja, vai arī iegājuši vēstures annālēs pamatā ar šo titulu - piemēram, viens no dižākajaiem valdniekiem [[15. gadsimts|15. gadsimtā]] Centrālāzijā, [[Ulugbeks]] no [[Timurīdu dinastija]]s.

=== Osmaņu beji ===
[[Osmaņu impērija|Osmaņu impēriju]] dibināja osmaņu beji, un šis tituls saglabājās pirmajiem trim osmaņu valdniekiem - osmaņu teritorija bija viena no vairākām turku ''gazi'' Anatolijas bejlikiem, kuros [[Anatolija]] bija sašķēlusies pēc [[seldžuki|seldžuku]] [[Ikonionas sultanāts|Ikonionas sultanāta]] sabrukuma. Valsts galvaspilsēta bija [[Bursa]] un līdz [[1336]]. gadam tā bija spējusi anektēt tikai Karasijas bejliku (rietumos pie Marmora jūras). [[1383]]. gadā bejam [[Murads I|Muradam I]] Kairas ēnu [[kalifs]] piešķīra [[sultāns|sultāna]] titulu.

Beja tituls saglabājās arī turpmāk - rangu tabulā bija starp ''pašā'' un ''aga'' - tas bija bijušo galvaspilsētu [[Bursa]]s un [[Edirne]]s vietvalžiem, [[Sama]]s salas vietvaldim, [[Valahija]]s un [[Moldova]]s [[Gospodars|gospodariem]]. Province vai teritorija, kuru pārvaldīja bejs, bija ''bejlika''.

Beja titulu lietoja tiem virsniekiem un amatpersonām, kurām pēc sociālā ranga nevarēja dot tik augstu titulu kā ''pašā'' un šis tituls līdz ar to kļuva par apzīmējumu nedaudz zemākai pakāpei par ''pašā'', bet augstāks par "aga" un ''efendi''. Tomēr, šie divi zemākie tituli bieži tika lietoti kopā ''bejs efendi'', ar ko apzīmēja imperatoriskās princeses vīru (pilns apzīmējums: ''Damadi Šahjari'' (vārds) ''bejs efendi'') un dēlu (''Sultanzade'' (vārds) ''bejs efendi''), bet viņu dēlus sauca par ''bejzade'' (beja dēls), kas faktiski bija apzīmējums princeses mazdēlam.

[[19. gadsimts|19. gadsimtā]] Osmaņu impērijā ar ''bejs'' apzīmēja pilsoņus, tāpat kā britu ''sers''. Saskaņā ar turku valodas tradīcijām, apzīmējums ''bejs'' seko pēc uzvārda, tāpat kā latviešu valodā [[kungs]]. Mūsdienās [[Turcija|Turcijā]] un [[Azerbaidžāna|Azerbaidžānā]] par beju sauc pieklājības formā jebkuru vīrieti.

== Skatīt arī ==
* [[Bejlerbejs]]

== Ārējās saites ==
{{sisterlinks-inline}}
{{enciklopēdiju ārējās saites}}

{{Wiktionary}}

[[Kategorija:Āzijas aristokrātijas tituli]]
[[Kategorija:Osmaņu tituli]]