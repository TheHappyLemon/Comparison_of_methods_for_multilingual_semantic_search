{{Elektrodinamika}}

'''Magnētiskās indukcijas plūsmu''' [[fizika|fizikā]] apzīmē ar <math>\Phi \ </math>.

Magnētiskās indukcijas plūsma <math>\Phi \ </math> caur jebkuru patvaļīgu, slēgtu, viensakarīgu [[virsma|virsmu]] <math>S \ </math> vienmēr ir vienāda ar [[nulle|nulli]].

: <math>\Phi = \oint_S \vec{B} \mathrm{d}\vec{S} = 0 \ </math>

Šis integrālais [[vienādojums]] ir [[Gausa teorēma]]i analoģiska izteiksme [[magnētiskais lauks|magnētiskajam laukam]]. Tas nozīmē, ka [[magnētiskā lauka indukcija|magnētiskās indukcijas]] līnijas, būdamas noslēgtas, virsmas <math>S \ </math> ierobežotajā [[tilpums|tilpumā]] nesākas un nebeidzas; tās tikai šķērso to.

== Plūsmas būtības paskaidrojums ==
[[Attēls:Magnetiska lauka plusma.JPG|300px|thumb|left]]
Atšķirībā no stacionāra [[elektriskais lauks|elektriskā lauka]] intensitātes <math>\vec{E} \ </math> līnijām, kurām ir avoti - [[elektriskais lādiņš|elektriskie lādiņi]], [[Magnētiskā lauka indukcija|magnētiskās indukcijas]] <math>\vec{B} \ </math> līnijas vienmēr ir noslēgtas. Tas tā ir tāpēc, ka [[daba|dabā]] nepastāv atdalīti vienas "zīmes" (polaritātes) magnētiskie lādiņi - indukcijas līniju avoti. Piemēram, patstāvīga [[magnēts|magnēta]] [[magnēta ziemeļpols|ziemeļpolu]] nevar atdalīt no [[magnēta dienvidpols|dienvidpola]] tā, lai katrs no tiem radītu savu [[magnētiskais lauks|magnētisko lauku]]. [[Magnētiskā lauka indukcija|Indukcijas]] līnijas (ārpus magnēta) vienmēr izplūst no ziemeļpola un ieplūst dienvidpolā, noslēdzoties magnētā (no dienvidpola uz ziemeļpolu).

== Ja indukcijas līnijas izplatas tikai vienā virzienā ==
[[Attēls:Magnetiska lauka plusma2.JPG|300px|thumb|right]]

Ja [[Magnētiskā lauka indukcija|indukcijas]] līnijas izplatas tikai vienā virzienā un tās caur konkrēto [[laukums|laukumu]] <math>S \ </math> neatgriežas, tad plūsmu <math>\Phi \ </math> var aprēķināt pēc formulas:

: <math>\Phi = \vec{B} \mathrm{d}\vec{S} \ </math>
: <math>\vec{B} \mathrm{d}\vec{S} = B \mathrm{d}S \cos\alpha \ </math>
::: kur
:::: <math>\alpha \ </math> - leņķis starp plūsmas virzienu un laukuma [[perpendikuls|perpendikulu]] ([[radiāns|rad]])

Tādēļ sanāk, ka

: <math>\Phi = B \mathrm{d}S \cos\alpha \ </math>

== Magnētiskās indukcijas plūsmas mērvienība ==

Magnētiskās indukcijas plūsmas mērvienība ir [[vēbers]] (Wb).

1 Wb = 1 [[tesla|T]] × 1 [[kvadrātmetrs|m<sup>2</sup>]], ja [[virsma]] ir novietota perpendikulāri [[Magnētiskā lauka indukcija|indukcijas]] līnijām.

== Elektromagnētiskās indukcijas likums ==

Elektromagnētiskās indukcijas likums ir

: <math>\epsilon_i = \frac{\Delta \Phi}{\Delta t} \ </math>
::: kur
:::: <math>\epsilon_i \ </math> ir [[Magnētiskā lauka indukcija|indukcijas]] [[elektrodzinējspēks]], kuru rada mainīga magnētiskā plūsma ([[volts|V]])
:::: <math>\Delta \Phi \ </math> ir magnētiskās plūsmas izmaiņa ([[vēbers|Wb]])
:::: <math>\Delta t \ </math> ir [[laiks]], kurā notiek magnētiskās plūsmas izmaiņa ([[sekunde|s]])

''Vairāk par elektromagnētiskās indukcijas likumu skatīt [[Elektromagnētiskās indukcijas likums|šeit]]''

[[Kategorija:Magnētiskais lauks]]
[[Kategorija:Magnētisms]]