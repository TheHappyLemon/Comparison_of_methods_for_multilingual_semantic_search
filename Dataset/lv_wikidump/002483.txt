{{cita nozīme|antīko civilizāciju|upi Latvijā|Divupe (upe)}}
[[Attēls:Ur3.JPG|thumb|200px|Senās Divupes pilsētu lokalizācija mūsdienās]]

'''Senā Divupe''' jeb '''Mezopotāmija''' (no {{val|grc|Μεσοποταμία}} — '[zeme] starp upēm') bija vissenākā un līdz ar to arī pirmā [[civilizācija]], kurai bija augsti attīstīta [[kultūra]].<ref>[http://valoda.ailab.lv/kultura/vesture/kultura/divupe/teksts.htm Senās Mezopotāmijas (Divupes) kultūra] {{Webarchive|url=https://web.archive.org/web/20120109172958/http://valoda.ailab.lv/kultura/vesture/kultura/divupe/teksts.htm |date={{dat|2012|01|09||bez}} }} {{lv ikona}}</ref>

Senā Divupe atradās mūsdienu [[Irāka|Irākā]], starp [[Tigra|Tigru]] un [[Eifrata|Eifratu]]. Starp šīm divām upēm zeme bija ļoti auglīga, tāpēc senie divupieši visvairāk nodarbojās ar lauksaimniecību, veica apjomīgus [[apūdeņošana]]s darbus, ar Divupi saistīta [[Bībele]]s leģenda par [[Ēdenes dārzs|Ēdenes dārzu]].

Līdzās [[Senā Ēģipte|Senajai Ēģiptei]] un [[Indas ielejas civilizācija]]i bija viena no trim vissenākajām pasaules [[civilizācija|civilizācijām]].

== Vēsture ==
{{pamatraksts|Šumera|Babilonija|Asīrija}}
[[Attēls:Elam Map-en.svg|thumb|200px|Senās Divupes galvenās valstis  [[Šumera]], [[Babilonija]] un [[Asīrija]] (zaļā krāsā) un kaimiņvalsts [[Elama]] (oranžā krāsā)]]
Šumeru izcelsme vēl joprojām nav noskaidrota, taču pirmās liecības par šīs civilizācijas esamību iesniedzas 6000 gadu tālā pagātnē.
Ap 5000. gadu [[p.m.ē.]] zemkopju ciematos sāka parādīties [[zemkopība]]s produkcijas pārpalikums — galvenais priekšnosacījums, lai sāktos [[darba dalīšana]], padziļinātos [[specializācija]] un [[kooperācija]] un rezultātā šīs civilizācijas attīstība turpinātos jaunā līmenī. Daļa Senās Divupes iedzīvotāju varēja atteikties no lauksaimniecības kā galvenā nodarbošanās veida un pilnībā apgūt [[Amatniecība|amatniecību]], savukārt, līdz ar amatniecības attīstību aizsākās pilsētu veidošanās process. Ceturtajā gadu tūkstotī p.m.ē. šeit jau bija izveidojusies virkne pilsētu. Lielākās no tām sākumā bija [[Erida]] un [[Ereka]] (''Erech'', Urūka).

Divupes pilsētas gadsimtu gaitā attīstījās, uzsākot savstarpēju konkurenci, līdz dažas no tām kļuva par [[Galvaspilsēta|galvaspilsētām]]. Dažādos laika posmos uzplauka un norietēja trīs valstis [[Šumera]], [[Babilonija]] un [[Asīrija]]. 612. gadā p.m.ē. Asīrijas galvaspilsētu [[Nīnive|Ninīvi]] iekaroja [[Mēdija]], bet lielāko Mezopotāmijas daļu sagrāba haldieši sava vadoņa [[Nebukadnecars II|Nebukadnecara II]] (valdīja 605.-562. gadā p.m.ē.) vadībā, kurš nodibināja [[Haldeja]]s jeb [[Jaunbabilonija]]s valsti. Pēc viņa nāves Mezopotāmiju 539. gadā p.m.ē. iekaroja [[Senā Persija]] valdnieka [[Kīrs Lielais|Kīra Lielā]] vadībā. 331. gadā p.m.ē. Babilonā iebruka [[Maķedonijas Aleksandrs]] un pie [[asīrieši|asīriešu]] ciemata Gaugamelas (mūsdienu [[Kurdistānas reģions|Kurdistānā]]) sakāva [[Ahemenīdu impērija]]s armiju [[Dārijs III|Dārija III]] vadībā. 
Pēc Maķedonijas Aleksandra nāves [[Seleikīdu dinastija]] pakļāva Babiloniju un Sīriju. No 247. gada p.m.ē. līdz 224. gadam Divupi pārvaldīja [[Parta]] (jeb Askānija), kas bija galvenā [[Romas impērija]]s sāncense Vidusjūras austrumdaļā. Ķeizara [[Trajāns|Trajāna]] laikā romiešu leģioni šķērsoja Eifratu un 116. gadā ieņēma Partijas galvaspilsētu Ktesifontu, nodibinot Mezopotāmijas un Asīrijas provinces, ķeizars [[Septimijs Sevērs]] Mezopotāmijai piešķīra kolonijas tiesības.<ref>{{LKV|XIV.|26 975}}</ref> 
226. gadā Partas vietā nodibinājās [[Sasanīdu valsts]], kuru 7. gadsimtam iekaroja [[arābi]].
Reģionā turpināja ieplūst jaunas tautas un ciltis, Mezopotāmija joprojām bija viens no plaukstošākajiem [[Vidējie Austrumi|Vidējo]] un [[Tuvie Austrumi|Tuvo Austrumu]] reģioniem līdz pat agrīnajiem viduslaikiem.

=== Divupiešu izgudrojumi ===
[[Attēls:Early writing tablet recording the allocation of beer.jpg|thumb|200px|Māla plāksnīte no Senās Divupes ar ķīļu rakstu (ap 3000 gadu p.m.ē.)]]
* [[Ritenis]] izgudrots laikā starp 3500. un 3250. gadu p.m.ē. Šie [[Ritenis|riteņi]] bija efektīvi pielietojami, izturīgi un stabili, to vienīgais trūkums bija tāds, ka tie bija ļoti smagi.
* [[Arkls]] izgudrots laikā ap 3500. gadu p.m.ē. Ar arklu laukus varēja apstrādāt daudz ātrāk un vieglāk.
* [[Rakstība]] piktogrāfiskā raksta veidā izgudrota un sākta lietot apmēram 3000. gadā p.m.ē. Attēliem kļūstot abstraktākiem, izveidojās [[ķīļraksts]].
* [[Eposs]] par Urūkas valdnieku [[Gilgamešs|Gilgamešu]] sacerēts ap 2000. gadu p.m.ē.

== Reliģija ==
Divupē pastāvēja daudzdievība, arī valdniekus uzskatīja par dievišķām būtnēm. Dievi tika godināti tempļos — [[zikurāts|zikurātos]]. 
Dievības Divupē:

* Ans — dievs-tēvs;
* Enlils — vēju un negaisu dievs, debesu un zemes dievs;
* Inanna — auglības un mīlestības dieviete, arī kara un ķildu dieviete;
* Enki — pazemes pasaules, gudrības un saldūdens dievs u.c.;

== Senās Divupes ekonomika ==
[[Attēls:Fertile Crescent map.png|thumb|200px|"Auglīgais pusmēness"]]

Senās Divupes, tāpat kā citu vēsturiski agrīno civilizāciju uzplaukums izskaidrojams ar sevišķi labvēlīgajiem klimatiskajiem apstākļiem. Abas upes un to pietekas nodrošināja ērtas sakaru un [[Transports|transporta]] iespējas plašā reģionā. Lekno zemi starp upēm jau senos laikos dēvēja par "ražīgo sirpi" vai "auglīgo pusmēnesi". Šis loks stiepās no Ēģiptes ziemeļaustrumu virzienā caur [[Palestīna|Palestīnu]], [[Levants|Levantu]], [[Anatolija|Anatoliju]], līdz pat [[Irāna]]s kalniem [[Kaspijas jūra|Kaspijas]] dienvidos, ietverot Seno Divupi. Nonākuši šajā apvidū, cilvēki atrada daudz derīgu augu. Piemēram, [[Turcija]]s dienvidu daļā brīvā dabā auga savvaļas [[mieži]]. Savukārt [[Jordāna]]s ielejā kuplā skaitā, neviena nekultivēti, zēla [[kvieši]]. Pa [[Sīrija]]s mežiem ziloņi klaiņojuši vēl ap 1000. gadu p.m.ē., tādēļ nav nekas neparasts, ka ražas novākšana [[Tuvie Austrumi|Tuvajos Austrumos]] sākusies jau ap 9500. gadu p.m.ē., lai gan mērķtiecīga graudaugu kultivēšana aizsākusies vēlāk. Pirmajiem pastāvīgajiem šī auglīgā reģiona iedzīvotājiem bija jāpieliek pavisam nedaudz pūļu, lai ievērojami pilnveidotu savu uzturu. Aprēķini liecina, ka ap [[2500 p.m.ē.|2500. gadu p.m.ē.]] Divupes dienvidu daļā tika iegūtas ražas, kas salīdzināmas ar labākajiem mūsdienu [[Kanāda]]s kviešu laukiem.

Bronzas laikmeta civilizācijām sasniedzot augstu attīstības pakāpi, pieaugot iedzīvotāju skaitam, daudzkārt intensīvāka kļuva arī resursu izmantošana, līdz to atdevi ne tikai vairs nebija iespējams palielināt, bet tā sāka samazināties. To veicināja arī klimata izmaiņas — paaugstinoties gada vidējai temperatūrai, ne tikai [[stepe]]s pārvērtās [[Tuksnesis|tuksnešos]], bet arī upēs samazinājās ūdens pieplūde, to baseinu platība saruka un līdzšinējo iedzīvotāju skaitu nodrošināt ar pārtiku vairs nebija iespējams. Divupē uzturēt sarežģīto upju saimniecību arī kļuva arvien grūtāk daudzo karu dēļ ar iebrucējiem, kuri arvien lielākā skaitā plūda no izkaltušajiem stepju rajoniem uz piemērotākām zemēm.

=== Pagrimums ===
Pilnīgs Divupes civilizācijas pagrimums sākās pēc postošā [[Mongoļi|mongoļu]] iebrukuma [[Abāsīdu kalifāts|Abāsīdu kalifātā]] un [[Bagdāde]]s izpostīšanas 1258. gadā. Divupes kultūra, kas dažādās modifikācijās lielākā vai mazākā mērā bija saglabājusi savu integrētību pie visdažādākajām varām un valdniekiem, arvien vairāk zaudēja savu spožumu. Arī rūpīgi izveidotā apūdeņošanas kanālu sistēma degradējās, un tas jūtami ietekmēja galveno reģiona saimniecības nozari — [[Lauksaimniecība|lauksaimniecību]]. Rezultātā Mezopotāmijas iedzīvotāju dzīves līmenis arvien vairāk kritās, it īpaši [[Osmaņu impērija]]s un [[Sefevīdi|Savafīdu dinastijas]] [[Persieši|persiešu]] valdīšanas laikā 16.—18. gadsimtā. Netieši tas liecina par mazāk acīmredzamu, taču ilgstošāku faktoru ietekmi. Proti, [[tehnoloģija]]s un [[jaunievedums|jaunievedumi]] dažādās jomās ļāva cilvēkiem pielāgoties dzīvei citās zemēs, kuras pirms tam bija uzskatītas par nelabvēlīgām. Līdz ar to upju ieleju civilizācijas pamazām zaudēja savas kādreizējās priekšrocības. Laika gaitā tās izrādījās novājinātas ne tikai iekšējo nesaskaņu un valdnieku savstarpējo cīņu par varu dēļ, bet arī pārāk šaurās [[specializācija]]s dēļ, paļaujoties uz atsevišķiem dabas faktoriem. Līdz ar to nākas secināt, ka konkrētām [[organizācija]]s un jaunievedumu formām konkrētā vidē ir savas vēsturiskās un fiziskās robežas.

Šobrīd liela [[Irāka]]s daļa, it īpaši abu lielo upju augštecē, ir smilšains, neauglīgs klajums, ko dēvē par ''al-Jazirah'' (arābu valodā “sala”). Pateicoties dabīgajiem upju sanešiem, samērā pārtikusi ir tikai Divupes vidusdaļa, bet abu upju lejastecē plešas purvainas zemienes, bet pirms tūkstošiem gadu rūpīgi koptie kanāli sen pārklājušies dūņām, aizauguši ar meldriem un krūmājiem. Vairs gandrīz nekas šeit neatgādina par šī teiksmainā reģiona seno vēsturi.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Seno laiku lielvalstis}}
{{autoritatīvā vadība}}

[[Kategorija:Divupe]]