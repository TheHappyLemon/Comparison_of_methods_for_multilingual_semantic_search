[[Attēls:Waventerference.gif|thumb|300x300px|Zaļais un zilais vilnis ceļo pretējos virzienos, to interference ir sarkanais vilnis]]
'''Interference''' ir viļņu ([[Mehāniskie viļņi|mehānisko]], [[Elektromagnētiskie viļņi|elektromagnētisko]] u.c.) pārklāšanās telpā un savstarpējā mijiedarbība. Mijiedarbības rezultātā dažos telpas apgabalos viļņu [[Viļņu intensitāte|intensitāte]] palielinās, bet citos samazinās. Vietās, kur intensitāte palielinās notiek '''konstruktīva interference''', bet vietās, kur samazinās - '''destruktīva interference'''. Lai būtu iespējams novērot interferenci, nepieciešami vismaz divi viļņu avoti, tiesa gan tie var būt [[Sekundārs viļņu avots|sekundāri]].

== Interferences nosacījumi ==

=== Koherences nosacījumi ===
[[Attēls:Interference of two waves.svg|thumb|300x300px|Labajā pusē — konstruktīva interference; kreisajā pusē — destruktīva interference]]
Visbiežāk interferenci novēro tad, ja interferējošie viļņi ir [[Koherence|koherenti]] - interferējošo viļņu avotu savstarpējā fāzes laikā paliek nemainīga vai mainās maz. Visvieglāk to ir panākt, izmantojot sekundāros viļņu avotus viļņiem, kas radušies vienā un tajā pašā primārajā avotā.

=== Konstruktīvas interferences nosacījumi ===
Interference ir konstruktīva, ja interferējošo viļņu fāzu nobīde ir <math display="inline">2\pi k</math>, kur <math>k</math> ir kāds vesels skaitlis, respektīvi viļņu fāzes pārklāšanās apgabalā sakrīt. Pieņemot, ka interferē divi viļņi un to avoti svārstās vienā fāzē, gājumu diferencei abiem interferējošiem viļņiem jābūt veselam viļņu garumu skaitam:

<math>\Delta x = k\lambda</math>

=== Destruktīvas interferences nosacījumi ===
Interference ir destruktīva, ja interferējošo viļņu fāzu nobīde ir <math display="inline">(2+1)\pi k</math>, kur <math>k</math> ir kāds vesels skaitlis, respektīvi viļņu fāzes pārklāšanās apgabalā ir pretējas. Pieņemot, ka interferē divi viļņi un to avoti svārstās vienā fāzē, gājumu diferencei abiem interferējošiem viļņiem jābūt pusveselam viļņu garumu skaitam:

<math>\Delta x = \frac{2k + 1}{2}\lambda</math>{{kfstub}}

[[Kategorija:Viļņi]]
[[Kategorija:Optika]]
[[Kategorija:Skaņa]]