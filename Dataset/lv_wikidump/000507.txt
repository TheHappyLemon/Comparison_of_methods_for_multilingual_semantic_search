{{Citas nozīmes|upi|Daugava (nozīmju atdalīšana)|Daugava}}
{{Upes infokaste
| nosaukums = Daugava
| citvalsts = Baltkrievija
| citnosaukums = Zahodņaja Dzvina
| citvaloda = be
| citvaloriģin = Заходняя Дзвіна
| citvalsts1 = Krievija
| citnosaukums1 = Zapadnaja Dvina
| citvaloda1 = ru
| citvaloriģin1 = Западная Двина
| attēls = Riga Daugava 2008.jpg
| attēla_izmērs = 250px
| paraksts = Daugava [[Rīga|Rīgā]], iepretim [[Ķīpsala]]i
| karte = Fluss-lv-Düna.png
| kartes_paraksts = 
| kartes_izmērs = 288px
| garums = 1005
| garums_latvijā = 352
| iztekas_augstums = 221
| ietekas_augstums = 0
| kritums = 221
| kritums_latvijā = 99
| caurtece = 678
| gada_notece = 21
| baseins = 87900
| baseins_latvijā = 24700
| izteka = [[Ohvats|Ohvata ezers]] ([[Krievija]])
| ieteka = [[Rīgas līcis]]
| tek_caur = {{RUS}}<br />{{BLR}}<br />{{LAT}}
| baseina_valstis = {{RUS}}<br />{{BLR}}<br />{{LAT}}<br />{{LTU}}<br />{{EST}}
| pietekas = [[Aiviekste]], [[Dzisna]], [[Drisa (upe)|Drisa]], [[Ogre (upe)|Ogre]]
| sāk_plat_d = 56
| sāk_plat_m = 44
| sāk_plat_s = 10
| sāk_plat_NS = N
| sāk_gar_d = 32
| sāk_gar_m = 18
| sāk_gar_s = 20
| sāk_gar_EW = E
| iet_plat_d = 57
| iet_plat_m = 03
| iet_plat_s = 41
| iet_plat_NS = N
| iet_gar_d = 24
| iet_gar_m = 01
| iet_gar_s = 32
| iet_gar_EW = E
}}
'''Daugava''' ([[lībiešu valoda|lībiešu]]: ''Vēna''<ref>{{Tīmekļa atsauce| title= Valodniecība Somugristika 49.lpp | work= Latvijas Universitāte | url= http://www.lu.lv/materiali/apgads/raksti/708.pdf | accessdate= 2012. gada 28. decembrī | language= latviski}}</ref>), vēsturiski pazīstama arī kā '''Dina''' ({{val|de|Düna}}, {{val|pl|Dźwina}}), bet augšpus Latvijas teritorijas - '''Rietumu Dvina''' ({{val|ru|За́падная Двина́}}, [[baltkrievu valoda|baltkrievu]]: ''Заходняя Дзвіна''), ir [[Latvija]]s lielākā [[upe]], kas iztek no [[Valdaja augstiene]]s [[Krievija|Krievijā]], tek cauri Krievijai, [[Baltkrievija]]i un Latvijai, līdz ietek [[Rīgas līcis|Rīgas līcī]], [[Baltijas jūra|Baltijas jūrā]], kur veido [[Rīgas osta]]s akvatoriju. Daugavas garums ir 1005 km, no tiem 352 km Latvijā.<ref>[http://www.letonika.lv/groups/default.aspx?r=1&q=Daugava&id=936492&g=1 Daugava] {{Webarchive|url=https://web.archive.org/web/20160304201400/http://www.letonika.lv/groups/default.aspx?r=1&q=Daugava&id=936492&g=1 |date={{dat|2016|03|04||bez}} }}, šķirklis Latvijas Enciklopēdiskajā vārdnīcā portālā letonika.lv, informācija iegūta 04.06.2008</ref>

== Nosaukuma cilme ==
Upes latviešu nosaukums „Daugava” un lietuviešu „Dauguva” ir cēlies no seniem [[balti|baltu]] vārdiem „daudz” un „ūdens”.{{Nepieciešama atsauce}} Vairumā citu valodu lietotais nosaukums ''Dyna — Двина — Дзьвіна — Dźwina — Düna — Dvina'' cēlies no [[somugru valodas|Baltijas somu valodās]] lietotā upes nosaukuma ''Vīna-Väina'' ([[līvu valoda|līvu]]: ''vēna'' — 'jūras šaurums'; 'osta', 'upes ieteka jūrā'). Šis nosaukums visagrāk pieminēts [[sāgas|vikingu sāgās]] un [[Nestora hronika|Nestora hronikā]]. Kādā vikingu [[rūnu akmens|rūnakmenī]] nosaukta par ''Tūnu'', ko vācu tirgotāji saukuši par ''Dune'' vai ''Dīnu'', bet senie [[slāvi]] par ''Dveinu'' un ''Dvinu''.
 
[[Klaudijs Anuss|Klaudija Ptolemaja]] 2. gadsimtā veidotajā kartē redzams [[Rīgas līcis]] un tajā ietekošā upe '''Rubona'''. Tā sauktais ziemeļu jeb [[dzintars|dzintara]] ceļš [[Romas impērija]]i bija visnotaļ pazīstams, jau sengrieķu dzejnieki bija apjūsmojuši upi vārdā '''Eridāna'''.<ref>{{Tīmekļa atsauce | title= «visapkārt smilšu kalni, pati Rīga ūdenī» | author= Rolands Arturs Bebris | work= Vides Vēstis | url= http://www.videsvestis.lv/content.asp?ID=129&what=20 | accessdate= 2012. gada 28. decembrī | language= latviski | archiveurl= https://web.archive.org/web/20101124174059/http://www.videsvestis.lv/content.asp?ID=129&what=20 | archivedate= {{dat|2010|11|24||bez}} }}</ref> Grieķu teika stāsta, ka pa Eridānu mājup no brauciena pa Melno jūru atgriezušies [[argonauti]].<ref>{{Tīmekļa atsauce | title= Teiksmainā Rīga | author= Ivars Vīks | work= Svētavots | url= http://www.dziedniece.lv/public/userimages/RigasAvizeGATAVA.doc | accessdate= 2012. gada 28. decembrī | language= latviski | archiveurl= https://web.archive.org/web/20130731183638/http://www.dziedniece.lv/public/userimages/RigasAvizeGATAVA.doc | archivedate= {{dat|2013|07|31||bez}} }}</ref> Tā gan ir tikai viena no versijām par argonautu mājupceļu, parastākais viedoklis ir tāds, ka argonauti nav atstājuši Melnās jūras baseinu un Balkānus. Par Eridānu parasti pieņem Padas upi, kas tek Itālijas ziemeļos, kuru tagad sauc par [[Po (upe)|Po]]. Tomēr pastāv arī viedoklis, ka mītā par [[Faetons (mitoloģija)|Faetonu]], epizodē, kurā [[Zevs|Zeva]] zibens notriektais Faetons iekrīt Eridānas upē, pēc dažu pētnieku uzskatiem ar Eridānas upi var identificēt Daugavu, un pats notikums saistāms ar meteorīta nokrišanu [[Sāmsala|Sāmsalā]] ([[Kāli meteorīta krāteris|Kāli meteorīta krāteri]]). Grieķu rakstītajos avotos Eridāna minēta kā upe tālu ziemeļos, kurā bagātīgi tiek atrasts [[dzintars]].<ref>{{Tīmekļa atsauce | title= Pati cilts barbariska un necivilizēta, asa un cieta… jeb kā mūsu senčus citi redzēja līdz 13. gadsimta vidum | author= Santa Agnese Jansone | work= Senzeme | url= http://senzeme.lv/?page_id=90 | accessdate= 2012. gada 28. decembrī | language= latviski | archiveurl= https://web.archive.org/web/20131126162518/http://senzeme.lv/?page_id=90 | archivedate= 2013. gada 26. Novembris }}</ref>

== Kulturālais nozīmīgums ==
Daugava [[latvieši]]em ir arī viens no nacionālajiem simboliem, kuru apdzied dziesmās, dēvējot par „Daugavu māmuļu”, par tautas „likteņupi”.<ref>{{Tīmekļa atsauce | title= Dabas parks "Daugavas loki" | work= VisitLatvia | url= http://www.visitlatvia.lv/lv/dabas-parks-daugavas-loki | accessdate= 2012. gada 28. decembrī | language= latviski | archiveurl= https://web.archive.org/web/20130130033420/http://www.visitlatvia.lv/lv/dabas-parks-daugavas-loki | archivedate= 2013. gada 30. Janvāris }}</ref> Ar cīņu 20. gadsimta beigās pret [[Daugavas hidroelektrostacijas|Daugavas HES]] būvniecību, kuru izveidojot tiktu applūdināts [[Daugavas loki|Daugavas loku]] dabas parks starp [[Daugavpils|Daugavpili]] un [[Krāslava|Krāslavu]], sākās tautas [[Dziesmotā revolūcija|atmoda]], kas atnesa [[Latvijas brīvības cīņas|Latvijai neatkarību]].

== Vēsture ==

[[Attēls:Barys rock in Druja.jpg|thumb|250px| Viens no [[Borisa akmeņi|Borisa jeb Daugavas (Dvinas) akmeņiem]] (12. gadsimts) pie senā Daugavas ūdensceļa. Laukakmens ar izkaltu krustu atrodas Daugavas kreisajā krastā pie [[Druja]]s ciema.]]
[[Vikingi|Vikingu]] [[Sāgas|sāgās]] par Daugavas ūdens ceļu („[[Ceļš no varjagiem uz grieķiem]]”) ir vairāk detalizētas informācijas nekā par citām Austrumeiropas upēm. Tas liecina par Daugavas (vikingu: ''Dyna'') lielo nozīmi tā laika tirdzniecības sakaros.<ref>Джаксон Т.Н. Austr i Gordum: древнерусские топонимы в древнескандинавских источниках. Maskava, 2001. 71—72 lpp.</ref>

Nestors savas hronikas sākumā rakstīja: {{citāts|[[Dņepra]] iztek no ''Voļkovas meža'' (citos tulkojumos no ''Okas meža''; ''Вольковський/Оковский лес'') un tek uz dienvidiem, bet '''Daugava''' no tā paša meža tek uz ziemeļiem un ietek Varjagu jūrā. No tā paša meža uz austrumiem tek [[Volga]] un septiņdesmit daļās daloties ietek [[Kaspijas jūra|Hvalisas jūrā]]. Tāpēc no Krievzemes var pa Volgu doties uz [[Bolgara|Bolgāru]] un Hvalisu un uz austrumiem nokļūt Sima daļā, bet pa Daugavu [var doties] uz Varjagu zemi, no varjagiem līdz [[Roma]]i, no Romas līdz Hama ciltij.}}

=== Izmaiņas vēstures gaitā ===

Daugavas grīva kopš seniem laikiem bija sekla, pieblīvēta ar sanesto smilšu sēkļiem, kas veicināja lielus plūdus pavasaros. Ūdens masu Daugavas lejtecē pavasaros palielināja arī [[Lielupe]]s un [[Jugla (Ķīšezera pieteka)|Juglas]] notece pa Daugavu. Ūdens līmenis pavasaros strauji cēlās, appludinot plašo līdzenumu un bieži izraujot jaunu gultni. [[Vartbergas Hermaņa Livonijas hronika|Vartbergas Hermanis]] savā hronikā min [[1363]]. gada plūdus, kuru rezultātā Rīga uz vairākām nedēļām pilnībā tika izolēta no ārpasaules. [[Kaspars Padels]] savās piezīmēs min 1562., 1578., 1590. gadu plūdus, kad noslīkuši daudzi cilvēki un mājlopi. 1597. gadā plūdi ilguši no 6. aprīļa līdz 19. aprīlim, bet 1615. gadā Daugavas ūdeņi nav spējuši izlauzt ledus barjeru pie [[Doles sala]]s un Daugava uz laiku izlauzusi sev jaunu gultni uz [[Juglas ezers|Juglas ezeru]]. 1708.—1709. gada ziemā ledus biezums Daugavā sasniedza 1,7 m — uznākot atkusnim sākās plūdi, kas izlauza Rīgas vārtus un pilsēta applūda (ūdens līmenis sasniedza 4,68 m virs jūras līmeņa).<ref>Feodālā Rīga. / red. T.Zeids — Zinātne: Rīga, 1978., 15.—16. lpp.</ref>

Līdz 16. gadsimta vidum Daugava ietecēja jūrā pie [[Vecāķi]]em (tagadējā [[Vecdaugava (Rīga)|Vecdaugava]]), bet tagadējās Daugavas grīvas vietā atradās lēzens [[Kāpa|kāpu]] valnis. 1567. gada pavasara plūdos upe pārrāva kāpas un izveidoja jaunu ieteku jūrā. 16.—17. gadsimtā jaunā Daugavas grīva kļuva aizvien plašāka, bet vecā pamazām aizsērēja.

Lai pasargātu Daugavas gultni no aizsērēšanas un Rīgas pilsētu no plūdiem, 16.—17. gadsimta mijā upes lejtecē sāka celt dambjus. Līdz ar to tika paātrināts upes tecējums, bet tas savukārt veicināja smilšu aizskalošanu no gultnes. Ar dambjiem no upes pamatstraumes tika atšķeltas salas, īpaši tās, kas atradās pretī [[Sarkandaugava]]i un [[Mīlgrāvis|Mīlgrāvim]], aiz kurām upes attekas sāka aizsērēt, bet pašas salas „augt”. Vesela salu rinda — Putnu, Kundziņu, Kurpnieku, Iļķena, Kroņa, Gubernatora, — pēc dambju uzcelšanas saplūda kopā, izveidojot lielo [[Kundziņsala|Kundziņsalu]]. Līdzīgā kārtā palielinājās [[Lucavsala]], [[Ķīpsala]] un citas.

=== Daugava kā senais tirdzniecības ceļš ===

Upe izsenis tika izmantota kā ērts tirdzniecības ceļš preču pārvadāšanai. No Daugavas kopējā garuma ūdens transportam varēja izmantot ap 980 km. Izmantojot Daugavas augšteces pietekas, pa vairākiem [[valki]]em varēja bez sevišķām grūtībām sasniegt [[Dņepra|Dņepru]], [[Volga|Volgu]] un to pietekas. Taču tā kā Daugava ir viena no Austrumeiropā krāčainākajām upēm (kopskaitā ap 150 krāču), un diezgan sekla (vasarās pat lejtecē vietām tās dziļums nepārsniedza 1 m), bet ledus klāja upi 4 mēnešus gadā, navigācijas sezona bija tikai agrā pavasarī vai vēlā rudenī. 15.—16. gadsimta mijā Daugavā no jūras varēja ienākt kuģi ar maksimālo iegrimi 4 [[Olekts|olektis]] (2,4 m), bet lielākiem kuģiem nācās stāvēt Daugavgrīvā un preces uz pilsētu un atpakaļ vest ar liellaivām. Sausās vasarās (vairākas tādas bija 17. gadsimta beigās) bieži vien kuģi vispār nevarēja ienākt Daugavā.

Šo upes īpatnību dēļ nevarēja izmantot tos pašus peldlīdzekļus gan jūrā, gan upē — preces upes grīvā vajadzēja pārkraut no jūras kuģiem upes plakandibena laivās. Tas nāca par labu Rīgai kā šādam pārkraušanas centram.

=== Seni Daugavas attēli ===

<gallery>
Daugava pie Aizkraukles .jpg|Daugava pie [[Aizkraukle]]s 
Kokneses pilsdrupas pirms 1915.jpg|[[Kokneses pils]]drupas (pirms 1915)
Skats uz Daugavu un Pērses tiltu pie Kokneses pilsdrupām pēc 1935.jpg|Skats uz Daugavu un Pērses tiltu pie Kokneses pilsdrupām (pēc 1935)
Motorkuģis Staburadze pie Kokneses ap 1935.jpg|Motorkuģis Staburadze pie [[Koknese]]s (ap 1935)
Staburags 1924.jpg|[[Staburags]] 1924. gadā
Lorelejas klints pie Pļaviņām.jpg|Nāru (Lorelejas) klints pie Pļaviņām
Daugavas klintis pie Pļaviņām.jpg|Daugavas klintis pie Pļaviņām
Oliņkalns pie Daugavas.jpg|[[Oliņkalns]] pie Daugavas
</gallery>

== Lielākās Daugavas pietekas Latvijā ==
[[Attēls:Daugava sateces baseins Дзвіна Вадазбор.svg|thumb|left|250px|Daugavas sateces baseins]]

{{columns  |width=200px
|col1=
Kreisās puses pietekas: 
* [[Buļļupe]]
* [[Mārupīte]]
* [[Ķekava (upe)|Ķekava]]
* [[Lauce]]
* [[Pikstere]]
* [[Ziemeļsusēja]]
* [[Eglona]]
* [[Berezauka (Daugavas pieteka)|Berezauka]]
* [[Laucesa (upe)|Laucesa]]
* [[Poguļanka (upe)|Poguļanka]]

|col2=
Labās puses pietekas: 
* [[Mīlgrāvis (kanāls)|Mīlgrāvis]]
* [[Ogre (upe)|Ogre]]
* [[Dīvaja]]
* [[Pērse]]
* [[Aiviekste]]
* [[Nereta (upe)|Nereta]]
* [[Dubna (upe)|Dubna]]
* [[Leiksna]]
* [[Rudņa]]
* [[Indrica (upe)|Indrica]]
* [[Rosica]]
}}

== Pilsētas Daugavas krastos ==
[[Attēls:Daugava Naujenes apkārtnē 2000-07-21.jpg|thumb|250px|Daugava [[Naujene]]s apkārtnē]]

{{columns  |width=170px
|col1=
* [[Rīga]]
* [[Ķekava]]
* [[Salaspils]]
* [[Ikšķile]]
* [[Ogre]]
* [[Lielvārde]]
* [[Ķegums]]
|col2=
* [[Jaunjelgava]]
* [[Aizkraukle]]
* [[Koknese]]
* [[Pļaviņas]]
* [[Jēkabpils]]
* [[Līvāni]]
* [[Daugavpils]]
|col3=
* [[Krāslava]]
* [[Druja]]
* [[Vjerhņadzvinska]]
* [[Uzmjoni]]
* [[Dzisna]]
* [[Novopolocka]]
* [[Polocka]]
|col4=
* [[Garani (Baltkrievija)|Garani]]
* [[Novija Garani]]
* [[Kardona (Baltkrievija)|Kardona]]
* [[Ula]]
* [[Bješankoviči]]
* [[Budzilava]]
|col5=
* [[Vitebska]]
* [[Ruba (Baltkrievija)|Ruba]]
* [[Suraža (Baltkrievija)|Suraža]]
* [[Veliža]]
* [[Zapadnaja Dvina]]
* [[Andreapole]]
}}

== Daugavas hidroelektrostacijas ==
Uz Daugavas upes atrodas piecas [[Hidroelektrostacija|HES]] (hidroelektrostacijas) — [[Rīgas HES]] 35 km no upes grīvas [[Rīgas līcis|Rīgas līcī]], [[Ķeguma HES]], kas atrodas 70 km attālumā no grīvas, un [[Pļaviņu HES]], kas atrodas jau 107 km no grīvas. Bija plānots arī celt [[Daugavpils HES]], bet sabiedrības protestu dēļ to nepabeidza. HES dēļ tika iztaisnoti vairāki upes līkumi, tādējādi Daugavas garums ir samazinājies par 15 km (Latvijas teritorijā iepriekš Daugavas garums bija 367 km).<ref name="lat">{{LAT e|2|135.—167}}</ref> [[Baltkrievija|Baltkrievijā]] teritorijā ir vēl 2 HES: [[Polockas HES]] un [[Vitebskas HES]].<ref name=NE>Dāvis Gruberts. "[https://enciklopedija.lv/skirklis/131859-Daugava Daugava]". [[Nacionālā enciklopēdija]]. (skatīts 27.12.2022)</ref>

== Daugavas šķērsojumi Latvijā ==
{{columns  |width=130px
|col1=
* [[Vanšu tilts (Rīga)|Vanšu tilts]]
* [[Akmens tilts (Rīga)|Akmens tilts]]
* [[Dzelzceļa tilts (Rīga)|Dzelzceļa tilts]]
|col2=
* [[Salu tilts]]
* [[Dienvidu tilts]]
* [[Rīgas HES]]
|col3=
* [[Ķeguma HES]]
* [[Pļaviņu HES]]
* [[Zeļķu tilts]]
|col4=
* [[Jēkabpils tilts]]
* [[Sventes tilts]]
* [[Dzelzceļa tilts (Daugavpils)|Dzelzceļa tilts]]
|col5=
* [[Vienības tilts]]
* [[Krāslavas tilts]]
}}

== Dabas parks „Daugavas loki” ==
[[Attēls:Daugavas loki.jpg|thumb|250px|Daugavas loki]]
Šķērsojot [[Latvijas—Baltkrievijas robeža|Latvijas robežu]], Daugava jau ir 200 m plata [[upe]]. Augštecē Latvijas teritorijā tā plūst starp [[Augšzemes augstiene|Augšzemes]] un [[Latgales augstiene|Latgales augstieni]], veidojot desmit plašus lokus. No Latvijas robežas līdz [[Daugavpils|Daugavpilij]] saglabājusies Daugavas dabiskā ieleja, kurā atrodas daudzi vērtīgi biotopi. Augu sugu daudzveidības ziņā tā ir viena no interesantākajām teritorijām Latvijā. Skaistās ainavas un daudzie pilskalni rada priekšnoteikumus tūrisma attīstībai. Te ir izveidots [[Augšdaugava|Augšdaugavas aizsargājamais ainavu apvidus]] un [[Daugavas loki|dabas parks "Daugavas loki"]].

== Attēlu galerija ==
<gallery widths="100px" heights="100px" perrow="8">
Attēls:Belarus-Vitsebsk-Kirov Bridge.jpg|Daugava [[Vitebska|Vitebskā]], [[Baltkrievija|Baltkrievijā]]
Daugava pie Daugavpils 2000-07-21.jpg|Daugava pie [[Daugavpils]]
Attēls:Parceltuve_Livanos.jpg|Pārceltuve pār Daugavu pie [[Līvāni]]em
Attēls:Daugava_Jekabpilī.JPG|Daugava [[Jēkabpils|Jēkabpilī]]
Attēls:Daugava_pie_Jaunjelgavas.jpg|Daugava pie [[Jaunjelgava]]s
Attēls:AkmensTilts.jpg|Akmens tilts pār Daugavu Rīgā
Attēls:DzTiltsNoAkmensTilta.jpg|Dzelzceļa tilts pār Daugavu Rīgā
</gallery>

== Piezīmes un atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
* [https://web.archive.org/web/20041228114338/http://www.copeslapa.lv/udns/daugava.htm Daugavas apraksts]
* [https://web.archive.org/web/20090424140248/http://www.iveta.lv/gramata/HTML/Ps_70b.htm Galveno laivu pārvilkšanas ceļu apraksts vikingu laikos]

{{Rīgas līča piekrastes upes}}
{{Gaujas—Daugavas ūdensceļš}}
{{Daugavas pietekas|nocat=yes}}

{{autoritatīvā vadība}}

[[Kategorija:Daugava| ]]
[[Kategorija:Latvijas upes]]
[[Kategorija:Baltkrievijas upes]]
[[Kategorija:Krievijas upes]]
[[Kategorija:Latvijas robežupes]]
[[Kategorija:Rīgas upes]]
[[Kategorija:Jēkabpils upes]]
[[Kategorija:Daugavpils upes]]
[[Kategorija:Aizkraukles novada upes]]
[[Kategorija:Augšdaugavas novada upes]]
[[Kategorija:Jēkabpils novada upes]]
[[Kategorija:Krāslavas novada upes]]
[[Kategorija:Ogres novada upes]]
[[Kategorija:Līvānu novada upes]]
[[Kategorija:Ķekavas novada upes]]
[[Kategorija:Salaspils novada upes]]
[[Kategorija:Ābeļu pagasts]]
[[Kategorija:Aizkraukle]]
[[Kategorija:Aizkraukles pagasts]]
[[Kategorija:Birzgales pagasts]]
[[Kategorija:Smoļenskas apgabals]]
[[Kategorija:Tveras apgabals]]