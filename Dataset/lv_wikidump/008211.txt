{{noformējums|ārējās saites pašā tekstā}}
'''Riska kapitāls''' ir [[kapitāls]], kuru jaunu [[uzņēmums|uzņēmumu]] vai [[projekts|projektu]] finansēšanai piešķir Riska [[investīcija|investori]] ('''riska kapitālisti'''). Parasti riska investīciju objekti ir uzņēmumi ar augstu straujas izaugsmes ticamību, vai projekti, kuri to īstenošanas gadījumā var nest lielu peļņu uz tajos investēto kapitālu.

Tā kā riska investīcijas lielas peļņas vietā var nest arī ievērojamus zaudējumus, riska investori - fiziskas vai juridiskas personas - mēdz apvienoties, izveidojot riska [[Privātā kapitāla fondi|fondus]], tādējādi sadalot riskus, tātad arī iespējamos zaudējumus.

Risku fondus parasti pārvalda profesionālas kompānijas, kuras ir specializējušās dažādās investīciju jomās. Līdz ar to arī riska fondi vairumā gadījumu orientējas uz atsevišķiem sektoriem. Parasti tās ir jomas, kas saistītas ar paaugstinātu risku - jaunas tehnoloģijas, strauji augoši ekonomikas sektori, vai valstis un pat pasaules reģioni ar dinamisku [[Ekonomikas izaugsme|ekonomisko izaugsmi]]. Pie tādiem pieskaitāmas arī [[Baltijas valstis]], tai skaitā arī [[Latvija]].

Lai veicinātu strauju jaunu [[tehnoloģija|tehnoloģiju]] attīstību un jaunu [[uzņēmējdarbība]]s sfēru veidošanos, daudzas valstis atbalsta riska fondu veidošanu. Piemēram, vairums [[telekomunikācijas|telekomunikāciju]], [[informātika]]s un citas mūsdienu tehnoloģijas izveidojušās lielā mērā pateicoties riska kapitāla finansējumam. Arī Latvijā tiek īstenota nacionālā programma „Riska kapitāla finansējums”[https://web.archive.org/web/20060829165939/http://www.lga.lv/index.php?id=45], ko organizē [[Latvijas Garantiju aģentūra]]. Minētajā programmā izveidoti trīs no valsts budžeta un [[Eiropas Savienības struktūrfondi|ES struktūrfondiem]] līdzfinansēti riska kapitāla fondi - ZGI fonds, Otrais Eko fonds (fonda pārvaldītājs Eko Investors[http://www.ekoinvestors.lv]), un INVENTO.

Eko Investors[http://www.ekoinvestors.lv] ir viena no vadošajām riska kapitāla pārvaldes kompānijām Latvijā, kas darbojas jau kopš 2000.gada. Eko Investors ir Riska Kapitāla asociācijas[http://www.lvca.lv] biedrs un viens no dibinātājiem. Asociācijā šobrīd darbojas 30 biedri. Jaunākais dalībnieks, finanšu un investīciju uzņēmums Capitalia[https://web.archive.org/web/20130115173740/http://capitalia.lv/lv], pievienojās 2012. gada 20. decembrī.

2007. gada februārī „ZGI fonds”, ko pārvalda SIA „Zaļās gaismas investīcijas”[http://www.zgi.lv], veica pirmo riska kapitāla investīciju, ieguldot 200 tūkstošus latu informācijas tehnoloģiju uzņēmumā SIA „SmartImage Solutions”[https://web.archive.org/web/20141218095623/http://smartimagesolutions.com/]. SIA „SmartImage Solutions” dibinātāji ir izstrādājuši jaunu inovatīvu metodi datubāzu saspiešanai, kas ļauj saspiestajā arhīvā veikt arī ātru datu meklēšanu. Tāpat arī uzņēmumam ir iestrādes fundamentālās attēlu atpazīšanas un saspiešanas problēmas risināšanai.

== Papildu literatūra ==
* {{No idejas līdz panākumiem}}

{{autoritatīvā vadība}}

[[Kategorija:Ekonomika]]