{{cita nozīme|ķīmisko elementu|mūzikas grupu|Alva (grupa)}}
{{Elementa infokaste
|                 tips = amfotērais metāls
|      kārtas skaitlis = 50
|             5. čaula = 4
|             4. čaula = 18
|             3. čaula = 18
|             2. čaula = 8
|             1. čaula = 2
|              simbols = Sn
|             atommasa = 118,7
|   valences elektroni = [Kr]4d<sup>10</sup>5s<sup>2</sup>5p<sup>2</sup>
|       tabulas attēls = [[Attēls:Sn-TableImage.png|250px]]
|               attēls = [[Attēls:Tin-2.jpg|150px]]&nbsp;&nbsp;&nbsp;&nbsp;[[Attēls:Cassiterite-113392.jpg|165px]]<br />Izkausētas alvas piliens un alvas rūdas - [[kasiterīts|kasiterīta]] - paraugs
|  oksidēšanas pakāpes = '''+4''', '''+2'''
|  elektronegativitāte = 1,96
|              blīvums = 7265
|  kušanas temperatūra = 505,08 K (231,93&nbsp;°C)
| viršanas temperatūra = 2875 K (2602&nbsp;°C)
}}
'''Alva''' ir [[ķīmiskais elements]] ar simbolu '''Sn''' un atomskaitli 50. Alva ir samērā viegli kūstošs [[metāls]], kuru lieto galvenokārt dažādos viegli kūstošos [[sakausējums|sakausējumos]] (piemēram, [[lodalva]]) un grūti kūstošos sakausējumos ([[bronza]]).

== Atrašanās dabā ==

Pēc ķīmisko elementu izplatības zemes garozā alva ieņem 46. vietu. Cilvēki alvu pazīst jau 6000 gadu. Alva dabā nav sastopama brīvā veidā, bet ir sastopama savienojumos, oksīdu rūdā. Alvas rūdas atradnes ir [[Dienvidaustrumāzija|Dienvidaustrumāzijā]], [[Latīņamerika|Latīņamerikā]], [[Ķīna|Ķīnā]], [[Nigērija|Nigērijā]] un [[Zaira|Zairā]].

== Bioloģiskā nozīme ==

Alvas fizioloģiskā nozīme ir neskaidra, taču cilvēks dienā ar pārtiku uzņem 3—5 mg alvas. Uzņemot vairāk par 350—500 mg, rodas [[kuņģis|kuņģa]] un [[zarnas|zarnu]] darbības traucējumi. Alvas neorganiskie savienojumi ir maztoksiski (indīgi mēdz būt [[alvorganiskie savienojumi]]), turklāt alva neuzkrājas [[audi|audos]], kā indīgie smagie metāli. Alvu var uzņemt ar konservētiem pārtikas produktiem, [[medus|medu]]. Alva ietilpst arī zīdaiņu un mazo bērnu uztura produktos un mātes piena aizstājējos. Alva tiek izmantota pretmikrobu, pretsēnīšu, pretinsektu un prettārpu līdzekļu pagatavošanai.<ref>Z. Zariņš, L. Neimane. Uztura mācība. LU akadēmiskais apgāds, 2009, 64. lpp.</ref>

== Iegūšana ==

Alvu iegūst, [[alvas akmens|alvas akmeni]] (SnO<sub>2</sub>) [[reducēšanās|reducējot]] ar [[ogleklis|oglekli]].

== Ķīmiskās īpašības ==
Alva ir mazaktīvs metāls. Paaugstinātā temperatūrā tā reaģē ar [[skābeklis|skābekli]] un [[halogēni]]em. Ar atšķaidītām [[skābes|skābēm]] tā reaģē ļoti lēni. Savienojumos alvai var būt oksidēšanas pakāpes +2 un +4. [[Alvas(IV) hlorīds]] SnCl<sub>4</sub>, atšķirībā no daudziem citiem metālu [[hlorīdi]]em, [[normāli apstākļi|normālos apstākļos]] ir šķidrums.

== Fizikālās īpašības ==
Alva ir samērā viegli kūstošs metāls, kuru lieto dažādos sakausējumos. Pastāv trīs alvas modifikācijas: pelēkā, baltā un trauslā alva. '''Baltā alva''' ir sudrabaini balts, mīksts metāls. To saliecot, dzirdams īpatnējs čirkstošs troksnis, ko dēvē par "alvas kliedzienu". Tas rodas, alvas kristāliem beržoties citam pret citu. Alva ir viegli stiepjama. Temperatūrā, kas ir zemāka par 13,2&nbsp;°C, baltā alva sāk pārvērsties '''pelēkajā alvā'''. Ar to var izskaidrot irdenu pelēku traipu rašanos uz alvas izstrādājumiem. Šo parādību sauc par "alvas mēri". Alvas mēris [[1912]]. gadā iznīcināja R. Skota vadīto ekspedīciju, kad viņš bija atpakaļceļā no [[Dienvidpols|Dienvidpola]], jo saira ar alvu salodētās kuģa degvielas tvertnes. Alvas mēris var progresēt, it īpaši temperatūrās, kas zemākas par 0&nbsp;°C. Ap -30 grādu temperatūrā baltā alva sairst pelēkā pulverī. Savukārt temperatūrā, kas augstāka par 161&nbsp;°C, baltā alva veido '''trauslo alvu'''.

== Izmantošana ==
Alvu izmanto skārda ražošanai, aizsargkārtiņas veidošanai uz citu metālu virsmām (piemēram, konservu kārbām). Alvu izmanto dažādu sakausējumu, piemēram, bronzas ražošanā. Bronzas pulveri maisījumā ar laku izmanto dažādu priekšmetu krāsošanai. Alvu izmanto arī foliju ražošanai, mērinstrumentu detaļu, [[ērģeles|ērģeļu]] stabuļu un māksliniecisku izstrādājumu izgatavošanai, [[lodēšana]]i un pat viltotās naudas izgatavošanai.

=== Alvas sakausējumi ===
Vispārīgā gadījumā par [[bronza|bronzām]] sauc [[varš|vara]] sakausējumus. Parasti ar jēdzienu "bronza" saprot alvas bronzu, jo tā tika atklāta visātrāk. Bronzai ir labākas mehāniskās īpašības un zemāka kušanas temperatūra nekā tīram varam.

Viens no svarīgākajiem alvas sakausējumiem ir lodalva. Tās sastāvā ir 65% alvas un 35% [[svins|svina]]. Lodalvas kušanas temperatūra ir 180&nbsp;°C. To izmanto metālu lodēšanai, lai arī bieži vien lieto arī tīru alvu. Tīru alvu, kaut arī tai ir augstāka kušanas temperatūra nekā lodalvai, lieto tādu priekšmetu lodēšanai vai pārklāšanai, kas saskaras ar [[pārtika|pārtiku]] vai pārtikā lietojamo [[ūdens|ūdeni]] (ūdensvada caurulēm), jo alva ir ievērojami mazāk toksiska par svinu.

== Skatīt arī ==

* [[bronza]]
* [[lodalva]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Periodiskā sistēma}}

{{autoritatīvā vadība}}

[[Kategorija:Ķīmiskie elementi]]
[[Kategorija:Metāli]]