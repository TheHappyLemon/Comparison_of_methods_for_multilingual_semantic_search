[[Attēls:Operating system placement-lv.svg|thumbnail|200px|Diagrammā attēlota operētājsistēmas atrašanās vieta datoru izmantošanā]]
'''Operētājsistēma''' ('''OS''') ir [[programmatūra]]s kopums, kas ir atbildīgs par [[datora aparatūra]]s tiešu kontroli un vadību, kā arī par tādām pamatdarbībām kā [[lietojumprogrammatūra]]s darbināšanu. Operētājsistēma ir vitāli svarīga [[sistēmprogrammatūra]]s daļa.

Agrīnie datori, piemēram, [[kalkulators|kalkulatori]] tika veidoti, lai veiktu virkni atsevišķu uzdevumu. Operētājsistēmas pamatfunkcijas tika izstrādātas 1950. gados, piemēram, pastāvīgā monitora funkcija, kas automātiski pēc kārtas palaida dažādas programmas, lai paātrinātu apstrādi. Operētājsistēmas to modernajās un sarežģītākajās formās nepastāvēja līdz 60. gadu sākumam.<ref>{{Grāmatas atsauce|title=Classic Operating Systems: From Batch Processing to Distributed Systems|url=https://books.google.lv/books?id=-PDPBvIPYBkC&pg=PP1&redir_esc=y#v=onepage&q&f=false|publisher=Springer Science & Business Media|date=2001-01-10|isbn=978-0-387-95113-3|first=Per Brinch|last=Hansen}}</ref>

Operētājsistēma ir pirmais programmatūras slānis, kas tiek ielādēts [[datora atmiņa|datora atmiņā]] pēc tā iedarbināšanas. Tā kā tas ir pirmais programmatūras slānis, visa pārējā programmatūra, kas tiek ielādēta pēc tam, ir no tā atkarīga un izmanto tās sniegtos pamatservisus. Starp šiem pamatservisiem minami pieeja diskiem, atmiņas pārvaldīšana, daudzuzdevumu režīma vadība un [[lietotāja saskarne]]. Tā kā tie ir pamatpakalpojumi, ko nodrošina operētājsistēmas, tad nav vajadzības tos ieviest no jauna katrā lietojumprogrammā. Kodu, kas nodrošina šos pamatpakalpojumus, sauc par [[kodols (operētājsistēma)|operētājsistēmas kodolu]].

== Operētājsistēmu veidi ==
Izšķir šādus operētājsistēmu veidus:
* [[reāllaika operētājsistēma]] — operētājsistēma, kas garantē notikumu vai datu apstrādi noteiktā laika brīdī.
* vairāklietotāju operētājsistēma — operētājsistēma, kas ļauj vienlaicīgi strādāt ar datorsistēmu vairākiem lietotājiem;
* vairākuzdevumu operētājsistēma — operētājsistēma, kas ļauj vienlaicīgi lietot vairāk nekā vienu programmu;
* dalītā operētājsistēma — operētājsistēma, kas pārvalda vairākus datorus, un var veikt piekļuvi tiem no viena konkrēta datora;
* iegultā operētājsistēma — operētājsistēma, kas ir kādas lielākas operētājsistēmas daļa un tā parasti ir paredzētu kādu specifisku darbību veikšanai.

Viena un tā pati operētājsistēma var piederēt pie vairākiem veidiem.

== Funkcijas ==
Operētājsistēmu funkcijas:
* [[lietojumprogramma|lietojumprogrammu]] ielādēšana [[operatīvā atmiņa|operatīvajā atmiņā]] un to izpilde;
* standartizēta pieeja pie [[ievadierīces|ievades]] un [[izvadierīces|izvadierīcēm]];
* operatīvās atmiņas pārvaldīšana (procesu sadalīšana, virtuālā atmiņa);
* datu pieejas vadība energoneatkarīgos datu nesējos ([[cietais disks]], [[kompaktdisks]] u.c.);
* [[lietotāja saskarne]];
* tīkla operācijas, protokolu nodrošinājums;
* resursu racionāla izmantošana.

Papildu funkcijas:
* paralēla vairāku uzdevumu veikšana;
* mijiedarbība starp procesiem: [[dati|datu]] apmaiņa, kopīga sinhronizācija;
* pašas sistēmas un lietotāja datu un [[datorprogramma|programmu]] aizsardzība pret lietotāja ļaunprātīgām darbībām ar tiem;
* vairāku lietotāju darba režīms (to var izmantot arī vairāk nekā viens lietotājs).

== Mūsdienu operētājsistēmas ==
[[Attēls:Windows Vista Desktop.png|thumbnail|200px|''[[Windows Vista]]'']]
[[Attēls:UbuntuMaverickDesktop.png|thumbnail|200px|''[[Ubuntu Linux]]'']]

=== Populāras operētājsistēmas ===
* ''[[Android]]''
* ''[[FreeBSD]]''
* ''[[GNU/Linux]]''
* ''[[iOS]]''
* ''[[Mac OS]]''
* ''[[Microsoft Windows|Windows]]''

== Skatīt arī ==
* [[Operētājsistēmu saraksts]]
* [[Operētājsistēmu izveides hronoloģija]]

== Atsauces ==
{{Commons category|Operating systems|operētājsistēmas}}
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{IT-aizmetnis}}

{{autoritatīvā vadība}}

[[Kategorija:Operētājsistēmas| ]]