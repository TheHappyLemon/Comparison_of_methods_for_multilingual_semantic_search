[[Attēls:Statue of Zeus.jpg|thumbnail|235px|Zeva statuja ([[Olimpija]])]]
'''Zevs''' ([[grieķu valoda|grieķu]] ''Ζεύς''; radniecīgi vārdi ir [[sanskrits|sanskrita]] ''Dyaus'', senvācu ''Ziu'' un [[latīņu valoda|latīņu]] ''Jupiter'' - no ''Diovis pater'') [[sengrieķu mitoloģija|sengrieķu mitoloģijā]] ir dievu valdnieks, kā arī debesu un pērkona dievs. [[Krons|Krona]] un [[Reja (mitoloģija)|Rejas]] dēls.

[[Romiešu mitoloģija|Romiešu mitoloģijā]] Zevu dēvē par [[Jupiters (mitoloģija)|Jupiteru]].

== Mīti ==
=== Zeva izcelsme un nākšana pie varas ===
Rejai no Krona bija seši bērni - [[Hestija]], [[Dēmetra]], [[Hēra]], [[Aīds]], [[Poseidons]] un Zevs -, taču Krons visus, izņemot Zevu, tūlīt pēc piedzimšanas aprija, jo no [[Gaja]]s un [[Urāns (dievs)|Urāna]] bija uzzinājis, ka, tāpat kā viņš gāzis savu tēvu, viņu gāzīs viens no viņa bērniem. Kad piedzima Zevs, Reja Kronam iedeva aprīt akmeni, bet Zevu klusībā paslēpa [[Krēta]]s salā. Īdas kalna nogāzē esošo alu joprojām tūristiem rāda kā Zeva dzimšanas vietu.{{fact}}

Sasniedzis pilngadību, Zevs piespieda Kronu atrīt pārējos bērnus un atbrīvoja Krona brāļus [[giganti|gigantus]], [[hekatonheiri|hekatonheirus]] un [[ciklopi|ciklopus]] no [[Tartars|Tartara]]. Kopā ar viņiem un saviem brāļiem un māsām Zevs gāza Kronu un pārējos [[titāni|titānus]]. Sakautos titānus viņš iemeta Tartarā.

Pēc kaujas Zevs un viņa vecākie brāļie (Poseidons un Aīds) sadalīja pasauli, velkot lozes - Zevs turpmāk valdīja pār debesīm un gaisu, Poseidons pār ūdeņiem, bet Aīds par mirušo pasauli (pazemi). Zemi (Gaju) nevarēja iegūt valdīšanā, un katrs pār to valdīja pēc spējām (tāpēc, piemēram, Poseidonu dēvēja par zemestrīču dievu). Gaja bija neapmierināta ar to, kā Zevs bija izturējies pret titāniem, kuri bija viņas bērni, tāpēc drīz pēc dievu valdnieka troņa ieņemšanas viņam nācās cīnīties ar citiem Gajas bērniem - briesmoņiem [[Tīfons|Tīfonu]] un Ehidnu. Viņš sakāva Tīfonu un ieslodzīja viņu zem kalna, bet Ehidnu un viņas bērnus atstāja dzīvus nākamajiem varoņiem.

== Zeva bērni ==
[[Attēls:VEF Zevs.jpg|thumbnail|200px|Alegoriska Zeva figūra [[VEF]] galvenās montāžas halles fasādē, [[Rīga|Rīgā]], [[Brīvības iela (Rīga)|Brīvības ielā]]]]
Zevs bija [[Hēra]]s brālis un vīrs. Viņu bērni bija [[Arejs]], [[Hēfaists]], [[Eileitija]], [[Hēbe]].

Zevs Hērai nebija uzticīgs, un ir slavens ar daudzām dēkām un pēcnācējiem no citām dievietēm, nimfām un mirstīgajām sievietēm, piemēram, [[Mīnojs]] no [[Eiropa (grieķu mitoloģijā)|Eiropas]], [[Hērakls]] (viens no izcilākajiem grieķu varoņiem, kurš veicis 12 lielus varoņdarbus) no [[Alkmēne]]s, [[Jāsons]] no [[Elektra (mitoloģija)|Elektras]], [[Trojas Helēna]] (kuras dēļ izraisījās [[Trojas karš]]) no [[Leda]]s, [[Persefone]] no [[Dēmetra]]s u.tml. Daudzas sievietes viņš apciemojis izmainītā izskatā, piemēram, [[Danaja|Danaju]] (zelta lietus veidolā), Ledu (gulbja veidolā), Eiropu (vērša veidolā).

Zevs aprija savu pirmo sievu Metisu un no viņa galvas piedzima [[Atēna]], pieaugusi un tērpusies bruņās. 

== Atsauces ==
{{atsauces+}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Sengrieķu mitoloģija}}

{{autoritatīvā vadība}}

[[Kategorija:Dievu valdnieki]]
[[Kategorija:Grieķu dievi]]
[[Kategorija:Pērkona dievi]]