{{Mākslinieka infokaste
|bgcolour = 6495ED
|name = Eižens Anrī Pols Gogēns<br />''Eugène Henri Paul Gauguin''
|image = Paul Gauguin.jpg
|imagesize = 200px
|caption = 
|birthname = 
|birthdate = {{dat|1848|6|7}}
|location = [[Parīze]], {{FRA}}
|deathdate = {{miršanas datums un vecums|1903|5|9|1848|6|7}}
|deathplace = Atuona, Marķīza salas, [[Franču Polinēzija]]. 
|places = 
|nationality = [[franči|francūzis]]
|field = [[glezniecība]]
|training = 
|movement = [[postimpresionisms]], [[primitīvisms]]
|famous works = 
|paraksts = 
|patrons = 
|influenced by = 
|teachers = 
|pupils = 
|influenced = 
|awards = 
}}

'''Ežēns Anrī Pols Gogēns''' ({{val|fr|Eugène Henri Paul Gauguin}}; dzimis {{dat|1848|6|7}}, miris {{dat|1903|5|9}}) bija nozīmīgs franču mākslinieks, [[postimpresionisms|postimpresionisma]] pārstāvis. Liela nozīme viņa eksperimentiem ar krāsām bija [[sintētisms|sintētisma]] attīstībā, savukārt [[kluazonisms|kluazonisma]] ietekmē radītie Gogēna darbi sekmēja [[primitīvisms|primitīvisma]] uzplaukumu un atgriešanos pie [[pastorāle]]s. Gogēna darbi ietekmēja [[nabisti|nabistu]] grupas izveidošanos, kā arī [[fovisms|fovisma]] attīstību.

== Dzīve ==
[[Attēls:Gauguin Il Cristo giallo.jpg|thumb|200px|left|"[[Dzeltenais Kristus]]" (1889)]]
Gogēns piedzima [[Parīze|Parīzē]], taču pēc [[Napoleons III|Napoleona III]] valsts apvērsuma viņa ģimene [[1851]]. gadā pārcēlās uz [[Lima|Limu]] ([[Peru]]). [[Francija|Francijā]] ģimene atgriezās [[1855]]. gadā (pēc Gogēna tēva nāves). 17 gadu vecumā Gogēns iestājās tirdzniecības flotē un sešus gadus apceļoja pasauli. Kad nomira viņa māte, kura aizbildniecības tiesības bija atstājusi uzņēmējam un mākslas kolekcionāram Gistavam Arosam, aizbildnis Gogēnu ierīkoja brokera darbā. Gogēns drīz sāka apgūt arī gleznošanu, un 1876. gadā viņa glezna tika pieņemta ikgadējai [[Parīzes Salons|Salona]] izstādei. Gogēns interesējās par tolaik dominējošo [[impresionisms|impresionismu]] un izveidoja gleznu kolekciju, kurā ietilpa [[Eduārs Manē|Manē]], [[Pols Sezans|Sezana]], [[Klods Monē|Monē]] un citu mākslinieku darbi.

1874. gadā Gogēns iepazinās ar [[Kamils Pisaro|Kamilu Pisaro]], pie kura uzsāka glezniecības un zīmēšanas studijas. [[1880]]., [[1881]]. un [[1882]]. gadā viņa darbi tika iekļauti impresionistu izstādēs; Gogēns sāka apgrozīties mākslinieku aprindās, pie kurām piederēja arī Manē, Sezāns, [[Pjērs Ogists Renuārs|Renuārs]] un [[Edgars Degā|Degā]]. 1882. gadā viņš zaudēja darbu biržas krīzes dēļ. Neatradis darbu Francijā, viņš ar ģimeni pārcēlās uz [[Kopenhāgena|Kopenhāgenu]] (viņa sieva bija dāniete). Parīzē Gogēns atgriezās [[1885]]. gadā, pametis savu sievu un piecus bērnus Dānijā. [[1886]]. gadā viņš piedalījās vēl vienā impresionistu izstādē, taču viņa darbi neguva atsaucību; Gogēns neapmierināts 1887. gadā devās uz [[Martinika|Martiniku]], Francijai piederošu salu [[Karību jūra|Karību jūrā]]. Šajā laikā Gogēns savās gleznās sāka izmantot sev raksturīgos lielos krāsu laukumus. Tajā pašā gadā atgriezies Francijā, Gogēns iestājās par atgriešanos pie pirmsākumiem — primitīvās mākslas. Viņš ieviesa arī jēdzienu "sintētisms", ar kuru apzīmēja sintēzi starp gleznas formālajiem elementiem un tās saturu (piemēram, 1888. gadā tapušajā gleznā "Vīzija pēc sprediķa" sarkanās krāsas lietojums zemei apzīmē asinis). Šajā pašā laikā Gogēns apciemoja arī [[Vinsents van Gogs|Vinsentu van Gogu]] [[Arla|Arlā]], taču drīz Arlu pameta nesaskaņu dēļ. Atgriezies Parīzē, Gogēns iepazinās ar vairākiem simbolisma dzejniekiem — [[Malarmē]], [[Verlēns|Verlēnu]], [[Rembo]]. Arī Gogēna darbus mākslas kritiķis [[Albērs Orjē]] nosauca par simbolismam piederīgiem.

[[1891]]. gadā Gogēns devās uz [[Taiti]], kur vēlreiz īpaši pievērsās primitīvajai mākslai. [[1893]]. gadā atgriezies Francijā, viņš joprojām neguva atbalstu, un [[1895]]. gadā vēlreiz devās uz Taiti. [[1897]]. gadā viņš uzgleznoja savu slavenāko šī perioda darbu — "[[No kurienes mēs nākam? Kas mēs esam? Kurp mēs ejam?]]" Neapmierināts ar lielo rietumu civilizācijas ietekmi salā, Gogēns [[1901]]. gadā pārcēlās uz Hiva Oa. Gogēns šajā laikā uzrakstīja grāmatu "Pirms un pēc" (''Avant et Après'') par dzīvi [[Polinēzija|Polinēzijā]]. Gogēns nomira [[1903]]. gadā 54 gadu vecumā no [[sifiliss|sifilisa]], ko bija saasinājusi alkohola lietošana.

[[Somersets Moems]] pēc Gogēna dzīvesstāsta motīviem uzrakstīja romānu "Mēness un penijs".
[[Attēls:Woher kommen wir Wer sind wir Wohin gehen wir.jpg|thumb|400px|left|"[[No kurienes mēs nākam? Kas mēs esam? Kurp mēs ejam?]]"]]

<gallery>
Attēls:Gauguin Stillleben mit Fruchtschale und Zitronen.jpg|Klusā daba ar augļiem un citroniem
Attēls:Paul Gauguin 056.jpg|Taiti sievietes pludmalē
Attēls:Paul Gauguin 031.jpg|Mēness un Zeme
Attēls:Paul Gauguin 106.jpg|Jātnieki pludmalē
Attēls:Paul Gauguin 111.jpg|Pašportrets
</gallery>

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

{{DEFAULTSORT:Gogēns, Pols}}
[[Kategorija:1848. gadā dzimušie]]
[[Kategorija:1903. gadā mirušie]]
[[Kategorija:Parīzē dzimušie]]
[[Kategorija:Franču mākslinieki]]
[[Kategorija:Francijas gleznotāji]]
[[Kategorija:Tēlnieki]]
[[Kategorija:Postimpresionisma gleznotāji]]
[[Kategorija:Fovisma mākslinieki]]