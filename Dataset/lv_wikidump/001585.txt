{{cita nozīme|pilsētu|ciemu|Grobiņa (ciems)}}
{{Apdzīvotas vietas infokaste
| name = Grobiņa
| settlement_type = Novada pilsēta
| image_skyline = Grobiņas_dibināšanas_piemiņas_zīme.jpg
| imagesize = 
| image_caption = Grobiņas pilsētas tiesību piešķiršanas piemiņas zīme
| image_flag = Grobinas-karogs.jpg
| flag_link = Grobiņas karogs
| image_shield = Grobina_COA.svg
| shield_link = Grobiņas ģerbonis
| shield_size = 70px
| pushpin_map = Latvija
| pushpin_label_position = <!-- left/right -->
| latd = 56
| latm = 32
| lats = 06
| latNS = N
| longd = 21
| longm = 09
| longs = 58
| longEW = E
| subdivision_type = [[Suverēno valstu uzskaitījums|Valsts]]
| subdivision_name = '''{{karogs|Latvija}}'''
| subdivision_type1 = Novads
| subdivision_name1 = [[Dienvidkurzemes novads]]
| established_title = Pilsētas tiesības
| established_date = kopš [[1695]]. gada
| established_title2 = 
| established_date2 = 
| leader_title = Grobiņas pilsētas pārvaldes vadītājs
| leader_name = Juris Dabars
| seat_type = Vēsturiskie<br />nosaukumi
| seat = {{val|de|Grobin}}<br />{{val|sv|Söborg}}
| area_total_km2 = 5.12
| population_footnotes = <ref name="iedz skaits">{{iedzsk|ats}}</ref>
| population_total = {{iedzsk|dati|Grobiņa}}
| population_as_of = {{iedzsk|dat}}
| population_rank = 
| population_density_km2 = auto
| elevation_m = 20
| timezone = [[Austrumeiropas laiks|EET]]
| utc_offset = +2
| timezone_DST = [[Austrumeiropas laiks|EEST]]
| utc_offset_DST = +3
| postal_code_type = Pasta indeksi
| postal_code = LV-3430
| website = {{URL|www.grobina.lv}}
| footnotes = 
}}
'''Grobiņa''' ir sena pilsēta [[Kurzeme]]s rietumos [[Ālande]]s upes krastos, [[Dienvidkurzemes novads|Dienvidkurzemes novada]] centrs. Atrodas 12 km uz austrumiem no [[Liepāja]]s un 211 km attālumā no [[Rīga]]s. Pilsēta aizņem 512,6 ha lielu teritoriju, to šķērso autoceļi [[A9]], [[Autoceļš P111|P111]] un [[P113]]. Netālu uz dienvidiem no pilsētas iet [[Dzelzceļa līnija Jelgava—Liepāja|Rīgas—Liepājas dzelzceļš]] (tuvākā stacija [[Tore]], tuvākā aktīvā pasažieru stacija [[Liepāja (stacija)|Liepāja]]).

Grobiņa (no {{val|xcu|gruobīns}} — ‘[[Eiropas skābardis|skābaržu]] mežs’) ir senākā rakstos precīzi norādītā apdzīvotā vieta Latvijas teritorijā; kā '''Zēburga''' (''Seeburg'') tā pieminēta 854. gada notikumu aprakstā [[Rimberts|Rimberta]] hronikā. 2011. gadā UNESCO Latvijas Nacionālā komisija pieņēma lēmumu iekļaut nomināciju «Grobiņas arheoloģiskais ansamblis» [[UNESCO Pasaules mantojuma saraksts|UNESCO Pasaules mantojuma Latvijas nacionālajā sarakstā]].<ref>[http://www.grobina.lv/index.php?option=com_content&view=article&id=342:grobias-arheoloiskais-ansamblis-soli-tuvk-unesco&catid=42:jaunumi&Itemid=126 Grobiņas arheoloģiskais ansamblis — soli tuvāk UNESCO]{{Novecojusi saite}}</ref><ref>[http://whc.unesco.org/en/tentativelists/5608/ Viking Monuments and Sites/Grobiņa archaeological complex] (angliski)</ref> 2017. gada 22. maijā [[Latvijas Valsts kultūras pieminekļu aizsardzības inspekcija]] iesniedza oficiālu pieteikumu Pasaules mantojuma centram.

== Vēsture ==
{{Pamatraksts|Grobiņas vēsture}}
Ap 650.—800. gadu tagadējās Grobiņas vietā atradās liela [[skandināvi|skandināvu]] apmetne, pa [[Ālande]]s upi un [[Liepājas ezers|Liepājas ezeru]] toreiz bija iespējama kuģu satiksme ar [[Baltijas jūra|Baltijas jūru]]. Ap 800. gadu [[vikingi|vikingu]] apmetni ieņēma [[kurši]]. 854. gada notikumu sakarā [[Hamburga]]s un [[Brēmene]]s arhibīskaps [[Rimberts]] ap 875. gadu savā vēsturiskajā apcerējumā par Ziemeļeiropu “[[Svētā Anskara dzīve]]” (''Vita sancti Ansgari'') vēstīja par [[Zviedrijas karaļi|zviedru vikingu kēniņa]] [[Olafs (I)|Olafa]] uzbrukumu kuršu [[ķēniņvalsts]] pilsētai (''urbs regni'') Ezerpilij (''Seeburg''), ko aizstāvējuši 7000 karavīru ("Ezerpils kauja"). Pēc sakāves [[kurši]] apņēmās, tāpat kā agrāk, turpmāk maksāt kunga tiesu (''censum'') zviedru ķēniņam un atzīt sevi par tā pavalstniekiem.

1230. gada līgumā, ko ar pāvesta legātu [[Alnas Balduīns|Alnas Balduīnu]] noslēdza [[kuršu ķēniņš]] [[Lamekins]], Grobiņas apvidus pieminēts ar nosaukumu ''Esestua'', ko skaidro ar kuršu vārdu "Ezertuve".<ref>[https://www.herder-institut.de/bestaende-digitale-angebote/datenbanken/kurlaendische-gueterurkunden/urkundentext.html?nr=2&varianten=ein&anmerkungen=ein Kopie im Regiter Papst Gregors IX von Transsumpt von 1232 Feb 11]{{Novecojusi saite}} (vāciski, latīniski)</ref> Pirmo reizi ar nosaukumu Grobiņa (''Grobin'') jeb "skābaržu vieta" [[Piemare]]s zemē tā pieminēta 1253. gada [[Kursa (valsts)|Kursas]] dalīšanas līgumā starp [[Livonijas ordenis|Livonijas ordeni]] un [[Kurzemes bīskapija|Kurzemes bīskapiju]]. Ap 1263. gadu Kuršu sacelšanās laikā pēc [[Durbes kauja]]s [[Livonijas ordenis]] mestra Vernera fon Breithūzena vadībā uzbruka Grobiņas kuršu pilskalnam un pēc pils ieņemšanas to nodedzināja.
14. gadsimtā blakus kuršu pilskalnam uzcēla mūra cietoksni, kura drupas redzamas vēl tagad kā [[Grobiņas pilsdrupas]]. Lai iegūtu līdzekļus aizsardzībai pret Krieviju, [[Livonijas karš|Livonijas kara]] laikā 1560. gadā Livonijas ordenis ieķīlāja Grobiņas komtureju [[Prūsijas hercogiste|Prūsijas hercogam]].
1660. gadā [[Otrais Ziemeļu karš|Otrā Ziemeļu kara]] laikā Grobiņas pils uz brīdi kļuva par [[hercogs Jēkabs|hercoga Jēkaba]] rezidenci, jo Jelgavas pils kara laikā bija pārāk izpostīta. 1695. gadā Kurzemes hercogs [[Frīdrihs Kazimirs]] Grobiņai piešķīra pilsētas tiesības.

1920. gadā Grobiņas apriņķi pārdēvēja par [[Liepājas apriņķis|Liepājas apriņķi]]. Otrā pasaules kara laikā 1941. gadā apšaudes laikā pilsētas rietumdaļā nodega 10 namu, kā arī [[Grobiņas luterāņu baznīca|luterāņu baznīca]].

== Arheoloģija ==
{{pamatraksts|Grobiņas arheoloģiskais ansamblis}} 
[[Attēls:Valsgarde_svardfaste.jpg|thumb|left|Zviedrijā atrasta zobena [[spals]] (550.-800. gadi). Līdzīgi zobeni tika atrasti arī Grobiņas apmetnē]]
[[Attēls:Dīķis uz Ālandes.jpg|thumb|250px|[[Ālande]]s ūdenskrātuve pie Grobiņas pilsdrupām]]
Grobiņas arheoloģiskais komplekss sastāv no vairākiem viena laika arheoloģijas pieminekļiem,<ref>{{Tīmekļa atsauce |url=http://www.apollo.lv/portal/life/articles/209540 |title=Vikingu vietas Grobiņā pretendē uz vietu UNESCO Pasaules mantojuma sarakstā |access-date={{dat|2011|10|05||bez}} |archiveurl=https://web.archive.org/web/20100729115439/http://www.apollo.lv/portal/life/articles/209540 |archivedate={{dat|2010|07|29||bez}} }}</ref> kas kompakti izvietoti pilsētas apkaimē:
* Gotlandiešu līdzenie senkapi pie Smukumu (tagad Rudzukalnu) mājām;
* Zviedru uzkalnu kapulauks Priedienā (literatūrā minēti kā Priediens II, Priedulājs, Pastorāts vai Mācītājmuiža);
* Zviedru uzkalnu kapulauks pie Porānu (Pūrānu) mājām;
* Kuršu senkapi Priedienā (Priediens I);
* Kuršu Atkalnu senkapi;
* Kuršu pilskalns (Skābārža kalns) ar apmetni.<ref name=":3">[https://www.yumpu.com/en/document/view/23984060/baltica17-klaipados-universitetas/34 I.Virse, R.Ritums. The Grobina complex of dwelling locations and burial sites, and related questions (angliski)]</ref>
Arheoloģiskā izpēte skandināvu kapulaukos tika uzsākta 19.gs. beigās,<ref name=":4">B.Nermans. Grobin-Seeburg: Ausgrabungen und Funde. 1958.</ref> taču pirmie plaša apjoma pētījumi izdarīti 1929.—1930. gadā, kad profesora Franča Baloža un zviedru arheologu [[Birgers Nermans|Birgera Nermana]], Karla-Alfreda Gustavsona (''Karl-Alfred Gustawsson'') un Hansa Hansona (''Hans Hansson'') vadībā veikti izrakumi Grobiņas pilskalna apkaimē un trīs [[senkapi|senkapos]]. Izrakumos iegūtais materiāls ir identisks līdzīgiem atradumiem vikingu apmetnēs Ziemeļeiropā. Pie tagadējā izjādes laukuma Priedienā atrakti skandināvu senkapi, kuros atrastas daudzas senlietas, ieskaitot 22 zobenus, 21 šķēpu, vairogu apkalumus, 3 bronzas saktas, 6 gredzenus.
   
Arheoloģiskos izrakumus 1942. gadā turpināja latviešu arheologi [[Eduards Šturms|Eduarda Šturma]] vadībā. 1951. gadā [[Pēteris Stepiņš]] izpētīja vairāk kā 30 uzkalniņu kapu, bet 1957. gadā [[Jolanta Daiga]] vēl 11 uzkalniņus. Diemžēl šo izrakumu dati nav apkopoti un publicēti.<ref>[http://www.ambermarks.com/_Pieminekli/IsieApraksti/LiepajasRaj/Grobina/PriedulajuSkandinKapi.htm Priediena (Priedulāju) skandināvu uzkalniņu senkapi]</ref>

1984.—1988. gadā Grobiņas arheoloģiskā kompleksa izrakumus veica Apvienotā Kurzemes ekspedīcija, kurā piedalījās Latvijas Vēstures institūta arheologi Ingrīdas Ozeres vadībā kopā ar PSRS Arheoloģijas institūta [[Ļeņingrada]]s nodaļas līdzstrādniekiem Valērija Petrenko vadībā,<ref>[http://fornvannen.se/pdf/1990talet/1991_001.pdf Petrenko V. P. A Picture Stone from Grobin (Latvia). Fornvannen 86, Stockholm, 1991.]</ref><ref>Petrenko V. P., Urtāns J. The archaeological monuments of Grobiņa. Riga — Stockholm, 1995.</ref> kas pirms tam bija veicis izrakumus [[Staraja Ladoga]]s vikingu apmetnē. Tika izpētīti vairāk kā 35 uzkalniņi, daļa no ekspedīcijas atradumiem atrodas [[Liepājas Vēstures un mākslas muzejs|Liepājas Vēstures un mākslas muzejā]], bet daļa vēl arvien [[Pēterburga]]s arhīvos. Kopējais skandināvu apbedījumu skaits pie Grobiņas varētu sasniegt 3000, un tie datējami laika posmā no 650.—850. gadam. Saskaņā ar paleodemogrāfes Gunitas Zariņas aprēķiniem, apbedījumu skaits norāda uz iespējamu vietējo populāciju, kurā bija ap 300—500 cilvēku.<ref name=":5">G.Zariņa. Latvijas iedzīvotāju paleodemogrāfija. 2009</ref> Tajā pašā pētījumā G.Zariņa min iespējamo kuršu populāciju 7. gadsimtā ap 70—90 cilvēku.<ref name=":5" />

Tā kā līdzenie senkapi tiek datēti ar 2.—8.gs., bet uzkalnu senkapi no 7.—9.gs., Grobiņas apkaimē vērojama pāreja starp vietējām kuršu un skandināvu bēru paražām. Apbedījumi datēti pēc tajos atrasto senlietu tipoloģijas. To analīze liecina, ka Priediena senkapos tikuši apglabāti gan kurši, gan skandināvi.<ref>[http://www.menntamalaraduneyti.is/media/samningar/2012/Viking_Age_Sites_LowR.pdf Viking Age Sites in Northern Europe. A Transnational Serial Nomination to UNESCO's World Heritage List. 2012] (angliski)</ref> Lielais skandināvu apbedījumu skaits un to datējums norāda uz ilgstošu cilvēku migrāciju no Gotlandes un Zviedrijas vidienes uz Baltijas jūras austrumu piekrasti. Pašreizējie pētījumi liecina, ka Kurzeme Baltijas jūras piekrastē 7.gs. bija mazapdzīvota, kas veicināja skandināvu ieplūdumu.<ref name=":3" /> Kuršu un skandināvu savstarpējie sakari kļuva ciešāki 9.gs. otrajā pusē, taču drīz pēc tam skandināvu kolonisti Grobiņu pametuši. Arheoloģiskie atradumi Jāču senkapos liecina, ka nelielas skandināvu (viduszviedru) kopienas saglabājušās Grobiņas apkaimē kādu laiku pēc tam.<ref>M.Lūsēns. Arheoloģiskie pētījumi Jāču uzkalniņu kapulaukā. APL. 2003</ref>

=== Kuršu pilskalns (Skābaržu kalns) ===
Grobiņas pilskalns ierīkots Ālandes upes uzstādinājuma pussalā. Pilskalna izlīdzinātais plakums ir līdz 80 m garš, 40—45 plats, nodalīts ar ap 30 m platu un 2 m augstu valni. Uz austrumiem no pilskalna ap 3 ha platībā atrodas senpilsētas vieta. Senvietas kultūrslānis tiek datēts ar 9.—12.gs.<ref>[http://www.grobina.lv/index.php%3Foption%3Dcom_content%26view%3Darticle%26id%3D940%253Aunesco-nomincija-grobias-arheoloiskais-ansamblis%26catid%3D215%253Ajaunumi%26Itemid%3D65+&cd=10&hl=en&ct=clnk&gl=uk UNESCO nominācija Grobiņas arheoloģiskais ansamblis.]{{Novecojusi saite}}</ref>

=== Smukumu (Rudzukalnu) senkapi ===
Smukumu līdzenie senkapi ar gotlandiešu apbedījumiem atrodas pilsētas dienvidrietumu malā, Ālandes upes kreisajā krastā, kur senāk atradies uzkalns. Sākot izrakumus 1929. gadā, B.Nermans konstatēja, ka lielākā senkapu daļa ir iznīcināta grants ieguves rezultātā. 18. gadsimtā šeit atradušās kazarmas.<ref name=":4" /> Arheoloģiskai izpētei piemērotās teritorijas atradās uzkalna dienvidu un ziemeļu galos, un attālums starp tām sasniedza 600 m. B.Nermans novēroja, ka neskartajā daļā apbedījumi saglabājušies ļoti blīvi, tādējādi aprēķinot, ka sākotnēji senkapos bijuši līdz pat 1000 apbedījumu<ref name=":4" /> Vairākās vietās tika uzieti ķieģeļu gabali, kā arī divas 19.gs. sākuma monētas un viena 17.gs. monēta.

1929. gadā izpētīti 42 apbedījumi, savukārt 1930. gadā — 57. Izrakumos tika atklāts, ka mirušie tika sadedzināti citviet, un viņu pelni apbedīti kopā ar kapā līdzi dotajiem priekšmetiem, kas arī sadedzināti un sabojāti. Mirušie un to piederumi apbedīti 0,1—0,35 m dziļās bedrēs, kas veidotas apaļas vai ovālas.<ref name=":4" /> Dažādu izrakumu gaitā atrasti vismaz 117 apbedījumi.

Mūsdienās 1929.—1930. gada izrakumos pētītā teritorija ir apbūvēta. Pastāv iespēja, ka daži apbedījumi saglabājušies kapulauka austrumos, ko apliecina V.Petrenko veiktā izpēte<ref>V.Petrenko. Izrakumi Grobiņā. 1990.</ref>

=== Priediena uzkalnu senkapi un kuršu senkapi ===
Priediena senkapi (Priediens II) ir lielākais skandināvu kapulauks Grobiņā, uz austrumiem no pilsētas. Tā platība ir 5 ha, un tajā apglabāti galvenokārt ieceļotāji no Zviedrijas vidienes. B.Nermans saskaitīja ap 430 uzkalnu, kuri bija dažāda izmēra, tomēr parasti 7–10 m diametrā un aptuveni 0,5m augstumā.<ref name=":4" /> Izrakumos atklāts, ka šie apbedījumi ir ugunskapi, kur mirušie un to pelni kopā ar līdzi dotajiem priekšmetiem apbedīti uzkalna centrālajā daļā. Nermana vadībā 1930. gada augustā izpētīti 27 uzkalni. V.Petrenko šeit veica izrakumus plašā teritorijā, atklājot arī tos apbedījumus, kuru uzkalni nav saglabājušies. Saskaņā ar Petrenko, Priediena kapulaukā varēja būt līdz pat 2000 uzkalnu.<ref>V.Petrenko, J.Urtāns. The Archeological Monuments in Grobina. 1995., 11.lpp. (angliski)</ref>

Uz ziemeļiem no uzkalnu senkapiem atrodas kuršu kapulauks (Priediens I). Šeit apbedījumi veikti no 2.—13.gs. Saskaņā ar arheologa Pētera Stepiņa pētījumiem, kuršu senkapu teritorija ir ap 2 ha, no kuriem līdz šim izpētīta tikai desmitā daļa.<ref name=":3" />

Arheoloģiskajos izrakumos Priedienā atrasts liela daudzums skandināvu un kuršu senlietu, to skaitā unikāla akmens kapu stēla. Mūsdienās daļa no nekropoles saglabājusies, daļa apbūvēta.

=== Porānu (Pūrānu) senkapi ===
Pūrānu uzkalnu senkapi atrodas 1,5 km uz ziemeļiem no Grobiņas. Tāpat kā Priediena uzkalnu kapulaukā, arī šeit apglabāti ieceļotāji no Zviedrijas vidienes. B.Nermans šeit saskaitījis ap 50 uzkalnu, no kuriem viņš izpētījis sešus. Kapulauks stipri cietis Otrā pasaules kara laikā, kā arī vēlāk grants ieguves dēļ.

=== Atkalnu senkapi ===
Atkalnu senkapi ir līdzenie apbedījumi, kas atrodas uz lēzena zemes paaugstinājuma. Šie senkapi izmantoti apbedījumiem divos laika posmos. Pirmajos arheoloģiskajos izrakumos atklāti septiņi apbedījumi, kas saturēja senlietas datējamas ar 10.—13.gs. Vēlāk atklātie apbedījumi ir no 5.—7.gs. 1988. gadā zem 5.—13.gs. apbedījumiem arheologs V.Petrenko atradis senāko līdz šim zināmo apbedījumu Kurzemē. Tas ir 20—25 gadu vecas sievietes apbedījums ar tai līdzi dotajiem akmens darbarīkiem, kas datējams ar 2.—1. gadu tūkstoti p.m.ē.<ref>{{Tīmekļa atsauce |url=http://liepajasmuzejs.lv/lv/lm/162-ekspoziciju-apraksts/n35/#ad-image-0 |title=Liepājas muzejs. Liepājas novada senvēsture. |access-date={{dat|2014|09|28||bez}} |archive-date={{dat|2016|03|05||bez}} |archive-url=https://web.archive.org/web/20160305001337/http://liepajasmuzejs.lv/lv/lm/162-ekspoziciju-apraksts/n35/#ad-image-0 }}</ref>

== Demogrāfija ==
Pēc [[Centrālā statistikas pārvalde|Centrālās statistikas pārvaldes]] datiem uz 2009. gada 1. janvāri Grobiņā dzīvoja 4244 iedzīvotāji. Etniskais sastāvs 2005. gadā bija: 89,4% [[latvieši]], 3,5% [[krievi]], 2,4% [[lietuvieši]], 1,2% [[ukraiņi]], 0,7% [[baltkrievi]], 2,8% citas tautības.

=== Iedzīvotāju skaita izmaiņas ===

Iedzīvotāju skaita izmaiņas pilsētā:<ref name=":7">[http://periodika.lv/periodika2-viewer/view/index-dev.html#issue:/p_003_lzpo1889s01n029|article:DIVL178|query:Grobiner%20Grobiner|issueType:P Libausche Zeitung, Nr.29, 1889] {{Webarchive|url=https://web.archive.org/web/20200428154535/http://www.periodika.lv/periodika2-viewer/view/index-dev.html#issue:/p_003_lzpo1889s01n029{{!}}article:DIVL178{{!}}query:Grobiner%20Grobiner{{!}}issueType:P |date={{dat|2020|04|28||bez}} }} (vāciski)</ref><ref name=":6">Statistisches Jahrbuch für das gouvernement Kurland für 1869, Jelgava, 1869 ﻿</ref><ref name=":0">{{Tīmekļa atsauce |url=http://www.csb.gov.lv/sites/default/files/dati/TSK_1930_03.pdf |title=1930. gada Tautas skaitīšanas dati, CSP |access-date={{dat|2014|09|20||bez}} |archiveurl=https://web.archive.org/web/20131112100532/http://www.csb.gov.lv/sites/default/files/dati/TSK_1930_03.pdf |archivedate={{dat|2013|11|12||bez}} }}</ref><ref>{{Tīmekļa atsauce |url=http://www.csb.gov.lv/sites/default/files/1930_tautas_skaitisana.pdf |title=1930. gada Tautas skaitīšanas rezultāti |access-date={{dat|2014|09|20||bez}} |archiveurl=https://web.archive.org/web/20150224135253/http://www.csb.gov.lv/sites/default/files/1930_tautas_skaitisana.pdf |archivedate={{dat|2015|02|24||bez}} }}</ref><ref>{{Tīmekļa atsauce |url=http://www.csb.gov.lv/sites/default/files/1935_tautas_skatisana.pdf |title=1935. gada Tautas skaitīšana, CSP |access-date={{dat|2014|09|20||bez}} |archiveurl=https://web.archive.org/web/20131114152539/http://www.csb.gov.lv/sites/default/files/1935_tautas_skatisana.pdf |archivedate={{dat|2013|11|14||bez}} }}</ref><ref name=":1">{{Tīmekļa atsauce |url=http://www.csb.gov.lv/sites/default/files/1970_tautas_skaitisana_lpsr.pdf |title=1970. gada Latvijas PSR Tautas skaitīšana, CSP |access-date={{dat|2014|09|20||bez}} |archiveurl=https://web.archive.org/web/20131114153749/http://www.csb.gov.lv/sites/default/files/1970_tautas_skaitisana_lpsr.pdf |archivedate={{dat|2013|11|14||bez}} }}</ref><ref name=":2">{{Tīmekļa atsauce |url=http://www.csb.gov.lv/sites/default/files/1989_tautas_skaitisana.pdf |title=1989. gada PSRS Vissavienības Tautas skaitīšana, CSP |access-date={{dat|2014|09|20||bez}} |archiveurl=https://web.archive.org/web/20140701014628/http://www.csb.gov.lv/sites/default/files/1989_tautas_skaitisana.pdf |archivedate={{dat|2014|07|01||bez}} }}</ref><ref>{{Tīmekļa atsauce |url=http://www.pmlp.gov.lv/lv/assets/documents/statistika/2006/04.pdf |title=PMLP statistika, 2007.g. 1. jūlijs., CSP |access-date={{dat|2014|09|20||bez}} |archive-date={{dat|2015|03|29||bez}} |archive-url=https://web.archive.org/web/20150329114316/http://www.pmlp.gov.lv/lv/assets/documents/statistika/2006/04.pdf }}</ref>
{{iedzīvotāju skaita izmaiņas
|title       = Iedzīvotāju skaita izmaiņas
|type        = 
|align       = left
|width       = 
|state       = 
|shading     = 
|percentages = on
|break       = jā
|footnote    = 
| cols = 3
| graph-pos = bottom
| 1809|625
| 1841|1165
| 1852|975
| 1863|1618
| 1881|1594
| 1897|1490
| 1914|1400
| 1920|1394
| 1925|1288
| 1930|1129
| 1935|1074
| 1939|1100
| 1959|2222
| 1970|3333
| 1973|3477
| 1979|3604
| 1989|4583
| 2005|4313
| 2007|4249
| 2014|4101
}}

== Transports ==
Pilsētas galvenie autoceļi ir [[A9]] Rīga-Liepāja, [[Autoceļš P111|P111]] Grobiņa-Ventspils, [[P106]] Grobiņa-Ezere un [[P113]] Grobiņa-Rucava. Pilsētas vietējie autoceļi [[V1226]] Grobiņa-Tadaiķi un [[V1222]] Grobiņa-Nīca. Netālu no pilsētas iet [[Dzelzceļa līnija Jelgava—Liepāja|dzelzceļa līnija Rīga-Liepāja]], 1900.-1964. gadā Grobiņā darbojās [[Grobiņa (stacija)|stacija]] līnijā [[Dzelzceļa līnija Liepāja—Aizpute|Liepāja-Aizpute]].

== Sports ==
Grobiņā bāzējas [[Latvijas futbola 1. līga]]s klubs [[Grobiņas SC]]. [[2016. gads|2016. gadā]] viņi uzvarēja [[Latvijas futbola 2. līga|Latvijas futbola 2. līgā]].

== Attēli ==
<gallery>
Grobiņas vējdzirnavas - windmill - panoramio.jpg|Vējdzirnavas
Grobiņa castle ruins (2).jpg|Pilsdrupas
Grobiņas stacija 03.jpg|Grobiņas bijusī stacija
Vēja ģeneratoru parks Grobiņā - panoramio.jpg|Vēja ģeneratoru parks
Grobiņas pilskalns. Skabārža kalns 04.jpg|Grobiņas pilskalns, Skābaržu kalns
Grobiņas pilsētas dome 2000-06-11.jpg|Pilsētas dome
</gallery>

== Ievērojami novadnieki ==
* [[Kristiāns Frīdrihs Šmits fon der Launics]] (1773—1832), luterāņu mācītājs, rakstnieks
* [[Eduards Šmits fon der Launics]] (1796—1869), tēlnieks
* [[Kārlis fon Šternbergs]] (1834—1911), [[Slepenpadomnieks (Krievijas Impērija)|slepenpadomnieks]], [[Krievijas Impērija]]s Valsts kontroles vadītājs
* [[Teodors Šīmanis]] ([[:de:Theodor Schiemann|de]]) (1847—1921), vēsturnieks, arhivārs un Austrumeiropas vēstures profesors Berlīnē
* [[Frīdrihs Vilhelms Lengniks]] ([[:ru:Ленгник, Фридрих Вильгельмович|ru]]) (1873—1936), politiķis, profesionālās izglītības sistēmas organizētājs Krievijā
* [[Arhibalds fon Keizerlings]] (1882—1951), kara flotes virsnieks, admirālis
* [[Zenta Mauriņa]] (1897—1978), rakstniece, filozofe, bērnībā dzīvojusi Grobiņas doktorātā
* [[Roberts Stārosts]] (1908—1958), gleznotājs
* [[Andrejs Freimanis]] (1914—1994), Latvijas armijas un Latviešu leģiona virsnieks, [[Dzelzs krusta Bruņinieka krusts|Dzelzs krusta Bruņinieku krusta]] kavalieris.
* [[Ilgvars Grieziņš]] (1937—1991), viens no 1991. gada janvāra barikāžu laika upuriem.

== Literatūra ==
* Nerman, Birger, ''Smärre meddelanden. Fynden från Grobin i Lettland''. Fornvännen 1930, 114—116. (zviedriski)
* Nerman, Birger, ''Grobin-Seeburg, Ausgrabungen und Funde''. Stockholm 1958. (vāciski)
* Egils Jucevičs, "Laiks. Cilvēki. Grobiņa" (latviski)

== Atsauces ==
{{atsauces|colwidth=30em}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://fornvannen.se/pdf/1990talet/1991_001.pdf Raksts par Grobiņas arheoloģiju ar 1987. gadā atraktā akmens attēlu]
* [http://www.kurzemes-vards.lv/print.php?doc=31343 Raksts laikrakstā "Kurzemes Vārds" "Grobiņa nostāstu un patiesību plīvurā" 2005. gada 31. marts]{{Novecojusi saite}}

{{Dienvidkurzemes novads}}
{{Latvijas pilsētas}}
{{Latvijas novadu centri}}
{{Navboxes
|title=Vēsturiskā administratīvā piederība
|list1=
{{Grobiņas novads}}
{{Liepājas rajons}}
{{Liepājas apriņķis}}
{{Kurzemes un Zemgales hercogiste}}
}}
{{Vikingu pilsētas}}
{{autoritatīvā vadība}}

[[Kategorija:Grobiņas apriņķis]]
[[Kategorija:Kurzeme]]
[[Kategorija:Grobiņa| ]]