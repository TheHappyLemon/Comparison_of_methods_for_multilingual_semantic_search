[[Attēls:Akhilleus Louvre E662.jpg|right|thumb|200 px|Ahilleja attēls uz sengrieķu vāzes]]

'''Ahillejs''' ir galvenais varonis [[Senā Grieķija|sengrieķu]] dzejnieka [[Homērs|Homēra]] eposā "[[Iliāda]]", kurš vēsta par [[Trojas karš|Trojas karu]]. [[Tesālija|Tesālijā]] dzimušais Ahillejs bija valdnieka [[Pēlejs|Pēleja]] un [[nereīdas]] [[Tetīda]]s dēls. Lai padarītu Ahilleja miesu neievainojamu un nemirstīgu, Tetīda iemērca viņu pazemes valstības upes [[Stiksa (mitoloģija)|Stiksas]] ūdenī, taču aizmirsa samērcēt [[Papēdis|papēdi]], aiz kura viņa dēlu turēja. Ahilleju uzaudzināja un skoloja viedais kentaurs [[Heirons]].

[[Moiras]] piedāvāja jaunajam Ahillejam izvēli: ilgu mūžu, aizvadītu greznībā, vai agru nāvi Trojas karā un nevīstošu slavu. Viņš izvēlējās slavu un devās karā. Trojas aplenkuma laikā Ahillejs atteicās turpināt cīņu pēc tam, kad grieķu vadonis [[Agamemnons]] gribēja viņam atņemt gūstekni [[Briseīda|Briseīdu]]. Kad grieķi bija palikuši bez sava drosmīgākā karotāja, trojieši [[Hektors|Hektora]] vadībā piespieda viņus atkāpties. Ahilleja draugs [[Patrokls]] pierunāja viņu aizdot savas bruņas, lai tās maldinātu trojiešus, ka cīņas laukā atgriezies pats Ahillejs.

Hektors nogalināja Patroklu un Ahillejs atkal iesaistījās kaujā, lai atriebtu drauga nāvi. Ahillejs vajāja Hektoru, trīsreiz apdzīdams viņu ap Trojas mūriem, un tad nonāvēja divcīņā. Ahillejs atteicās atdot ienaidnieka līķi apbedīšanai, līdz dievi pierunāja viņu pieņemt izpirkumu no Hektora tēva valdnieka [[Priams|Priama]]. Izšķirošajā kaujā par Troju Ahillejs nogalināja [[Amazones|amazoņu]] valdnieci [[Pentesileja|Pentesileju]]. Varoni apbūra mirušās valdnieces skaistums un viņš viņā iemīlējās. Drīz pēc tam, kā to mirstot bija pareģojis Hektors, Ahilleju nonāvēja Hektora brālis [[Parīds]], kurš trāpīja viņam ar bultu papēdī, vienīgajā vietā, kur Ahilleju varēja ievainot. Ahilleja bruņas grieķi nodeva [[Odisejs|Odisejam]].
Pirms nāves Ahillejs palūdza lai viņa pelni tiek apglabāti kopā ar Patroklusa pelniem.

== Atsauces ==
{{atsauces+}}
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}


{{sengrieķu mitoloģija}}
{{autoritatīvā vadība}}

[[Kategorija:Sengrieķu mitoloģija]]