{{ezera infokaste
|ezers=Urmijas ezers
|attēls=Lake urmia.jpg
|map = Irāna
|paraksts=Urmijas ezera satelītattēls, 2003. gada novembris. Ezera centrālajā daļā redzams tilts
| plat_d=37 | plat_m=42 | plat_s= | plat_NS=N
| gar_d=45 | gar_m=19 | gar_s= | gar_EW=E
|vieta={{IRN}}
|platība=6001
|garums=140
|Vid_dziļums=5
|Max_dziļums=16
|tilpums=45
|augstums_vjl=1126
|izteka=beznoteces
|baseins=50 000
|valstis=[[Irāna]]
|salas=102
|pilsētas=
}}

'''Urmijas ezers''' ({{val|fa|دریاچه ارومیه}}, ''Daryācheh-ye Orumiyeh''; [[azerbaidžāņu valoda|azerbaidžāņu]]: {{ara|اورمو گؤلو}}, ''Urmiye Gölü'') ir [[sālsezers]] [[Irāna|Irānā]], [[Irānas Azerbaidžāna|Irānas Azerbaidžānā]], lielākais ezers Irānā.<ref>{{PZT|595|Rezaijes ezers}}</ref> Urmijas ezers kopā ar [[Sevans|Sevanu]] un [[Vana ezers|Vana ezeru]] veidoja Armēnijas karalistes trīs Lielos ezerus — "Armēnijas jūras".

== Ezera nosaukumi ==

Ezers 1970. gados nosaukts netālās [[Urmija]]s pilsētas vārdā, savukārt pilsētas nosaukums cēlies no [[sīriešu valoda|sīriešu]] vārda, kas nozīmē "ūdens pilsēta". Pirms tam to sauca par '''Rezaijes ezeru''' ({{val|fa| دریاچه رضائیه}}) — šis vārds ezeram dots 1930. gados, godinot Irānas šahu [[Reza Pehlevi|Rezu Pehlevi]].

Ezera senākais nosaukums ir [[Avesta|Avestā]] minētais "dziļais ezers ar sāļajiem ūdeņiem" '''Čičasts''' — ‘spīdoši baltais’. [[Urartu]] valsts periodā to dēvēja par '''Apakšējo Nairi jūru''', savukārt pēc tam, kad šo teritoriju ieņēma armēņi, to dēvēja par '''Apakšējo Armēņu jūru''', vēlāk — '''Kaputans''' ({{val|hy|Կապուտան}}).

Ezers bija [[mannejieši|mannejiešu]] valsts centrs, mannejiešu galvaspilsēta [[Hasanlu]] atradās ezera rietumu krastā. Mannejiešu valsti iekaroja [[matiāņi]] — [[skiti]]em un [[sarmati]]em radniecīga tauta. Nav zināms, vai tauta deva vārdu ezeram vai tauta guva savu nosaukumu no ezera, bet līdz 1930. gadiem ezeru bieži dēvēja par '''Matiānusa ezeru'''.

Kabudi salā apglabāts [[Bagdāde]]s iekarotājs, [[Čingishans|Čingishana]] mazdēls [[Hulaguhans]].

== Ģeogrāfija ==
Ezerā atrodas vairāk nekā 100 mazu, klinšainu saliņu. Tām ir liela nozīme kā migrējošo putnu atpūtas un barošanās vietām. Tā kā ezers ir ļoti sāļs, tajā nedzīvo zivis. Lielākā daļa ezera iekļauta [[nacionālais parks|nacionālajā parkā]], tas ir [[UNESCO]] biosfēras rezervāts. Uzskata, ka ezera sāls ir ārstnieciska, jo sevišķi pret [[reimatisms|reimatismu]].

Jau ilgāku laiku vērojama Urmijas ezera izsīkšana. Ik gadus tā līmenis krītas par 0,6–1 m.

Ezers ir šķērslis ceļā starp lielākajām Irānas Azerbaidžānas pilsētām — Urmiju un [[Tebrīza|Tebrīzu]]. 1970. gados tika uzsākts projekts ar mērķi uzcelt pāri ezeram tiltu. Pēc [[1979]]. gada revolūcijas projekts tika pārtraukts. Pabeigts [[2008. gads|2008]]. gadā.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}


{{autoritatīvā vadība}}

[[Kategorija:Irānas ezeri]]
[[Kategorija:Sālsezeri]]