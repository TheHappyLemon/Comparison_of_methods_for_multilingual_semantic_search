{{Valsts amatpersonas infokaste
| vārds = Maksims Ļitvinovs
| vārds_orģ = ''Максим Максимович Литвинов''
| attēls = Litvinoff Profile.jpg
| amats = [[PSRS Ārlietu tautas komisārs]]
| term_sākums = {{Dat|1930|07|21|N}}
| term_beigas = {{Dat|1939|05|03|N}}
| priekštecis = [[Georgijs Čičerins]]
| pēctecis = [[Vjačeslavs Molotovs]]
| dzim_dati = {{Dat|1876|07|14|N}}
| dzim_vieta = [[Attēls:Flag of the Russian Empire (black-yellow-white).svg|20px]] [[Belostoka]], [[Grodņas guberņa]], [[Viļņas ģenerālgubernatūra]], [[Krievijas Impērija]],<br />(tagad {{POL}})
| mir_dati = {{Dat|1951|12|31|N}} (75 gadi)
| mir_vieta = [[Attēls:Flag of the Soviet Union.svg|20px]] [[Maskava]], [[Padomju Savienība|PSRS]]
| tautība = [[ebrejs]]
| partija = [[PSKP]]
| dzīvesb = 
| profesija = revolucionārs, diplomāts
| alma_mater = 
| reliģija = 
| paraksts = 
| piezīmes = 
}}

'''Maksims Ļitvinovs''' ({{val-ru|Максим Максимович Литвинов}}; dzimis kā '''Meirs-Henohs Vallahs''' ({{val-ru|Меер-Генох Мовшевич Валлах}}) {{dat|1876|07|17}}, miris {{dat|1951|12|31}}) bija [[ebreji|ebreju]] izcelsmes [[Padomju Savienība|padomju]] politiķis. Viens no [[boļševiki|boļševiku]] partijas dibinātājiem, [[Padomju Savienība|PSRS]] diplomāts, Ārlietu Tautas komisārs (1930-1939).

== Biogrāfija ==
Dzimis 1876. gadā [[Belostoka|Belostokā]] baņķiera ģimenē. 1898. gadā iestājās nelegālajā [[Krievijas Sociāldemokrātiskā Strādnieku Partija|KSDSP]], no 1900. gada KSDSP [[Kijiva]]s komitejas loceklis. 1901. gadā viņu apcietināja, bet 1902. gadā Vallahs izbēga no cietuma un emigrēja uz [[Šveice|Šveici]], kur piedalījās  avīzes "''[[Iskra]]''" veidošanā. 1903. gadā atgriezās Krievijā un vadīja KSDS(b)P Rīgas organizāciju. Pēc [[1905. gada revolūcija]]s sakāves dzīvoja emigrācijā [[Parīze|Parīzē]] un [[Londona|Londonā]], kur nodarbojās ar naudas sagādi ieroču iepirkšanai, piedalījās [[Graftona avantūra]]s organizēšanā. 1916. gadā apprecējās ar Aiviju Lovu (''Ivy Lowe'', 1889—1978), viņiem piedzima divi bērni — Mihails un Tatjana.
Pēc [[Oktobra revolūcija]]s [[Vladimirs Ļeņins]] nozīmēja Ļitvinovu par padomju valdības pārstāvi [[Lielbritānija|Lielbritānijā]]. 1918. gadā Lielbritānijas valdība viņu arestēja un apmainīja pret Krievijā arestēto britu diplomātu [[Roberts Lokarts|Lokartu]].

1920. gadā Ļitvinovs bija [[Krievija]]s pārstāvis [[Igaunija|Igaunijā]]. 1922. gadā viņš Maskavā vadīja atbruņošanās konferenci, uz kuru ielūdza Somijas, Igaunijas, Latvijas, Lietuvas un Polijas valdību pārstāvjus. 1929. gadā viņš panāca t.s. [[Ļitvinova pakts|Ļitvinova pakta]] noslēgšanu Maskavā, kurā Igaunija, Latvija, Polija, PSRS un Rumānija apņēmās atteikties no strīdu risināšanas ar spēka palīdzību.   
1930. gadā [[Josifs Staļins]] viņu iecēla par PSRS Ārlietu Tautas komisāru. 1933. gadā Ļitvinovs panāca PSRS atzīšanu no [[Amerikas Savienotās Valstis|ASV]] un PSRS uzņemšanu [[Tautu Savienība|Tautu Savienībā]]. Ļitvinovs savā darbībā veicināja koncepciju par kolektīvo drošību. Vienlaikus viņš ārvalstīs centās noslēpt Staļina organizētā [[Lielais terors|Lielā terora]] apmērus un motīvus.

1939. gadā, PSRS tuvinoties [[Vācija]]i, Ļitvinovs gan savas ārpolitiskās orientācijas, gan etniskās izcelsmes dēļ tika nomainīts ar [[Vjačeslavs Molotovs|Vjačeslavu Molotovu]], kurš atklāti konfliktēja ar Ļitvinovu.<ref>{{Tīmekļa atsauce|url=http://grachev62.narod.ru/stalin/t18/t18_075.htm|title=Сталин И.В. Телеграмма в адрес зарубежных полпредств СССР 3 мая 1939 года|publisher=grachev62.narod.ru}}</ref> [[Otrais pasaules karš|Otrā pasaules kara]] laikā no 1941. gada līdz 1943. gadam Ļitvinovs bija PSRS sūtnis ASV un Kubā (1942—1943). Būdams PSRS sūtņa amatā ASV, Ļitvinovs panāca aizdevumu miljards dolāru apjomā, kas ļāva apgādāt PSRS armiju ar ieročiem un pārtiku.<ref name="magaz">{{Tīmekļa atsauce|url=http://magazines.russ.ru/slovo/2008/59/te14.html|title=Посол мира (О М.М. Литвинове)|publisher=magazines.russ.ru|access-date={{dat|2018|12|02||bez}}|archiveurl=https://web.archive.org/web/20181007040259/http://magazines.russ.ru/slovo/2008/59/te14.html|archivedate={{dat|2018|10|07||bez}}}}</ref>

1946. gadā, 70 gadu vecumā Ļitvinovs atvaļinājās. 1951. gadā pēc trešā [[infarkts|infarkta]] Ļitvinovs nomira Maskavā, Kremļa slimnīcā. Apglabāts [[Novodevičjes kapsēta|Novodevičjes kapsētā]]. Viņa sievai Aivijai Ļitvinovai, kas visu mūžu saglabāja Lielbritānijas pilsonību, 1972. gadā atļāva atgriezties Anglijā. Viņa mazdēls Pāvels Ļitvinovs bija PSRS [[disidents]], bet mazmeitas Marija Filimora un Vera Čalidze darbojās [[BBC]] raidstacijas krievu sekcijā.<ref name="magaz" />

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
* [http://www.pseudology.org/Slonim/LitvinovMM.htm Meir Henoch Mojszewicz Wallach-Finkelstein - Литвинов Максим Максимович] pseudology.org

{{Politiķis-aizmetnis}}
{{autoritatīvā vadība}}

{{DEFAULTSORT:Ļitvinovs, Maksims}}
[[Kategorija:1876. gadā dzimušie]]
[[Kategorija:1951. gadā mirušie]]
[[Kategorija:Padomju politiķi]]
[[Kategorija:PSRS diplomāti]]
[[Kategorija:PSKP CK locekļi]]
[[Kategorija:Ar Ļeņina ordeni apbalvotie]]
[[Kategorija:Ar Darba Sarkanā Karoga ordeni apbalvotie]]
[[Kategorija:Podlases vojevodistē dzimušie]]
[[Kategorija:Polijas ebreji]]
[[Kategorija:Krievijas ebreji]]