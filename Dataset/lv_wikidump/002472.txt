{{BioTakso infokaste
| attēls =Gingko-Blaetter.jpg
| att_nosaukums=Ginka lapas
| valsts =Plantae
| valsts_lv =Augi
| tips =Ginkgophyta
| tips_lv = Ginki
| klase =Ginkgoopsida
| klase_lv =Ginku klase
| rinda =Ginkgoales
| rinda_lv =Ginku rinda
| dzimta =Ginkgoaceae
| dzimta_lv =Ginku dzimta
| ģints =Ginkgo
| ģints_lv =Ginki
| iedalījums =
* {{TaksoSaite|Ginkgo biloba}}
| kategorijas =nē
}}

'''Ginki''' (''Ginkgo'') ir [[ginku klase]]s augi. Tās pārstāvji ir zināmi jau no [[perms|perma perioda]] sākuma. [[Mezozojs|Mezozoja ērā]] no [[triass|triasa]] līdz [[Jura (periods)|juras perioda]] beigām šīs klases augi bija plaši izplatīti visās pasaules daļās, pat tagadējos ziemeļu polārajos apgabalos. [[Krīta periods|Krīta perioda]] beigās un it īpaši [[terciārs|terciāra]] laikā klases pārstāvji sāka izmirt. Vēl samērā nesen ginks bija izplatīts arī [[Eiropa|Eiropā]], bet līdz ar [[ledus laikmets|ledus laikmeta]] iestāšanos tas no Eiropas pazuda. Mūsdienās ir saglabājusies viena relikta ģints (''Ginkgo''), kuras pārstāvji zināmi jau no triasa.

Vienīgais mūsdienu reliktais pārstāvis ir {{TaksoSaite|Ginkgo biloba|Divdaivu ginks}}. Divdaivu ginks ir diezgan paliels koks 20-30m augstumā un ap 3m diametrā. Jaunie koki veido piramidālu vainagu. Sānu zari savienoti ar stumbru gandrīz taisnā leņķī. Stumbra pamatmasu, līdzīgi [[skuju koki]]em, veido [[koksne]]. [[Serde]] samērā neattīstīta. [[Miza]] diezgan plāna. Atšķirībā no skuju kokiem, ginks neveido [[sveķi|sveķus]]. Dzinumi ir divējādi: garvasas ar retām lapām un īsvasas ar 5-7 lapu pušķi galā. Lapas ir vēdekļveida ar [[dihotoms dzīslojums|dihotomu dzīslojumu]] un garu kātu. Garvasu lapas biežāk dalītas divās daivās, bet īsvasu lapas ir veselas, ar viļņainu augšmalu. Rudenī ginks met lapas.

Ginks ir divmāju koks. Tā vīrišķie un sievišķie reproduktīvie orgāni veidojas uz dažādiem kokiem. Dārznieki gan iemanās piepotēt vīrišķos un sievišķos dzinumus uz viena koka. Labvēlīgos apstākļos tie sāk veidot [[sporas]] un [[sēklas]] apmēram 25-30 gadu vecumā. Līdz tam laikam nav iespējams noteikt koka dzimumu. Vīrišķie [[čiekurs|čiekuri]] ([[strobili]]) veidojas lapu žāklēs īsvasu galotnēs. [[Mikrosporofils]] sastāv no tieva kātiņa, kuram galā ir [[sora]]. Sora parasti sastāv no diviem nokareniem [[mikrosporangiji]]em, kas atveras ar garenisku plaisu. Arī sievišķie čiekuri (strobili) veidojas lapu žāklēs īsvasu galotnēs. Katrā čiekurā ir tikai 2 [[sēklaizmetnis|sēklaizmetņi]], kas atrodas dihotomiski zarota kāta galā. Tāpat, kā [[cikadejas]], ginks apaugļojas ar [[spermatozoīdi]]em. Spermatozoīdi ir kustīgi, un pārvietojas [[citoplazma|citoplazmā]] ar spirāliski sakārtotu [[vicas|vicu]] palīdzību. Šī īpatnība atšķir ginkus un cikadejas no citu [[augi|augu]] [[apaugļošanās]] veidiem. To 1896. gadā atklāja japāņu pētnieks [[S. Hiraze]]. No sievišķā čiekura 2 sēklaizmetņiem par sēklu parasti attīstās tikai viens. Nogatavojušās ginka sēklas apvalka ārējā kārta ([[sarkotesta]]) ir sulīga, bet iekšējā ([[sklerotesta]]) — cieta. Dabā ginka sēklas saglabā dīgtspēju apmēram gadu, ja tās atrodas pietiekoši mitrā [[substrāts|substrātā]].

Savvaļā ginks aug Rietumķīnas kalnos, bet plaši tiek kultivēts [[Ķīna|Ķīnā]] un [[Japāna|Japānā]] tempļu birzīs. Vietējie iedzīvotāji ginku augļus lieto arī pārtikā. Eiropā ginkus uzskatīja par izmirušiem, līdz 1690. gadā holandiešu ārsts Engelberts Kempfers tos atklāja Japānā. 1712. gadā viņš šo sugu aprakstīja ar nosaukumu Ginkgo, kas [[japāņu valoda|japāņu valodā]] nozīmē „sudraba aprikoze”. Sugas zinātnisko nosaukumu Ginkgo biloba deva [[Kārlis Linnejs]] 1771. gadā. 18. gs. ginku sāka audzēt dažādos Eiropas [[botāniskais dārzs|botāniskajos dārzos]] — sākumā [[Holande|Holandē]]; 1754. gadā tas nokļuva [[Anglija|Anglijā]]; 1780. gadā [[Francija|Francijā]]. 1784. gadā tas aizceļoja uz [[Ziemeļamerika|Ziemeļameriku]]. 20. gs. sākumā ginks, kā dekoratīvs apstādījumu augs parādījās arī [[Rīga|Rīgā]]. [[G. Kufalts|G. Kufalta]] stādītais ginks kanāla apstādījumos iepretī [[Latvijas Universitāte]]i aug vēl joprojām.

[[Attēls:Ginkgo biloba in Riga.jpg|thumb|250px|Georga Kufalta stādītais ginks iepretī Latvijas Universitātei.]]
[[File:Ginkgo biloba MHNT.BOT.2010.13.1.jpg|thumb|250px|''Ginkgo biloba'']]

Ginkus plaši izmanto pilsētu apstādījumos, jo tie ir samērā izturīgi pret dažādiem nelabvēlīgiem apstākļiem: zemām temperatūrām, sausumu, [[piesārņojums|piesārņojumu]], [[slimības|slimībām]], kaitēkļiem un pat [[radiācija|radiāciju]] (koks izdzīvoja apm. 1&nbsp;km. no atomsprādziena epicentra [[Hirosima|Hirosimā]]). Apstādījumiem ir izaudzētas vairākas dekoratīvās formas.

Ginks plaši top izmantots arī kā [[ārstniecības augi|ārstniecisks augs]]. Tam ir vairākas ārstnieciskas īpašības: 1. uzlabo [[asins]] cirkulāciju, īpaši mikrocirkulāciju [[kapilāri|kapilāros]] un palīdz galvas traumu gadījumos, 2. tam ir [[antioksidanti|antioksidantu]] īpašības, 3. mazina asins sabiezēšanu, kas ir par cēloni dažādām sirds — asinsvadu, elpošanas ceļu u.c. slimībām, kā arī centrālās nervu sistēmas traucējumiem. Ārstniecībā izmanto ginku lapas un sēklas, taisa dažādus uzlējumus. Medicīnā ginkus izmanto dažādu medicīnisko preparātu pagatavošanai.

== Ārējās saites ==
{{Commonscat|Ginkgo}}
* [http://www.tvnet.lv/women/printArticle.php?id=3134817'“ Divdaivu ginka ārstnieciskās īpašības'”]

[[Kategorija:Kailsēkļi]]