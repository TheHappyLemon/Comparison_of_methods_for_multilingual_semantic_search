{{BioTakso infokaste
| attēls =Tettigonia viridissima.JPG
| att_nosaukums ={{TaksoSaite|Tettigonia viridissima|Zaļais dziedātājsienāzis}}
| valsts =Animalia
| valsts_lv =Dzīvnieki
| tips =Arthropoda
| tips_lv =Posmkāji
| klase =Insecta
| klase_lv =Kukaiņi
| apakšklase=Pterygota
| apakšklase_lv=Spārneņi
| infraklase=Neoptera
| infraklase_lv=Jaunspārņi
| virskārta=Exopterygota
| virskārta_lv=Nepilnas pārvērtības kukaiņi
| kārta =Orthoptera
| kārta_lv =Taisnspārņi
| binomial=Orthoptera <small>([[Latreille]], 1793)</small>
| iedalījums=
* {{TaksoSaite|Ensifera|Gartaustekļu taisnspārņu apakškārta}} 
* {{TaksoSaite|Caelifera|Īstaustekļu taisnspārņu apakškārta}}
| kategorijas =nē
}}
'''Taisnspārņi''' (''Orthoptera'') ir [[kukaiņi|kukaiņu klases]] (''Insecta'') kārta, kas pieder pie [[jaunspārņu infraklase]]s (''Neoptera''). Šī kārta apvieno vairāk nekā 20 000 [[sienāzis|sienāžu]], [[circenis|circeņu]], [[ķireļi|ķireļu]] un [[sisenis|siseņu]] [[suga]]s, kas iedalītas 2 apakškārtās.<ref>[http://www.cals.ncsu.edu/course/ent425/library/compendium/orthoptera.html Orthoptera]</ref>

==Morfoloģija==
[[Attēls:Decticus verrucivorus male (3787820425).jpg|thumb|left|220px|Taisnspārņiem ir spēcīgi un muskuļoti pakaļkāju stilbi, kas piemēroti lekšanai, attēlā [[pļavu dižsienāzis]] (''Decticus verrucivorus'')]]
Taisnspārņi, it īpaši salīdzinājumā ar kukaiņu vairākumu, ir lieli, retāk vidēji lieli [[kukaiņi]]. Kopumā visiem taisnspārņiem ir cilindrisks ķermenis, un to [[kājas|pakaļkāju]] ciskas ir labi attīstītas un muskuļotas, stilbi pagarināti, tāpēc taisnspārņi spēj labi lekt. Taisnspārņiem ir 2 pāri spārnu, kas sakļautā veidā nosedz ķermeni. [[spārni|Priekšspārni]] ir slaidi, šaurāki nekā pakaļspārni, tie ir arī stingrāki, īpaši pie spārnu pamatnes, lidošanai gandrīz nederīgi. Pakaļspārni ir plēvveidīgi, kas miera stāvoklī tiek salocīti zem priekšspārniem.<ref name=hoe/> Taisnspārņiem ir lielas [[fasetacis]] jeb saliktās acis, un atkarībā no sugas var būt vai nebūt vienkāršās actiņas. Visiem starp fasetacīm uz galvas ir 2 taustekļi, kas arī atkarībā no sugas var būt ļoti gari vai samērā īsi.<ref name=hoe>Hoell, H.V., Doyen, J.T. & Purcell, A.H. (1998). Introduction to Insect Biology and Diversity, 2nd ed. Oxford University Press. pp. 392–394. {{ISBN|0-19-510033-6}}.</ref> [[Mute]]s orgāni - grauzēja tipa. Taisnspārņi pārtiek no [[augi]]em, retāk tie ir plēsīgi.

== Taisnspārņu pētījumi Latvijā ==
Pamatdarbu par Latvijas taisnspārņu faunu 1943. gadā publicējis [[K.Princis]], kurš apkopojis materiālus no 263 atradnēm. Tajā Latvijai minētas 38 savvaļas sugas, ieskaitot šad tad ieklīstošo {{TaksoSaite|Locusta migratorio|klejotājsiseni|Klejotājsisenis}}.

==Latvijas taisnspārņi==
[[Attēls:Acheta domestica male.png|thumb|220px|[[Mājas circenis]] (''Acheta domestica'') kādreiz bija bieži sastopams Latvijas lauku mājās]]
[[Attēls:IKAl 20100801 Psophus stridulus.jpg|thumb|220px|[[Parkšķis]] (''Psophus stridulus'') ir iekļauts Latvijas Sarkanajā grāmatā]]
[[Latvija|Latvijā]] sastopamie taisnspārņi pieder abām apakškārtām, kas atšķiras ar taustekļu garumu, posmu skaitu pēdās, [[dējeklis|dējekļa]] veidu un sisināšanu.
{{TaksoSaite|Tettigonioidea|Sienāžu|Sienāžu dzimta}} taustekļi ir ļoti gari, vismaz ķermeņa garumā. Visas pēdas ar 4 posmiem. Dējeklis garš, aptuveni zobenveida. Priekšspārni tiek sakļauti jumtveidā. [[Dzirde]]s orgāni uz priekškāju stilbiem (to atveres ir redzamas).<ref>[http://latvijas.daba.lv/dzivnieki/posmkaaji/kukainhi/sienaazhi/ Taisnspārņi]</ref> Sisina, berzējot priekšspārnu pamatus vienu gar otru.
Latvijā konstatētas 9 sugas. Ļoti bieži sastopams (parasti gan tikai dzirdams) {{TaksoSaite|Tettigonia cantans|parastais dziedātājsienāzis}}. Tas ir viens no lielākiem Latvijas taisnspārņiem. Tā ķermeņa garums bez dējekļa līdz 4 cm, krāsa viscauri [[zaļš|zaļa]]. Dažas sugas ir retas un atbilst aizsargājamo dzīvnieku l. kategorijai, taču pagaidām nav ierakstītas [[Latvijas Sarkanā grāmata|Latvijas Sarkanajā grāmatā]].

{{TaksoSaite|Grylloidea|Circeņi|Circeņu dzimta}} pēc daudzām pazīmēm ir līdzīgi sienāžiem, bet atšķiras ar mazāku pēdu posmu skaitu (Latvijas sugām visās pēdās 3 posmi), kā arī ar to, ka priekšspārnus uz vēdera novieto plakaniski. Arī circeņi sisina, trinot priekšspārnu pamatus.

Latvijā savvaļā sastopamas 2 sugas un telpās l suga. Telpās agrāk bieži bija sastopams {{TaksoSaite|Gryllus domesticus|mājas circenis}}, bet par tā pašreizējo sastopamību ziņu nav. Savvaļā visai bieži sastopams racējcircenis jeb {{TaksoSaite|Gryllotalpa gryllotalpa|zemesvēzis}}, kas dzīvo [[augsne|augsnē]] alās. To raksturo par racējkājām pārveidotās priekškājas un dējekļa trūkums. Otra savvaļas suga {{TaksoSaite|Liogryllus campestris|lauku circenis}} esot bijusi ļoti reti sastopama vēl [[19. gadsimts|19. gadsimtā]], taču vairāk kā 100 gadus nav atrasta.

{{TaksoSaite|Acridoidea|Siseņiem|Siseņu dzimta}} taustekļi īsi, augstākais pusķermeņa garumā. Pēdās parasti 3 posmi, retumis 2 ([[sīksiseņu dzimta|sīksiseņu dzimtā]] (''Tetrigidae'')). Dējeklis īss, nav uzkrītoši izvirzīts. Dzirdes orgāns parasti ir un atrodas [[vēders|vēdera]] pirmā posma sānos. Sisina, trinot pakaļkājas gar priekšspārniem. Visas sugas fitofāgas.

Latvijā savvaļā 27 sugas. [[pļavas|Pļavās]] un līdzīgās vietās ļoti bieži sastopam {{TaksoSaite|Chorthippus|pļavsiseņus|Pļavsiseņi}} un {{TaksoSaite|Omocestus viridulus|zaļo zālājsiseni|Zaļais zālājsisenis}}. Tie ir galvenie koncertētāji minētajās vietās vasarā karstā laikā. Ļoti interesanta ir sausās, galvenokārt smilšainās vietās dzīvojošu četru sugu grupa, ko raksturo vairāk vai mazāk krāsaini (sarkani vai zili) pakaļspārni, kas kļūst redzami lidojumā. Šīs sugas uzlūkojamas par siltāka un sausāka laikmeta reliktiem, tāpēc tās ierakstītas Latvijas Sarkanajā grāmatā. Trīs no tām ([[sarkanspārnu smiltājsisenis]] (''Bryodema tuberculatum''), [[zilspārnu smiltājsisenis]] (''Sphingonotus coerulans''), [[raibspārnu smiltājsisenis]] (''Oediopoda coerulescens'')) ir visai retas, bet viena - {{TaksoSaite|Psophus stridulus|parkšķis}} sastopama samērā bieži.

== Klasifikācija ==
{{TaksoSaite|Orthoptera|Taisnspārņu kārta}}
* {{TaksoSaite|Ensifera|Gartaustekļu taisnspārņu apakškārta}} 
** {{TaksoSaite|Grylloidea|Circeņu virsdzimta}}
*** {{TaksoSaite|Gryllidae|Circeņu dzimta}}
*** {{TaksoSaite|Gryllotalpidae|Zemesvēžu dzimta}}
*** dzimta {{TaksoSaite|Mogoplistidae}}
*** dzimta {{TaksoSaite|Myrmecophilidae}} 
** {{TaksoSaite|Tettigonioidea|Sienāžu virsdzimta}}
*** {{TaksoSaite|Tettigoniidae|Sienāžu dzimta}}
** {{TaksoSaite|Rhaphidophoroidea|Siltumnīcu sienāžu virsdzimta}}
*** {{TaksoSaite|Rhaphidophoridae|Siltumnīcu sienāžu dzimta}}
** virsdzimta {{TaksoSaite|Hagloidea}}
*** dzimta {{TaksoSaite|Prophalangopsidae}} 
** virsdzimta {{TaksoSaite|Schizodactyloidea}}
*** dzimta {{TaksoSaite|Schizodactylidae}} 
** virsdzimta {{TaksoSaite|Stenopelmatoidea}}
*** dzimta {{TaksoSaite|Anostostomatidae}} 
*** dzimta {{TaksoSaite|Cooloolidae}}
*** dzimta {{TaksoSaite|Gryllacrididae}} 
*** dzimta {{TaksoSaite|Stenopelmatidae}} 
* {{TaksoSaite|Caelifera|Īstaustekļu taisnspārņu apakškārta}}
** {{TaksoSaite|Pyrgomorphoidea|Konusgalvas siseņu virsdzimta}}
*** {{TaksoSaite|Pyrgomorphidae|Konusgalvas siseņu dzimta}}
** {{TaksoSaite|Trigonopterygoidea|Lapveida siseņu virsdzimta}}
*** {{TaksoSaite|Xyronotidae|Lapveida krūmu siseņu dzimta}}
*** {{TaksoSaite|Trigonopterygidae|Lapveida siseņu dzimta}}
** {{TaksoSaite|Eumastacoidea|Mērkaķsiseņu virsdzimta}}
*** {{TaksoSaite|Eumastacidae|Mērkaķsiseņu dzimta}}<ref name=what/>
** {{TaksoSaite|Tridactyloidea|Pigmejķireļu virsdzimta}}<ref name=what/>
*** {{TaksoSaite|Rhipipterygidae|Dubļu pigmejķireļu dzimta}}
*** {{TaksoSaite|Tridactylidae|Pigmejķireļu dzimta}}
*** {{TaksoSaite|Cylindrachetidae|Smilšu pigmejķireļu dzimta}}
** {{TaksoSaite|Pneumoroidea|Pūšļsiseņu virsdzimta}}
*** {{TaksoSaite|Pneumoridae|Pūšļsiseņu dzimta}}
** {{TaksoSaite|Acridoidea|Siseņu virsdzimta}}<ref>[http://orthoptera.speciesfile.org/Common/basic/Taxa.aspx?TaxonNameID=6 superfamily Acridoidea MacLeay, 1821]</ref>
*** {{TaksoSaite|Tristiridae|Andu bezspārnu siseņu dzimta}}<ref name=what/>
*** {{TaksoSaite|Lentulidae|Bezspārnu siseņu dzimta}}<ref name=what/>
*** {{TaksoSaite|Ommexechidae|Dienvidamerikas krupjusiseņu dzimta}}<ref name=what/>
*** {{TaksoSaite|Charilaidae|Dubultķīļa siseņu dzimta}}<ref name=what>{{Tīmekļa atsauce |url=http://what-when-how.com/insects/orthoptera-grasshoppers-locusts-katydids-crickets-insects/ |title=Orthoptera (Grasshoppers, Locusts, Katydids, Crickets) (Insects) |access-date={{dat|2013|03|31||bez}} |archiveurl=https://web.archive.org/web/20121203093420/http://what-when-how.com/insects/orthoptera-grasshoppers-locusts-katydids-crickets-insects/ |archivedate={{dat|2012|12|03||bez}} }}</ref>
*** {{TaksoSaite|Pamphagidae|Krupjusiseņu dzimta}}<ref>{{Tīmekļa atsauce |url=http://www.biodiversityexplorer.org/orthoptera/pamphagidae/index.htm |title=Family: Pamphagidae (toad grasshoppers) |access-date={{dat|2013|03|31||bez}} |archive-date={{dat|2013|02|27||bez}} |archive-url=https://web.archive.org/web/20130227025235/http://www.biodiversityexplorer.org/orthoptera/pamphagidae/index.htm }}</ref>
*** {{TaksoSaite|Romaleidae|Lielo siseņu dzimta}}<ref name=what/>
*** {{TaksoSaite|Acrididae|Siseņu dzimta}}
*** {{TaksoSaite|Catantopidae|Smailkrūšu siseņu dzimta}}<ref>[http://onlinelibrary.wiley.com/doi/10.1111/j.1748-5967.2003.tb00055.x/abstract Two Species of Melanoplinae (Orthoptera: Catantopidae) New to Korea]</ref>
*** {{TaksoSaite|Lathiceridae|Tuksneša siseņu dzimta}}<ref name=what/>
*** dzimta {{TaksoSaite|Dericorythidae}}
*** dzimta {{TaksoSaite|Lithidiidae}}
*** dzimta {{TaksoSaite|Pyrgacrididae}} 
** {{TaksoSaite|Tetrigoidea|Sīksiseņu virsdzimta}}
*** {{TaksoSaite|Batrachididae|Ķīnas sīksiseņu dzimta}}
*** {{TaksoSaite|Tetrigidae|Sīksiseņu dzimta}}
** {{TaksoSaite|Tanaoceroidea|Tuksneša garūsu siseņu virsdzimta}}
*** {{TaksoSaite|Tanaoceridae|Tuksneša garūsu siseņu dzimta}}<ref>[http://bugguide.net/node/view/162523/bgimage Family Tanaoceridae - Desert Long-horned Grasshoppers]</ref>

==Atsauces==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
* [http://leb.daba.lv/Orthoptera.htm Latvijas taisnspārņu saraksts]
*[http://www.latvijasdaba.lv/kukaini/sistematiskais-raditajs/orthoptera/ Latvijas daba: Taisnspārņu kārta]
*[http://www.selgasfoto.lv/?level=album&id=114 Taisnspārņu foto]
*[http://bugguide.net/node/view/73 Order Orthoptera - Grasshoppers, Crickets, Katydids]

{{autoritatīvā vadība}}

[[Kategorija:Taisnspārņu kārta| ]]