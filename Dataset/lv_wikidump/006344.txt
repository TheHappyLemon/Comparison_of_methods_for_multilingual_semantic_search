[[Attēls:Calcite-HUGE.jpg|thumb|right|300px|16 kg smags Islandes špata kristāls no Ņūmeksikas, ASV.]]

'''Islandes špats''' ir [[minerāls|minerāla]] - [[kalcīts|kalcīta]] varietāte - lieli, pa [[skaldnība]]s plaknēm sadalīti, dzidri kalcīta [[kristāls|kristāli]]. Islandes špata paraugos vislabāk var novērot kalcītam piemītošo gaismas dubultlaušanas spēju - spēju dubultot aiz kristāla esošo attēlu. Islandes špatu izmanto specifiskās optiskajās ierīcēs.

Kaut arī jebkurā pasaules vietā atrastu dzidru, prizmatisku kalcīta kristālu var saukt par Islandes špatu, tas ieguvis savu nosaukumu no izcilu kalcīta kristālu atradnes vietas [[Islande|Islandē]]. [[Helgustadiras atradne|Helgustadiras atradnē]] Islandes rietumos to ieguva no 17. gadsimta līdz [[1924]]. gadam. Dzidro kristālu gaismas dubultlaušanas spēja piesaistīja gan tā laika speciālistu, gan arī plašākas publikas uzmanību un šajā atradnē iegūtie kristāli nonāca daudzās Eiropas kolekcijās. Islandē iegūto kalcīta kristālu pētījumi ļāva labāk izprast kristālisku vielu fiziku. Helgustadiras atradnē atrasti pat 7 x 7 x 2 metrus lieli kristāli.

Mūsdienās Helgustadiras atradne ir izsmelta un karjera dibenu lielāko daļu gada klāj sniegs.

== Ārējās saites ==
* [https://web.archive.org/web/20090512145119/http://giantcrystals.strahlen.org/europe/helgustadir.htm Īss Helgustadiras atradnes apraksts]

[[Kategorija:Minerālu paveidi]]