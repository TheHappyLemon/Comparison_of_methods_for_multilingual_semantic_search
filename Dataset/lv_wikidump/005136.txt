{{Atsauces+}}
{{Literatūras vēsture| atteels=[[Attēls:FirstSurahKoran.jpg|150px]]}}
Ar jēdzienu '''literatūras vēsture''' apzīmē gan [[literatūra]]s vēsturisko attīstības procesu, gan arī [[literatūrzinātne]]s nozari, kas pēta šo procesu. Kā zinātne literatūras vēsture var pētīt literatūras procesu no, piemēram,  nacionālā ([[latviešu literatūras vēsture]], [[angļu literatūras vēsture]] u.tml.), hronoloģiskā ([[antīkā literatūra]], [[viduslaiku literatūra]] u.tml.), žanru un formu ([[romāns|romāna vēsture]], [[sonets|soneta vēsture]] u.tml.) aspekta.

Literatūras procesa pirmsākumi ir mutvārdos pārmantotie [[mīts|mīti]] un [[folklora]], un cieši ar mitoloģiju saistīti ir tādi seni literāri teksti kā [[Babilonija|babiloniešu]] [[eposs]] "[[Poēma par Gilgamešu]]", [[Homērs|Homēra]] "[[Iliāda]]" un "[[Odiseja]]", [[Hēsiods|Hēsioda]] "[[Teogonija]]", indiešu eposi [[Mahābhārata]], [[Rāmājana]] u.c.

== Senā literatūra ==

=== Senās Divupes literatūra ===
[[Attēls:Cuneiform_script2.jpg|thumb|200px|[[Ķīļu raksts|Ķīļu raksta]] paraugs (ap 2400.g. p.m.ē.)]]
[[Senā Divupe|Senajā Divupē]] 4. gadu tūkstotī p.m.ē. [[šumeri|šumeru]] civilizācijas laikā radusies agrākā zināmā (vai vismaz viena no agrākajām) [[rakstība]] — [[ķīļu raksts]], ko izmantoja arī [[akadieši]], [[elamīti]], [[amorieši]] un citas šī reģiona tautas.

3. gadu tūkstotī p.m.ē. Mezopotāmijā tapa "Poēma par Gilgamešu". Precīzs tā rašanās laiks un autors nav zināms. "Poēma par Gilgamešu" būtībā ir leģendu apkopojums par mitoloģizēto karali [[Gilgamešs|Gilgamešu]] (valdījis ap 2650. gada p.m.ē.). "Poēma par Gilgamešu" [[akadiešu valoda|akadiešu valodā]] vairāk vai mazāk saglabājusies uz 11 māla plāksnītēm no 7. gadsimta p.m.ē. [[asīrieši|asīriešu]] valdnieka [[Ašurbanipals|Ašurbanipala]] bibliotēkas.

Pirmā zināmā literāru darbu autore ir šumeru/akadiešu Mēness dieva [[Nannas]] priesteriene Enheduana (ap 2285.—2250. gadā p.m.ē.) no [[Ūra]]s pilsētas. Ir saglabājušās māla plāksnītes ar vairākām viņas rakstītām [[himna|himnām]], kas veltītas dievei [[Inanna]]i.

2. gadu tūkstotī p.m.ē. radies eposs "[[Enuma eliš]]" (nosaukts pēc tā pirmajiem vārdiem, kas nozīmē "kad augšā"), kas vēsta par pirmatnējiem dieviem un pārējo dievu radīšanu. Eposs pastāvējis dažādās versijās un kopijās, no kurām senākā datējama, iespējams, ar vismaz aptuveni 1700. gadu p.m.ē.

Ar 18. gadsimtu p.m.ē. datējams akadiešu eposs "[[Atrahasiss]]" (nosaukts tā varoņa vārdā).

Kā babiloniešu literatūras sastāvdaļu bieži vien aplūko arī dažādus neliterārus tekstus, piemēram, likumu krājumus.

=== Senās Ēģiptes literatūra ===
Arī [[Senā Ēģipte|ēģiptiešu]] rakstītie avoti lielākoties ir reliģiska, mitoloģiska, maģiska rakstura. Tā, piemēram, īpaši pazīstama ir ēģiptiešu [[Mirušo grāmata]] — dažādu maģisku bēru tekstu (burvestības, formulas u.tml.), kas paredzēti izmantošanai mirušajam viņšaulē, apvienojums. Šie teksti sākotnēji bija iegravēti uz mirušo personu sarkofāgiem, bet vēlāk tika rakstīti uz [[papiruss|papirusa]]. Priekšstati par mirušo valstību atspoguļoti jau pašos senākajos zināmajos ēģiptiešu tekstu paraugos — [[piramīdu teksti|piramīdu tekstos]], kas saglabājušies no 3. gadu tūkstoša p.m.ē.

No 24. gadsimta p.m.ē. saglabājušās [[vezīrs|vezīra]] [[Ptahoteps|Ptahotepa]] pamācības izteicienu formā (iecerētas kā tēva padomi un instrukcijas dēlam). Domājams, 2. gadu tūkstoša p.m.ē. pirmajā pusē (12. dinastijas laikā) radīts t.s. [[Vestkara papiruss|Vestkara papirusa]] teksts, kas sastāv no 5 vēstījumiem par priesteru veiktiem brīnumiem. Šos stāstus 4. dinastijas [[faraons|faraonam]] [[Heopss|Heopsam]] stāsta viņa dēli. 12. dinastijas laikā (iespējams, ap 1900. gadu p.m.ē.) tapis arī "[[Stāsts par Sinuhi]]".

Citi nozīmīgi ēģiptiešu teksti ir, piemēram, [[Ipuvera papiruss]], [[Venamuna stāsts]], [[Lielā himna Atenam]].

=== Senās Indijas literatūra ===
Senākie indiešu teksti [[vēdas]], kas sacerētas [[sanskrits|sanskritā]], ir reliģiski filozofiska rakstura, tās tapušas laikaposmā no aptuveni 2000. līdz 500. gadam p.m.ē. Vēdas ir [[hinduisms|hinduisma]] svētie raksti. Vissenākā no vēdām ir [[Rigvēda]], reliģisku himnu kopums, kas tiek datēts ar aptuveni 1700.-1100. gadu p.m.ē.

Citi nozīmīgi sanskritā radīti darbi ir eposi "[[Rāmājana]]" un "[[Mahābhārata]]" (pakāpeniski izveidojušies 12.-2. gadsimtā p.m.ē.). Tradicionāli "Rāmājana" gan piedēvēta hindu gudrajam [[Valmiki]], kas tiek dēvēts par ''Adikavi'' — "pirmo dzejnieku". "Rāmājana" ir divreiz lielāka par [[Homērs|Homēra]] "Iliādu" un "Odiseju" kopā. Savukārt par "Mahābhāratas" autoru tradicionāli uzskatīts cits gudrais — [[Vjāsa]]; šis eposs ir viens no lielākajiem vārsmās rakstītajiem darbiem literatūras vēsturē. Gan "Rāmājana", gan "Mahābhārata" sākotnēji no paaudzes paaudzē pārmantoti mutiski, to izveidošanās ilgums mērāms gadsimtos. Šie eposi līdzās vēdām atstājuši grūti pārvērtējamu ietekmi uz Indijas kultūras attīstību.

=== Senās Ķīnas literatūra ===
[[Attēls:Confucius 02.png|thumb|200px|Konfūcijs]]
Pirmie ķīniešu literārie teksti radušies [[Džou dinastija]]s laikā (aptuveni 1100.-256. gadā p.m.ē.). Šajā periodā tapuši gan filozofiski, gan vēsturiski teksti, gan arī dzejas krājumi.

Par svarīgākajiem filozofiem, kuru tekstiem piemīt arī literāra vērtība, uzskatāmi [[Konfūcijs]], [[Laodzi]], [[Džuandzi]], [[Mendzi]], [[Modzi]]. Arī [[Suņdzi]] "Kara māksla" zināmā mērā ir literārs darbs, ne tikai karavadoņa rokasgrāmata.

Vislielākā ietekme bija Konfūcija darbiem (skat. [[konfuciānisms]]). Viņa darbi, apvienoti ar citiem konfūcistu darbiem, veidoja kanoniskos krājumus "Pieci klasiķi" un "Četras grāmatas". "Piecos klasiķos" ietilpst, piemēram, dzejoļu/dziesmu grāmata "[[Šidzjin]]", pareģošanas grāmata "[[Jidzjin]]" u.c.

Atsevišķi no konfuciānisma literatūras aplūkojami dzejnieki [[Ku Juaņs|Cju Juaņs]] (ap 340.-278. gadu p.m.ē.) un [[Song Ju|Sun Ju]], kuru darbi bija apvienoti antoloģijā "[[Čuci]]".

[[Haņu dinastija]]s periods zīmīgs ar [[Sima Kiaņs|Sima Cjuaņ]] "[[Šidzi|Šidzji]]" — Ķīnas vēstures grāmatu, kam arī piemīt zināma literāra vērtība. Šajā periodā izveidojās arī divas dzejas tradīcijas — viena no tām sekoja Cju Juaņ (gan formas, gan atmosfēras ziņā, skat. [[Fu]]), bet otra balstījās "Šidzjin". Haņu dinastijas laikā tapa arī proza — lielākoties politiska.

=== Senās Persijas literatūra ===
Pirms [[islāms|islāma]] nostiprināšanās [[Persija|Persijā]] lietoja [[palavi]] rakstību. No šī perioda saglabājies visai maz literāru darbu. Saglabājušies dažādi reliģiska satura teksti, piemēram, [[Avesta]]s ([[zoroastrisms|zoroastrisma]] svēto rakstu) komentāri u.tml. Saglabājušies arī juridiski teksti (likumu kodekss ''[[Matigan-i Hazar Datistan]]''). [[Sasanīdu impērija]]s laikā tapusi mitoloģiskā "Grāmata par Ardašira Babaga dēla piedzīvojumiem".

== Antīkā literatūra ==
{{pamatraksts|Antīkā literatūra|Sengrieķu literatūra|Romiešu literatūra}}

=== Sengrieķu literatūra ===
[[Attēls:Seated Euripides Louvre Ma343.jpg|thumb|200px|[[Eiripīds]]]]
Antīkā literatūra aizsākās [[Senā Grieķija|Senajā Grieķijā]], kur 8. gadsimtā p.m.ē. (bet, iespējams, arī vēlāk) radušies [[Homērs|Homēram]] piedēvētie eposi "[[Iliāda]]" un "[[Odiseja]]", nedaudz vēlāk — [[Hēsiods|Hēsioda]] "[[Darbi un dienas]]" un "[[Teogonija]]".

Senajā Grieķijā attīstījās arī lirika. Pirmais zināmais sengrieķu liriskais dzejnieks ir [[Arhilohs]], kurš dzīvojis ap 700. gadu p.m.ē.; no viņa darbiem saglabājušies tikai nelieli fragmenti. Par ievērojamākajiem sengrieķu dzejniekiem mēdz uzskatīt [[Sapfo]] un [[Pindars|Pindaru]].

Senajā Grieķijā radās [[teātris]] un [[dramaturģija]], izveidojās tādas dramaturģijas formas kā [[traģēdija]] un [[komēdija]]. Izcilākie dramaturgi bija traģēdiju autori [[Aishils]], [[Sofokls]], [[Eiripīds]] un komēdiju autori [[Aristofans]], [[Menandrs]]. Sengrieķu teātris cēlies no dievam [[Dionīss|Dionīsam]] veltītiem rituāliem.

Senajā Grieķijā izveidojās arī vēsturiskā proza, kuras nozīmīgākie autori ir [[Hērodots]], [[Tukidīds]] un [[Ksenofonts]]. Zināmā mērā par literāriem var dēvēt arī filozofa [[Platons|Platona]] dialogus.

=== Romiešu literatūra ===
[[Senā Roma|Senās Romas]] literatūra izveidojās, balstoties sengrieķu literatūrā; tādējādi romiešu autori lielā mērā atdarināja grieķu autoru darbus. Tā, piemēram, [[Vergilijs|Vergilija]] "[[Eneīda]]" dažādos aspektos seko Homēra "Iliādas" paraugam, [[Plauts|Plauta]] komēdijas līdzinās Aristofana darbiem, [[Tacits]] savos vēsturiskās prozas darbos izmanto Tukidīda metodes, [[Ovidijs]] "[[Pārvērtības|Pārvērtībās]]" pievēršas [[grieķu mitoloģija|grieķu mītiem]] u.tml. Taču ir jāatzīst, ka bieži vien romiešu autori ar šiem darbiem sasniedza izcili augstu māksliniecisko līmeni. Īpaši izceļamas, piemēram, ir [[Seneka Jaunākais|Senekas]] traģēdijas.

Prozā īpaši izceļami tādi autori kā [[Petronijs]], [[Apulejs]], arī vēsturiskās un retoriskās prozas autori [[Jūlijs Cēzars]], [[Cicerons]], [[Tits Līvijs]] u.c.

Senajā Romā īpaši uzplauka dzeja. Par nozīmīgākajiem dzejniekiem uzskatāmi [[Ennijs]], [[Lukrēcijs]], [[Katulls]], [[Ovidijs]], [[Horācijs]], [[Vergilijs]], [[Tibulls]], [[Lukāns]]. Pašu romiešu radīts literatūras žanrs ir [[satīra]], kuru īpaši attīstīja [[Juvenāls]] un [[Marciāls]].

== Viduslaiku literatūra ==
{{Pamatraksts|Viduslaiku literatūra}}
[[Viduslaiki|Viduslaiku]] literatūras aizsākumi meklējami pēc [[Romas impērija]]s sabrukuma. Viduslaikos top gan laicīgā, gan reliģiskā literatūra. Liela daļa darbu tika uzrakstīti latīņu valodā ([[katolicisms|katoļu baznīcas]] oficiālajā valodā), taču, piemēram, daļā [[Austrumeiropa]]s liela nozīme bija arī [[senslāvu valoda]]i. Daudzi nozīmīgi laicīga rakstura darbi tapuši arī tautas valodā, piemēram, [[senangļu valoda|senangļu]] "[[Beovulfs]]", [[vidusaugšvācu valoda|vidusaugšvācu]] "[[Dziesma par Nībelungiem]]", [[senfranču valoda|senfranču]] "[[Dziesma par Rolandu]]" u.c. Viduslaikos turpināja attīstīties arī [[persiešu literatūra]], izveidojās [[arābu literatūra]]. Daudzi Eiropas viduslaiku literatūras darbi ir anonīmi: [[autors|autora]] loma dažādu iemeslu dēļ netika uzskatīta par pārāk nozīmīgu, un ļoti augstu tika vērtēta daļa antīko autoru un t.s. [[baznīcas tēvi|baznīcas tēvu]] autoritāte.

== Renesanses literatūra ==
{{Pamatraksts|Renesanses literatūra}}
[[Attēls:Anjolo Bronzino-Alegorisks Dantes portrets.jpg|thumb|200px|"Alegorisks [[Dante Aligjēri|Dantes]] portrets" ([[Anjolo Bronzino]])]]
[[Renesanse]]s laikmeta literatūras aizsākumi meklējami 13. un 14. gadsimtā [[Itālija|Itālijā]], kur darbojās tādi autori kā [[Frančesko Petrarka]], [[Dante Aligjēri]], [[Džovanni Bokačo]] un citi. Literāri darbi tika rakstīti gan latīņu, gan nacionālajās literatūrās. Lielu nozīmi — kā jau renesanses mākslā vispār — ieguva [[antīkā kultūra|antīkie]] paraugi, īpaši [[romiešu literatūra|romiešu]] dzeja ([[Horācijs]], [[Ovidijs]], [[Vergilijs]] u.c.), romiešu vēsturnieku darbi. Renesanses laika Itālijā īpaši izplatījās, iespējams, pati populārākā dzejas forma — [[sonets]].

Renesanses literatūra īpaši spilgti attīstījās arī [[Spānija|Spānijā]] ([[Lope de Vega]], [[Pedro Kalderons de la Barka]] (lai gan Lope de Vega un Kalderons de la Barka nereti tiek uzskatīti arī par [[barokas|baroka]] autoriem), [[Migels de Servantess]]), [[Francija|Francijā]] ([[Mišels de Monteņs]], [[Fransuā Rablē]]) un [[Lielbritānija|Lielbritānijā]] ([[Tomass Mors]], [[Edmunds Spensers]], [[Filips Sidnijs]], [[Bens Džonsons]], [[Kristofers Mārlovs]], [[Viljams Šekspīrs]]).

== Baroka literatūra ==
{{Pamatraksts|Baroka literatūra}}
Pēc renesanses uz neilgu periodu Eiropas literatūrā dominēja [[baroks]] — šis periods aizsākās ap 1600. gadu [[Itālija|Itālijā]] un ātri vien izplatījās lielā daļā pārējās Eiropas.

Baroka literatūrai (un baroka mākslai vispār) raksturīga formas virtuozitāte, pievēršanās vissmalkākajām darba detaļām, spēcīga tēlainība. Baroka literatūrā īpaši attīstās [[metafora]] un [[alegorija]]. Baroka literatūrai raksturīgas reliģiskas tēmas, ''[[Vanitas]]'' (uzsvars uz laicīgā pārejošo un nepastāvīgo raksturu), ''[[Memento mori]]'' (atgādinājums par cilvēka mirstīgumu) un ''[[Carpe diem]]'' (mirkļa izbaudīšana) motīvi.

Par pazīstamāko Itālijas baroka literatūras pārstāvi uzskatāmas dzejnieks [[Džovanni Batista Marino]] (jeb Džambatista Marino). Marino licis pamatus veselam dzejas virzienam, kas tad arī nosaukts pēc viņa vārda — par [[marinisms|marinismu]]. Marinisti savos darbos spilgti lietoja ne tikai metaforas, bet arī [[hiperbola (literatūrā)|hiperbolas]], vārdu spēles, mītiskus motīvus.

Citi spilgti baroka literatūras pārstāvji ir, piemēram, [[portugāļi|portugālis]] [[Antonio Vieira]], kurš dzīvoja [[Brazīlija|Brazīlijā]], vācu autori [[Andreass Grifijs]], [[Martins Opics]] u.c. Baroka tradīcijai tuvi arī angļu dzejnieki [[Džons Donns]], [[Džordžs Herberts]], [[Endrjū Mārvels]] u.c.

== Klasicisma literatūra ==
{{Pamatraksts|Klasicisma literatūra}}
[[Attēls:Pierre Corneille 2.jpg|thumb|200px|[[Pjērs Korneijs]] (anonīma 17. gadsimta autora darbs)]]
Klasicisma laikmets literatūrā aizsākās Francijā 17. gadsimta beigās; Francijā tas dominēja līdz pat 19. gadsimta sākumam, pārējā Eiropā jau 18. gadsimtā daudz lielāku ietekmi ieguva [[Apgaismības literatūra]]. Klasicismam ir divi avoti — [[Renē Dekarts|Renē Dekarta]] racionālisma filozofija un antīkā kultūra (literatūrā — [[Aristotelis|Aristoteļa]] un [[Horācijs|Horācija]] uzskati par dramaturģiju un dzeju). Klasicisms uzsver literatūras sabiedrisko un [[morāle|morāli]] tikumisko (audzinošo) funkciju. Klasicismam raksturīga tā saukto augsto un zemo žanru hierarhija. Augstie žanri ir [[traģēdija]], [[oda]]; zemie — [[komēdija]], [[satīra]], [[fabula]].

Pazīstamākie klasicisma autori bija franču dramaturgi, traģēdiju autori [[Pjērs Korneijs]] un [[Žans Rasins]], kā arī komēdiju autors [[Moljērs]] un fabulists [[Žans Lafontēns]]. Nozīmīgs klasicisma teorētiķis bija dzejnieks [[Nikolā Bualo]]. Par klasicistiem zināmā mērā var uzskatīt arī izcilos vācu autorus [[Johans Volfgangs fon Gēte|Gēti]] un [[Frīdrihs Šillers|Šilleru]].

== Apgaismības laikmeta literatūra ==
[[Attēls:Jean-Jacques Rousseau (painted portrait).jpg|thumb|200px|[[Žans Žaks Ruso]]]]
17. gadsimtā Eiropas kultūrā aizsākās [[Apgaismības laikmets]] — racionālisma, arī [[materiālisms|materiālisma]] un [[individuālisms|individuālisma]] nostiprināšanās un attīstīšanās periods. Apgaismības laikmetā īpaši nozīmīga bija franču literatūra — [[Voltērs|Voltēra]], [[Žans Žaks Ruso|Ruso]], [[Monteskjē]] un [[Denī Didro]] literārarie un filozofiskie darbi. Liberāli un demokrātiski noskaņotie apgaismības laikmeta autori kritiski uzlūkoja laikmeta sabiedrību un politisko iekārtu. Šajā laikā tika attīstītas arī [[cilvēktiesības|cilvēktiesību]] un [[pilsoņa tiesības|pilsoņa tiesību]] koncepcijas. Literatūrā lielu nozīmi ieguva sabiedrību kritizējošā [[satīra]] (izcils piemērs — Monteskjē "[[Persiešu vēstules]]"). Citi nozīmīgi šī laikmeta autori bija [[Henrijs Fīldings]] un [[Daniels Defo]] [[Lielbritānija|Lielbritānijā]].

=== Sentimentālisma literatūra ===
Apgaismības laikmeta ietvaros 18. gadsimtā Eiropā attīstījās sentimentālisma literatūra. Svarīgākā sentimentālisma literatūras iezīme — tā pretstatā, piemēram, klasicismam, par dominējošo cilvēkā atzīst emocijas, nevis prātu. Atbilstoši Apgaismības laikmeta garam sentimentālisma literatūra lielā mērā bija didaktiska — tā sludināja jūtu pasaules izkopšanu, pilnīgošanu, uzlabošanu. Attiecīgi arī literārajiem varoņiem raksturīgs bieži vien pat sakāpināts un pārspīlēts jūtīgums, jūtu pasaules pārbagātība, ārkārtīgi ciešas emocionālās saiknes ar apkārtējo pasauli. Sentimentālismam raksturīga arī dabas idillizācija (dabas tēli tika izmantoti gan kā spēcīgs emociju rosinātājs, gan arī kā literāro varoņu emociju izteicējs).

Sentimentālisms īpaši attīstījās [[Lielbritānija|Lielbritānijā]] un [[Francija|Francijā]]. Kā nozīmīgākie sentimentālisma autori jāmin angļi [[Džeimss Tomsons]], [[Tomass Grejs]], [[Semjuels Ričardsons]] un īpaši [[Lorenss Stērns]], francūzis [[Žans Žaks Ruso]].

== Romantisma literatūra ==
{{Pamatraksts|Romantisms}}
[[Attēls:Karikatur Hoffmann.gif|thumb|200px|[[E. T. A. Hofmanis|E.T.A. Hofmaņa]] paškarikatūra]]
18. gadsimta nogalē kā reakcija pret Apgaismības laikmeta kultūru, tā sabiedriskajām un politiskajām normām, materiālismu un racionālismu izveidojās romantisma filozofija un literatūra. Romantisma literatūrā uzsvērta gara, kaislību, intuīcijas, iztēles pārākums par prātu, racionalitāti. Romantisms aktualizēja [[folklora|folkloru]] un [[mitoloģija|mitoloģiju]], kā arī [[viduslaiki|viduslaiku kultūru]]. Romantismā īpaša loma ir arī [[ironija]]i.

Romantisms aizsākās 18. gadsimta nogalē [[Vācija|Vācijā]], spēcīgi attīstījās arī [[Lielbritānija|Lielbritānijā]], [[Krievija|Krievijā]], nedaudz vēlāk arī [[Francija|Francijā]] un citās Eiropas valstīs, kā arī [[Amerikas Savienotās Valstis|ASV]]. Romantisms literatūrā dominēja līdz aptuveni 19. gadsimta vidum. Nozīmīgākie romantisma teorētiķi un autori ir vācieši [[Novāliss]], [[Frīdrihs Šellings]], [[Frīdrihs Šlēgels]], [[Augusts Šlēgels]], [[Ludvigs Tīks]], [[Heinrihs fon Kleists]], [[E. T. A. Hofmanis]], [[Heinrihs Heine]], briti [[Semjuels Kolridžs]], [[Viljams Vērdsverts]], [[Viljams Bleiks]], [[Džordžs Gordons Bairons|Bairons]], [[Persijs Bišs Šellijs]], [[Džons Kītss]], francūži [[Viktors Igo]], [[Stendāls]], krievi [[Aleksandrs Puškins]], [[Nikolajs Gogolis]], [[Mihails Ļermontovs]], polis [[Ādams Mickēvičs]], amerikāņi [[Edgars Alans Po]], [[Volts Vitmens]], [[Hermans Melvils]].

== Gotiskā literatūra ==
{{Pamatraksts|Gotiskā literatūra}}
[[Attēls:Mary Wollstonecraft Shelley Rothwell.tif|thumb|200px|[[Mērija Šellija]] [[Ričards Rotvels|Ričarda Rotvela]] gleznotā portretā (1840)]]
Paralēli romantisma literatūrai 18. gadsimta nogalē un 19. gadsimta pamatā gan kā margināla, taču ļoti spilgta parādība attīstījās arī gotiskā literatūra. Gotiskajā literatūrā vērojamas dažas romantismam raksturīgas iezīmes, un vairāki 19. gadsimta romantiķi lielākā vai mazākā mērā uzskatāmi arī par gotiskās literatūras autoriem ([[Edgars Alans Po]], [[Mērija Šellija]] u.c.). Gotiskās literatūras uzmanības centrā bija gan fiziskas, gan psiholoģiskas šausmas, pārdabiski spēki un būtnes, ārprāts, nāve, iznīcība; to raksturo tumšas noskaņas, noslēpumainība, dramatisms.

Par pirmo gotiskās literatūras darbu uzskata angļu rakstnieka [[Horācijs Volpols|Horācija Volpola]] romānu "[[Otranto pils]]" (1764). Citi nozīmīgi britu gotiskās literatūras autori bija [[Metjū Gregorijs Lūiss]], [[Viljams Bekfords]], [[Anna Redklifa]] un [[Mērija Šellija]]. Gotiskajai literatūrai piederošus darbus rakstījuši arī vairāk ar romantismu saistītie [[Džons Viljams Polidori]], [[Čārlzs Metjurins]], kā arī [[Viktorijas laikmets|Viktorijas laikmeta]] autori [[Elizabete Gaskela]], [[Brems Stokers]] u.c.

Gotiskā literatūra paralēli attīstījās arī Francijā (melnā romāna — ''roman noir'' — autori [[Fransuā Gijoms Dikrī-Diminils]], [[Bakulārs d'Arno]], [[de Ženlī jaunkundze]]) un Vācijā ([[Kristians Heinrihs Špīss]], ar dažiem darbiem arī [[E. T. A. Hofmanis]]). ASV gotiskās literatūras darbus rakstījis Edgars Alans Po.

Kā vairāk vai mazāk [[masu literatūra]]s sastāvdaļa gotiskā literatūra turpina pastāvēt arī mūsdienās, piemēram, [[šausmu literatūra]]s formā (skat. arī rakstu [[Fantastika]]).

== Reālisma literatūra ==
[[Attēls:Gustave Flaubert.jpg|thumb|200px|[[Gistavs Flobērs]]]]
19. gadsimta 30. gados Francijā radās reālisma literatūra — virziens, kas postulēja maksimāli patiesu un objektīvu, bet māksliniecisku reālās īstenības attēlojumu literatūrā. Francijā reālisms attīstījās kā reakcija gan pret klasicisma, gan romantisma literatūru, lai gan romantisma un reālisma attīstība Francijā lielā mērā norisinājās paralēli, un tādu autoru kā [[Stendāls]] un [[Viktors Igo]] saskatāmi gan reālisma, gan romantisma elementi. Citi izcili franču reālisma autori bija [[Onorē de Balzaks]], [[Gistavs Flobērs]], [[brāļi Gonkūri]], [[Gijs de Mopasāns]] un citi.

No 19. gadsimta vidus līdz 19. gadsimta nogalei reālisms būtībā dominēja visā Eiropas, ASV un Krievijas literatūrā. Paralēli gan attīstījās arī [[naturālisms]], kā arī [[jaunromantisms]], [[impresionisms]], agrīnais [[modernisms]]. Nozīmīgākie reālisma autori ārpus Francijas bija krievi [[Fjodors Dostojevskis]] (viņa darbos gan saskatāmas arī [[romantisms|romantisma]] un pat zināmas agrīna modernisma iezīmes), [[Ļevs Tolstojs]], [[Antons Čehovs]], angļi [[Čārlzs Dikenss]] un [[Radjards Kiplings]], amerikānis [[Henrijs Džeimss]] (kam ir arī modernistiski darbi), vācieši [[Teodors Štorms]], [[Gotfrīds Kellers]], [[Teodors Fontāne]].

== Naturālisma literatūra ==
Kā savā ziņā radikāls reālisma novirziens 19. gadsimta otrajā pusē izveidojās naturālisms. Naturālisma pamatā bija [[Čārlzs Darvina|Čārlza Darvina]] [[evolūcijas teorija]], kā arī [[Ogists Konts|Ogista Konta]] [[pozitīvisms|pozitīvisma]] filozofija un [[Ipolits Tēns|Ipolita Tēna]] pozitīvismā balstītie literatūrteorētiskie uzskati. Naturālisti uzskatīja, ka cilvēka raksturu, uzvedību vislielākajā mērā nosaka dabas likumi, iedzimtība, laikmets, vide. Naturālismam nereti raksturīga arī negatīvā estētika.

Naturālisma iezīmes rodamas jau brāļu Gonkūru un Gistava Flobēra darbos. Pazīstamākie naturālisti ir francūzis [[Emils Zolā]], vācietis [[Arno Holcs]], zviedrs [[Augusts Strindbergs]]. Naturālisma iezīmes tiek saskatītas arī izcilā norvēģu dramaturga [[Henriks Ibsens|Henrika Ibsena]] darbos.

== Modernisma literatūra ==
{{Pamatraksts|Modernisms|Modernisma literatūra}}
[[Attēls:George Charles Beresford - Virginia Woolf in 1902.jpg|thumb|200px|[[Virdžīnija Vulfa]] — viena no spilgtākajām modernisma autorēm]]
Par modernismu gan mākslā vispār, gan arī atsevišķi literatūrā būtībā iespējams runāt nevis par kā virzienu, bet gan tikai kā par daudzu virzienu, strāvojumu, tendenču kopumu. Šo kopumu vienojošie elementi ir sacelšanās pret literāro tradīciju (šajā gadījumā — pamatā reālismu un naturālismu), laikmeta ideāliem, dažādi formas un stila eksperimenti, subjektivitāte, individuālisms, interese par mītiem utt.

Par modernisma aizsācējiem uzskatāmi 19. gadsimta franču dzejnieki impresionisti un simbolisti — simbolisma priekštecis [[Šarls Bodlērs]], [[Arturs Rembo]], [[Stefans Malarmē]] u.c. Modernisms 19. gadsimta beigās un 20. gadsimta sākumā spēcīgi attīstās gan Eiropā, gan ASV, gan Krievijā. Pasaules literatūrā kopumā modernisms dominē līdz aptuveni [[Otrais pasaules karš|Otrajam pasaules karam]].

Modernisma literatūrā ietilpst:

* [[Impresionisma literatūra|impresionisms]] ([[Stefans Malarmē]], [[Arturs Rembo]], [[Pols Verlēns]], [[Marsels Prusts]] u.c.);
* [[simbolisms]] (Stefans Malarmē, Arturs Rembo, Pols Verlēns, [[Pols Valerī]], [[Rainers Marija Rilke]], [[Stefans George]], [[Hugo fon Hofmanstāls]], [[Moriss Meterlinks]], [[Pols Verharns]], [[Oskars Vailds]] u.c.);
* [[dadaisms]] ([[Tristans Carā]], [[Hugo Balls]], [[Hanss Arps]], [[Kurts Šviterss]], [[Andrē Bretons]] u.c.);
* [[sirreālisms]] ([[Pols Eliārs]], [[Luijs Aragons]], [[Andrē Bretons]] u.c.);
* [[ekspresionisms]] ([[Georgs Kaizers]], [[Ernsts Tollers]], [[Gotfrīds Benns]], [[Georgs Trākls]], [[Francs Verfels]], [[Oskars Kokoška]] u.c.);
* [[futūrisms]] ([[Filipo Tomāzo Marineti]], [[Vladimirs Majakovskis]] u.c.);
* [[imažisms]] ([[Ezra Paunds]], [[Tomass Stērnss Eliots]] u.c.).

Daudzi izcili modernisma autori gan nav saistīti vai saistāmi ar kādiem konkrētiem virzieniem — piemēram, [[Džeimss Džoiss]], [[Francs Kafka]], [[Virdžīnija Vulfa]], [[Viljams Folkners]], [[Hermanis Hese]], [[Tomass Manns]], [[Greiems Grīns]], [[Mihails Bulgakovs]] un daudzi citi.

== Sociālistiskā reālisma literatūra ==
Pēc [[Padomju Savienība]]s izveidošanās tās mākslā un literatūrā sākotnēji dominēja modernisms, taču valdošajai varai šāda māksla nebija pieņemama (tā tika dēvēta par "buržuāzisku", "pagrimušu" u.tml.). Ar 1932. gadā [[Josifs Staļins|Staļina]] izsludinātu dekrētu par Padomju Savienības oficiālo un vienīgo atzīto mākslas un literatūras virzienu tika pasludināts sociālistiskais reālisms (citādas mākslinieciskās izpausmes varēja tikt sodītas pat ar ieslodzīšanu [[gulags|gulaga nometnēs]]). Sociālistiskais reālisms palika Padomju Savienības oficiālais virziens mākslā līdz pat tās sabrukumam, taču jau pēc Staļina nāves 1953. gadā bija vērojamas brīvākas mākslinieciskas izpausmes (piemēram, psiholoģiskā reālisma atdzimšana u.tml.).

Sociālistiskā reālisma doktrīna pieprasīja "patiesu", vēsturiskajām reālijām atbilstošu mākslu, tajā pašā laikā vairāk vai mazāk oficiāli pieprasot arī šīs patiesības idealizāciju (Staļins runājis par "dvēseļu inženieriem"). Literatūrā un mākslā bija jāpievēršas [[proletariāts|proletariātam]], cīņai par [[komunisms|komunismu]], karam u.tml. Valdošais sociālistiskā reālisma [[patoss]] bija heroiskais un cildenais. Neoficiāli, bet stingri nebija pieļaujama Padomju Savienībā eksistējošo negatīvo parādību attēlošana — tātad būtībā sociālistiskajam reālismam ar īstenu reālismu sakara bija visai maz. Sociālistiskā reālisma estētikai daudz kopīga ar [[klasicisms|klasicisma]] estētiku.

Pazīstamākie sociālistiskā reālisma autori bija krievi [[Maksims Gorkijs]] un [[Mihails Šolohovs]]. Sociālistiskais reālisms kļuva par oficiālo ideoloģiju arī citās [[sociālisms|sociālistiskajās]] valstīs, piemēram, [[Ziemeļkoreja|Ziemeļkorejā]] un [[Ķīna|Ķīnā]].

== Eksistenciālisma literatūra ==
{{Pamatraksts|Eksistenciālisms}}
20. gadsimta pirmajā pusē Eiropā izveidojās eksistenciālisma filozofija — tās priekšteči un nozīmīgākie ietekmes avoti bija dāņu filozofs [[Sērens Kirkegors]], vācu filozofi [[Frīdrihs Nīče]] un [[Edmunds Huserls]], krievu rakstnieks [[Fjodors Dostojevskis]]. Par pazīstamākajiem un svarīgākajiem eksistenciālisma filozofiem 20. gadsimtā kļuva vācieši [[Martins Heidegers]], [[Kars Jaspers]], francūži [[Žans Pols Sartrs]] un [[Simona de Bovuāra]].

Eksistenciālisms izveidojās arī par virzienu literatūrā — nozīmīgi eksistenciālisma autori ir filozofi Žans Pols Sartrs, Simona de Bovuāra, [[Gabriels Marsels]], [[Albērs Kamī]] (lai gan Kamī pats sevi par eksistenciālistu neuzskatīja). Zīmīgi, ka eksistenciālisti norobežojās no [[modernisms|modernistiem]]; mūsdienās jautājumā, vai eksistenciālisms piederīgs modernismam, pastāv dažādi viedokļi.

Eksistenciālisma darbi parasti ir filozofiski spēcīgi piesātināti, to centrā ir jautājumi par cilvēka eksistences jēgu, brīvību, gribas brīvību un determinismu, dzīvību un nāvi, eksistences [[absurds|absurdu]] u.tml. Eksistenciālisms uzsver individuālās un subjektīvās pieredzes nozīmi.

== Absurda drāma ==
{{Pamatraksts|Absurda drāma}}
[[Attēls:Jonesko.jpg|thumb|200px|[[Ežēns Jonesko]]]]
20. gadsimta vidū Eiropā attīstījās absurda drāma — dramaturģijas virziens, kas cilvēka eksistenci uzlūkoja kā bezjēdzīgu un nenozīmīgu, pasauli — kā absurdu, neloģisku, komunikāciju — kā neiespējamu. Absurda drāma izvērtās par ļoti ietekmīgu literatūras virzienu, tā slavenākie pārstāvji ir [[Semjuels Bekets]], [[Ežēns Jonesko]], [[Žans Ženē]], [[Arturs Adamovs]]. Absurda drāmas iezīmes vērojamas arī daudzu citu pazīstamu dramaturgu darbos — te jāmin [[Frīdrihs Dirrenmats]], [[Harolds Pinters]], [[Edvards Olbijs]] un citi autori.

== Postmodernisma literatūra ==
{{Pamatraksts|Postmodernisms}}
Pēc Otrā pasaules kara beigām rietumos pamazām attīstījās postmodernisma arhitektūra, māksla un literatūra. Tāpat kā modernisma gadījumā arī ar jēdzienu "postmodernisms" apzīmē ļoti atšķirīgas parādības; tāpat arī pastāv atšķirīgi uzskati par postmodernisma saistību ar modernismu — postmodernisms tiek uzlūkots gan kā modernisma pēctecis vai noslēdzošais posms, gan kā pretreakcija uz modernismu. Domājams, zināma taisnība ir abos uzskatos. Postmodernisma literatūra pasaulē dominē vēl mūsdienās.

Dažas vispārīgas postmodernisma literatūras pazīmes ir [[skepticisms]], neuzticēšanās racionalitātei un neticība progresa iespējamībai, radikāla tradīcijas noraidīšana (atteikšanās no tā sauktajiem [[lielais naratīvs|lielajiem naratīviem]]), vairāk vai mazāk galējs [[relatīvisms]], [[individuālisms]] un [[subjektīvisms]] (un tajā pašā laikā — neticība cilvēka identitātei kā vienam veselumam), [[plurālisms]] u.tml.

Postmodernisma literatūras stilam raksturīgs fragmentiskums, žanru hibridizācija, formas eksperimenti, [[ironija]] un pašironija, [[parodija]], [[pastišs]], intensīvs [[alūzija|alūziju]], netiešu citātu, kultūras atsauču lietojums utt.

Pazīstamākie postmodernisma autori ir [[Umberto Eko]], [[Džulians Bārnss]], [[Pols Osters]], [[Džons Bārts]], [[Italo Kalvino]], [[Dons Delillo]], [[Vladimirs Sorokins]], [[Patriks Zīskinds]], [[Haruki Murakami]], [[Tomass Pinčons]], [[Malkoms Bredberijs]], [[Hulio Kortasars]], [[Džons Faulzs]], [[Ginters Grass]], [[Kadzuo Išiguro]], [[Normans Meilers]], [[Čaks Palanjuks]], [[Milorads Pavičs]], [[Viktors Peļevins]], [[Salmans Rušdi]] un citi. Par postmodernismam piederīgu virzienu mēdz uzskatīt arī [[maģiskais reālisms|maģisko reālismu]] ([[Gabriels Garsija Markess]], [[Mario Vargass Ljosa]] u.c.). Par postmodernistu nereti tiek uzskatīts arī izcilais argentīniešu rakstnieks [[Horhe Luiss Borhess]].

{{autoritatīvā vadība}}

[[Kategorija:Literatūras vēsture]]
[[Kategorija:Literatūrzinātne]]