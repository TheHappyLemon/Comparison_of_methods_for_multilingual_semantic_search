[[Attēls:Vasnetsov samolet.jpg|thumb|Lidojošais paklājs izmantots arābu tautas pasakās ([[Viktors Vasņecovs|Vasņecova]] [[glezna]])]]
'''Folklora''' ({{val|en|folklore}}, no ''folk'' — '[[tauta]]' un lore — '[[zināšanas]]') jeb '''garamantas''' ir vispārpazīstama [[tradīcija]] — kādas etnokulturālas jaunrades pamatveids, kas tiek atpazīta kā šīs etnokulturālās pasaules uztveres atspoguļojums tādā līmenī, kas izteic tās [[sociālā identitāte|sociālo]] un [[kultūras identitāte|kultūras]] identitāti; tās formas un satura vērtības tiek pārmantotas [[mutvārdu folklora|mutvārdos]], [[imitācija|imitācijā]] vai kādā citā veidā. Folklora aptver gan tautas mutvārdu daiļradi ([[tautasdziesma]]s, [[pasaka]]s, [[teika]]s, [[anekdote]]s, nostāstus u.c.), gan tautas mūziku, dejas un rotaļas, gan tautas drāmu, [[Mitoloģija|mitoloģiju]], [[rituāls|rituālus]], [[paraža]]s, lietišķo [[Māksla|mākslu]], [[celtniecība|celtniecību]] u.c.

Folkloras jēdzienu [[1846]]. gadā radīja angļu antikvārs [[Viljams Džons Toms]], lai aizvietotu tajā laikā angļu valodā lietoto jēdzienu ''popular antiquities''.

Mūsu senču dzīvē liela nozīme bija dziesmām, dejām un ieražām. Folklorā iemiesota tautas uzkrātā pieredze, tradīcijas, ideāli un pasaules uzskats. Folklora ir kolektīva daiļrade, to radījis nevis viens, bet daudzi cilvēki. Dziesmas, dejas, pasakas, teikas un citus sacerējumus pārmanto no paaudzes paaudzē, taču pārstāstot tie tiek pārveidoti. Tāpēc gadās, ka folkloristi (cilvēki, kas pēta tautas daiļradi) dažādās vietās no dažādiem teicējiem iegūst atšķirīgus vienas un tās pašas dziesmas vai teikas variantus.

== Latviešu folklora ==
[[Attēls:Latviu senovinio folkloro grupe Vilki.2009-08-22.jpg|thumb|250px|Latviešu folkloras kopa „[[Vilki (folkloras kopa)|Vilki]]”, uzstājoties 2009. gada kaujas mākslas un amatniecības svētkos „Apuolė-854”]]
Latviešu folklora šaurākā nozīmē ir tautas mutvārdu daiļrade. Latviešu tautai ir bagātīgs folkloras mantojums, kas sastāv no [[latviešu tautasdziesmas|tautasdziesmām]], pasakām, teikām, nostāstiem, anekdotēm, mīklām, sakāmvārdiem, parunām, ticējumiem.<ref>Daina Štokmane, Iveta Vīduša. Literatūra 7. klasei. 1. daļa. [[Zvaigzne ABC]], 2014. 111. lpp.</ref> Jau XX gadsimta vidū folkloras jēdziens tika plašināts un ietvēra arī muzikālo un horeogrāfisko folkloru. Pazīstamākie latviešu folkloristi, kuri pierakstījuši un apkopojuši tautas dziesmas un pasakas, ir [[Krišjānis Barons]], [[Fricis Brīvzemnieks]], [[Ansis Lerhis-Puškaitis]].  Tautas mūzikas materiālus apkopoja JUrjānu Andrejs, Emilis Melngailis, Jēkabs Vītoliņš un citi.

== Folkloras izglītība un praktizēšana ==
Folklora ir integrēta Latvijas izglītības sistēmā. Neskaitot to, katru gadu notiek kādas tēmas apguve Valsts finansētā tradicionālas kultūras paguves programmā "Pulkā eimu, pulkā teku".  Latvijā mūsdienās amatiermākslas formā folkloru praktizē folkloras kopas un etnogrāfiskie ansambļi, kurus kūrē Nacionālā kultūras centra speciālisti. Folkloras materiālus savai profesionālai darbībai izmanto komponisti, horeogrāfi, postfolkloras un rokmūzikas grupas. Līdzās tam vairākas sabiedriskas organizācijas ir aktīvas folkloras sarīkojumu, danču vakaru, muzikantu un dejotāju nometņu, koklētāju saietu un citu pasākumu rīkošanā. Plašāka sabiedrības iesaiste folkloras un tautas tradīciju praktizēšanā notiek gadskārtu svētkos, no kuriem īpaši izceļami Jāņi un Ziemassvētki.

== Žanri ==
Folkloras galvenie [[Žanrs|žanri]]:<ref>{{Tīmekļa atsauce |url=http://folklora.ru.lv/res/publ/met_noradijumi.pdf |title=Arhivēta kopija |access-date={{dat|2022|09|07||bez}} |archive-date={{dat|2022|09|07||bez}} |archive-url=https://web.archive.org/web/20220907134312/http://folklora.ru.lv/res/publ/met_noradijumi.pdf }}</ref>

* Mutvārdu:
** Vēstītāja folklora:
*** [[Pasaka]]s;
*** [[Teika]]s;
*** Nostāsti;
*** [[Leģenda]]s;
*** [[Anekdote]]s;
*** U.c.
** [[Dziesma|Dziesmu]] folklora:
*** Klasiskās [[tautasdziesmas]];
*** Ziņģes;
*** Baznīcu dziesmas;
*** Vēsturiskās dziesmas;
*** U.c.
** Brahiloģismi:
*** [[Mīkla (uzdevums)|Mīklas]];
*** [[Paruna]]s;
*** Tautas maģija.
* [[Mūzika|Muzikālā]]:
** Dziesmu [[melodija]]s;
** [[Mūzikas instruments|Instrumentālās]] melodijas.
* Horegrāfiskā:
** Deja;
** Rotaļa;
** Rotaļdeja;
** Rotaļspēle;
** Spēle.
* [[Ieraža|Ieražu]]:
** Godu;
** Gadskārtu.

== Skatīt arī ==
* [[Folkloristika]]
* [[Postfolklora]]
* [[Etnogrāfija]]
* [[Folklorisms]]
* [[Dejas simbolika]]

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
* [http://folklora.lv folklora.lv] {{Webarchive|url=https://web.archive.org/web/20141001044230/http://folklora.lv/ |date={{dat|2014|10|01||bez}} }}
* [https://web.archive.org/web/20110608004806/http://folk.star.lv/ latviešu folkloras radio]

{{kultūra-aizmetnis}}

{{autoritatīvā vadība}}

[[Kategorija:Folklora]]