{{BioTakso infokaste
| attēls =Morchella rotunda 040410w.jpg
| att_nosaukums=[[Lāčpurns]] (''Morchella rotunda'')
| valsts =Fungi
| valsts_lv =Sēnes
| nodalījums =Ascomycota
| nodalījums_lv =Asku sēnes
| iedalījums=
* {{TaksoSaite|Discomycetes|Diskomicētas}}
* {{TaksoSaite|Hemiascomycetes|Hemiaskomicētas}}
* {{TaksoSaite|Laboulbeniomycetes|Labulbeniomicētas}}
* {{TaksoSaite|Loculoascomycetes|Lokuloaskomicētas}}
* {{TaksoSaite|Plectomycetes|Plektomicētas}}
* {{TaksoSaite|Pyrenomycetes|Pirenomicētas}}
}}

'''Asku sēnes''' pieder pie augstāko [[sēnes|sēņu]] grupas ar labi attīstītu daudzšūnu [[micēlijs|micēliju]]. Asku sēnēm raksturīga īpašu vairošanās orgānu — [[aski|asku]] veidošanās, kuros dzimumprocesa rezultātā endogēni izveidojas asku sporas, visbiežāk astoņas. Vienkāršākajām asku sēnēm (piemēram — [[rauga sēnes|rauga sēnēm]]) [[apotēcijs|augļķermeņi]] neveidojas, bet aski veidojas no atsevišķām [[veģetatīvās šūnas|veģetatīvajām šūnām]], vai arī tieši uz micēlija. Augstāk attīstītajām asku sēnēm aski veidojas īpašos augļķermeņos. Daudzas asku sēnes vairojas arī bezdzimumiski ar [[konīdijas|konīdijām]], kas attīstās uz īpašām [[hifas|hifām]] — konīdijnesējiem. Asku sēņu attīstības laikā var būt dažādi periodi, kad tās vairojas dzimumiski ar askiem, vai bezdzimumiski ar konīdijām. Botāniskās nomenklatūras starptautiskajā kodeksā, izņēmuma kārtā, drīkst dot, blakus [[suga]]s pamatnosaukumam, arī konoidālās stadijas sugas nosaukumu.

Asku sēnes ir plaši izplatītas visos ģeogrāfiskajos reģionos un var augt uz visdažādākajiem [[substrāts|substrātiem]]. Tās var būt gan [[saprofīti]], gan [[parazīti]]. Saprofīti aktīvi piedalās dabā organisko vielu [[mineralizācija|mineralizācijā]], īpaši [[celuloze|celulozi]] saturošo augu sadalīšanā. Parazītiskās asku sēnes parazitē gan uz [[augi]]em un [[sēnes|sēnēm]], gan uz [[dzīvnieki]]em, arī uz [[cilvēks|cilvēkiem]], izraisot nopietnas saslimšanas. Asku sēnēm ir arī liela ekonomiskā nozīme, kā dažādu svarīgu vielu ([[antibiotikas]], [[vitamīni]], [[fermenti]]) avotiem. Rauga sēnes plaši izmanto arī [[pārtikas rūpniecība|pārtikas rūpniecībā]]. [[Zinātne|Zinātnē]] tās izmanto bioķīmiskajos un ģenētiskajos pētījumos.

Asku sēņu nodalījumā ir vairāk nekā 3200 ģinšu un 30 000 sugu. Latvijā konstatētas apmēram 640 sugas un 230 ģintis.<ref>[https://enciklopedija.lv/skirklis/124867-asku-sēnes Enciklopedija.lv. Asku sēnes]</ref> Asku sēņu nodalījumu agrāk iedalīja 6 klasēs:
* Nodalījums: ''Ascomycota'' (Asku sēnes)
** Klase: ''Discomycetes'' (Diskomicētes)
** Klase: ''Hemiascomycetes'' (Hemiaskomicētes)
** Klase: ''Laboulbeniomycetes'' (Labulbeniomicētes)
** Klase: ''Loculoascomycetes'' (Lokuloaskomicētes)
** Klase: ''Plectomycetes'' (Plektomicētes)
** Klase: ''Pyrenomycetes'' (Pirenomicētes)

Mūsdienās šis sadalījums ir mainīts.<ref>[https://www.letonika.lv/groups/default.aspx?cid=35906&r=7&lid=35906&q=noz%C4%ABme&h=638 Letonika: diskomicētes]</ref> Pašreizējais (2020. gada) iedalījums trīs apakšnodalījumos un to klasēs ir:
* ''Pezizomycotina''
** ''Arthoniomycetes''
** ''Coniocybomycetes''
** ''Dothideomycetes''
** ''Eurotiomycetes''
** ''Geoglossomycetes''
** ''Laboulbeniomycetes''
** ''Lecanoromycetes''
** ''Leotiomycetes''
** ''Lichinomycetes''
** ''Orbiliomycetes''
** ''Pezizomycetes''
** ''Sordariomycetes''
** ''Xylonomycetes''
** (Neskaidri klasificētās):
*** ''Lahmiales''
*** ''Itchiclahmadion''
*** ''Triblidiales''
* ''Saccharomycotina''
** ''Saccharomycetes''
* ''Taphrinomycotina''
** ''Archaeorhizomyces''
** ''Neolectomycetes''
** ''Pneumocystidomycetes''
** ''Schizosaccharomycetes''
** ''Taphrinomycetes''

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}


[[Kategorija:Sēnes]]
[[Kategorija:Asku sēnes]]