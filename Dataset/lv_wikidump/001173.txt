{{Apdzīvotas vietas infokaste
| name = Žešova
| image_skyline =Rzeszów - ratusz - A – 1268, z dn. 31.12.93.jpg
| imagesize = 300px
| image_caption = Žešovas rātsnams Tirgus laukumā
| image_flag = Rzeszow flag.svg
| image_shield = POL Rzeszów COA.svg
| pushpin_map = Poland
| pushpin_label_position = top
| subdivision_type = Valsts
| subdivision_name = {{POL}}
| subdivision_type1 = [[Polijas administratīvais iedalījums|Vojevodiste]]
| subdivision_name1 = [[Piekarpatu vojevodiste]]
| subdivision_type2 = Apriņķis
| subdivision_name2 = pilsēta ar apriņķa tiesībām
| established_title3 = Pilsētas tiesības
| established_date3 = 1354
| area_total_km2 = 129.0
| population_as_of = 2021
| population_total    = 198476
| population_density_km2 = auto
| timezone = [[Centrāleiropas laiks|CET]]
| utc_offset = +1
| timezone_DST = [[Central European Summer Time|CEST]]
| utc_offset_DST = +2
| latd = 50
| latm = 02 
| lats = 22 
| latNS = N 
| longd = 22 
| longm = 00 
| longs = 33
| longEW = E
| elevation_m = 210
| website = http://www.rzeszow.pl/}}

'''Žešova''' ({{val-pl|Rzeszów}}) ir pilsēta [[Polija]]s dienvidaustrumos, [[Piekarpatu vojevodiste]]s centrs [[Visloka]]s krastos. Dzelzceļa mezgls un rūpniecības centrs.

Žešovā atrodas [[Amerikas Savienotās Valstis|ASV]] aviokompāniju ''[[Pratt & Whitney]]'' un ''[[Goodrich Corporation]]'' rūpnīcas. Pilsētā ir arī vācu aviokompānijas ''[[MTU Aero Engines]]'' struktūrvienība. Polijas datorkompānijas ''[[Asseco]]'' galvenais birojs. Šeit atrodas vairāku starpnacionālo farmācijas kompāniju (''[[Sanofi]]'', ''[[Novartis]]'', ''[[Valeant Pharmaceuticals]]'') struktūrvienības.

Žešova ir poļu teātra režisora [[Ježijs Grotovskis|Ježija Grotovska]] (''Jerzy Grotowski'', 1933 - 1999) un modeles [[Anja Rubika|Anjas Rubikas]] (''Anja Rubik'', 1983 - ) dzimtā pilsēta. 18. gadsimtā pilsēta darbojās [[Staņislavs Konarskis]], bet 19. gadsimtā Žešovā jaunības dienas pavadīja [[Ignacijs Lukasevičs]].

== Vēsture ==
Polijas karalis [[Kazimirs Lielais]] 1354. gadā piešķīra Žešovu ({{val-la|Resovia}}) augstmanim un diplomātam Janam Pakoslavicam (''Jan Pakosławic''), kurš tādēļ mainīja savu uzvārdu uz Žešovskis (''Rzeszowski'') un valdīja pār pilsētiņu līdz 1583. gadam. Lielākā daļa iedzīvotāju nodarbojās ar tirdzniecību, gan pa sauszemi (pa [[Kijiva|Kijevas]] - [[Krakova]]s ceļu), gan pa upi līdz pat [[Gdaņska]]i. 16. gadsimtā pilsētiņa vairākkārt cieta ugunsgrēkos, karos, [[valahi|valahu]] un [[Krimas tatāri|tatāru]] uzbrukumos. Periodu starp 1575. gadu un 1640. gadu uzskata par Žešovas uzplaukuma periodu. 1638. gadā pilsēta kļuva par augstmaņu [[Lubomirski|Lubomirsku]] īpašumu. 16. gadsimtā beigās pilsēta sāka nīkuļot, jo, lai arī tā nesa lielus ienākumus no graudu tirdzniecības, Lubomirski visādi centās ierobežot Žešovas patstāvību. 1769. gada 13. augustā netālu no pilsētas notika liela kauja starp [[Polijas konfederāti|konfederātiem]] un [[Krievija]]s armiju.

1769. gadā Žešova tika iekļauta [[Austrijas impērija|Austrijas impērijā]] un palika tās sastāvā 146 gadus. Tā kā pilsēta atradās dziļā perifērijā, netālu no [[Krievija|Krievijas impērijas]] robežām, pilsētas attīstība vēl vairāk palēninājās. 1844. gadā Žešova atpirka no Ļubomirskiem tiesības uz pilsētu un kļuva par pašvaldību.

1918. gadā Žešova iekļāvās jaunizveidotajā Polijas valstī. Trīsdesmito gadu beigās pilsēta atkal uzplauka, jo bija izvēlēta par militārās rūpniecības centru. Piemēram, Žešovā tika izveidota lidmašīnu dzinēju rūpnīca. Šeit tika izvietots liels militārais garnizons. [[Otrais pasaules karš|Otrā pasaules kara]] laikā pilsēta tika daļēji sagrauta, bet [[ebreji|ebreju]] iedzīvotāji, kas starpkaru periodā bija puse no pilsētas iedzīvotājiem, tika iznīcināti. Pēc Otrā pasaules kara Žešova ieguva nozīmi kā [[Galīcija]]s rietumu centrs, jo vēsturiskā Galīcijas galvaspilsēta - [[Ļviva]], iekļāvās [[Ukraina|Ukrainā]]. Sociālistiskās Polijas laikā pilsēta strauji industrializējās, šeit tika uzceltas vairākas lielas rūpnīcas.

==Apskates objekti==
*[[Žešovas pils]] (''Zamek w Rzeszowie'')

==Galerija==
<gallery>
Rzeszów_zamek_2004b.jpg|Žešovas pils
</gallery>

{{autoritatīvā vadība}}

[[Kategorija:Polijas pilsētas]]
[[Kategorija:Piekarpatu vojevodistes apriņķi]]
[[Kategorija:Piekarpatu vojevodistes pilsētas]]