{{Citas nozīmes|ezeru|Lake Malawi (nozīmju atdalīšana)|Lake Malawi}}
{{ezera infokaste
|ezers=Ņasas ezers
|attēls=Lake_malawi_mozambico_coast.jpg
|paraksts=Ņasas ezera Mozambikas krasts
|map= Tanzānija#Mozambika#Āfrika
|kartes_paraksts=
| plat_d=12 | plat_m=11 | plat_s=0 | plat_NS=S
| gar_d=34 | gar_m=22 | gar_s=0 | gar_EW=E
|vieta={{MWI}}<br />{{MOZ}}<br />{{TZA}}
|platība=29 600
|garums=560
|platums=75
|Vid_dziļums=292
|Max_dziļums=706
|tilpums=8400
|augstums_vjl=500
|izteka=[[Šire]]
|baseins=6593
|valstis=
|salas=[[Likoma]], [[Čizumulu]]
|pilsētas=[[Karonga]], [[Nkhotakota]]
}}
'''Ņasas ezers''' (arī '''Malāvi ezers'''; {{val|en|Lake Malawi, Lake Nyasa}}, {{val|pt|Lago Niassa}}, {{val|sw|Nyasa}}, {{val|ny|Malaŵi}}) ir liels [[ezers]] [[Āfrika|Āfrikā]], vistālāk dienvidos esošais no Lielā Rifta ielejas ezeriem. Retumis ezers tiek saukts arī par Livingstona ezeru.<ref>{{Tīmekļa atsauce |url=http://www.ilec.or.jp/database/afr/afr-13.html |title=World Lakes Database |access-date={{dat|2007|02|10||bez}} |archiveurl=https://web.archive.org/web/20070210044454/http://www.ilec.or.jp/database/afr/afr-13.html |archivedate={{dat|2007|02|10||bez}} }}</ref>

== Vēsture ==
[[Attēls:Lake Malawi seen from orbit.jpg|thumb|200px|left|Ņasas ezers no kosmosa]]
Pirmais eiropietis, kas sasniedza ezeru, bija [[Dāvids Livingstons]] [[1859]]. gadā. Ezera nosaukums cēlies no [[jao]] vārda ''nyasa'', kas apzīmēja jebkuru lielu ūdens platību.

Ezers pieder [[Malāvija]]i un [[Mozambika]]i; ziemeļu piekrastē atrodas arī [[Tanzānija]]. Lielākā daļa ezera atrodas Malāvijā, robeža starp Malāviju un Tanzāniju tiek apstrīdēta. Tanzānija uzskata, ka ezerā robežas iet tāpat kā robežas starp britu un vācu īpašumiem pirms [[1914]]. gada, savukārt Malāvija uzskata, ka tai pieder viss ezers līdz Tanzānijas krasta līnijai, jo pēc [[1919]]. gada viss ezers atradās britu [[Njasalenda|Njasalendā]]. Šī problēma agrāk novedusi pie konfliktiem starp abām valstīm. Pašlaik konflikts ir noklusis. Aptuveni ceturtā daļa ezera ir Mozambikas teritorija, tai skaitā teritorija ap Likomas un Čizumulu salām.

Briti pieteica pretenzijas uz zemēm ap ezeru, taču Portugāle paspēja kolonizēt zemes austrumu krastā. Tomēr Mozambikas krastam tuvās [[Likoma]]s un [[Čizumulu]] salas jau bija paspējuši kolonizēt skotu misionāri un tās tika iekļautas Njasalendā. Mūsdienās šīs salas ir Malāvijai piederošas, taču no visām pusēm ielenktas ar Mozambikas teritoriālajiem ūdeņiem.

Abas salas ir apdzīvotas; te dzīvo vairāki tūkstoši cilvēku. Likomā atrodas liela 20. gadsimta sākumā celta [[anglikāņi|anglikāņu]] baznīca. Uz abām salām atrodas daudzi lieli [[baobabs|baobabi]]. Satiksmi ezerā, tai skaitā uz salām, nodrošina [[tvaikonis|tvaikoņi]].

Ezera ūdens virsējo slāņu temperatūra ir {{nobr|24—29&nbsp;°C}}; dziļākajos slāņos temperatūra ir {{nobr|22&nbsp;°C}}.

== Dzīvā daba ==
Ņasas ezers apgādā ar pārtiku plašas apkaimes iedzīvotājus. Ezerā ir liela zivju sugu daudzveidība, no kurām daudzas ir populāras [[akvārijs|akvārija]] zivtiņas.

Ezerā dzīvo arī [[krokodilu kārta|krokodili]] un [[zivju ērglis|zivju ērgļi]], kas pārtiek no zivīm.

Ezerā dzīvo arī dažādu sugu [[gliemji]], kā arī bīstamā, [[Šistosomatoze|šistosomatozi]] izraisošā [[bilharcija]]. Ilgus gadus šī bīstamā organisma klātbūtni ezerā valdības noliedza bailēs no tūrisma panīkuma, tomēr pēdējā laikā sabiedrība par to uzzina aizvien vairāk. Mazo zivtiņu, kas ēd šos gliemežus, izķeršana ir novedusi pie bilharciju savairošanās un ezera dienvidaustrumu daļā peldēties tagad ir bīstami.

== Atsauces ==
{{atsauces}}

== Skatīt arī ==
* [[Pasaules lielāko ezeru saraksts]]
* [[Pasaules lielākie ezeri pēc tilpuma]]
* [[Pasaulē dziļākie ezeri]]

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://malawicichlids.com Ciklīdu zivis Njasas ezerā (angliski)]

{{autoritatīvā vadība}}

[[Kategorija:Mozambikas ezeri]]
[[Kategorija:Malāvijas ezeri]]
[[Kategorija:Tanzānijas ezeri]]
[[Kategorija:Āfrikas Lielie ezeri]]