{{BioTakso infokaste
| attēls =Zebra Botswana edit.jpg
| valsts =Animalia
| valsts_lv =Dzīvnieki
| valsts_r =Dzīvnieki
| tips =Chordata
| tips_lv =Hordaiņi
| klase =Mammalia
| klase_lv =Zīdītāji
| kārta =Perissodactyla
| kārta_lv =Nepārnadži
| dzimta =Equidae
| dzimta_lv =Zirgu dzimta
| ģints =Equus
| ģints_lv =Zirgi
| iedalījums =
* '''Zebru apakšģints''' (''Hippotigris'')
* '''Tuksneša zebru apakšģints''' (''Dolichohippus'')
| binomial=Hippotigris un Dolichohippus
}}

'''Zebras''' ir [[Āfrika|Āfrikā]] dzīvojoši [[zirgu dzimta]]s (''Equidae'') dzīvnieki, kas pazīstami sava melni-balti svītrotā krāsojuma dēļ. To strīpas ir unikālas katram indivīdam.<ref>Džuljeta Kletona-Broka "Zirgi. Enciklopēdija", Apgāds Zvaigzne ABC {{ISBN|9984-17-076-4}}</ref> Zebras kā visi zirgu dzimtas pārstāvji ir sabiedriski [[dzīvnieks|dzīvnieki]] un mēdz veidot gan mazākus [[harēms (zooloģija)|harēmus]], gan lielus barus. Zebras parasti ir 2,3 m garas un 1,25—1,50 m augstas skaustā, to svars ir apmēram 300—400 kg. Zebru strīpojuma raksts ķermenim un krēpēm ir vienots. Krēpes ir īsas un vertikāli stāvošas. Zebras atšķirībā no saviem radiniekiem [[zirgs|zirgiem]] un [[mājas ēzelis|ēzeļiem]] nekad nav kļuvušas par īstiem [[mājdzīvnieks|mājdzīvniekiem]].

Kopumā izšķir 3 veida zebras: [[tuksneša zebra]]s (''Equus grevyi''), kas pieder '''tuksneša zebru apakšģintij''' (''Dolichohippus''), [[līdzenumu zebra]]s (''Equus quagga'') un [[kalnu zebra]]s (''Equus zebra''), kas pieder '''zebru apakšģintij''' (''Hippotigris''). Zebru apakšģints zebras ir ļoti attāli radinieki tuksneša zebrām. Pēdējās ir līdzīgākas [[ēzeļi|ēzeļu apakšģintij]] (''Asinus''), toties līdzenuma un kalnu zebras ir līdzīgākas [[zirgi|zirgu apakšģintij]] (''Equus'').

Zebras dzīvo gan [[savanna|savannā]], gan [[mežs|mežos]], gan [[krūmājs|krūmājos]], tās ir sastopamas [[līdzenums|līdzenumos]] un [[kalns|kalnos]], bet zebru dzīves telpa ir apdraudēta, izplešoties [[cilvēks|cilvēku]] saimnieciskajai telpai. Zebras ir arī iecienīts [[malumednieks|malumednieku]] mērķis, jo par nelaimi zebrām viņu skaistās, strīpainās [[āda]]s daudzi cilvēki vēlas redzēt savās mājās uz grīdas vai sienām. Visvairāk ir apdraudētas tuksnešu zebras un kalnu zebras. Līdzunumu zebrām ir plašākas iespējas atrast drošu dzīves vietu.

Vārds "zebra" ir cēlies no vecās [[Portugāle|portugāļu]] [[valoda]]s — zevra, kas nozīmē savvaļas ēzelis.

== Vēsture ==
Zebras kā apakšģints zirgu ģintij ir radušās pirms apmēram 4 miljoniem gadu. Zinātnieki ir pārliecinati, ka pirmā bija [[tuksneša zebra]]. ASV [[Aidaho]] štatā ir atrasti sena dzīvnieka [[kauli]], kas pēc struktūras ir līdzīgi mūsdienu tuksneša zebras kauliem. [[skelets|Skeleta]] uzbūve ir kompakta, līdzīga zebrām, bet galva īsa un šaura, līdzīga ēzeļiem. Arī tuksneša zebrām [[galvaskauss]] ir līdzīgs ēzeļu galvaskausam.<ref>Hunt, Kathleen "Horse Evolution"</ref>

== Īpašības ==
=== Strīpas ===
[[Attēls:Zebra camouflage.jpg|thumb|250px|Zebra ar kumeļu sausu koku mežā]]
[[Attēls:Zebra_running_Ngorongoro.jpg|thumb|250px|Zebra ir melna ar baltām svītrām]]
Zebras ir [[melnā krāsa|melni]] vai tumši dzīvnieki ar [[baltā krāsa|baltām]] strīpām. Uz to vēderiem ir liels balts laukums. Dažām zebrām ir brūnas strīpas, kas "kā ēna" atrodas starp melnajām un baltajām strīpām.<ref>Gould, S. J. (1983) Hen's Teeth and Horse's Toes: Further Reflections in Natural History. New York: W. W. Norton and Company</ref> Zebras uzskata par tumšiem dzīvniekiem ar baltām strīpām (nevis otrādāk) vairāku iemeslu dēļ:<ref>Wingert, June M. (1999-11-05). "Is a zebra white with black stripes or black with white stripes?</ref>
# Baltiem dzīvniekiem būtu ļoti grūti izdzīvot Āfrikas līdzenumos un mežos.
# Līdzenuma zebrām var skaidri redzēt, ka baltais raksts ir uz tumša fona.
# Ja laukums starp krāsainajām strīpām kļūst relatīvi plats, tad laukums zaudē savu intensitāti.

Fakts, ka lielākajai daļai zebru ir balts [[vēders]], nenozīmē, ka zebras ir baltas ar tumšām svītrām, jo lielākajai daļai savvaļas dzīvnieku ir gaiši vai balti vēderi un [[kāja]]s.

Strīpas vienmēr ir vertikālas uz [[galva]]s, pleciem un kopumā uz ķermeņa, jauktas ar horizontālām svītrām uz gurniem un kājām. Daži zoologi uzskata, ka svītras strādā kā kamuflāža. Pirmkārt vertikālās svītras palīdz zebrai noslēpties augstajā savannas zālē, kas pirmajā mirklī šķiet absurdi, jo zāle nav ne balta, ne melna. Bet zebras galvenais ienaidnieks [[lauva]] ir [[krāsa|krāsu]] akls. Teorētiski, ja zebra stāv nepakustoties zālē, tad lauva to nevar ieraudzīt. Turklāt zebras ir bara dzīvnieki, un ja daudzi strīpaini dzīvnieki stāv viens pie otra, plēsējam ir grūti izšķirt, kur viens dzīvnieks sākas un kur beidzas. Bars tam var izskatīties kā viens liels dzīvnieks. Tas apgrūtina lauvu izvēlēties medījumu, kuru īpatni atšķirt un nomedīt.<ref>"How do a zebra's stripes act as camouflage?</ref> Ja zebru bars sāk skriet un riņķot dažādos virzienos, tad lauvam var rasties grūtības saprast, kuras vertikālās strīpas kustas kurā virzienā, kas atkal apgrūtina plēsoņu izvēlēties upuri.

Strīpām zinātnieki piešķir arī seksualitātes nozīmi, tā kā katram indivīdam ir atšķirīgs raksts, tad strīpas ļauj atpazīt un izcelt kādu konkrētu zebru.

Nesenākas teorijas un pētījumi par zebru krāsu nozīmi ir pierādījuši, ka zebru vertikālās strīpas ir efektīvas, lai "sajauktu galvu" [[cece muša|cece mušām]].<ref>Waage, J. K. (1981). How the zebra got its stripes: biting flies as selective agents in the evolution of zebra colouration. J. Entom. Soc. South Africa</ref> Alternatīvas teorijas uzskata, ka zebru svītras sakrīt ar zemādas tauku rakstu un kalpo kā kopīga [[termoregulācijas sistēma]], kas stiprina teoriju par to, ka svītru raksts dod otram dzīvniekam informāciju par indivīda spēku un spēju turpināt dzimtu.

Zebru termoregulācijas sistēma ir ļoti efektīva Āfrikas klimatā, tās apspalvojums atstaro līdz 70% saules gaismas.<ref>[http://www.awf.org/content/wildlife/detail/zebra AWF: Wildlife: Zebra<!-- Bota izveidots nosaukums -->]</ref>

=== Gaitas ===
[[Attēls:Zebra-tame-jumping.jpg|thumb|250px|Iejāta zebra Austrumāfrikā]]
Tāpat kā citi zirgi zebras soļo, rikšo un lēkšo. Tās kopumā ir lēnākas nekā zirgi, tomēr izcilā izturība garās distancēs ļauj tām aizbēgt no vajātājiem. Ja zebru vajā plēsīgs dzīvnieks, tā skrien zigzag veidā, padarot medības plēsoņam grūtākas. Ja zebrai nav kur aizbēgt, tā sper, kož un, ceļoties pakaļkājās, sit ar priekškājām.

=== Maņas ===
Zebrām ir lieliska redze. Zinātnieki ir pārliecināti, ka zebras redz krāsās. Kā visiem [[mājas zirgs|zirgiem]], zebrām [[acis]] ir novietotas [[galva]]s sānu plaknēs, ļaujot pārredzēt plašu teritoriju. Zebrām ir arī nakts redze, lai gan tā nav tik labi attīstīta kā [[plēsēji|plēsoņām]], tomēr to kompensē zebru labā [[dzirde]].

Zebrām ir labi attīstīta dzirde, un zebru [[ausis]] ir lielākas nekā mājas zirgiem. Zebras kā visi [[zirgi|zirgu dzimtas]] pārstāvji var pagriezt ausis jebkurā virzienā. Zebrām bez labas redzes un dzirdes ir arī laba [[oža]] un [[garša]]s sajūta.

== Zebru pieradināšana ==
[[Attēls:WalterRothschildWithZebras.jpg|thumb|250px|Lords Rotšilds un viņa zebras Londonā]]
Cilvēki ik pa laikam vēlas pieradināt zebras, īpaši lietošanai Āfrikā, jo zebras ir izturīgākas pret Āfrikas slimībām nekā zirgi. Piedevām zebras ir imūnas pret cece mušu kodieniem. Tomēr visi cilvēku mēģinājumi ir cietuši neveiksmi, tā kā zebras, salīdzinot ar zirgiem, ir neparedzamākas un tendētas uz paniku stresa situācijās. Tādēļ jebkura veida [[zebroīds]] — zebra jaukta ar zirgu vai ēzeli, ir daudz piemērotāks darbam un nebrīvei, nekā tīrasiņu zebra.

Anglijā zoologs — kolekcionārs [[lords Rotšilds]] lietoja zebras, lai tās vilktu viņa karieti. [[1907]]. gadā [[ārsts]] [[Rosendo Ribeiro]], kurš bija pirmais ārsts [[Nairobi]] [[Kenija|Kenijā]], lietoja zebru, lai jāšus dotos mājas vizītēs. 
19. gadsimta vidū valsts vīrs [[Georgs Grejs]], izbeidzot dienestu [[Dienvidāfrika|Dienvidāfrikā]], importēja zebras uz [[Jaunzēlande|Jaunzēlandi]], lai tās vilktu karieti viņa privātajā [[Kavau sala|Kavau salā]].

== Zebras mūsdienās ==
[[Attēls:zebra2.jpg|thumb|220px|Zebras āda]]
Cilvēks ar savu darbību jau labu laiku apdraud zebru [[populācija|populāciju]]. Tās joprojām tiek medītas skaisto [[āda|ādu]] dēļ. [[Kāpas kalnu zebra]]s bija tik masveidīgi izmedītas, ka {{g_dek|1930|L}} bija saglabājušies tikai kādi 100 īpatņi. Kopš tā laika, izveidojot [[rezervāts|rezervātus]] un aizliedzot [[Medniecība|medības]], to skaits ir pieaudzis apmēram līdz 700 īpatņiem, kas joprojām ir neliels, un ir jādara viss iespējamais, lai nosargātu šo sugu.

Cilvēki apdraud arī tuksnešu zebras. Medības un dzīvu īpatņu ķeršana, lai tos pārdotu, ir samazinājusi zebru skaitu līdz kritiskai robežai. Lai arī līdzenuma zebru skaitliski ir visvairāk, to teritorijas samazina cilvēku lauksaimnieciskā darbība un malumednieki tās medī kā ikvienu citu zebru. Kvagas, kas vēl dzīvoja 19. gadsimta beigās, mūsdienās ir izmirušas.

== Zebru sistemātika ==
* '''Zebru apakšģints''' (''Hippotigris'') 
** {{TaksoSaite|Equus quagga|Līdzenumu zebra}}
*** {{TaksoSaite|Equus quagga borensis|Bezkrēpju zebra}} 
*** {{TaksoSaite|Equus quagga burchelli|Burčela zebra}} 
*** {{TaksoSaite|Equus quagga chapmani|Čapmana zebra}} 
*** {{TaksoSaite|Equus quagga boehmi|Granta zebra}}
*** {{TaksoSaite|Equus quagga crawshayi|Kravšeja zebra}}
*** †{{TaksoSaite|Equus quagga quagga|Kvaga}}
*** {{TaksoSaite|Equus quagga selousi|Selusa zebra}}
** {{TaksoSaite|Equus zebra|Kalnu zebra}}
*** {{TaksoSaite|Equus zebra zebra|Kāpas kalnu zebra}}
*** {{TaksoSaite|Equus zebra hartmannae|Hartmaņa kalnu zebra}}
* '''Tuksneša zebru apakšģints''' (''Dolichohippus'') 
** [[Tuksneša zebra]] (''Equus grevyi'')

(†) - izmirusi organismu grupa

== Galerija ==
<gallery>
Image:Equus grevyi (aka).jpg|[[Tuksneša zebra]]<br /> (''Equus grevyi'')
Image:Hartmann zebra hobatere S.jpg|[[Kalnu zebra]]<br /> (''Equus zebra'')
Image:Equus quagga (xndr).jpg|[[Līdzenumu zebra]]<br /> (''Equus quagga'')
Image:Quagga photo.jpg|[[Kvaga]]<br /> (''Equus quagga quagga''),<br /> 1870.g. foto Londonas zoodārzā
</gallery>

== Atsauces ==
{{Atsauces}}

== Ārējās saites ==
* http://www.pbs.org/wnet/nature/episodes/horse-tigers/introduction/3359/
* https://web.archive.org/web/20040822052644/http://www.bio.davidson.edu/people/vecase/Behavior/Spring2004/delk/delk.html
* https://web.archive.org/web/20090105210748/http://www.madamzebra.com/Article-3.html

{{autoritatīvā vadība}}

[[Kategorija:Zirgi]]
[[Kategorija:Āfrikas fauna]]