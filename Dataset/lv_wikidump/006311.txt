[[Attēls:Square compasses.png|thumb|150px|Viens no galvenajiem brīvmūrnieku simboliem — taisnstūris un cirkulis. Uzskata, ka burts '''G''' simbolizē [[ģeometrija]]s zinātni.]]
[[Attēls:13th-century painters - Bible moralisée - WGA15847.jpg|thumb|150px|[[Ikona (svētbilde)|Ikona]] "Dievs kā Ģeometrs (arhitekts)" no ''Bible moralisée'' (13. gs.).]]
'''Brīvmūrniecība''', arī '''Brīvmūrnieku ordenis''', '''masonu''' jeb '''frankmasonu''' (no {{val|fr|franc}} — 'brīvs', ''maçon'' — 'mūrnieks') '''kustība''', ir saskaņā ar [[brālība]]s principiem veidota organizācija, lielā mērā arī vairāk vai mazāk integrēta vispasaules savienība, kuras dalībniekus — brīvmūrniekus — vieno kopīgi [[morāle]]s, [[ētika]]s, [[filosofija]]s, [[metafizika]]s principi un [[ideāls|ideāli]].

== Brīvmūrniecības vēsture ==
[[Attēls:Christopher Wren.jpeg|thumb|150px|Pirmais [[Karaliskā biedrība|Karaliskās biedrības]] prezidents [[Kristofers Rens]], brīvmūrnieks kopš 1691. gada.]]
[[Attēls:Washington Masonic print.jpg|thumb|150px|Pirmais [[Amerikas Savienotās Valstis|ASV]] prezidents [[Džordžs Vašingtons]] brīvmūrnieku ložas darbos (1793).]]
Brīvmūrniecības vēsturē mēdz nošķirt divus posmus — pirms un pēc [[Anglijas lielloža]]s izveidošanas 1717. gadā. Pirmā jeb agrīnā posma brīvmūrniecības [[vēsture]] nav īsti skaidra. Pārbaudīti zinātniski fakti šeit mijas ar [[leģenda|leģendām]], [[alegorija|alegorijām]], [[ticējums|ticējumiem]] un nepierādītām [[teorija|teorijām]].<ref>[http://www.oelodge.uklinux.net/history.htm Brīvmūrniecības vēsture — Leģendas, teorijas un fakti par brīvmūrniekiem] {{Webarchive|url=https://web.archive.org/web/20070818103448/http://www.oelodge.uklinux.net/history.htm |date={{dat|2007|08|18||bez}} }} {{en ikona}}</ref> Tā par brīvmūrniecības atskaites punktu nereti tiek pieņemts ķēniņa [[Zālamana templis|Zālamana tempļa]]<ref>[http://www.jewishvirtuallibrary.org/jsource/Judaism/The_Temple.html The Temple<!-- Bota izveidots nosaukums -->]</ref> būvniecības laiks. Brīvmūrniecības izveidošanos mēdz saistīt arī ar [[Templiešu ordenis|Templiešu ordeni]],<ref>{{Tīmekļa atsauce |url=http://veling.nl/anne/templars/ |title=Knights Templar and the Middle Ages<!-- Bota izveidots nosaukums --> |access-date={{dat|2007|11|17||bez}} |archiveurl=https://web.archive.org/web/20071024112518/http://www.veling.nl/anne/templars/ |archivedate={{dat|2007|10|24||bez}} }}</ref> kura nosaukums arī cēlies no Zālamana tempļa, un arī daudzi šī ordeņa likteņa pavērsieni ar to ir saistīti.

Savukārt otro vēstures posmu līdz pat mūsdienām varētu apzīmēt kā apzinātu brīvmūrniecības instituēšanas sākumu, un tas ir samērā labi dokumentēts un aprakstīts. Informācija par brīvmūrnieku ložām un to darbību mūsdienās ir pieejama daudzos drukātos un elektroniskos ziņu avotos, tai skaitā arī Latvijā.<ref>[http://www.masonicum.lv/index.php?langs=77 Latvijas Lielloža<!-- Bota izveidots nosaukums -->]</ref> Sabiedrībā vienmēr ir bijusi noteikta interese par [[brīvmūrnieku saraksts|brīvmūrnieku sarakstiem]] un ir pat izdotas veselas grāmatas ar šādiem uzskaitījumiem.

20. gadsimtā ar brīvmūrnieku vārdu saistās 80. gados [[Itālija|Itālijā]] plašu publicitāti ieguvusī skandālu virkne saistībā ar neregulāro ložu [[Masonu loža "P-2"|"P-2"]], kad atklātībā nāca šīs ložas saistība ar [[Mafija|mafiju]], valsts amatpersonu [[Korupcija|korupciju]] un nevēlamu personu nogalināšanu. [[Regulārā brīvmūrniecība]] krasi vēršas pret šādām „kaktu ložām”, kas netiek uzskatītas par brīvmūrnieku kustības sastāvdaļu.

== Brīvmūrniecība un Augstākā būtība ==

Viens no galvenajiem brīvmūrniecības principiem ir [[Augstākā būtība|Augstākās būtības]] atzīšana, kā arī brīvmūrnieku [[tradīcija|tradīciju]], [[rituāls|rituālu]] un [[procedūra|procedūru]] saistība ar to. [[Reliģija|Reliģijā]] augstākā būtība nav nekas cits, kā [[Dievs]]. Taču brīvmūrniecībā Augstākā būtība netiek tieši identificēta ar Dievu teoloģiskajā ([[Bībele]]s) izpratnē. Augstākā būtība ir daudz plašāks, komplicētāks, drīzāk filosofisks, nekā teoloģisks jēdziens. Galvenā saikne ar reliģiju šeit saglabājas morāles un ētikas aspektā. Savukārt Augstākā būtība atklājas kā [[Dižais Pasaules Arhitekts]] (arī Lielais Visuma Celtnieks), kas var būt gan [[Dievs]], gan Pasaules kārtība, kuras izcelsme cilvēkiem nav precīzi zināma, varbūt nav arī svarīga, bet kurā tie tic taisnīgumam, godam un citiem morāles un ētikas principiem, pieņemot tos kā absolūto patiesību un pakārtojot tiem savas domas un rīcību.

Lielo Visuma Celtnieku brīvmūrniecība redz kā tikumisku būtību, kas iedzimta katrā cilvēka dvēselē, tai pašā laikā atstājot pilnīgu uzskatu brīvību par šo Augstāko būtību, ļaujot katram cilvēkam veidot savu priekšstatu un tiekties uz to saskaņā tikai ar savu pārliecību.

Tādā veidā var teikt, ka brīvmūrniecība iet paralēlu ceļu [[Kristīgā baznīca|baznīcai]], taču ar to neidentificējas. Reliģiskajos jautājumos brīvmūrniecības vairums iestājas par ticības brīvību un cīnās pret šauru [[dogmatisms|dogmatismu]] un [[sektantisms|sektantismu]], tos uzskatot par vienu no [[sabiedrība]]s sašķeltības un cilvēka cieņu pazemojošiem faktoriem.

Bez regulārās brīvmūrniecības pastāv arī tā saucamā liberālā brīvmūrniecība, kas vēsturiski saistīta ar Francijas Dižajiem Austrumiem (''[[Grand Orient de France]]''). Krievijas impērijā pēc konstitucionālo reformu veikšanas 1912. gadā tika nodibināts [[Krievijas Tautu Lielais Austrums]], kura sastāvā viena loža darbojās arī Rīgā. Dižajiem Austrumiem piebiedroties var arī tie, kas sevi uzskata par [[agnostiķi]]em, [[ateisti]]em vai [[panteisti]]em, daudzās liberālās brīvmūrniecības ložās uzņem gan vīriešus, gan sievietes.

== Brīvmūrniecības uzdevumi, organizācija un darbība ==
Brīvmūrnieku pamata organizatoriskā vienība ir [[loža]]. Mūsdienās brīvmūrnieku ložas apvieno pārsvarā izglītotus un attiecīgi iesvētītus cilvēkus. Par viņu galveno uzdevumu tiek uzskatīts kopīgi strādāt, lai tikumiski un garīgi pilnveidotu paši sevi un sabiedrību. Brīvmūrnieku darbība ir virzīta uz morāles sistēmas veidošanu, kas apslēpta alegorijās un atklājas simbolos. Var arī teikt, ka brīvmūrniecības uzdevums ir būtības likumu izzināšana, lai tos mērķtiecīgi pielietotu un ietekmētu cilvēci tās [[evolūcija]]s garīgajā un tikumiskajā pilnveidošanas ceļā. Tik plašs mērķis brīvmūrniekiem liek saskarties ar daudzveidīgiem jautājumiem, piemēram, reliģiskajiem, filosofiskajiem, sociālajiem, morāles un pat [[okultisms|okulta]] un citiem jautājumiem.

Viens no svarīgākajiem brīvmūrniecības postulātiem uzsver, ka patiesība ir neuzvarams spēks tam, kurš prot tajā orientēties un rīkoties bez prātu aptumšojušās pārliecības un kaislībām. Brīvmūrnieku vidū var tikt uzņemts katrs bez īpašām ārējām atšķirībām — cilvēkam tikai jābūt iekšēji brīvam un ar labiem tikumiem. Galvenais nosacījums, lai kāds (meklētājs) tiktu uzņemts brīvmūrniecībā ir — krietns vīrs ar labu slavu, kurš vēlas pievienoties citiem sev līdzīgiem. Līdz ar to brīvmūrnieku vidu atrodami gan [[monarhija|monarhi]] un valdību pārstāvji, gan vienkārši strādnieki, gan bagāti, gan maznodrošināti. Taču viņi visi uzskata viens otru par līdzīgiem brāļiem.

Kā vienu no aktuālākajiem saviem uzdevumiem brīvmūrniecība uzskata veicināt izlīdzinošu [[sintēze|sintēzi]] starp reliģiju un [[zinātne|zinātni]], rast savstarpēju līdzsvaru starp sociālajām grupām. Lai radoši pildītu šo uzdevumu, brīvmūrnieku ložas parasti cenšas veidot mierīgu iekšējo atmosfēru, kur katram ir jāabstrahējas no savas oficiāli veicamās lomas ikdienas dzīvē. Taču, kā ložā, tā arī ikdienas dzīvē katrs brīvmūrnieks tiek aicināts kļūt par sociālu strādnieku kopīgo brīvmūrniecības mērķu labā.

Tāpat kā attiecībās ar reliģiju, brīvmūrniecība savos uzskatos nebalstās arī tikai uz zinātni. Līdztekus racionālo zināšanu izmantošanai, brīvmūrniecība ir pieņēmusi arī virkni okultisma elementu, tādu, kas likušies nepieciešami un noderīgi. Tā, atsevišķas brīvmūrnieku paražas un rituāla sastāvdaļas ietver sevī ceremoniālās maģijas pēdas. Piemēram, tradīcija veikt visai stingru pārbaudi jaunpienācējam ložā dažādu rituālu veidā, vai arī savienoties ķēdē sadotām rokām, simbolizējot brīvmūrniecības spēku un vienotību. Šādā ķēdē tiek mēģināts radīt pastiprinātu [[egregors|egregoru]], tas ir — savienojoties tiek apvienots un pastiprināts katra ķēdē stāvošā atsevišķais [[psihe|psihiskais]] spēks. Tai pat laikā brīvmūrniecība skaidro atšķirību starp rituālu reliģisko aspektu un maģijas rituālu. Pirmajā gadījumā cilvēks, no brīvmūrniecības viedokļa, kļūst par pasīvu būtni [[Lielais sākums|Lielā sākuma]] priekšā un tas izpaužas lūgšanā. Taču maģija brīvmūrniecības interpretācijā ir ar zināšanu sistēmu saistīts rituāls, kas apliecina cieņu un godbijību Dižā Pasaules Arhitekta priekšā, vienlaicīgi attīstot garu un apslēptos dabas spēkus katrā indivīdā.

Sociāli politisko jautājumu sfērā brīvmūrniecība par savu uzdevumu uzskata harmoniskāk attīstīt atsevišķu cilvēku personību un ciešāk integrēt šīs personības vienotā sabiedriskā kolektīvā. Tas izpaužas arī vēsturiskajā brīvmūrniecības devīzē „Brīvība, Brālība, Vienlīdzība” (šo devīzi franču brīvmūrniecībā ieviesa pazīstamais franču mistiķis [[Klods De Sen-Martens]] 17. gadsimta beigās. Brīvmūrniecības sena devīze ir arī „''Deus Meumque Jus''”). Šī latīņu valodas devīze dažkārt tiek tulkota kā „Dievs un manas tiesības”. Taču tā jēga precīzāk būtu izsakāma kā „Dievs (arī taisnīgums) ir cilvēka tiesības”.<ref>[http://everything2.com/index.pl?node_id=1508078 Deus meumque Jus@Everything2.com<!-- Bota izveidots nosaukums -->]</ref>

Lai gan brīvmūrniecība kā vēsturiska parādība vienmēr bijusi attīstībā, atšķirībā no [[politika|politiskām]] [[partija|partijām]], tā gadsimtu garumā nav ieguvusi kādas politisku programmas veidolu. Politiskās partijas brīvmūrniecība uzskata par pārejošām sabiedrības parādībām, kuru mūžs parasti ilgst tikai divus, trīs gadu desmitus. Brīvmūrniecība uzskata, ka tās platformai jāveidojas no mūžīgām cilvēces vērtībām, kuru pamats ir Absolūtā patiesība. Tikai formas ziņā tā tiek piemērota un ieviesta dzīvē atkarībā no laikmeta un valsts.

Līdz ar to brīvmūrniecība, atšķirībā no plašākā sabiedrībā visai izplatītiem uzskatiem, pastāv ārpus politikas un, saskaņā ar savām tradīcijām, iekšējo kārtību un rituālu, jebkura veida politiskas diskusijas un strīdi brīvmūrnieku ložās ir stingri aizliegti. Tā ir viena no galvenajām brīvmūrniecības iezīmēm. Tai pat laikā brīvmūrniecība ir bijusi un sagaidāms, ka arī nākotnē būs ievērojams faktors katras valsts sabiedriskajā dzīvē.

Kaut arī, ar ļoti labām idejām, brīvmūrniecība bieži ir sastapusies arī ar dažādiem šķēršļiem — viņu neviennozīmīgi uztveramo simboliku un rituālus, saistību ar dažādām apslēptām (tikai šauram lokam) organizācijām.

== Brīvmūrniecība Latvijā ==
[[Attēls:Rīgas brīvmūrnieku ložas nams Vaļņu ielā (K. Hāberlands).jpg|thumb|150px|Rīgas brīvmūrnieku ložas nams Vaļņu ielā pirms nojaukšanas 19. gs. beigās (arhitekts [[Kristofs Hāberlands]]).]]
[[Attēls:Liela Gilde.jpg|thumb|150px|[[Lielās Ģildes nams]], kurā līdz 1938. gadam darbojās [[Rīgas loža "Jāņuguns"]].]]

Vecākā [[Rīgas loža "Ziemeļzvaigzne"]] dibināta 1750. gadā, tā bijusi pakļauta Anglijas lielložas Provinciālložai Krievijā un Vācijā.
Otro ložu “[[Pie trīs kronētiem zobeniem]]” nodibināja [[Kurzemes un Zemgales hercogiste]]s galvaspilsētā Jelgavā 1754. gadā.
1765. gadā Rīgas loža tika pārdēvēta par Striktās Observances sistēmas “[[Rīgas loža "Pie zobena"|Zobena ložu]]”, kurā 1766. gadā tika uzņemts [[Johans Gotfrīds Herders]].
[[Johans Vilhelms fon Cinnendorfs]] 1770. gadā nodibināja Vācijas Brīvmūrnieku Lielo Zemes ložu, kas nepakļāvās Striktajai Observancei, un izveidoja atšķirīgu augstāko grādu sistēmu. 1773. gadā šīs sistēmas pārstāvji Rīgā nodibināja ložu “[[Rīgas loža "Apollo"|Apolons”]] (''Apollo'') un 1777. gadā [[Rīgas loža "Kastors"|ložu “Kastors”]] (''Castor'').

1779. un 1780. gadā Jelgavas ložās darbojās [[Aleksandrs Kaljostro]], kas ieviesa savu oriģinālo Ēģiptes sistēmu ''Misraim'' rituālā.
1790. gadā [[Rīgas loža "Mazā pasaule"]] no Krievijas provinciālložas lielmeistara [[Ivans Jelagins|Ivana Jelagina]] saņēma Anglijas lielložas patentu un darbojās angļu rituālā. [[Franču revolūcija]]s iespaidā 1794. gadā Krievijas ķeizariene [[Katrīna II]] saviem valstsvīriem brīvmūrniekiem darīja zināmu, ka tam vairs nav viņas piekrišanas. Lai gan nebija oficiāla aizlieguma, visas ložas Rīgā, Jelgavā, Aizputē un Liepājā brīvprātīgi apturēja savu darbību. 1796. gadā apturētās Jelgavas ložas bibliotēku nodeva [[Jelgavas akadēmiskā ģimnāzija|Jelgavas akadēmiskajai ģimnāzijai]], kas 1800. gadā saturēja aptuveni 30 tūkstošus grāmatu. 1815. gadā Jelgavas loža atsāka darboties zviedru rituālā, pievienojoties Krievijas impērijas lielložai “Astraea” 1818. gadā. Sakarā ar pamatotajām bažām par brīvmūrniecības politizāciju [[Aleksandrs I Romanovs|Aleksandrs I]] 1822. gadā atkārtoti izdeva rīkojumu slēgt visas brīvmūrnieku ložas.
Vairāki brīvmūrnieki, kas vēlāk tika nodēvēti par [[dekabristi]]em, izveidoja slepenās Ziemeļu un Dienvidu savienības. Pēc [[Dekabristu sacelšanās]] apspiešanas 1825. gadā līdz pat [[1905. gada revolūcija]]i nav ziņu par brīvmūrnieku darbību Latvijas teritorijā.
1911. gadā tika nodibināts “[[Krievijas Tautu Lielais Austrums]]”, viena tam pakļauta loža darbojusies Rīgā.
Pirmā pasaules kara laikā Liepājā kopš 1916. gada darbojās vācu militārā loža “Enkurs un zobens”, Jelgavā loža “Vācu zobens austrumos”, bet Rīgā “Hanziešu uzticība”. Pēc kara beigām 1921. gadā tika izveidota [[Liepājas loža "Enkurs"]], 1924. gadā [[Rīgas loža "Jāņuguns"]]. Abas ložas slēdza pirms [[Vācbaltiešu izceļošana no Baltijas valstīm|vācbaltiešu izceļošanas]].

=== Brīvmūrniecības attīstība pēc 1993. gada ===

==== [[Regulārā brīvmūrniecība]] ====
1993. gadā atjaunoja [[Rīgas loža "Jāņuguns"|ložu "Jāņuguns"]], kas no 1996. gada darbojās Vācijas Apvienoto lielložu sastāvā, 1996. gadā reģistrēja "Brīvmūrniecības Atjaunošanas biedrību Latvijā". 2002. gadā atjaunoja Rīgas ložas "Ziemeļzvaigzne" (AFAM Vācijas lielložas rituālā) un "Pie Zobena" (Cinendorfa rituālā). 2002. gada nogalē Vācijas Apvienotās lielložas vienojās par Latvijas lielložas dibināšanu 2003. gada 8. martā. 2003. gada decembrī arī Anglijas Apvienotā lielloža atzina Latvijas lielložas regularitāti.<ref>[http://www.masonicum.lv/index.php?p=8564&lang=1464&pp=12106 Brīvmūrniecības vēsture Latvijā]</ref>

2006. gadā tika atjaunota [[Rīgas loža "Apollo"]] (darbojas Emulācijas rituālā angliski), 2009. gadā [[Liepājas loža "Enkurs"]] (AFAM Feslera rituālā), 2014. gadā [[Rīgas loža "Hanziešu uzticība"|Ventspils loža "Hanzas uzticība"]] (AFAM Vācijas lielložas rituālā) un [[Rīgas loža "Mazā pasaule"]] (Feslera rituālā), 2017. gadā [[Rīgas loža "Kastors"]] (Cinendorfa rituālā), 2020. gadā loža "Pie trim Latvijas zvaigznēm", loža [[Jelgavas loža "Pie trīs kronētiem zobeniem"|"Pie trim kronētiem zobeniem"]], Vidzemes loža "Gaujas Gaisma" un pētniecības loža "Academia Petrina".<ref>[http://www.masonicum.lv/index.php?p=8563&lang=1464&pp=12102 masonicum.lv]</ref> Līdztekus tam Rīgā kopš 2004. gada tika atvērta arī senā un akceptētā skotu rituāla (AASR) perfekcijas loža ''Clavis Rigensis'', kapituls "Tempļa Pils", vēlāk areopāgs "Garlībs Merķelis", konsistorija "Johans Gotfrīds Herders", bet 2007. gadā tika iesvētīta AASR Augstākā Rāte.<ref>[http://aasr.lv/ The Supreme Council 33° for Latvia of the Ancient and Accepted Scottish Rite] (angliski)</ref>

==== Neregulārā brīvmūrniecība ====
2005. gadā Francijas lielloža nodibināja savu "Apvienoto Latvijas lielložu" ({{val|fr|Grande Loge Unie de Lettonie}}) un perfekcijas ložu, kas ietilpst Eiropas Apvienoto lielložu konfederācijā (''Confédération des Grandes Loges Unies d'Europe'').
2007. gadā arī Francijas Sieviešu lielloža (''Grande Loge féminine de France'') Rīgā nodibināja sieviešu ložu "Burvju Flauta" (''La flûte enchantée''), bet vēlāk Spānijas Sieviešu Lielie austrumi nodibināja savu sieviešu ložu "Rīta zvaigzne" (''L'Etoile du matin'').

2009. gadā Polijas Dižie Austrumi ([[:pl:Wielki Wschód Polski#Loże WWP|Loże WWP]]) sadraudzībā ar Francijas Dižajiem Austrumiem dibināja Rīgas ložu ''Moria'', kas 2015. gadā pievienojās 15 Eiropas Ložu Brālības Sadarbības Līgumam<ref>[https://docs.google.com/viewer?a=v&pid=sites&srcid=YXA3ZGVsdGEuYmV8YWNhY2lhfGd4OjQwNDE3YTczNGQzNTFmODE Call to European Lodges]</ref>.
2014. gadā Senais un Sākotnējais Memfisas-Micraima Rits Rīgas Austrumos nodibināja ložu ''Maat''.<ref>[https://forum.memphis-misraim.ru/topic/29-sobraniia-dt-maat-127/ Maat Nr. 127] {{Webarchive|url=https://web.archive.org/web/20190616143038/https://forum.memphis-misraim.ru/topic/29-sobraniia-dt-maat-127/ |date={{dat|2019|06|16||bez}} }} (krieviski)</ref> 2015. gadā tika iesvētīta Rīgas loža ''Aurora Balticum''.<ref>[http://glcs.weblet.biz/index.asp?LETTRE_ID=3728&LETTRE_CRYPT=rC2dgf République de Lettonie — Un nouveau territoire de La Grande Loge des Cultures et de la Spiritualité]{{Novecojusi saite}} Ernests Ivanovs, ''La Lettre 03'' 1015. gada martā (franciski)</ref> 2018. gada decembrī Latvijā uzsāka darbu Senā un Sākotnējā Memfisas-Misraima Rita Cienījamais Trīsstūris "Akhet" Nr. 132 Rīgas Austrumos.<ref>{{Tīmekļa atsauce|url=http://www.memphis-misraim.lv/|title=Brīvmūrnieku Senā un Sākotnējā Memfisa-Misraim Rita Cienījamais Trīsstūris "Akhet" Nr.132 Rīgas Austrumos|access-date=2019-04-21|language=en-US}}</ref><ref>{{Tīmekļa atsauce|url=http://www.e-misterija.lv/cienijama-trisstura-akhet-nr-132-darbi/|title=Memphisa-Misraima Brīvmūrniecības Rita Cienījamā Trīsstūra “Akhet” Nr.132 darbi|website=Alare - Spārni līdzsvaram|access-date=2019-04-21|date=2019-01-10}}</ref>

== Literatūra ==
* Aleksandrs Gīze. ''Brīvmūrnieki''. — Jumava, Rīga, 2005.
* Kērks V. Maknaultijs. ''Brīvmūrnieki. Simboli, noslēpumi, ietekme''. — Jāņa Rozes apgāds, Rīga, 2006.
* Domenico V. Ripa Montesano, Vademecum di Loggia, Edizione Gran Loggia Phoenix-Roma Italia 2009 {{ISBN|978-88-905059-0-4}}.
* Straube Gvido. Brīvmūrniecība Latvijā apgaismības gadsimtā. // Latvijas vēstures institūta žurnāls. 1992. Nr.2., 56.-73. 
* [https://www.punctummagazine.lv/2020/11/10/apgaismibas-laikmeta-neredzamie-tikli/ Dr. Pauls Daija: INTERVIJAS / prof. Valdis Pīrāgs "Apgaismības laikmeta neredzamie tīkli"] 
* [http://www.gumer.info/bibliotek_Buks/History/Berb/index.php N.Berberovas grāmata " Люди и ложи. Русские масоны XX столетия"] {{ru ikona}}
* [http://www.gumer.info/bibliotek_Buks/History/Moram/index.php M. Moramarko grāmata "Масонство в прошлом и настоящем"] {{ru ikona}}
* [http://66.102.9.104/search?q=cache:7piqzER1ysMJ:kadet.ru/library/history/mason/Nikolay.doc+национальный+вопрос+Остзейских+губерниях&hl=lv&ct=clnk&cd=110&gl=lv B. Bašilova grāmata "Почему Николай I запретил в России масонство?"]{{Novecojusi saite}} {{ru ikona}}

=== Antimasoniskā literatūra ===
* V.Mališevs. ''Zem masonu maskas''. — Avots, Rīga, 1985.
* Jüri Lina. ''Zem skorpiona zīmes''. — Tulkojis un izdevis Jānis Siliņš, 2005.

== Ārējās saites ==
{{Vikikrātuves kategorija|Freemasonry|Brīvmūrniecība}}
* [https://web.archive.org/web/20090426044415/http://encyclopedia.jrank.org/FRA_GAE/FREEMASONRY.html Britu enciklopēdijas (Encyclopedia Britannica 1911, 11th Ed.) sadaļa par brīvmūrniecību] {{angliski}}
* [http://digitalcommons.unl.edu/libraryscience/25/ Senākā brīvmūrnieku konstitūcija no 1734. gada (Džeimsa Andersona un Bendžaamina Franklina apkopojumā)] {{angliski}}
* [http://www.ugle.org.uk/ Apvienotās Anglijas lielložas mājaslapa] {{angliski}}
* [http://www.masonicum.lv/index.php?p=8562&lang=1464 Latvijas lielložas mājas lapa] {{latviski}}{{angliski}}
* [https://web.archive.org/web/20150814203942/http://www.aurorabalticum.lv/ loža ''Aurora Balticum'' Rīgā]
* [http://www.memphis-misraim.lv Memfisas-Misraima Rita Trīsstūris "Akhet" Nr.132 Rīgas Austrumos]
* [http://www.brivmurnieciba.lv Senā un Sākotneja Memfisas-Misraima Rita darbnīca "Maat" Nr.127 Rīgas pilsētas Austrumos"] {{Webarchive|url=https://web.archive.org/web/20190701102736/http://brivmurnieciba.lv/ |date={{dat|2019|07|01||bez}} }}

== Piezīmes un atsauces ==
{{atsauces}}

{{autoritatīvā vadība}}

[[Kategorija:Brīvmūrniecība| ]]
[[Kategorija:Brālības]]
[[Kategorija:Ezotērika]]
[[Kategorija:Humānisms]]
[[Kategorija:Starptautiskas nevalstiskās organizācijas]]