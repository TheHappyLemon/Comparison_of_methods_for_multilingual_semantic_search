{{Citas nozīmes|mumificējušos līķi|Mūmija (nozīmju atdalīšana)|mūmija}}
[[Attēls:Mummified rat Momie de Mulot4.JPG|thumb|Dabīgi mumificējusies žurka]]
[[Attēls:Mummy at British Museum.jpg|right|250px|thumb|Ēģiptiešu mūmija Britu muzejā, Londonā]]
'''Mūmija''' ir [[līķis]], kurš saglabājies vai nu dabīgas mumifikācijas ceļā, vai pateicoties sarežģītam mākslīgam procesam, kas ticis izstrādāts kopš gadu tūkstošiem. Spontāna līķa mumifikācija ir diezgan reta, tai ir nepieciešami vides apstākļi, kas traucē [[pūšana]]s baktēriju iedarbību. Piemēram, ļoti sauss karsts gaiss vai liela [[sāls]] koncentrācija, vai neparasts [[augsne]]s skābums, kā piemēram, [[kūdra]]s purvā, vai arī liels aukstums. Vairums dabīgo mūmiju saglabājas tikai tajos apstākļos, kuros tās ir izveidojušās. Tā, piemēram, atkūstot sasaldētam ķermenim, pūšanas process atjaunojas.<ref>{{Tīmekļa atsauce|url=http://www.hominides.com/html/dossiers/momie-momification-naturelle.php|title=Les momies naturelles.|publisher=Hominidés.com|access-date={{dat|2014|9|15||bez}}}}</ref> Lai mākslīgi saglabātu cilvēka ķermeni pēc nāves, tas tiek ķīmiski apstrādāts vai sasaldēts. Ar mūmiju veidošanu īpaši aizrāvās [[Senā Ēģipte|senie ēģiptieši]].

== Etimoloģija ==
{{Hiero|Mūmija (''sˁḥ'')|<hiero>z:,:a-H</hiero>|align=right|era=ēģipte}}
Termins ‘mūmija’ ir cēlies no [[arābu valoda|arābu]] vārda {{ara|مومية}} (''mūmiyyah''; [[bitumens]]).<ref name="svešvārdi">{{Grāmatas atsauce|title= Svešvārdu vārdnīca|edition= trešais|year= 2007|publisher= Jumava|isbn= 978-9984-38-332-3|page=504}}</ref> Šis vārds cēlies no [[persiešu valoda|persiešu]] ''mūm'' ([[vasks]]).<ref name="svešvārdi" />

==Kūdras cilvēki==
Par kūdras cilvēkiem dēvē kūdras purvā saglabājušos dabīgi mumificētus ķermeņus. Tos atrod [[Krievija|Krievijā]], [[Ziemeļeiropa|Ziemeļeiropā]], [[Skandināvija|Skandināvijā]] un [[Britu salas|Britu salās]]. Tie veidojas pateicoties aukstam klimatam, [[skābeklis|skābekļa]] trūkumam un dabīgām purva [[miecvielas|miecvielām]]. Šiem ķermeņiem ir perfekti saglabāta āda, līdz pat [[pirkstu nospiedumi]]em, turpretim skelets izrādās pilnīgi sairis miecvielu iedarbībā. Kad šādas cilvēku atliekas atrod vizuāli nav iespējams noteikt to vecumu. To var izdarīt tikai ar [[Radioaktīvā oglekļa datēšana|14C datējuma]] palīdzību. Dažreiz policija tiek saukta uz vietas, jo domā ka atklāj nesenas slepkavības liecību, kā tas notika [[Tollundas vīrs|Tollundas vīra]] gadījumā.<ref>{{Tīmekļa atsauce|url=http://www.delfi.lv/izklaide/populara-zinatne/vestures-miti/desmit-slavenakas-un-baisakas-cilveku-mumijas.d?id=43063556&page=8|title= Desmit slavenākās un baisākās cilvēku mūmijas.|publisher=delfi.lv|access-date={{dat|2014|9|16||bez}}}}</ref> Pats vecākais no kūdras cilvēkiem ir [[Dānija]]s [[Fīnas sala|Fīnas salā]] 1941. gadā atrastā [[mezolīts|mezolīta]] laikmeta sievietes mūmija, ko sauc par [[Kolbjergas sieviete|Kolbjergas sievieti]] ({{val-en|Koelbjerg Woman}}). Daži [[Pirmais pasaules karš|Pirmā]] un [[Otrais pasaules karš|Otrā pasaules kara]] laikā kritušie vācu un krievu karavīri tika atrasti saglabājušies tādā veidā, tie ir visjaunākie no šādi izveidojušām mūmijām.<ref>{{Tīmekļa atsauce|url=http://assets.cambridge.org/052181/8265/sample/0521818265WS.pdf|title= The Scientific Study of Mummies. Arthur C. Aufderheide. 2003.|publisher=Cambridge University Press|access-date={{dat|2014|9|16||bez}}}}</ref> Kūdras cilvēku atliekas nespēj saglabāties parastā vidē pie normālas skābekļa koncentrācijas. Lai tos pasargāt no pūšanas un ievietot muzejā tiek pielietotas modernās konservācijas metodes.

== Ēģiptiešu mūmijas ==
[[Hērodots]] atstāja mūmiju izgatavošanas aprakstus savā grāmatā ''Historiai'' (Vēsture). Tomēr jaunākie atklājumi, ko tika iespējams izdarīt, pateicoties [[masspektrometrija]]i un [[Kodolu magnētiskā rezonanse|magnētiskās rezonanses]] izmeklēšanai, atrod pretrunas viņa liecībās. Vispirms caur degunu tika ievadīts speciāls stienis, ar kura palīdzību smadzenes tika sīki sakapātas. Hērodota aprakstos tas ir no metāla, bet atrastie šādu rīku fragmenti bija no organiska materiāla. Jāmin, ka, atšķirībā no vēdera dobuma orgāniem, smadzenēm ēģiptiešu kultūrā netika piešķirta simboliska nozīme. Tad caur degunu ievadīja vielu, kas sašķidrināja smadzeņu audus, kam ļāva iztecēt, ķermeni uzceļot sēdus pozīcijā. Tālāk smadzeņu dobums tādā pašā veidā tika skalots ar palmu vīnu. Dažām atrastajām mūmijām smadzenes nav tikušas izņemtas. Iekšējie orgāni tika izņemti un ievietoti četrās speciālās [[kaļķakmens]] vāzēs - [[kanope|kanopēs]], katra no kurām attēloja vienu no [[Hors|Hora]] dēliem, kas skaitījās cilvēka elementu aizbildņi: [[Amsets|Amsetu]] - aknām, [[Hapi]] - plaušām, [[Kebeksenufs|Kebeksenufu]] - zarnām un [[Duamutefs|Duamutefu]] - kuņģim. Sirdi parasti atstāja vietā, bet ne vienmēr. Vēdera un krūšu dobumu piepildīja ar dažādām aromātiskām zālēm, sveķiem un eļļām, tai skaitā [[mirre]]s (''Commiphora myrrha'') un [[kanēļkoks|kanēļkoka]] (''Cassia''). Hērodots precizē, ka šim nolūkam nekad nav jāizmanto no [[bosvēlija]]s koka (''Boswellia Carteri'') iegūtos sveķus, tā saucamo [[vīraks|vīraku]]. Tad ķermeni noturēja [[natrons|natronā]] 70 dienas (citos avotos 40 dienas). Pēc dehidratācijas, mūmija tika ietīta lina audumā, piesātinātā ar dzīvnieku tauku un augu sterīnu (kas ir ķīmiski līdzīgi [[holesterīns|holesterīnam]]) maisījumu. Starp tā slāņiem priesteri ievietoja mazus amuletus, lai pasargātu mirušo no ļauna. Visbeidzot mūmija tika pārklāta ar sveķiem, lai tai nebūtu saskares ar gaisa mitrumu.<ref>{{Tīmekļa atsauce|url=http://www.scientificamerican.com/article/recipe-for-mummies-balm-is-older-than-the-pharaohs/|title=Recipe for Mummies Balm Is Older Than the Pharaohs.|publisher=Scientific American|access-date={{dat|2014|9|16||bez}}}}</ref><ref>{{Tīmekļa atsauce|url=http://www.scientificamerican.com/article/2400-year-old-myths-of-myths/|title=2,400-Year-Old Myths of Mummy-Making Busted|publisher=Scientific American|access-date={{dat|2014|9|16||bez}}}}</ref> Hērodots raksta, ka zemākas sociālās klases ģimenes izvēlējās saviem mirušajiem procedūru bez iekšējo orgānu saglabāšanas. Tie tika sašķidrināti un iztecināti no ķermeņa caur anālo atveri.

Pirms 2600 gadiem [[ēģiptieši|ēģiptiešu]] mūmijas parasti tika izrotātas ar [[pērle|pērlīšu]] rotājumiem. No pērlīšu [[virtene|virtenēm]] tika veidoti mirušā [[portrets|portreti]]. Šie rotājumi rotāja ne tikai [[augstmanis|augstmaņu]], bet arī vienkāršo ļaužu mūmijas. Taču lielākā daļa no rotājumiem ir gājuši bojā, jo, laikam ritot, virteņu [[diegs|diegi]] sairuši un pērlītes izbirušas. [[2005. gads|2005]]. gadā [[Austrālija]]s [[arheoloģija|arheologi]] veica sensacionālu [[atklājums|atklājumu]] netālu no [[Sakara]]s [[Ēģipte|Ēģiptē]]. Veicot [[izrakumi|izrakumus]] apmēram 4200 gadu vecās [[kapenes|kapenēs]], viņi uzdūrās slepenām [[durvis|durvīm]], kuras veda uz citu telpu, kas bija jaunāka. Tur viņi atrada trīs [[zārks|zārkus]] ar mūmijām, no kurām divas bija joprojām pārsegtas ar pērlīšu rotājumiem, kas ir ļoti liels retums.<ref>"Mūmijas portrets veidots no pērlītēm", Ilustrētā Zinātne. - 2005. gada decembra numurs, 19.lpp.</ref>

== Dažādas mūmijas ==
<gallery>
Attēls:Momies animaux.jpg|Ēģiptiešu dzīvnieku mūmijas [[Londona]]s Britu muzejā.
Attēls:CanopicJarsOfNeskhons-BritishMuseum-August21-08.jpg|[[Kanope]]s mūmiju iekšējo orgānu glabāšanai.
Attēls:Tollundmannen.jpg|Tollundas vīra seja.
Attēls:Tollundmanden i Silkeborgmuseet.JPG|Tollundas vīrs [[Silkeborga]]s muzejā.
Attēls:Otzi-Quinson.jpg|Ledus cilvēks [[Otzi]].
Attēls:Momias de Llullaillaco en la Provincia de Salta (Argentina).jpg|Mūmija ([[Argentīna]]).
Attēls:The Mumified Monk.jpg|[[Taizeme]]s [[budisms|budistu]] mūka mūmija.
Attēls:Lyuba.jpg|[[Mamuts|Mamuta]] mūmija.
</gallery>

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{Vēsture-aizmetnis}}

{{autoritatīvā vadība}}

[[Kategorija:Senā Ēģipte]]
[[Kategorija:Arheoloģija]]
[[Kategorija:Mūmijas]]