{{izolēts raksts|date=2016. gada decembris}}
[[Attēls:Hogarth Press House, Richmond, Surrey.jpg|thumb|300px|''Hogarth House'' — ēka, kur 1917.g. tika dibināta izdevniecība ''Hogarth Press'']]
'''''Hogarth Press''''' bija [[izdevniecība]], ko 1917. gadā nodibināja [[Virdžīnija Vulfa|Virdžīnija]] un [[Leonards Vulfs|Leonards]] Vulfi. Izdevniecības nosaukumam izmantots viņu [[Ričmonda]]s mājas nosaukums (''Hogarth House'') — pirmās grāmatas, izmantojot rokas iespiedmašīnu, tika iespiestas tieši šajā mājā. Pamazām no vienkārša hobija izdevniecības uzturēšana pārvērtās par visai nopietnu biznesu. Laikā no 1917. līdz 1946. gadam ''Hogarth Press'' izdeva 525 dažādas grāmatas, to skaitā gan pašas Vulfas un citu [[Blūmsberijas grupa]]s dalībnieku, gan arī [[Zigmunds Freids|Freida]], [[Maksims Gorkijs|Gorkija]], [[Tomass Stērnss Eliots|T.S. Eliota]] u.c. autoru darbus. Vākus grāmatām noformēja Virdžīnijas Vulfas māsa māksliniece [[Vanesa Bella]]. Vulfa, zaudējusi interesi, darbību izdevniecībā pārtrauca 1938. gadā, un turpmāk līdz 1946. gadam ''Hogarth Press'' vadīja Leonards Vulfs un [[Džons Lēmans]]. 1946.g. izdevniecību pārņēma kompānija ''[[Chatto & Windus]]''.

[[Kategorija:Apvienotās Karalistes izdevniecības]]