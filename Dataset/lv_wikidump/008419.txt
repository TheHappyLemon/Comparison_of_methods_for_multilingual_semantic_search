[[Attēls:Prémontré 18th c.jpg|right|thumb|250px|Premontrē abatija ap 1780. gadu]]
'''Premonstrieši''' jeb ''norbertieši''  ir [[mūks|mūku]] ordenis, kuru [[1120]]. gadā dibināja [[Sv. Norberts]] ar [[augustīnieši|augustīniešu]] regulu. Ordeņa nosaukums cēlies no ordeņa izcelsmes [[klosteris|klostera]] ''Praemonstratum'', tas ir, ''Pratum monstratum'' - "(no debesīm) rādītā pļava", franciski - [[Premontrē]] (''Prémontré''), kurš atrodas Kusī (''Coucy'') mežā pie [[Reimsa]]s. Kad [[1126]]. gadā [[Romas pāvests]] apstiprināja ordeni, tam bija jau astoņi klosteri. Darbodamies misijas darbā, galvenokārt [[Vendi (slāvi)|vendu]] apgabalos, premonstrieši skaitliski pieauga un izplatījās, viduslaiku beigās tiem bija ap 600 patstāvīgu nometņu 30 iecirkņos.

Premonstriešu ordenis aktīvi iesaistījās arī [[zemgaļi|zemgaļu]] kristīšanas misijā pēc tam, kad 1228. gada 11. decembrī pāvests [[Gregors IX|Gregorijs IX]] atļāva Zemgales bīskapam [[Lamberts (bīskaps)|Lambertam no Solrē]] izraudzīt savam misijas darbam vienu domkungu un vienu laicīgo brāli no katra premonstriešu ordeņa konventa vācu zemēs. Ordeņa pozīcijas Livonijā vēl vairāk nostiprinājās, kad 1229. gadā [[Magdeburga]]s domkungu, premonstriešu ordeņa locekli [[Nikolajs fon Nauens|Nikolaju fon Nauenu]] ievēlēja par Rīgas bīskapu. Zemgales bīskapijas kapitulam Mežotnē pāvests piešķīra premonstriešu ordeņa satversmi.

Trīspadsmitā gadsimta beigās premonstriešu stingrā kārtība atslāba. Dažādu reformu mēģinājumu iznākumā [[1630]]. gadā izstrādāja jaunus statūtus, kas pārveidoja ordeņa tradīcijas [[jezuīti|jezuītu]] dievbijības un restaurācijas [[katolicisms|katolicisma]] garā.

Mūsdienās ordeni pārvalda Premontrē klostera [[abats]] un [[ģenerālkapituls]], kas sākumā ik gadus, vēlāk ik pa trim gadiem, un bieži arī vēl retāk sanāca ''Premontre'' [[klosteris|klosterī]]. Ordeņa locekļi sadalās [[kanoniķis|kanoniķos]], [[kleriķis|kleriķos]], [[novicis|novičos]] un [[lajs|laju]] brāļos. Ordeņa locekļu tērps gatavots no baltas vilnas. [[Sv. Norberts]] nodibināja arī savā laikā diezgan izplatīto '''premonstriešu sieviešu ordeni''', kas sākotnēji dibināja savas nometnes vīriešu klosteru tuvumā un bija no tiem atkarīgas, vēlāk sāka veidot patstāvīgus sieviešu klosterus. Premonstriešiem ir arī savs [[terciārieši|terciāriešu]] ordenis.

== Ārējās saites ==
{{commonscat|Premonstratensian Order|Premonstrieši}}
* [http://www.premontre.org/ Ordeņa mājaslapa] {{en ikona}}

{{autoritatīvā vadība}}

[[Kategorija:Augustīniešu ordenis]]
[[Kategorija:Romas katoļu ordeņi un kongregācijas]]
[[Kategorija:Romas katoļu mūku ordeņi]]