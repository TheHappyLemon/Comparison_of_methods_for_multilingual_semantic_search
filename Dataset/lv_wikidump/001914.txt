{{BioTakso infokaste
| attēls =Valeriana officinalis - Niitvälja.jpg
| valsts =Plantae
| valsts_lv =Augi
| nodalījums =Magnoliophyta
| nodalījums_lv =Segsēkļi
| klase =Magnoliopsida
| klase_lv =Divdīgļlapji
| rinda =Dipsacales
| rinda_lv =Dipsaku rinda
| dzimta =Valerianaceae
| dzimta_lv =Baldriānu dzimta
| ģints =Valeriana
| ģints_lv =Baldriāni
| suga =V. officinalis
| suga_lv =Ārstniecības baldriāns
| binomial =Valeriana officinalis
| kategorijas =nē
}}
'''Ārstniecības baldriāns''' (''Valeriana officinalis'') ir [[baldriānu dzimta]]s [[ārstniecības augi|ārstniecības augs]]. Tam piemīt sedatīvas jeb nomierinošas un spazmolītiskas jeb savelkošas un [[spazmas]] mazinošas īpašības. Tautā baldriāns galvenokārt pazīstams kā dabīgs nomierinošs līdzeklis. Baldriāns ir daudzgadīgs ziedaugs.

== Nosaukuma izcelsme ==
Baldriāna dzimtas latīniskais nosaukums — ''Valerianaceae'' — cēlies no darbības vārdiem ''valere'', kas nozīmē būt veselam un ''valero'' — būt stipram. Vēl kāda versija norāda uz baldriāna saikni ar [[romieši|romiešu]] imperatoru Valeriānu ''(Publius Licinius Valerianus, 253-260 A.D.)''. Iespējams, augs ticis nodēvēts imperatora vārdā, bet tikpat labi iespējams, ka abi — gan augs, gan imperators — savus latīniskos vārdus guvuši tieši savu īpašību dēļ.
== Apraksts ==
Baldriāns ir liels, aptuveni 40—170&nbsp;cm garš [[lakstaugi|lakstaugs]] ar taisnu, rievainu un dobu stublāju, kas augšdaļā nedaudz zaro. Tā čemurveidīgās ziedkopās sakārtotie sīkie ziediņi ir baltā, maigi rozā vai gaiši violetā krāsā.

Augu ļoti atpazīstamu dara tā spēcīgā un specifiskā saknes smarža, bet ziediem un lapām šīs saldenās smaržas tikpat kā nav. Tomēr, ja baldriāna laksts tiks noplūkts un izkaltēts, tas atpazīstami smaržos.

Baldriāns zied no jūnija līdz septembrim; tā auglis — brūns riekstiņš ar lidmatiņiem.
== Izplatība un biotipi ==
Latvijā šis augs ir bieži sastopams visā valsts teritorijā. Baldriāns aug mitrās, pat purvainās pļavās, grāvmalās un krūmājos, ūdens un purvāju tuvumā.
== Ārstnieciskās īpašības ==
Baldriāns kopš izseniem laikiem pazīstams kā sedatīvs līdzeklis. Tas mazina baiļu sajūtu, nemieru, satraukumu un [[bezmiegs|bezmiegu]].

Baldriāns arī mazina [[kuņģis|kuņģa]] un [[zarnas|zarnu]] spazmas, veicina kuņģa, zarnu un [[žults]] dziedzeru sekrēciju, paplašina [[asinsvadi|asinsvadus]] un pazemina [[asinsspiediens|asinsspiedienu]]. Auga preparātus iesaka lietot arī sievietēm [[grūtniecība]]s [[toksikoze]]s gadījumā vai [[klimaktērijs|klimaktērija]] laikā.

Viduslaikos to lietoja arī [[epilepsija]]s ārstēšanā, tomēr mūsdienu medicīna šādu lietojumu vairs neatzīst.
== Ārstniecisko preparātu pagatavošana ==
Baldriāna [[droga]]s gatavo no tā saknēm un sakneņiem, tomēr [[tautas medicīnā]] tēju un uzlējumu pagatavošanai un vannas peldēm izmanto arī auga ziedus, galvenokārt — kaltētus.

Auga saknes tiek ievāktas septembra beigās un oktobra sākumā. Tad tās attīra no [[augsne]]s paliekām, skalo, sasmalcina un žāvē ap 30-40&nbsp;°C grādu temperatūrā. Lai pagatavotu baldriāna sakņu tēju, iesaka lietot 1 tējkaroti kaltējuma uz 1 glāzi ūdens un vārīt 10 minūtes. Tomēr iespējams šīs proporcijas, kā arī vārīšanas ilgumu variēt, atkarībā no devas vēlamā stipruma, lietotāja vecuma vai lietošanas konkrētā mērķa.

Auksta baldriāna uzlējuma pagatavošanai izmanto proporciju 1 ēdamkarote drogu uz 1 glāzi ūdens, ko lieto pēc 24 stundām, nokāšot un atkārtoti dzerot 1 dienas laikā.

Lai pagatavotu nomierinošu peldi, jāaplej 8-10 ēdamkarotes drogu ar 1 litru verdoša ūdens. Šādam maisījumam jāļauj ievilkties vismaz 3 stundas, tad jāizkāš un jāpievieno vannas ūdenim.

Kaltētas baldriāna drogas var uzglabāt līdz pat 3 gadiem.
== Iedarbība uz kaķiem ==
Baldriāns ļoti īpatnēji iedarbojas uz visiem kaķveidīgajiem [[dzīvnieki]]em — mazajiem [[mājas kaķis|mājas kaķiem]] un lielajiem savvaļas ([[lauva|lauvām]], [[puma|pumām]], [[tīģeris|tīģeriem]], u.c.), un tā iedarbība uz šiem dzīvniekiem nav sedatīva, bet gan ir spēcīgi uzbudinoša. Kaķis mēģinās piekļūt kaltētām drogām, izrakt baldriāna sakni, apēst baldriānu saturošu tableti (piem., Polijā ''“Labofarm”'' ražoto ''“Antistress”'') vai ostīt baldriāna tinktūru. Vairumam kaķu baldriāns ir kā [[eiforija|eiforiju]] radoša [[Psihotropā viela|psihotropa substance]], kam nav iespējams pretoties. Pēc uzbudinājuma perioda, kad dzīvnieks ir iztrakojies, seko dziļš, stundām ilgs [[miegs]].<br />
Līdzīgu ietekmi uz [[kaķu dzimta]]s dzīvniekiem atstāj arī {{TaksoSaite|Nepeta cataria|kaķumētra}}.

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://www.latvijasdaba.lv/augi/valeriana-officinalis-l/ Sugu enciklopēdija “Latvijas daba”]
* [http://www.neslimo.lv/pme/?name=baldrians-arstniecibas Neslimo.lv] 

[[Kategorija:Baldriānu dzimta]]
[[Kategorija:Ārstniecības augi|Baldrians, arstnieciskais]]
[[Kategorija:Depresanti]]