{{Jūras infokaste
|jūra=Barenca jūra
|attēls=BarencaJura.JPG
|attēls_izm = 300
 |vietaskarte = Arktika
 |latd = 75 |latm =  |lats =  |latNS = N
 |longd = 40 |longm =  |longs =  |longEW = E
 |paraksta_izvietojums = top
 |relief = jā
| okeāns = Ziemeļu Ledus okeāns
|platība=1 424 000
|garums=
|platums=
|tilpums = 282 000
|Max_dziļums= 600
|Vid_dziļums = 222
|valstis={{RUS}}<br />{{NOR}}
|pilsētas=[[Kirkenesa]]<br />[[Murmanska]]
}}
'''Barenca jūra''' ({{val|ru|Баренцево море}}, {{val|no|Barentshavet}}) ir [[Ziemeļu Ledus okeāns|Ziemeļu Ledus okeānam]] piederīga [[jūra]] ziemeļos no [[Norvēģija]]s un [[Krievija]]s Eiropas daļas. Nosaukta nīderlandiešu jūrasbraucēja [[Vilems Barencs|Vilema Barenca]] vārdā.

Ziemeļos atrodas [[Špicbergena]] un [[Franča Jozefa Zeme]], austrumos — [[Novaja Zemļa]] un [[Karas jūra]], dienvidos — [[Eiropa]]s kontinenta krasts, austrumos — [[Norvēģu jūra]] ([[Atlantijas okeāns]]). Barenca jūras dienvidaustrumos starp [[Kolgujeva]]s salu, [[Novaja Zemļa|Novaja Zemļu]] un kontinenta krastu dažkārt izdala atsevišķu [[Pečoras jūra|Pečoras jūru]].

== Vispārējs apraksts ==
Salīdzinoši dziļa [[kontinentālais šelfs|kontinentālā šelfa]] jūra, vidējais dziļums ap 230 metriem. Pateicoties siltajai [[Ziemeļatlantijas straume]]i,
dienvidu daļa, tai skaitā [[Murmanska]]s osta neaizsalst visu gadu. Septembrī jūra ir brīva no ledus. Ūdens virsējā slāņa vidējais sāļums — 32—35‰, temperatūra vasarā 7—12 °C līdz 0 °C, ziemā — 3—5 °C līdz −1 °C.

Barenca jūrā ir trīs veidu ūdens masas — silts, sāļš Atlantijas ūdens (temperatūra >3 °C, sāļums >35 ‰) no Ziemeļatlantijas straumes, aukstais Ziemeļu Ledus okeāna ūdens (temperatūra <0 °C, sāļums <35 ‰) no ziemeļiem un siltais bet ne īpaši sāļais piekrastes ūdens (temperatūra >3 °C, sāļums <34,7 ‰). Starp Atlantijas un polārajiem ūdeņiem veidojas īpaša robežzona — Polārā fronte. Jūras rietumu daļā šo fronti nosaka gultnes topogrāfija, tā ir salīdzinoši asi izteikta un gadu pēc gada vienā un tajā pašā vietā, savukārt austrumos, tuvāk Novaja Zemļai tā ir maz izteikta un ar mainīgu atrašanās vietu.

== Bioloģija ==
Salīdzinot ar citām jūrām līdzīgos platuma grādos, Barenca jūra ir bioloģiski produktīva. [[fitoplanktons|Fitoplanktona]] pavasara «ziedēšana» sākas samērā ātri, tuvu pie ledus malas, jo kūstošā ledus saldūdens virs jūras ūdens veido stabilu slāni. Fitoplanktons savukārt uztur [[zooplanktons|zooplanktonu]] — tādas sugas kā ''Calanus finmarchicus'', ''Calanus glacialis'', ''Calanus hyperboreus'', ''Oithona'' spp. un [[krils|krilu]]. Zooplanktons savukārt kalpo par pārtiku zivīm un putniem.

Zveja Barenca jūrā dod daudz zivju resursus Norvēģijai un Krievijai.

== Vēsture ==
[[Attēls:MurmanskHarbour.jpg|300px|thumb|Murmanskas osta]]
Pirms [[Ziemas karš|Ziemas kara]] arī [[Somija]]i bija izeja uz Barenca jūru un pie šīs jūras esošā Petsamo (tagad — Krievijas [[Pečenga]]) osta bija vienīgā neaizsalstošā Somijas osta.

[[Aukstais karš|Aukstā kara]] laikā Barenca jūrā [[Padomju Savienība|PSRS]] kara flote izvietoja [[zemūdene]]s, kas apgādātas ar starpkontinentālajām raķetēm — šī taktika tiek turpināta arī mūsdienās. Izmantotās atomzemūdeņu kodoldegvielas izgāztuves Barenca jūrā rada lielas bažas par nākotnes vides problēmām.

1970. gados Barenca jūrā sākās naftas produktu atradņu izpēte un tika atklātas bagātīgas atradnes gan Norvēģijas, gan PSRS ūdeņos. Norvēģija drīzumā sāks ekspluatēt pirmo atradni — ''Snøhvit'', savukārt Krievijas pusē vislielākās atradnes Prirazlomnajas izmantošana vēl tiek plānota.

Jūras robeža starp Krieviju un Norvēģiju nav nosprausta — norvēģi vēlas to vilkt pa viduslīniju, savukārt krievi — pa meridiānu.

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20070422085025/http://www.sr.se/euroarctic/ Euroarctic.com — ziņas no reģiona (angliski un krieviski)]
* [http://www.panda.org/about_wwf/where_we_work/europe/what_we_do/arctic/what_we_do/marine/barents/index.cfm WWF Barents Sea and environment and conservation]
* [https://web.archive.org/web/20070202194741/http://maps.grida.no/go/collection/CollectionID/BB85A672-E105-CE3A-1226-BF304F3B6513 Barentswatch — Maps and Graphics] — Apvienoto Nāciju Vides programmas Barenca jūras vides pārmaiņu atlants

{{Ziemeļu Ledus okeāna jūras}}

{{autoritatīvā vadība}}

[[Kategorija:Ziemeļu Ledus okeāns]]
[[Kategorija:Jūras]]
[[Kategorija:Arhangeļskas apgabals]]
[[Kategorija:Krievijas jūras]]
[[Kategorija:Barenca jūra|  ]]
[[Kategorija:Norvēģijas jūras]]