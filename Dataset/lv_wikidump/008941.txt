[[Attēls:Taklamakan_lrg.jpg|thumb|300px|Smilšu vētra Taklamakanā, pavadoņa attēls, 2005. gada 25. jūnijs]]
'''Taklamakans''' ir [[tuksnesis]] [[Siņdzjanas Uiguru autonomais rajons|Siņdzjanas Uiguru autonomajā rajonā]], [[Ķīna]]s ziemeļrietumos. Lielākais tikai no smiltīm sastāvošais tuksnesis pasaulē. Vārds "Taklamakans" pēc dažiem avotiem nozīmē "ieiesi, neatgriezīsies" vai "vieta, no kuras neatgriežas", pēc citiem - "nāves tuksnesis". ''Makan'' [[tjurku valodas|tjurku valodās]] nozīmē "vieta".

Taklamakana tuksnesis aizņem 270 000 km² (pēc citiem datiem - 338 000 km²) [[Tarimas ieplaka|Tarimas ieplakā]]. Tas plešas starp 78° un 88° A garumu ap 1 000 km garumā un no 37° līdz 40° Z platumam līdz 400 km platumā. Tuvākās pilsētas atrodas [[oāze|oāzēs]]: tuksneša dienvidrietumos ir [[Kašgara]], [[Jarkenda]], [[Hotana]], ziemeļos - [[Kuča]], [[Turfana]], austrumos - [[Loulaņa]] un ''Dunhuang''.

Upes, kas tek no [[Kuņluņs|Kuņluņa]] kalniem, iekļūst Taklamakanā 100-200 km tālu, pamazām izsīkstot smiltājā; vienīgi [[Hotana (upe)|Hotana]] šķērso tuksnesi, reizēm ūdeņiem aizplūstot līdz [[Tarima (upe)|Tarimai]] tuksneša ziemeļos.

Cauri tuksnesim ir izbūvēts asfaltēts ceļš - "Transtaklamakana šoseja", kas stiepjas 523 km D-Z virzienā. Taklamakana pazemē ir atklāti bagātīgi [[nafta]]s un [[dabasgāze]]s krājumi.

== Literatūra ==
* [[Bruno Baumanis]], "Karavāna iet nāvē", Rīga, Izdevniecība AGB, 2002
* [[Bruno Šulcs (ceļotajs)|Bruno Šulcs]], "Nezināmā Ķīna", Rīga, Lauku Avīze, 2005

{{autoritatīvā vadība}}

[[Kategorija:Āzijas tuksneši]]
[[Kategorija:Ķīnas ģeogrāfija]]
[[Kategorija:Siņdzjana]]