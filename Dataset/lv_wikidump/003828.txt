{{infokaste+}}
[[Attēls:PhilipIIGoldStaterHeadOfApollo.jpg|thumb|Maķedonijas Filipa II profils uz monētas]]
[[Attēls:Philip II larnax vergina greece.jpg|thumb|Filipa šķirsts [[Vergina (Grieķija)|Vergina]]s valdnieku kapenēs.]]
'''Filips II''' ({{val|el|Φίλιππος}}; [[382 p.m.ē.|382]]-[[336 p.m.ē.]]) bija [[Maķedonija (senā)|Maķedonijas]] valdnieks, [[Aleksandrs Lielais|Aleksandra Lielā]] tēvs.

== Dzīvesgājums ==
Dzimis 382. gadā p.m.ē. Maķedonijas ķēniņa Amintas III (''Αμύντας Γ΄'') ģimenē. Filipa II laikā sākās strauja valsts saimnieciska un militāra attīstība, lielā mērā pateicoties dažādiem [[jaunievedumi]]em un labi organizētai valsts pārvaldei. Ievērojams ar to, ka reorganizēja karaspēku, ieviešot [[Falanga (militārais formējums)|falangu]], kas konkrētajā laika posmā bija efektīvākā kājnieku kaujas taktika.

Maķedonija 20 gadu ilgos karos attīstīja ne tikai augstu militāru prasmi, bet arī politisku izveicību. Lai nostiprinātu savu varu, Filips II lietoja visdažādākos līdzekļus: [[Aneksija|aneksiju]], precības, [[Korupcija|korupciju]], [[Kukuļošana|kukuļošanu]], [[Sabotāža|sabotāžu]].
Ar šīm metodēm citu pēc cita Filips neitralizēja galvenos pretiniekus un ieguva sabiedrotos. Pēc viņa iniciatīvas 338. gadā p.m.ē. tika sasaukta helēņu valstu pārstāvju kopsapulce, kas, pakļaujoties Maķedonijas militārajam potenciālam un pieaugušai politiskai ietekmei, atzina to par vadošo valsti, bet Filipu II par visu polisu karaspēku virspavēlnieku. To veicināja arī saasinājušās politiskās un sociālās problēmas [[Balkānu pussala|Balkānu pussalā]].

337. gadā p.m.ē. helēņu valstu pārstāvju kopsapulce pieteica karu [[Ahemenīdu impērija]]i. 336. gadā p.m.ē., esot pašā varas zenītā, Filipu II nogalināja [[atentāts|atentātā]], kura rīkotāja bija viņa laulātā draudzene, [[Epīra]]s princese Olimpija. Viņu apglabāja [[Vergina (Grieķija)|Vergina]]s valdnieku kapenēs, kas neskārtas saglabājušās līdz mūsdienām.

Filipa II troni mantoja viņa dēls [[Aleksandrs Lielais]], kuram tobrīd bija 20 gadu. Aleksandru varēja uzskatīt par jau pieredzējušu karavadoni — gan tēva uzraudzībā, gan patstāvīgi viņš jau bija piedalījies daudzās kaujās, sekmīgi apguvis stratēģiju.

== Ārējās saites ==
{{sisterlinks-inline}}
{{enciklopēdiju ārējās saites}}

{{Vēsture-aizmetnis}}

{{autoritatīvā vadība}}

[[Kategorija:Maķedonijas valdnieki]]
[[Kategorija:Nogalinātie monarhi]]
[[Kategorija:Antīko olimpisko spēļu dalībnieki]]