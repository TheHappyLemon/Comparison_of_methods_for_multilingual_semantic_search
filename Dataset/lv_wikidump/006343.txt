{{Jūras infokaste
|jūra=Vidusjūra
|attēls=Vidusjura.JPG
|attēls_izm = 300
|vietaskarte = Atlantijas okeāns
|latd = 35 |latm = |lats = |latNS = N
|longd = 18 |longm = |longs = |longEW = E
|paraksta_izvietojums = top
|alt_karte =
|relief = jā
| okeāns = Atlantijas okeāns
|platība = 2 500 000
|garums = 3520
|platums = 1120
|Max_dziļums = 5267
|Vid_dziļums = 1541
|tilpums = 3 839 000
|valstis=
|pilsētas=
}}
'''Vidusjūra''' ir starpkontinentu [[iekšējā jūra]], [[Atlantijas okeāns|Atlantijas okeāna]] daļa, ko praktiski no visām pusēm ietver sauszeme: ziemeļos — [[Eiropa]], dienvidos — [[Āfrika]], austrumos — [[Āzija]]. Tās platība ir 2,5 miljoni km², bet tās savienojums ar Atlantijas okeānu [[Gibraltāra šaurums]] ir tikai 14 [[Kilometrs|km]] plats.

[[Senie laiki|Senajos laikos]] Vidusjūra bija ļoti nozīmīgs transporta mezgls, kas atļāva tirdzniecību un kultūras apmaiņu starp reģiona tautām — [[Mezopotāmija|mezopotāmiešiem]], [[Ēģipte|ēģiptiešiem]], [[arābi]]em, [[Irāna|persiešiem]], [[Feniķija|feniķiešiem]], [[Kartāga|kartāgiešiem]], [[Senā Grieķija|grieķiem]] un [[Senā Roma|romiešiem]]. Vidusjūras reģions ir [[Rietumu civilizācija]]s šūpulis.

== Nosaukums ==
[[Attēls:Strasse von Gibraltar2004.jpg|250px|thumb|Skats no Spānijas pāri Gibraltāra šaurumam uz Maroku]]
Daudzās pasaules valodās lietotais jūras nosaukums cēlies no [[latīņu valoda]]s vārda ''mediterraneus'' — ‘iekšzemes’, ‘starpzemju’. Senajiem romiešiem Vidusjūra bija viņiem zināmās [[Zeme]]s centrs.

Vēstures gaitā dažādas tautas jūrai devušas dažādus nosaukumus. Romieši to nereti sauca ''Mare Nostrum'' (Mūsu jūra) un ''Mare Internum'' (Iekšējā jūra). [[Senā Grieķija|Senie grieķi]] to sauca ''Mesogios'' — ‘zeme starp sauszemi’.

[[Vecā Derība|Vecajā Derībā]], kuras notikumi norisinājās Vidusjūras austrumu piekrastē, tā dēvēta par «Aizmugures jūru», nereti to tulkojot kā «Rietumu jūra»; arī par «Filistiešu jūru» — filistieši apdzīvoja plašus piekrastes apgabalus. Taču biežāk tā tika dēvēta par «Lielo jūru» vai vienkārši par «Jūru».

Vidusjūras nosaukums tās piekrasti apdzīvojošo tautu valodās (nosaukumi, kas tulkojumā atšķiras no ‘Starpzemju jūra’, paskaidroti atsevišķi):
* {{val|sq|Deti Mesdhe}},
* {{val|en|Mediterranean Sea}},
* {{val|ar|البحر الأبيض المتوسط}}, ''Al Baḩr al Abyad al Muttawasiţ'' — ‘Baltā vidus jūra’,
* {{val|fr|Mer Méditerranée}},
* {{val|el|Μεσόγειος Θάλασσα}},
* {{val|hr|Sredozemno more}},
* {{val|it|Mar Mediterraneo}},
* {{val|he|הַיָּם הַתִּיכוֹן}}, ''ha-Yam ha-Tikhon'' — ‘Vidus jūra’.
* {{val|ca|Mar Mediterrània}},
* {{val|co|Mari Tarraniu}},
* {{val|mt|Baħar Mediterran}},
* {{val|oc|Mar Mediterranèa}},
* {{val|sc|Mare de Mesu}},
* {{val|sr|Средоземно море}},
* {{val|scn|Mari Meditirràniu}},
* {{val|sl|Sredozemsko morje}},
* {{val|es|Mar Mediterráneo}},
* {{val|tr|Akdeniz}} — ‘Baltā jūra’,

== Vispārējs apraksts ==

=== Ģeogrāfija ===
Ar [[Atlantijas okeāns|Atlantijas okeānu]] savieno 14 kilometrus platais [[Gibraltāra šaurums]]. Savukārt ziemeļaustrumos [[Dardaneļi|Dardaneļu]] šaurums savieno ar [[Marmora jūra|Marmora jūru]], kas tālāk savienota ar [[Melnā jūra|Melno jūru]]. Marmora jūru nereti uzskata par Vidusjūras sastāvdaļu. Cilvēka veidotais [[Suecas kanāls]] dienvidaustrumos savieno ar [[Indijas okeāns|Indijas okeānam]] piederīgo [[Sarkanā jūra|Sarkano jūru]].

[[Attēls:Nice-night-view-with-blurred-cars 1200x900.jpg|250px|thumb|Nica, Francija]]
Vidējais dziļums — 1 500 metri, dziļākā vieta (Kalipso ieplaka — 5 267 metri) atrodas [[Jonijas jūra|Jonijas jūrā]]. Krasta līnijas garums — 46 000 km.

Sekla zemūdens grēda starp [[Sicīlija]]s salu un [[Tunisija|Tunisiju]] sadala Vidusjūru divās daļās — Rietumu Vidusjūrā (850 000 km²) un Austrumu Vidusjūrā (1 650 000 km²).

==== Iedalījums mazākās jūrās ====
Vidusjūru iedala smalkāk, atsevišķās daļas arī dēvējot par jūrām. Virzienā no rietumiem uz austrumiem izdala šādas jūras:
* [[Alvoranas jūra]] — starp Spāniju un Maroku
* [[Baleāru jūra]] — starp [[Ibērijas pussala|Ibērijas pussalu]] un Baleāru salām
* [[Sardīnijas jūra]] — starp Baleāru salām un [[Sardīnija|Sardīniju]]
* [[Ligūrijas jūra]] — starp [[Korsika|Korsiku]] un [[Ligūrija|Ligūriju]] Itālijā
* [[Tirēnu jūra]] — starp [[Sardīnija|Sardīniju]], [[Sicīlija|Sicīliju]] un [[Apenīnu pussala|Apenīnu pussalu]]
* [[Adrijas jūra]] — starp Apenīnu pussalu un Slovēnijas, Horvātijas, Bosnijas un Hercegovinas, Melnkalnes un Albānijas krastiem
* [[Jonijas jūra]] — starp Apenīnu pussalu, Albāniju un Grieķiju
* [[Egejas jūra]] — starp Grieķiju un Turciju. Egejas jūra smalkāk iedalās:
** [[Trāķijas jūra]] — ziemeļu daļā
** [[Mirtejas jūra]] — Egejas jūras dienvidu daļā, starp Kiklādu salām un [[Peloponēsa|Peloponēsu]]
** [[Ikarijas jūra]] — starp Kosas un Hiosas salām
** [[Krētas jūra]] — ziemeļos no Krētas salas
*** [[Karpatas jūra]] — Krētas jūras austrumu daļa
* [[Lībijas jūra]] — retāk izdalīta jūra starp Krētas salu un Lībiju
* [[Kilikijas jūra]] — starp Turciju un Kipru
* [[Levantes jūra]] — Vidusjūras austrumu gals.

Nereti Vidusjūrai pieskaita arī [[Marmora jūra|Marmora jūru]].

==== Ģeoloģiskā uzbūve ====
[[Attēls:Coastline in Albania.jpg|250px|thumb|Jonijas jūra, Albānija]]
Vidusjūras ģeoloģiskā uzbūve ir ļoti sarežģīta — tā veidojusies, sadaloties un pēc tam atkal saduroties [[Āfrikas plātne]]i un [[Eirāzijas plātne]]i. Vēlajā [[miocēns|miocēnā]] Vidusjūra pat izžuva.

Agrāk uzskatīja, ka Vidusjūra ir agrākā [[Tētisas okeāns|Tētisas okeāna]] atlieka. Taču pašlaik uzskata, ka tas ir strukturāli jauns okeāniskais baseins, ko nereti dēvē par Neotētisu. Neotētisa veidojusies [[triass|triasa]] beigu posmā un [[jura (periods)|juras]] sākumā.

Pēdējo gadsimtu laikā aizvien nozīmīgāka ietekme uz Vidusjūras ģeoloģiskajiem procesiem ir cilvēkam. Liela daļa krasta līnijas ir mākslīgi pārveidota, apbūvēta, izmainot dabiskos krastu procesus.

==== Hidroloģija ====
Tā kā Vidusjūra ir gandrīz pilnībā noslēgta no pārējā [[Pasaules okeāns|Pasaules okeāna]], [[plūdmaiņas]] tajā ir vāji izteiktas. Vidusjūrai raksturīga neparasti koša, tumši zila krāsa — jo sevišķi pie Grieķijai piederošajām salām.

[[Iztvaikošana]] no Vidusjūras virsmas ir ievērojami lielāka nekā upju pieplūde un nokrišņi. Sevišķi liela iztvaikošana notiek jūras austrumu pusē — tāpēc šeit jūras līmenis ir zemāks un ūdens sāļāks. Šī iemesla dēļ no Atlantijas okeāna caur Gibraltāra šaurumu ieplūst relatīvi vēsāks un mazāk sāļš ūdens. Virzoties uz austrumiem ūdens iesilst un kļūst sāļāks. Pie austrumu krasta ūdens grimst dziļāk un tuvāk Āfrikas krastam virzās atpakaļ uz Gibraltāra pusi. Sāļais Vidusjūras ūdens nokļūst pie Gibraltāra šauruma gultnes un līst atpakaļ Atlantijas okeānā. Šis ķīmiski atšķirīgais ūdens lēni sajaucas ar pārējo Atlantijas okeāna ūdeni un nereti saglabājas vēl tūkstošiem kilometru tālu no Gibraltāra.
[[Attēls:Stadtansicht Trogir.jpg|250px|thumb|Trogira, Adrijas jūra]]

=== Klimats ===
Vidusjūras ziemeļu piekrastē ir ļoti siltas, pārsvarā sausas vasaras un nokrišņiem bagātas, maigas ziemas. Vidējā gaisa temperatūra vasarā — no 23 °C rietumu daļā līdz 26 °C austrumu daļā. Ziemā vidējā temperatūra no 10 °C rietumos līdz 16 °C austrumos. Nokrišņu daudzums rietumos lielāks kā austrumos.

=== Ekoloģija ===
Vidusjūrā sastopamās dzīvības formas galvenokārt ienākušas no Atlantijas okeāna pēc pilnīgas jūras izžūšanas miocēnā, pirms aptuveni pieciem miljoniem gadu. Vidusjūrā sastopamajām sugām pēdējo piecu miljonu gadu laikā pielāgoties salīdzinoši siltākam un ar barības vielām nabagākam ūdenim salīdzinājumā ar Ziemeļatlantijas ūdeni.

Suecas kanāla atklāšana [[1869]]. gadā radīja pirmo sālsūdens apmaiņas kanālu starp [[Sarkanā jūra|Sarkano jūru]] un Vidusjūru. Sarkanās jūras līmenis ir augstāks nekā Vidusjūras austrumu daļā — tāpēc ūdens kanālā plūst uz Vidusjūru. Rezultātā no Sarkanās jūras Vidusjūrā izplatās turienes sugas. Tā kā ūdens Sarkanajā jūrā ir vēl siltāks un ar barības vielām vēl nabagāks, sugu konkurences cīņā Sarkanās jūras sugas uzvar Vidusjūras sugas. Kopš [[Asuānas aizsprosts|Asuānas HES]] uzbūvēšanas 1960. gados Vidusjūras austrumu daļā ieplūst vēl mazāk saldūdens un barības vielu. Barības vielu trūkumu ietekmē arī Gibraltāra šauruma nepietiekamais dziļums, jo liels to daudzums atrodas dzīlēs, bet Atlantijas okeāna dziļdaļa apmaiņā gandrīz nepiedalās, kamēr no salīdzinoši seklākās Vidusjūras dzīlēm ievērojama daļa barības vielu aizskalojas uz okeānu.<ref>{{Tīmekļa atsauce|url=https://www.litmir.me/br/?b=743337&p=10|title=Гюркан Эмрах Сафа > Корсары султана. Священная война, религия, пиратство и рабство в османском Средиземноморье, 1500-1700 гг. > Стр.10|website=Литмир|access-date=2022-10-24|archive-date=2022-10-24|archive-url=https://web.archive.org/web/20221024115528/https://www.litmir.me/br/?b=743337&p=10}}</ref> Tomēr vienlaikus Vidusjūrā ir ļoti maza [[šelfs|šelfa]] josla (seklāka par 200 m), kurā attīstās vairums jūras organismu. Tādēļ Vidusjūra ir salīdzinoši nabadzīga ar zivīm.

Vidusjūrā tikpat kā nav [[Haizivis|haizivju]] un [[Vaļveidīgie|vaļveidīgo]] dzīvnieku, jo šeit ir pārāk augsts ūdens sāļums. Tomēr vietām jūrā ir daudz [[Delfīni|delfīnu]], jo sevišķi Adrijas jūrā.

== Vēsture ==
Vidusjūras reģiona vēsture aizņem lielu daļu no vēstures grāmatu satura — šajā reģionā jau tūkstošiem gadu notiek un turpinās pasaulei nozīmīgu kultūru un civilizāciju mijiedarbība.

=== Pirmās civilizācijas ===
[[Attēls:Agiospavlos DM 2004 IMG005 Blick aufs Krokodil.JPG|250px|thumb|Krētas dienvidu piekraste]]
Vidusjūras reģionā aizsākās divas no pirmajām pasaules civilizācijām. 4. gadu tūkstotī p. m.ē. ar [[Šumera]]s civilizāciju aizsākās [[Mezopotāmija]]s civilizāciju veidošanās. Neilgi pēc tam, arī 4. gadu tūkstotī p. m.ē. [[Nīla]]s ielejā izveidojās [[Senā Ēģipte|Senās Ēģiptes]] civilizācija. Abas salīdzinoši netālu novietotās civilizācijas aktīvi mijiedarbojās un Vidusjūras austrumu krastu ([[Levante]] — tagadējās Sīrijas, Libānas un Izraēlas teritorijas) dēvē par civilizācijas šūpuli. Šajā reģionā bija līdzīgi klimatiskie un ģeogrāfiskie apstākļi, kuriem civilizācijas arī pielāgojās. Civilizācijas tālākā izplatīšanās prasīja pielāgošanos atšķirīgiem dabas apstākļiem, kas prasīja laiku.

Nākamās civilizācijas Vidusjūras reģionā attīstījās tagadējās Turcijas teritorijā (18. gadsimts p. m.ē.). Šajā laikā intensīvi sāka attīstīties kuģošanas tehnika, kas ļāva šķērsot atklātu jūru. Civilizācija sasniedza Kipru un citas Vidusjūras austrumu daļas salas. Krētas salā uzplauka [[Mīnojas civilizācija]] — pirmā [[Eiropa]]s civilizācija (2 700 — 1 450 p. m.ē.).

Raksturīgi, ka upju ieleju civilizācijām bija lielāks iedzīvotāju skaits, savukārt jūras piekrastē iedzīvotāju skaits bija mazāks, taču piekrastes kopienas bija turīgākas un ieguva lielāku ietekmi.

=== Antīkais periods ===
Antīkajā periodā lielu ietekmi ieguva divas piekrastes civilizācijas — [[Senā Grieķija]] un [[Feniķija]]. Grieķi ieguva kontroli pār Vidusjūras austrumu piekrasti, kā arī [[Melnā jūra|Melnās jūras]] piekrasti un Sarkanās jūras ziemeļu daļu. Savukārt feniķieši ieguva kontroli pār Vidusjūras rietumu piekrasti — Ziemeļāfriku un Ibērijas pussalu. Feniķiešu izcelsmes zemi Levantē savukārt kontrolēja citas varas.

[[Attēls:Ruines de Carthage.jpg|250px|thumb|Kartāgas drupas]]
Straujš un īslaicīgs hellēņu kultūras uzplaukums bija vērojams [[Maķedonijas Aleksandrs|Maķedonijas Aleksandra]] laikā (356 — 323 p.m.ē.), kad maķedonieši ieņēma visas Vidusjūras austrumu piekrastes zemes kā arī zemes tālāk austrumos. Maķedonijas Aleksandra impērijai bija īss mūžs, taču tā atstāja ilgstošu kultūras ietekmi uz Levanti, Ēģipti un citām zemēm.

Aptuveni 4. gadsimtā p. m.ē. lielu ietekmi Vidusjūras rietumu daļā ieguva [[Kartāga]] — kādreizējā feniķiešu kolonija mūsdienu [[Tunisija]]s teritorijā.

Šajā laikā aizvien lielāku ietekmi ieguva arī [[Roma]]s pilsēta, kas strauji izvērsa savu ietekmi visā Vidusjūras baseinā. Roma pārspēja Kartāgu pēc vairākiem [[Pūniešu kari]]em. Romieši izplatīja savu kontroli arī austrumu virzienā, iekarojot arī Grieķiju un pārņemot grieķu kultūras sasniegumus. Šajā laikā piekrastes tirdzniecība jau bija ieguvusi pilnīgu pārsvaru pār upju ieleju kultūrām. Arī Ēģiptē (kas arī bija kļuvusi par Romas impērijas daļu) kultūras un politikas dominante pārvietojās no Nīlas ielejas uz piekrasti — uz Aleksandriju un citām pilsētām.

Vairākus gadsimtus Vidusjūra bija [[Romas impērija]]s "iekšējā jūra" — romiešiem bija izdevies iekarot zemes visapkārt Vidusjūrai. Daļā no impērijas — [[Jūdeja|Jūdejā]] Vidusjūras austrumu piekrastē — sāka veidoties jauna reliģija — [[kristietība]], kas kļuva par Romas impērijas valdošo reliģiju. Mūsu ēras piektajā gadsimtā Romas impērija sabruka. Tās austrumu daļa vēl ilgāku laiku saglabājās kā centralizēta impērija — [[Bizantijas impērija]]. Savukārt rietumu daļā valdīja nomadi, kas šeit ieceļoja no Eirāzijas stepēm. Iebrucēji mainīja savu dzīvesveidu, izveidoja pastāvīgas apmetnes un pārņēma vietējo iedzīvotāju paradumus, izveidoja daudz nelielas, savstarpēji naidīgas valstis.

=== Viduslaiki ===
[[Attēls:PunteDellaDugana2.jpg|250px|thumb|Venēcija]]
Šajā laikā Vidusjūras austrumu daļā attīstījās jauna, ietekmīga reliģija — [[islāms]]. Bizantijas un Persijas impērijas bija novājinātas pēc gadsimtiem ilgas karadarbības. Neilgā laikā islāma ticības motivētiem [[arābi|arābu]] karotājiem izdevās iekarot lielāko daļu [[Tuvie Austrumi|Tuvo Austrumu]]. [[Anatolijas pussala|Anatolijas pussalā]] arābu karotājus apturēja novājinātā bet joprojām spēcīgā [[Bizantijas impērija]]. Savukārt Vidusjūras dienvidu piekrastē arābi ieņēma visu Ziemeļāfriku un [[Ibērijas pussala|Ibērijas pussalu]], līdz tos Francijas dienvidos apturēja [[franki]]. Ibērija (Al Andalus) drīz kļuva politiski neatkarīga un strauji izveidojās par augsti attīstītu valsti.

Vēlajos viduslaikos notika Eiropas atdzimšana — šeit izveidojās vairākas spēcīgas valstis, kuras motivēja kristietība. Eiropas karaļi organizēja vairākus [[krusta karš|krusta karus]], kuru mērķis bija iegūt kontroli pār Vidusjūras austrumu piekrasti. Krusta kari šo mērķi nesasniedza, taču tie novājināja Bizantijas impēriju, kuras vietā varu Anatolijas pussalā ieguva [[Osmaņu impērija]]. Krusta kari lielāku politisko ietekmi reģionā ļāva iegūt arī Ēģiptei.

Tālāks Eiropas uzplaukums notika līdz ar [[Renesanse|Renesansi]] Ziemeļitālijā. Islāma valstīm nekad nebija spēcīgas jūras kara flotes, kas sākotnēji itāliešiem un vēlāk arī citiem eiropiešiem ļāva attīstīt spēcīgus tirdzniecības sakarus Vidusjūras reģionā. Īpaši lielu ietekmi ieguva [[Venēcijas republika]].

Turpinājās Osmaņu impērijas varas pieaugums — [[1453]]. gadā līdz ar [[Konstantinopole]]s ieņemšanu krita Bizantijas impērija. Turki šajā laikā jau kontrolēja Grieķiju un lielāko daļu [[Balkānu pussala]]s, kā arī izplatīja savu ietekmi Ziemeļāfrikā.

Kristieši uzsāka Ibērijas pussalas atkarošanu, atkarotā [[Portugāle]] attīstīja tirdzniecības sakarus ar [[Rietumāfrika|Rietumāfriku]] un paplašināja to līdz Indijas okeānam un vēlāk — arī līdz [[Indonēzija]]i. Šajā laikā tika izveidots jauns kuģu tips — [[karavella]] — kas ļāva veikt ilgstošus kuģojumus pat vētrainā jūrā. Kuģošana gar Āfrikas krastiem samazināja [[Sahāra]]s tuksneša karavānu tirdzniecības ceļu ienesību, ekonomiski un politiski novājinot Ziemeļāfrikas zemes.

=== Jaunie laiki ===
[[Attēls:(Venice) Allegoria della battaglia di Lepanto - Gallerie Accademia.jpg|thumb|Lepanto kauja, P. Veronēzes glezna]]
[[1571]]. gadā [[Lepanto kauja|Lepanto kaujā]] kristieši sakāva turku floti, ievērojami palēninot tālāko Osmaņu impērijas izplešanos. Tai pašā 1571. gadā turki ieņēma Kipru. Vēl 1669. gadā turki no Krētas salas izspieda venēciešus. Šajā periodā Vidusjūrā izveidojās spēku balanss starp Osmaņu impēriju austrumos un Spāniju rietumos, samazinot Itālijas tirdzniecības un kara flotes ietekmi.

Šajā laikā Vidusjūras attīstību ietekmēja arī straujā okeānu kuģniecības attīstība. Ja līdz šim visa tirdzniecība starp Eiropu un Austrumiem notika caur Vidusjūru, okeānu kuģniecība pavēra Ziemeļeiropas un Rietumeiropas valstīm pieeju Āfrikai, Āzijai un jaunatklātajai Amerikai pāri okeānam, apejot Vidusjūru. Šajā periodā aizvien lielāku ietekmi ieguva Ziemeļrietumu Eiropas valstis — Francija, Britu impērija, Nīderlande, savukārt strauji savu ietekmi zaudēja Itālija un nedaudz vēlāk — arī Spānija. Samazinājās arī Osmaņu impērijas ietekme uz Ziemeļāfriku, tās īpašumus Eiropā aizvien vairāk apdraudēja Krievija un Austrija.

19. gadsimtā Ziemeļeiropas valstis bija ieguvušas lielu spēka pārsvaru un sāka kolonizēt Ziemeļāfriku. [[1830]]. gadā Francija iekaroja Alžīriju. [[1882]]. gadā Lielbritānija ieņēma Ēģipti.

20. gadsimta sākumā, Pirmā pasaules kara laikā sabruka Osmaņu impērija, tās agrākās teritorijas savā starpā sadalīja Lielbritānija un Francija, savukārt Turcija kļuva par neatkarīgu valsti.

== Saraksti ==

=== Valstis Vidusjūras krastā ===
Vidusjūra apskalo trīs pasaules daļas — [[Eiropa|Eiropu]], [[Āzija|Āziju]] un [[Āfrika|Āfriku]]. Tā apskalo 20 valstis un 2 teritorijas:
[[Attēls:Israel - Tel Aviv Beach 001.JPG|250px|thumb|Pludmale Telavivā, Izraēla]]
* [[Āfrika]]
** [[Alžīrija]]
** [[Ēģipte]]
** [[Lībija]]
** [[Maroka]]
** [[Tunisija]]
* [[Āzija]]
** [[Gazas sektors]] — teritorija, ko pārvalda [[Palestīnas nacionālā administrācija]]
** [[Izraēla]]
** [[Kipra]] (uzskata gan par Āzijai, gan Eiropai piederīgu)
** [[Libāna]]
** [[Sīrija]]
** [[Turcija]]s Āzijas daļa
* [[Eiropa]]
** [[Albānija]]
** [[Bosnija un Hercegovina]]
** [[Francija]]
** [[Gibraltārs]] — [[Apvienotā Karaliste|Apvienotās Karalistes]] kolonija
** [[Grieķija]]
** [[Horvātija]]
** [[Itālija]]
** [[Malta]]
** [[Melnkalne]]
** [[Monako]]
** [[Slovēnija]]
** [[Spānija]]
** [[Turcija]]s Eiropas daļa

Pie Vidusjūras neatrodas [[Andora]], [[Portugāle]], [[Sanmarīno]], [[Vatikāns]], taču šīs valstis to klimata, dabas un kultūras radniecības dēļ bieži pieskaita Vidusjūras reģionam.

=== Pilsētas ===
[[Attēls:Oran2.JPG|250px|thumb|Orāna, Alžīrija]]
Lielākās un nozīmīgākās pilsētas Vidusjūras krastos, sākot no ziemeļiem pulksteņa rādītāja virzienā:
* [[Venēcija]] (Itālija)
* [[Atēnas]] (Grieķija)
* [[Saloniki]] (Grieķija)
* [[Izmira]] (Turcija)
* [[Antalja]] (Turcija)
* [[Beirūta]] (Libāna)
* [[Telaviva]] (Izraēla)
* [[Aleksandrija]] (Ēģipte)
* [[Tripole]] (Lībija)
* [[Tunisa]] (Tunisija)
* [[Alžīra]] (Alžīrija)
* [[Orāna]] (Alžīrija)
* [[Valensija (Spānija)|Valensija]] (Spānija)
* [[Barselona]] (Spānija)
* [[Marseļa]] (Francija)
* [[Nica]] (Francija)
* [[Monako]] (Monako)
* [[Dženova]] (Itālija)
* [[Neapole]] (Itālija)
* [[Palermo]] (Itālija)

=== Salas ===
[[Attēls:Bonifacio.jpg|250px|thumb|Bonifačo, Korsika]]
Vidusjūra ir bagāta ar lielākām un mazākām salām, kurām raksturīgs bagātīgs un ļoti daudzveidīgs kultūras mantojums. Lielākās Vidusjūras salas ir:
* [[Baleāru salas]] (Spānija)
** [[Ivisa]]
** [[Maļorka]]
** [[Menorka]]
* [[Cresa]] (Horvātija)
* [[Dienvidsporādas]] (Grieķija)
** [[Hija]]
** [[Roda]]
* [[Jonijas salas]] (Grieķija)
** [[Kefalinija]]
** [[Kerkīra]]
** [[Zakinta]]
* [[Kiklādu salas]] (Grieķija)
** [[Naksa]]
* [[Kipra]] (Kipra)
* [[Korsika]] (Francija)
* [[Krēta]] (Grieķija)
* [[Krka (sala)|Krka]] (Horvātija)
* [[Lesba]] (Grieķija)
** [[Lipāru salas]] (Itālija)
[[Attēls:Nile River and delta from orbit.jpg|250px|thumb|Nīlas delta]]
* [[Malta]] (Malta)
* [[Sardīnija]] (Itālija)
* [[Sicīlija]] (Itālija)
* [[Toskānas arhipelāgs]] (Itālija)
** [[Elba]]
* [[Ziemeļsporādu salas]] (Grieķija)

=== Upes ===
Par spīti Vidusjūras lielajam izmēram tajā ieplūst maz upju. Lielākās ir:
* [[Nīla]] (Ēģipte)
* [[Ebro]] (Spānija)
* [[Po (upe)|Po]] (Itālija)
* [[Rona]] (Francija)

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Atlantijas okeāna jūras}}

{{autoritatīvā vadība}}

[[Kategorija:Jūras]]
[[Kategorija:Atlantijas okeāns]]
[[Kategorija:Vidusjūra]]
[[Kategorija:Francijas jūras]]
[[Kategorija:Spānijas jūras]]
[[Kategorija:Albānijas jūras]]
[[Kategorija:Alžīrijas jūras]]
[[Kategorija:Monako jūras]]
[[Kategorija:Itālijas jūras]]
[[Kategorija:Slovēnijas jūras]]
[[Kategorija:Horvātijas jūras]]
[[Kategorija:Bosnijas un Hercegovinas jūras]]
[[Kategorija:Melnkalnes jūras]]
[[Kategorija:Grieķijas jūras]]
[[Kategorija:Turcijas jūras]]
[[Kategorija:Libānas jūras]]
[[Kategorija:Izraēlas jūras]]
[[Kategorija:Ēģiptes jūras]]
[[Kategorija:Lībijas jūras]]
[[Kategorija:Tunisijas jūras]]
[[Kategorija:Kipras jūras]]
[[Kategorija:Maltas jūras]]
[[Kategorija:Sīrijas jūras]]
[[Kategorija:Marokas jūras]]
[[Kategorija:Apvienotās Karalistes jūras]]