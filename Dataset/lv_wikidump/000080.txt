{{Filozofa infokaste
|             platums = 
|               vārds = Džordžs Bērklijs
|          vārds_orig = ''George Berkeley''
|              attēls = George Berkeley by John Smibert.jpg
|          att_izmērs = 250px
|       att_nosaukums = Džordžs Bērklijs, Džona Smiberta glezna
|             dz_gads = 1685
|          dz_mēnesis = 3
|            dz_diena = 12
|            dz_vieta = [[Tomastauna]], [[Īrijas Karaliste]]
|              m_gads = 1753
|           m_mēnesis = 1
|             m_diena = 14
|             m_vieta = [[Oksforda]], [[Lielbritānija]]
|           pilsonība =
|             tautība = [[īri|īrs]]
|            paraksts = 
|               skola = [[Ideālisms]], [[Empīrisms]]
|           intereses = [[Kristietība]], [[metafizika]], [[epistemoloģija]], [[valodas filosofija]], [[matemātika]], [[uztvere]].
|              idejas = 
|          alma_mater = 
|           skolotājs = 
|           skolnieks = 
|          ietekme_no = [[Džons Loks]], [[Nikolā Malbranšs]]
|          ietekmējis = [[Deivids Hjūms]], [[Imanuels Kants]], [[Artūrs Šopenhauers]]
|               darbi = "Traktāts par cilvēka zināšanu principiem"
|              valoda = [[angļu valoda]]
|            piezīmes = 
|         kategorijas = nē
}}

'''Džordžs Bērklijs''' ({{val|en|George Berkeley}}, {{dat|1685|3|12|N}} — {{dat|1753|1|14|N}}), pazīstams arī kā '''bīskaps Bērklijs''', bija [[Īrijas Karaliste|Īrijas Karalistē]] dzimis un [[angļu valoda|angļu valodā]] rakstošs filozofs, kura būtiskākais sasniegums [[filozofija|filozofijā]] ir [[subjektīvais ideālisms|subjektīvā ideālisma]] iedibināšana.

== Biogrāfija ==

Bērklijs dzimis Tomastaunā, netālu no Kilkenijas ''(Kilkenny)'' Lensteras grāfistē [[Īrija|Īrijā]]. Mācījās Trinitijas koledžā [[Dublina|Dublinā]], kuru beidza kā maģistrs 1707. gadā. Pēc koledžas beigšanas Bērklijs turpat strādāja par privātskolotāju un [[sengrieķu valoda]]s pasniedzēju. 1721. gadā Bērklijs kļuva par garīdznieku un [[teoloģija]]s doktoru un turpināja pasniegt Trinitijas koledžā [[teoloģija|teoloģiju]] un [[sekebreju valoda|senebreju valodu]]. 1727. gadā viņš devās uz [[Amerikas Savienotās Valstis|Ameriku]] ar nodomu nodibinā koledžu un utopisku kopienu [[Bermudas|Bermudās]], kas nodarbotos ar [[kristietība]]s izplatīšanu Amerikas kontinentā. Tomēr naudas trūkuma dēļ, Bērklijs atgriezās [[Londona|Londonā]]. 1734. gadā viņš kļuva par Kloinas ''(Cloyne)'' [[bīskaps|bīskapu]] (netālu no [[Korka]]s [[Īrija|Īrijā]]). 1752. gadā viņš devās pie dēla uz [[Oksforda|Oksfordu]], kur mira nākamā gada janvārī.

Bērklija vārdā nosaukta [[Bērkli]] pilsēta, [[Kalifornija|Kalifornijā]], [[Amerikas Savienotās Valstis|ASV]] - ievērojams izglītības un zinātnes centrs.

== Bērklija filozofiskie uzskati ==

[[subjektīvais ideālisms|Subjektīvo ideālismu]] īsi var formulēt vienā teikumā: "Būt nozīmē tapt uztvertam." Bērklijs uzrakstīja daudzus darbus, tostarp "[[Traktāts par cilvēka zināšanu principiem|Traktātu par cilvēka zināšanu principiem]]" ''(Treatise Concerning the Principles of Human Knowledge)'' (1710), ko sarakstīja jau 25 gadu vecumā. Tajā Bērklijs postulē, ka visas cilvēka sajūtas ir subjektīvas, cilvēks uztver nevis objektīvo realitāti, bet gan savas apziņas stāvokļus. Nevar runāt par objekta eksistenci, pirms tas nav uztverts ar maņām. Materiālo lietu pasaule nepastāv, pastāv tikai idejas. Bērklijs, izmantojot subjektīvo ideālismu, pretojās tobrīd izplatītajam [[ateisms|ateismam]] un [[materiālisms|materiālismam]].

Bērklijs vissvairāk nodarbojās ar jautājumu par objektīvas realitātes eksistenci, cilvēka uztveri, reālo un iedomāto. Viņš argumentēja, ka jāpastāv citiem cilvēkiem un pasaule visiem jāuztver vienādi tāpēc, ka 1) citi cilvēki pauž savu viedokli un 2) cilvēki spēj vienoties par realitātes īpašībām, tās ir līdzīgas un konstantas.

Daži no Bērklija atzinumiem:
* objektu uztvērumi ir absolūti precīzi un objektīvi;
* jebkuras zināšanas par empīrisko pasauli iespējams iegūt tikai ar tiešas uztveres palīdzību;
* kļūdas rodas, domājot par to, ko uztveram;
* zinātnes mērķis ir deintelektualizēt un dekonceptualizēt, tādējādi iegūstot tīrus uztvērumus.

Japiezīmē, ka nozīmīga vieta Bērklija teorijā bija [[Dievs|Dieva]] eksistencei, piemēram: pastāv tas, kas tiek uztverts, taču viss vienmēr objektīvi pastāv, jo vienmēr ir bijis un vienmēr būs Dievs.

[[Deivids Hjūms|Deivida Hjūma]] [[kauzalitāte]]s un [[objektivitāte]]s filozofija ir viena Bērklija filozofijas aspekta padziļinājums. [[Imanuels Kants]] apgalvoja, ka Bērklija principi padarot objektīvas zināšanas neiespējamas.

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.vesture.eu/index.php/Bērklijs_Džordžs Džordžs Bērklijs - Vēstures terminu skaidrojošā vārdnīca]

{{autoritatīvā vadība}}

{{DEFAULTSORT:Berklijs, Dzzordzzs}}
[[Kategorija:1685. gadā dzimušie]]
[[Kategorija:1753. gadā mirušie]]
[[Kategorija:Lensterā dzimušie]]
[[Kategorija:Empīrisma filozofi]]
[[Kategorija:Apgaismības filozofi]]
[[Kategorija:Īru filozofi]]
[[Kategorija:Britu filozofi]]
[[Kategorija:Angļu filozofi]]
[[Kategorija:18. gadsimta filozofi]]
[[Kategorija:Anglijas teologi]]
[[Kategorija:Anglikāņu bīskapi]]
[[Kategorija:Īrijas anglikāņu garīdznieki]]
[[Kategorija:Angļu valodā rakstošie]]