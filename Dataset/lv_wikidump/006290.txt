{{citas nozīmes|pelēko vilku|Vilks (nozīmju atdalīšana)|vilks}}
{{BioTakso infokaste
|    attēls = Front view of a resting Canis lupus ssp.jpg
|    valsts = Animalia
| valsts_lv = Dzīvnieki
|      tips = Chordata
|   tips_lv = Hordaiņi
|     klase = Mammalia
|  klase_lv = Zīdītāji
|     kārta = Carnivora
|  kārta_lv = Plēsēji
|    dzimta = Canidae
| dzimta_lv = Suņu dzimta
|     ģints = Canis
|  ģints_lv = Suņi
|      suga = C. lupus
|   suga_lv = Pelēkais vilks
|  binomial = Canis lupus <small>([[Kārlis Linnejs|Linnaeus]], 1758)</small> 
| izplatība = [[Attēls:Wolf map.jpg|center|250px]]
}}

'''Pelēkais vilks''' (''Canis lupus'') jeb vienkārši '''vilks''' ir lielākais [[suņu dzimta]]s (''Canidae'') [[plēsējs]]. Pelēkais vilks bija sastopams jau pirms 130 000—300 000 gadiem,<ref name=dog/> [[Latvija]]s teritoriju tas sāka apdzīvot tūlīt pēc pēdējā [[ledus laikmets|ledus laikmeta]].

[[Latvijas Dabas muzejs]] pelēko vilku ir izraudzījies par [[Gada dzīvnieks Latvijā|2014. gada dzīvnieku Latvijā]].<ref>[http://www.tvnet.lv/zala_zeme/dzivnieki/494644-par_gada_dzivnieku_kluvis_pelekais_vilks Par gada dzīvnieku kļuvis pelēkais vilks]</ref> Pelēkais vilks ir [[Serbija]]s un [[Turcija]]s [[Nacionālo dzīvnieku uzskaitījums|nacionālais dzīvnieks]].

[[DNS]] pētījumi liecina, ka pelēkais vilks un [[suns]] (''Canis lupus familiaris'') ir viena suga<ref>[http://www.pbs.org/wgbh/evolution/library/01/5/l_015_02.html Evolution of the Dog]</ref> — suns tiek uzskatīts par vilka pasugu, kas no vilka sāka atdalīties, iespējams, jau pirms 100 000 gadiem.<ref>[http://jn.nutrition.org/content/136/7/1927S.full The Evolutionary Basis for the Feeding Behavior of Domestic Dogs (Canis familiaris)]</ref> Pelēkajam vilkam ir ļoti daudz pasugu, apmēram 50, bet visas joprojām nav aprakstītas un izpētītas, to skaits mūsdienās joprojām ir mainīgs.

Teritorijās, ko apdzīvo vilki, tie kļūst par galvenajiem plēsējiem. Lai arī pelēkais vilks nespēj tik viegli piemēroties vides izmaiņām kā [[koijots]], tas dzīvo gan [[mežs|mežos]], gan [[tuksnesis|tuksnešos]], gan [[kalns|kalnos]], [[tundra|tundrā]] un [[taiga|taigā]], [[stepe|stepēs]] un [[prērija|prērijās]], pat apdzīvotu vietu tuvumā. Kādreiz vilki apdzīvoja visu [[Eirāzija|Eirāziju]] un [[Ziemeļamerika|Ziemeļameriku]], tomēr mūsdienās to apdzīvotās teritorijas ir ļoti samazinājušās.<ref>{{Tīmekļa atsauce |url=http://www.iucnredlist.org/details/3746 |title=Canis lupus (Gray Wolf, Arctic Wolf, Common Wolf, Grey Wolf, Mexican Wolf, Plains Wolf, Timber Wolf, Tundra Wolf, WOLF)<!-- Bota izveidots nosaukums --> |access-date={{dat|2009|01|28||bez}} |archive-date={{dat|2009|01|23||bez}} |archive-url=https://web.archive.org/web/20090123182429/http://www.iucnredlist.org/details/3746 }}</ref> [[cilvēks|Cilvēkam]] nekad nav paticis dzīvot kaimiņos ar vilkiem, jo vilki mēdz uzbrukt [[mājlopi]]em un reizēm arī pašiem cilvēkiem, tādēļ tie vienmēr ir medīti un iznīcināti. Mūsdienās ir valstis, kurās vilki tiek saudzēti, ir valstis, kurās tos medī sporta dēļ, bet citur nomedīs ikvienu vilku, kas šķērsos [[cilvēks|cilvēka]] ceļu.

== Evolūcija ==
[[Attēls:Patriofelis22DB.jpg|thumb|left|220px|Aizvēsturiskais [[kreodonts]] (''Creodonta'')]]
Vissenākie zināmie pelēkā vilka priekšteci ir bijuši aizvēsturiskie [[kreodonti]] (''Creodonta''), kas dzīvoja [[ziemeļu puslode]]s teritorijās pirms 100—120 miljoniem gadu. Pirms apmēram 55 miljoniem gadu no kreodontiem attīstījās visas senās [[suņveidīgie|suņveidīgo]] dzīvnieku grupas. Plēsēju [[Ģints (bioloģija)|ģints]] ''[[Miacis]]'' kļuva par [[suņi|suņu]] un vilku līnijas priekštečiem.<ref name=mac>{{Tīmekļa atsauce |url=http://www.macalester.edu/~montgomery/GrayWolfExtra.html |title=Gray Wolf Evolution |access-date={{dat|2014|01|25||bez}} |archive-date={{dat|2013|06|19||bez}} |archive-url=https://web.archive.org/web/20130619134844/http://www.macalester.edu/~montgomery/GrayWolfExtra.html }}</ref>

''Miacis'' ģintī bija vairākas sugas, kas dzīvoja pirms 30—40 miljoniem gadu. Senie suņveidīgie plēsēji bija daudz mazāki nekā mūsdienu vilki, tiem bija īsas kājas un plastiski, kustīgi ķermeņi. Apmēram pirms 15—30 miljoniem gadu šī aizvēsturiskā grupa sadalījās divās jaunās ģintīs - ''[[Cynodesmus]]'' un ''[[Tomarctus]]''. Senā ''Tomarctus'' ģints kļuva par [[lapsas|lapsu]] un vilku priekštečiem.<ref>{{Tīmekļa atsauce |url=http://www.wolfhowl.org/subspecies.php |title=Lupine Evolution, Species, and Subspecies |access-date={{dat|2012|10|03||bez}} |archiveurl=https://web.archive.org/web/20121018052141/http://www.wolfhowl.org/subspecies.php |archivedate={{dat|2012|10|18||bez}} }}</ref> Attīstījās suņveidīgi plēsēji ar garākām kājām, kompaktākiem ķermeņiem, īsākām astēm un mazākiem pirkstiem.<ref name=mac/> [[miocēns|Miocēna]] laikā pirms 4,5—9 miljoniem gadu no kopējā lapsu un vilku priekšteča nodalījās vilku senais priekštecis, bet pirms 1,8 miljoniem gadu [[Ziemeļamerika]]s kontinentā vilki nodalījās no [[koijoti]]em.<ref name=mac/> Šie senie vilki izskatījās ļoti līdzīgi mūsdienu vilkiem. No Ziemeļamerikas vilki šķērsoja [[Beringa jūras šaurums|Beringa jūras šaurumu]], kas tajos laikos vēl bija sauszeme un sasniedza [[Eirāzija|Eirāziju]]. Pelēkais vilks tieši Eirāzijas kontinentā attīstījās par pelēko vilku pirms 130 000—300 000 gadiem, tad tas vēlreiz atgriezās Ziemeļamerikā.<ref name=dog>[http://books.google.lv/books?id=h9rsmyaywPUC&pg=PT168&lpg=PT168&dq=Canis+lupus+evolution+300+000&source=bl&ots=2FhEbiG2Wi&sig=7SojqO2PnXLOqXIAS_1HAF9xwJg&hl=lv&sa=X&ei=m9TjUtf6CMSS4AS06YC4CQ&redir_esc=y#v=onepage&q=Canis%20lupus%20evolution%20300%20000&f=false Dog Behaviour, Evolution, and Cognition]</ref> Toties senie vilki, kas bija palikuši Ziemeļamerikā, attīstījās par citām vilku sugām.<ref name=mac/>

== Izskats ==
[[Attēls:Canis lupus pup closeup.jpg|thumb|250px]]
Pelēkā vilka auguma izmēri ir ļoti dažādi, atkarībā, kādas pasugas vilks un kādā [[bioma|biomā]] tas dzīvo. Augstums skaustā variē no 60—95 [[Centimetrs|cm]], svars no 20—68 [[Kilograms|kg]]. Vilks ir lielākais suņu ģints savvaļas dzīvnieks. Lielākie vilki dzīvo [[Aļaska|Aļaskā]], [[Kanāda|Kanādā]] un [[Krievija|Krievijā]]. Smagākie nomedītie vilki ir datēti Aļaskā (79 kg) un [[Ukraina|Ukrainā]] (86 kg). Mazākie pelēkie vilki ir [[arābu vilks|arābu vilki]], arābu vilka mātīte var svērt pat tikai 10 kg. Visiem pelēkajiem vilkiem mātītes ir vieglākas par tēviņiem par apmēram 20%. Mātītēm ir arī šaurāki purni un galvas, nedaudz īsākas kājas un mazāk masīvi pleci. Kopumā visiem vilkiem ir spēcīgs augums, ar paaugstinātu skaustu, garām, spēcīgām kājām un izteikti kuplu asti. Ķermeņa garums ir robežās no 1,3 līdz 2 metriem, mērot no degungala līdz astes galam. Astes garums parasti ir viena ceturtā daļa no visa ķermeņa garuma.

Pelēkā vilka [[skelets]] ir būvēts tā, lai tas spētu ilgi un nenogurstoši skriet. Vilki var ilgstoši skriet ar ātrumu 10 km/h, īsās distancēs ātrums var sasniegt 65 km/h. Ir zinātnieku datēts vilku mātītes lēciens, uzbrūkot medījumam, kas sasniedza 7 [[metrs|metrus]].

Pelēkā vilka ķepas ir veidotas tā, lai varētu iet pa jebkādām virsmām, vilks ļoti labi var skriet pa [[sniegs|sniegu]]. Starp katru pirkstu vilkam ir neliela [[āda]]s kroka, kas it kā veido [[plezna]]s efektu. Priekškājas ir lielākas nekā pakaļkājas. Pelēkajam vilkam atšķirībā no koijota un suņa karstumā nesvīst ķepas.

Vilka kažoks ir dubults, ar blīvu un siltu pavilnu, un garāku, asāku akotspalvu, kas lieliski sargā vilku no [[lietus]] ūdeņiem, sniega un dubļiem. Pavasarī vilks nomet pavilnu. Pavilna parasti ir pelēkā krāsā, neatkarīgi no tā, kāda ir akotspalva, kas variē no pelēkas līdz pelēkbrūnai un brūnai.

== Ieradumi ==
Vilks ir bara dzīvnieks. Vientuļi vilki mēdz būt ļoti reti. Vientuļnieki parasti ir veci dzīvnieki, kas izdzīti no bara vai jauni tēviņi, kas meklē savu teritoriju. Vilku bars nav tik kompakts un vienots kā [[Āfrikas savvaļas suns|Āfrikas savvaļas suņiem]] vai [[hiēna|hiēnām]], bet ir noturīgāks nekā [[koijots|koijotu]] bars. Parasti barā dzīvo pieaugušu vilku pāris un viņu bērni, visi bara locekļi ir viena ģimene. Vilki sasniedz "pilngadību" tikai divu gadu vecumā. Visi palīdz audzināt mazos kucēnus. Bara lielums ir mainīgs, ko nosaka vairāki faktori; vilku vecums, individuālās īpašības un barības daudzums teritorijā. Barā var būt no 2—20 vilkiem. Reizēm mēdz būt ļoti lieli bari: [[1967]]. gadā Aļaskā tika reģistrēts vilku bars ar 36 vilkiem. Lielākā daļa vilku pāru ir monogāmi, bet ir arī izņēmumi. Jaunākie vilki pakļaujas saviem vecākiem. Sasniedzot dzimumbriedumu, tie pamet baru. Ir zināmi atgadījumi nebrīvē, kad vilku baram pieaugot, meita nogalina māti, bet dēls nogalina tēvu, un vecākie bērni pārņem bara vadību. Savvaļā jaunie vilki meklē savu pāri un teritoriju. Vilki atšķirībā no citiem dzīvniekiem mēdz nogalināt vājākos savā barā, piemēram, kucēnu [[epilepsija|epileptiķi]] vai lamatu sakropļotu, vai sašautu, savainotu vilku.<ref>{{Tīmekļa atsauce |url=http://conservationinstitute.org/pcn/pcn_gray_wolf.htm |title=conservation institute fish wildlife habitat at conservationinstitute.org<!-- Bota izveidots nosaukums --> |access-date={{dat|2009|01|28||bez}} |archive-date={{dat|2008|12|30||bez}} |archive-url=https://web.archive.org/web/20081230222851/http://conservationinstitute.org/pcn/pcn_gray_wolf.htm }}</ref> 
[[Attēls:Wolf 610.JPG|thumb|250px]]
Katram baram ir sava teritorija, kas sasniedz 200 km<sup>2</sup>. Vilku bars nepārtraukti pārvietojas, lai medītu. Katru dienu tas "izķemmē" apmēram 9% no teritorijas — apmēram 25 [[Kilometrs|km]] dienā. Vilku bars necieš nepazīstamus vilkus savā teritorijā. Satiekoties ar svešinieku, tas parasti tiek nokosts. Teritorijas robežas tiek iezīmētas ar urīnu, kā arī vilki teritoriju iezīmē vokāli - gaudojot. Gaudošana norāda bara izmēru un atrašanās vietu, pēc tās vilki var izskaitļot teritorijai pieguļošo "buferzonu", lai izvairītos no sadursmēm. Vientuļš vilks reti atbild ar gaudošanu, tas klusējot izvēlas sev drošāko ceļu.

Reizi gadā vilkiem piedzimst kucēni. Tēviņam reizēm ir vairākas mātītes ([[harēms]]), tad metieni ir vairāki. Grūsnības periods ilgst 60—75 dienas. Parasti piedzimst 4—7 akli un kurli kucēni. Kucēni dzimst midzenī, kas tiek ierīkots attālākās [[mežs|meža]] nomalēs, [[sala|salās]], [[purvs|purvu]] malās. Bieži vilku midzeņi ir sastopami iedobēs zem kritušiem kokiem, retāk tiek izmantotas citu dzīvnieku izveidotās alas. Tas parasti atrodas [[ūdens]] tuvumā. Midzenī kucēni paliek apmēram 2 [[mēnesis|mēnešus]]. Vilki aug lēnāk nekā koijoti vai savvaļas suņi. Mātīte baro kucēnus ar pienu apmēram 2 [[nedēļa]]s. Pirmās nedēļas mātīte paliek pie bērniem, bet bars tos apgādā ar barību. Kad kucēni ir 2 mēnešus veci, tos sāk ņemt līdzi, bet tie tiek atstāti kādā klusākā vietā, kamēr pieaugušie medī. Ar kucēniem vienmēr paliek kāds pieaugušais - "aukle", kas tos pieskata. Pēc dažām nedēļām tiem jau atļauj piedalīties medībās, ja tie spēj izskriet līdzi.<ref>[http://www.wolf.org/wolves/learn/basic/biology/pupdevelopment.asp International Wolf Center Learn - Wolf Pup Development<!-- Bota izveidots nosaukums -->]</ref> Vilki savvaļā dzīvo 6—10 [[gads|gadus]], nebrīvē tie var nodzīvot divreiz ilgāk. Kucēni bieži nesasniedz briedumu, jo tie var nomirt tādēļ, ka trūkst barības, tie var krist par upuri [[Lāču dzimta|lāčiem]], [[tīģeris|tīģeriem]] vai citiem vilkiem.

Vilks ir tipisks gaļēdājs, kas augu barību lieto tikai izņēmuma kārtā. Tas galvenokārt medī [[stirna]]s, [[staltbriedis|staltbriežus]], [[meža cūka]]s un [[mājdzīvnieki|mājdzīvniekus]] — [[aita]]s, [[kaza]]s, teļus un citus mazos mājlopus — [[vista]]s, [[kaķis|kaķus]] u.c.
Ķer arī sīkākus zīdītājus — [[lapsas]], [[jenotsuns|jenotsuņus]], [[zaķi|zaķus]], [[Bebri|bebrus]], [[pele]]s un [[žurkas]]. Barības trūkuma apstākļos ēd arī kritušus dzīvniekus (maitas).

== Vilku izplatība ==
Vēsturiski vilku izplatība zīdītāju starpā ieņēma otro vietu teritorijas ziņā pēc cilvēka, aptverot [[Ziemeļu puslode]]s lielāko daļu. [[Eiropa|Eiropā]] vilks lielākoties sastopams tikai [[Spānija|Spānijā]], [[Portugāle|Portugālē]], [[Itālija|Itālijā]], [[Polija|Polijā]], [[Skandināvija|Skandināvijā]], [[Austrumeiropa|Austrumeiropā]] un [[Krievija|Krievijā]]. Latvijā šobrīd ir 500—600 vilku.<ref>[http://www.tvnet.lv/zalazeme/nature/article.php?id=48688 TVNET :: Daba - Vilki dzīvo līdzi<!-- Bota izveidots nosaukums -->]</ref> [[Latvija]]s teritorijā dzīvo [[Eirāzijas pelēkais vilks]] (''Canis lupus lupus'').

Āzijā vilki apdzīvo visu ziemeļu daļu — no Krievijas līdz [[Ķīna]]i. [[Ziemeļamerika|Ziemeļamerikā]] tas sastopams no [[Aļaska]]s līdz [[Meksika]]i.

== Vilku sistemātika ==
{{TaksoSaite|Canidae|Suņu dzimta}}
* {{TaksoSaite|Canis|Suņu ģints}}
** {{TaksoSaite|Canis lupus|Pelēkais vilks}} 
*** {{TaksoSaite|Canis lupus ligoni|Aleksandra arhipelāga vilks}}
*** †{{TaksoSaite|Canis lupus alces|Aļaskas vilks}}
*** {{TaksoSaite|Canis lupus tundrarum|Aļaskas tundras vilks}}
*** †{{TaksoSaite|Canis lupus italicus|Apenīnu vilks}}
*** {{TaksoSaite|Canis lupus arabs|Arābu vilks}}
*** {{TaksoSaite|Canis lupus manningi|Bafina salu vilks}}
*** {{TaksoSaite|Canis lupus bernardi|Bernarda vilks}}
*** {{TaksoSaite|Canis lupus dingo|Dingo}}
*** {{TaksoSaite|Canis lupus lupus|Eirāzijas pelēkais vilks}}
*** †{{TaksoSaite|Canis lupus floridanus|Floridas melnais vilks}}
*** †{{TaksoSaite|Canis lupus hattai|Hokaido vilks}}
*** †{{TaksoSaite|Canis lupus hodophilax|Honšu vilks}}
*** {{TaksoSaite|Canis lupus hudsonicus|Hudzonas līča vilks}}
*** †{{TaksoSaite|Canis lupus signatus|Ibērijas vilks}}
*** {{TaksoSaite|Canis lupus hallstromi|Jaungvinejas dziedošais suns}}
*** {{TaksoSaite|Canis lupus occidentalis|Kanādas vilks}}
*** {{TaksoSaite|Canis lupus fuscus|Kaskādes kalnu vilks}}
*** {{TaksoSaite|Canis lupus campestris|Kaukāza vilks}}
*** {{TaksoSaite|Canis lupus communis|Krievu vilks}}
*** {{TaksoSaite|Canis lupus labradorius|Labradoras vilks}}
*** {{TaksoSaite|Canis lupus mackenzii|Makenzi tundras vilks}}
*** †{{TaksoSaite|Canis lupus griseoalbus|Manitobas vilks}}
*** {{TaksoSaite|Canis lupus baileyi|Meksikas vilks}}
*** †{{TaksoSaite|Canis lupus beothucus|Ņūfaundlendas vilks}}
*** †{{TaksoSaite|Canis lupus mogollonensis|Ņūmeksikas vilks}}
*** {{TaksoSaite|Canis lupus arctos|Polārais vilks}}
*** {{TaksoSaite|Canis lupus nubilus|Prēriju vilks}}
*** †{{TaksoSaite|Canis lupus columbianus|Rietumkanādas vilks}}
*** {{TaksoSaite|Canis lupus irremotus|Klinšu kalnu vilks}}
*** {{TaksoSaite|Canis lupus familiaris|Suns}}
*** †{{TaksoSaite|Canis lupus monstrabilis|Teksasas vilks}}
*** {{TaksoSaite|Canis lupus chanco|Tibetas vilks}}
*** {{TaksoSaite|Canis lupus albus|Tundras vilks}}
*** {{TaksoSaite|Canis lupus crassodon|Vankūveras salu vilks}}

Pelēkajam vilkam (''Canis lupus'') šobrīd ir apmēram 50 pasugas, no kurām ir aprakstītas 39 pasugas, ieskaitot mājas [[suns|suni]] un [[dingo]]. Bāzes pasuga ir [[Eirāzijas pelēkais vilks]] (''Canis lupus lupus''). Vilku sistemātika nav nobeigta un var tikt laika gaitā mainīta un precizēta. Ir vilku veidi, kurus pēdējā laikā uzskata par atsevišķām sugām, lai gan vēl nesen tās tika uzskatītas par pelēkā vilka pasugām, piemēram, [[sarkanais vilks]] (''Canis rufus''), [[Indijas vilks]] (''Canis pallipes''), [[Himalaju vilks]] (Canis himalayensis), [[Etiopijas vilks]] (''Canis simensis'') un [[Austrumu vilks]] (''Canis lycaon'')

== Atsauces ==
{{Atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://raksti.daba.lv/referaati/2002/AZunna/vilku_refer.html Vilks (Canis lupus L.)]
* [http://www.filmsforaction.org/watch/how-wolves-change-rivers/#.Uv3vvd1GB3Q.facebook How Wolves Change Rivers] (video)
* [https://web.archive.org/web/20080218212750/http://www.endangeredspecieshandbook.org/persecution_wolves2.php Persecution and Hunting]
* [http://news.bbc.co.uk/1/hi/sci/tech/3602741.stm BBC: Claws reveal wolf survival threat]

{{autoritatīvā vadība}}

[[Kategorija:Pelēkie vilki]]
[[Kategorija:Suņi]]
[[Kategorija:Latvijas zīdītāji]]
[[Kategorija:Eiropas fauna]]
[[Kategorija:Āzijas fauna]]
[[Kategorija:Austrumāzijas fauna]]
[[Kategorija:Ziemeļamerikas fauna]]
[[Kategorija:ASV fauna]]
[[Kategorija:Kanādas fauna]]
[[Kategorija:Krievijas fauna]]