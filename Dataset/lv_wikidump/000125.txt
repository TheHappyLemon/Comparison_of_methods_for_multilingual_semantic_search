[[Attēls:Table of Opticks, Cyclopaedia, Volume 2.jpg|right|300px|thumb|Optikas tabula, 1728. gads]]
'''Optika''' ({{val-el|optikos}} — ‘redze’) ir [[fizika]]s nozare, kas apraksta [[gaisma]]s uzvedību un īpašības, kā arī gaismas mijiedarbību ar [[viela|vielu]]. Tā aplūko galvenās parādības, kuras saistītas ar gaismas [[gaismas izstarošana|izstarošanu]], [[gaismas izplatīšanās|izplatīšanos]] un pārvēršanos citos [[matērija]]s un [[mehāniskā kustība|kustības]] veidos. Optikas attīstības sākumā tā pētīja tikai to [[starojums|starojuma]] daļu, kas, nonākot [[acis|acī]], izraisa [[redze]]s sajūtu. Šo starojumu sauc par [[redzamā gaisma|redzamo gaismu]]. Mūsdienās optikas pētāmo parādību lauks ir stipri paplašinājies un tā bez redzamās gaismas aplūko arī neredzamo starojumu: [[infrasarkanie stari|infrasarkanos starus]], [[ultravioletie stari|ultravioletos starus]] un [[rentgenstari|rentgenstarus]]. Bieži vien visu šo starojumu kopumu sauc par [[gaisma|gaismu]].

== Optikas nozares ==

Optika ir visai daudzpusīga [[fizika]]s daļa, kura ļoti bagāta ar dažādām parādībām un likumsakarībām, tādēļ tai ir daudzas nozares.

Optikas nozares ir šādas:
* [[ģeometriskā optika]] (optiskie instrumenti un sistēmas);
* [[viļņu optika]] (interference, difrakcija, polarizācija);
* [[gaismas tehnika]];
* [[fotometrija]];
* [[fizioloģiskā optika]];
* [[kristāloptika]];
* [[metāloptika]];
* [[molekulārā optika]] (dispersija, izkliede, optiskā aktivitāte, Kera, Faradeja, Zēmaņa, Štarka un citi efekti);
* [[spektroskopija]];
* [[luminiscence]];
* [[fizikālā optika]];
* [[kustošu vidu optika]];
* [[nelineārā optika]] u.c.

== Optikas nozīme ==

Optika ir viena no svarīgākajām [[fizika]]s nozarēm, kura cieši saistīta ar visām pārējām. Kaut arī tās veidošanās vēsture ilgst jau daudzus simtus [[gads|gadu]], arī mūsdienās tā strauji attīstās un tajā tiek atklātas arvien jaunas parādības. Optiku ļoti plaši izmanto [[tehnika|tehnikā]] (tehnikā pašas precīzākās ir [[optiskās mērīšanas metodes]]), un tā ir saistīta gan ar [[vielas uzbūve]]s teoriju, gan ar mācību par [[elektrons|elektroniem]], [[atoms|atomiem]], [[atomu kodols|atomu kodoliem]], [[elementārdaļiņas|elementārdaļiņām]] utt. Izmantojot optikas sasniegumus un metodes, tiek sekmīgi veidotas un pārbaudītas praksē vielas uzbūves teorijas. It sevišķi tas ir svarīgi [[kodolfizika|kodolfizikā]] un [[elementārdaļiņu fizika|elementārdaļiņu fizikā]]. Savukārt, piemēram, [[spektroskopija]] un [[luminiscence]] sniedz ziņas par atomu un kodolu uzbūvi. Ar [[kombinatīvā izkliede|kombinatīvo izkliedi]] pēta [[spēks|spēku]] raksturu starp atomiem un molekulām. [[Maikelsona eksperiments]] un [[kustošu vidu optika]] bija eksperimentālā bāze [[relativitātes teorija]]i. [[Gravitācija]]s [[Sarkanā nobīde|sarkanās nobīdes]] mērījumi deva iespēju pārbaudīt vispārīgo relativitātes teoriju. [[Gaismas kvanti|Gaismas kvantu]] ģeneratoru radīšana optikas pielietojamības robežas kā fizikālos [[eksperiments|eksperimentos]], tā arī [[tehnika|tehnikā]] ir ļoti paplašinājušas. Daudzus svarīgus [[zinātne]]s un tehnikas uzdevumus var veikt, pielietojot tieši optiskās parādības.

== Optikas jēdzieni ==

* [[Atstarošana|Gaismas atstarošana]]
* [[Gaismas laušana]]
* [[Fotometrija]]
* [[Dispersija (optika)|Gaismas dispersija]]
* [[Interference]]
* [[Difrakcija]]
* [[Starojums]]
* [[Hologrāfija]]

== Ārējās saites ==
{{sisterlinks-inline}}
{{Enciklopēdiju ārējās saites}}


{{autoritatīvā vadība}}

[[Kategorija:Optika|*]]