[[Attēls:Wpdms nasa topo gulf of california.jpg|300px|right|thumb|Kalifornijas līcis - ietonēts ar gaišāku zilo krāsu]]
'''Līcis''' ir [[ūdenstilpe]], kuru no trim pusēm ieskauj [[sauszeme]]. Līcis vienmēr ir daļa no lielākas ūdenstilpes — līcis var būt daļa no [[okeāns|okeāna]], [[jūra]]s, [[ezers|ezera]], [[upe]]s, arī mākslīgas [[ūdenskrātuve]]s.

== Līču veidošanās ==
Līči bieži veidojas ūdenstilpes [[krasts|krastos]] ar nevienmērīgu [[ģeoloģija|ģeoloģisko]] uzbūvi, kur [[ūdens viļņi|viļņu]] un/vai [[straume]]s enerģija ātrāk izskalo mazāk noturīgos iežus un lēnāk — noturīgākos iežus. Līčiem var būt arī cita izcelsme, piemēram [[tektonika|tektoniska]] izcelsme, kad noteikta zemes platība iegrimst un/vai cita paceļas, līčus var veidot arī [[ledājs]], erodējot grunti savā ceļā. Ir arī citi līču veidošanās mehānismi.

== Termina robežas ==
Ne vienmēr skaidri nošķirama robeža starp līčiem un citu veidu ūdenstilpēm, piemēram, jūrām — šeit vairāk balstās uz tradīciju nevis uz noteiktu ģeogrāfijas definīciju ievērošanu. Piemēram, [[Baltā jūra]] [[ģeomorfoloģija|ģeomorfoloģiski]] būtiski neatšķiras no [[Persijas līcis|Persijas līča]]. Ir gadījumi, kad ūdenstilpe tiek saukta par līci, kaut arī tā nav pilnībā nošķirta no trim pusēm — piemēram [[Adenas līcis]] ir savienots ar [[Sarkanā jūra|Sarkano jūru]].

Latviski par līčiem dēvē gan ļoti lielus okeāna līčus ([[Bengālijas līcis]]), gan ļoti mazus upju ielokus. Citās valodās atkarībā no izmēra līčus apzīmē ar dažādiem vārdiem. Piemēram [[angļu valoda|angliski]] liels līcis saucas ''bay'', kamēr mazs līcis — ''sound''. Latviski abos gadījumos tiek lietots vārds "līcis".

== Pazīstamākie jūras un okeānu līči ==
* [[Rīgas līcis]]
* [[Somu līcis]]
* [[Botnijas līcis]]
* [[Biskajas līcis]]
* [[Bengālijas līcis]]
* [[Persijas līcis]]
* [[Gvinejas līcis]]
* [[Hudzona līcis]]
* [[Meksikas līcis]]

== Atsauces ==
{{atsauces+}}

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

[[Kategorija:Līči| ]]