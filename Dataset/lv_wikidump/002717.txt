{{Labs raksts}}
{{Ieroča infokaste
|attēls             = [[Attēls:MG42 Munster.JPG|250px]]
|paraksts           = 
|nosaukums          = Maschinengewehr 42
|valsts             = [[Attēls:Flag of Germany 1933.svg|22px]] [[Trešais reihs|Nacistiskā Vācija]]
|tips               = [[Ložmetējs]]
|konstruktors       = Verners Grūners <br /> Kurts Horns
|konstruktori       = Lackierwarenfabrik Johannes Großfuß AG, [[Dēbelna]]
|ražotājs           = Lackierwarenfabrik Johannes Großfuß AG
|ražošanā           = 1942. - 1945. gads
|bruņojumā          = 1942. - 1945. gads
|patronu_tips       = [[7,92x57 mm]]
|darbības_princips  = 
|šaušanas_ātrums    = 900 - 1500 šāviņi/min
|sākuma_ātrums      = 790 - 800 m/s
|attālums           = 1000 m
|masa              = 11,57 kg
|garums             = 1220 mm
|stobrs             = 533 mm
|pārlādes_sistēma   = patronlente
|patronas_aptverē   = 50 vai 250 patronas
|tēmēklis           = mehāniskais
|versijas           = MG-45/MG-42V, MG-1, MG-2, [[MG-3]]
|daudzums           = 400 000
}}
'''MG-42''' ('''Universal-Maschinengewehr Modell 42''') bija [[Vācija]]s [[Otrais pasaules karš|Otrā pasaules kara]] [[ložmetējs]]. Vācu karavīri to dēvēja arī par "kaulu zāģi", "Hitlera zāģi", "dziedošo zāģi" (tā uguns temps bija tik liels, ka nebija izšķirams atsevišķu šāvienu troksnis), savukārt sabiedroto karavīri, galvenokārt briti, - par "špandavu" (daļa ložmetēju tika ražoti [[Špandava|Špandavā]]). MG-42 uzskatāms par vienu no labākajiem Otrā pasaules kara ložmetējiem, un dažkārt tas tiek dēvēts pat par vienu no visu laiku labākajiem kājnieku ložmetējiem vispār.

== Izstrādes vēsture ==
Sākoties Otrajam pasaules karam, [[Nacionālsociālisms|nacistiskās]] [[Vācija]]s pamatložmetējs bija [[MG-34]], bet drīz vien kļuva skaidrs, ka [[MG-34]] nebūt nav piemērots augstas intensitātes karalaika ražošanai, jo tā aizņēma daudz laika un resursu. MG-34 bija arī diezgan nepiemērots lietošanai lauka apstākļos: tā darbaspēju viegli varēja traucēt netīrumi un dubļi. Mēģinājumi izstrādāt jaunu, labāku universālu ložmetēju sākās jau ap [[1939]]. gadu, un [[1942]]. gadā bija gatavs MG-42 projekts, ko izstrādāja Vācijas kompānijas ''Metall'' un ''Lackierwarenfabrik Johannes Großfuß AG''. Šis ložmetējs tika ražots lielos apjomos šādu kompāniju fabrikās: ''Großfuß'', ''Mauser-Werke'', ''Gustloff-Werke'', ''Steyr-Daimler-Puch'' un dažās citās. MG-42 modifikācijas joprojām tiek ražotas daudzās pasaules valstīs. Vācijā, [[Itālija|Itālijā]] un [[Pakistāna|Pakistānā]] tiek lietoti modificēti MG-42 ložmetēji MG-42/59 un [[MG-3]], kas pielāgoti [[7,62 x 51 mm]] [[NATO]] munīcijai. Dažos reģionos, piemēram, bijušajā [[Dienvidslāvija|Dienvidslāvijā]], joprojām tiek lietotas oriģinālam atbilstošas formas 7,92 mm kalibram. Kopējais Otra pasaules kara laikā saražoto MG-42 skaits ir vismaz 400 000, un, ņemot vērā, ka tā modifikācijas joprojām tiek ražotas, kopējais MG-42 un tā tiešo pēcteču skaits pasaulē mūsdienās varētu būt tuvu miljonam.

== Ražošana ==
MG-42 projekta pamatā bija dažas vienkāršas idejas: tam bija jābūt universāli izmantojamam, ātram, lēti izgatavojamam, un, cik vien iespējams, izturīgam. Tam bija arī jānodrošina maksimālais pieejamais ugunsspēks, pieņemot relatīvi augstu uguns tempu. Lai būtu iespējama ātra ražošana un relatīvi zemas izmaksas, ''Grossfuss'' pēc iespējas vairāk pielietoja tērauda [[štancēšana|štancēšanu]]. Atsevišķu veltņu uzmavu un [[stobra kārba|stobra kārbu]] vietā MG-42 izmantoja viengabala uzmavas un stobra kārbas, štancētas no vienas tērauda loksnes (agrāk, piemēram, ložmetējam MG-34 abus izstrādāja no atsevišķiem tērauda blokiem.) Tas palīdzēja ietaupīt daudz [[tērauds|tērauda]] un laika, un, ieviešot vēl citus ražošanas efektivitātes palielināšanas pasākumus, vispārējās MG-42 izmaksas bija aptuveni par 30% zemākas nekā [[MG-34]], un tam vajadzēja par 50% mazāk neapstrādātu izejvielu un darbaspēka nekā [[MG-34]].

MG-42 darbības principi bieži tiek sajaukti ar tiem, ko izstrādāja ''Mauser-Werke'' 1945. gadā un kuri kļuva populāri kā dažādās CETME un ''Heckler & Koch'' šautenes ([[HK G3|G3]]), ložmetēji ([[HK 21e]], [[HK 23e]]) un mašīnpistoles ([[MP-5|MP5]]). Šo sistēmu darbības ir pilnīgi atšķirīgas, lai gan abās lieto divus veltņus starp aizslēga galvu un tā ķermeni. MG-42 stobrs ir kustīgs, un atsitas īsu laika sprīdi, būdams pilnīgi noslēgts. Savukārt HK izstrādājumā stobrs ir nekustīgs, un veltņi paredzēti nevis tam, lai aizslēgtu stobru, bet gan, lai palēninātu aizslēga galvu aizmugurējā kustībā pārlādēšanas cikla sākumposmā. Vienīgais ierocis, kas tika ražots lielos apjomos un izmantoja MG-42 raksturīgo noslēgšanu ar veltņiem, ir [[Čehija|Čehijā]] ražotā ''vz.52'' pistole (neskaitot ložmetēju [[MG-3]], kas praktiski ir MG-42 modifikācija).

== Darbība ==
=== Munīcijas padeve ===
MG-42 ir īsa atsitiena, automātiskas uguns ložmetējs ar munīcijas padevi no patronlentes. Lai vienkāršotu tā izgatavošanu, izvēles uguns un [[magazīna|magazīnu]] padeves iespējas tika atmestas, un MG-42 munīcijas padeve varēja būt tikai no kreisās puses. MG-42 munīcijas padeve no patronlentes bija vienkārša un efektīva, un tika izmantota kā paraugs daudzām vēlākajām konstrukcijām. Tā lieto vienu iesvārstāmo "roku", kas operē patronlentes padeves knaibles. Gan "roka", gan knaibles ir balstītas uz eņģotās [[stobra kārba]]s padeves vāka. "Rokai" ir izliekta izcilņa sliede, kurā aizslēga balsts brauc turp un atpakaļ, kad stobra kārba ir aizvērta, tādā veidā svārstot "roku" un darbinot padevi.

=== Šaušana ===
MG-42 izmanto īsa atsitiena stobru ar [[stobra purns|stobra purna]] atsitiena paātrinātāju, kas pēc izskata bija mazliet līdzīgs [[MG-34]]. Šis paātrinātājs izmanto stobra purna sprādziena vilni, lai paātrinātu stobra atsitienu, tas apslēpj arī uzliesmojumu. Stobra caurules noslēgšana tiek panākta ar veltņu pāri, kas atradās [[aizslēgs|aizslēga]] augšā. Kad aizslēgs nonāk tā pašā priekšējā pozīcijā, aizslēga ķermenis, ar tā priekšā noliekušos daļu, paspiež divus veltņus malā un iekšā noslēdzošajās spraugās stobra caurules izcilnī, gūstot stingru noslēgumu starp stobra cauruli un aizslēga augšu. Kad ir izšauts, pēc īsa stobra atsitiena ar aizslēgu noslēgtu pie tā, veltņi tiek iestumti iekšā ar pielāgotiem izcilņiem [[stobra kārba|stobra kārbā]], atlaižot aizslēga galvu no stobra caurules. Stobrs tad tiek apstādināts un aizslēgs turpina virzīties atpakaļ, izstumjot un izmetot izlietotu ietvaru, darbinot lentes barošanu un ietverot jaunu zalvi tās ievietošanai baterijā. MG-42 šauj no atvērta aizslēga, iegūstot ātrāko iespējamo stobra caurules dzesēšanu. Lai paaugstinātu uguns tempu, stobra cauruli jāmaina diezgan bieži (apmēram pēc katrām 250-300 zalvēm ilgstošas uguns), tāpēc tika izgudrota ļoti vienkārša un efektīva stobra caurules nomaiņas metode. Stobra caurule tiek turēta sānis tās uzmavai ar vienkāršu gultni pie stobra purna un ar skavām aizmugurē. Lai izņemtu stobra cauruli, ir jāattaisa skavas un tā jāpastumj, tā ka aizmugurējā daļa vienkārši tiks atvilkta no uzmavas pa labi. Pēc tam stobra caurule var tikt vienkārši aizstumta aizmugurē un aizvietota ar jaunu un vēsu. Tad vienkārši jāievirza skavas atpakaļ un ierocis ir atkal gatavs šaušanai. Stobra caurules nomaiņa var tikt veikta īsā laikā - aptuveni 6 līdz 10 sekundēs, ļaujot sasniegt praktiski augstu uguns tempu. Katrs ložmetējs tika apgādāts ar 2 vai 3 rezerves stobra caurulēm, kas tika ievietotas speciālā tvertnē.

== Izmantošana ==
[[Attēls:MG42-Display.jpg|thumb|200px|Dažādi MG-42 varianti. Labajā pusē - trijkājis izmantošanai pretgaisa vajadzībām.]]
Katram MG-42 bija viegls, salokāms [[divkājis]], no kura varēja šaut kā no vieglā ložmetēja. To arī varēja izmantot ar agrākajiem kājnieku un pretgaisa [[trijkājis|trijkājiem]], kuri tika ražoti ložmetējam [[MG-34]]. Tas tika izdots galvenokārt kājniekiem, un reti kad tika izmantots uz transportlīdzekļiem vai tankiem, jo [[MG-34]] ar tā barošanas iespējām no abām pusēm un turp - atpakaļ stobra caurules izņemšanu, bija vairāk piemērots uzstādīšanai uz tanka. Tankos bija arī mazāk netīrumu kā [[tranšeja|tranšejās]], tāpēc [[MG-34]] šeit darbojās samērā labi.

MG-42 apkalpe parasti sastāvēja no trim cilvēkiem - strēlnieka, munīcijas lādētāja un uguns koriģētāja. Ierastā MG-42 izmantošanas taktika bija uzturēt nepārtrauktu blīvu uguni līdz intensīvā uguns tempa izraisītajai nepieciešamībai nomainīt stobru.

== Ārējās saites ==
{{commonscat|MG 42}}
* [https://web.archive.org/web/20060602214147/http://www.madamepompadour.com/Waffen/mg42.jpg MG-42 uzbūves shēma] {{de ikona}}
* [https://web.archive.org/web/20060106164316/http://www.8thinfantrydivision.com/WW2/50Rounds.wmv Šaušanas paraugdemonstrējums]
* [http://www.nazarian.no/wep.asp?id=163&group_id=13&country_id=120&lang=0 Par MG-42] {{Webarchive|url=https://web.archive.org/web/20060511150114/http://www.nazarian.no/wep.asp?id=163&group_id=13&country_id=120&lang=0 |date={{dat|2006|05|11||bez}} }} {{en ikona}}

[[Kategorija:7,92 mm šaujamieroči]]
[[Kategorija:Ložmetēji]]