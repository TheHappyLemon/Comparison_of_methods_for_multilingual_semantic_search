{{Apdzīvotas vietas infokaste
| name = Balvi
| native_name = 
| settlement_type = Novada pilsēta
| other_name = 
| nickname = 
| motto = 
| image_skyline = Balvu_katoļu_baznīca_1.jpg
| imagesize = 
| image_caption = Balvu katoļu baznīca
| image_flag = Flag of Balvi.svg
| flag_link = Balvu karogs
| image_shield = Coat of Arms of Balvi.svg
| shield_link = Balvu ģerbonis
| pushpin_map = Latvija
| pushpin_label_position = left
| latd = 57
| latm = 07
| lats = 57
| latNS = N
| longd = 27
| longm = 15
| longs = 57
| longEW = E
| subdivision_type = [[Suverēno valstu uzskaitījums|Valsts]]
| subdivision_name = '''{{karogs|Latvija}}'''
| subdivision_type1 = Novads
| subdivision_name1 = [[Balvu novads]]
| subdivision_type2 = 
| subdivision_name2 = 
| established_title = Pilsētas tiesības
| established_date = kopš 1928. gada
| established_title2 = 
| established_date2 = 
| seat_type = Vēsturiskie<br />nosaukumi
| seat = {{val|pl|Bołowsk}}<br />{{val|de|Bolwen}}
| area_total_km2 = 5.08
| population_footnotes = <ref name="iedz skaits">{{iedzsk|ats}}</ref>
| population_total = 6486
| population_as_of = {{iedzsk|dat}}
| population_rank = 
| population_density_km2 = auto
| timezone = [[Austrumeiropas laiks|EET]]
| utc_offset = +2
| timezone_DST = [[Austrumeiropas laiks|EEST]]
| utc_offset_DST = +3
| postal_code_type = Pasta indeksi
| postal_code = LV-4501
| area_code = 
| website = {{URL|www.balvi.lv}}
| footnotes = 
}}
'''Balvi''' ({{Val-ltg|Bolvi}}) ir pilsēta [[Latgale]]s ziemeļaustrumos, [[Balvu novads|Balvu novada]] centrs. Izvietojusies starp [[Balvu ezers|Balvu]] un [[Pērkonu ezers|Pērkonu]] ezeriem pie tos savienojušās [[Bolupe]]s, [[reģionālie Latvijas autoceļi|autoceļu]] [[P35]] un [[P47]] krustojumā. Attālums līdz [[Rēzekne]]i — 80 km, līdz [[Rīga]]i — 219 km.

Balvi ir salīdzinoši jauna pilsēta, tomēr tās kā apdzīvotas vietas vēsture veidojusies vairāku gadsimtu garumā. Atpazīstamākie pilsētas objekti ir [[Balvu muiža|muižas pils ēka]] ezera krastā, 19. gadsimtā veidotais muižas parks un savdabīgās akmeņu kompozīcijas Lāča dārzā. Par pilsētas simbolu balvenieši uzskata strūklaku „Ūdensroze” skvērā, bet svinīgos valsts svētku brīžos iedzīvotāji pulcējas pie pieminekļa kritušajiem [[Latgales partizānu pulks|Latgales partizāniem]].

== Nosaukums ==
Iespējams, nosaukumu Balviem devuši [[Balvu ezers]] un [[Bolupe]]. Pastāv arī hipotēze par pilsētas nosaukuma izcelšanos no vārda "balva".<ref>{{Tīmekļa atsauce|url=https://timenote.info/lv/events/Balvi-iegust-tiesibas-saukties-par-pilsetu|title=11.02.1928: Balvi iegūst tiesības saukties par pilsētu|website=timenote.info|access-date=2023-04-01|language=lv}}</ref>

== Vēsture ==
{{pamatraksts|Balvu vēsture}}

Senatnē Balvu apkārtne ietilpa [[Atzele]]s valsts Bērzpils pilsnovadā (''Berezne'') vai Purnavas pilsnovadā,<ref name="Vest">[https://www.vestnesis.lv/ta/id/46863 Latvijas Vēstnesis, 12.02.1998., Nr. 37. Balvi-70]</ref> vēlāk [[Rīgas arhibīskapija]]s austrumu pierobežā. Pēc 1629. gada [[Inflantijas vaivadija]]s [[Viļaka]]s trakta teritorijā.

Ap 1765. gadu dibināta [[Balvu muiža]], 1783. gadā pieminēta Balvu sādža. 1865. gadā Balviem piešķīra ciema tiesības un atļāva rīkot gadatirgus, 1906. gadā ciemu atdalīja no muižas.<ref>Enciklopēdija Latvijas pilsētas. Astrīda Iltnere, Uldis Placēns. Preses nams, 1999. - 80 lappuse</ref> Ciema attīstību veicināja 1902. gadā atklātā [[Dzelzceļa līnija Ieriķi—Abrene|Sitas-Pitalovas dzelzceļa līnija]] ar [[Balvi (stacija)|dzelzceļa staciju Bolovsku]] (no 1919. gada — Bolviem, no 1934. — Balviem).<ref name="Vest"/>
 	
[[20. gadsimts|20. gadsimta]] sākumā Balvi jau bija izauguši par pagasta centru. [[Ziemeļlatgales atbrīvošanas operācija]]s laikā 1920. gada janvārī Balvos atradās [[Latgales divīzija]]s štābs. 1925. gadā Balvi ieguva [[ciems (BAV)|biezi apdzīvotas vietas]], 1926. gadā — miesta, bet 1928. gadā 11. februārī — pilsētas tiesības, un tādējādi kļuva par pirmo pilsētu [[Jaunlatgales apriņķis|Jaunlatgales apriņķī]]. 1935. gadā Balvos bija 2024 iedzīvotāji, no kuriem 72% latviešu.<ref name="Vest" /> 1938. gada 12. oktobrī tika apstiprināts Balvu pilsētas ģerbonis.
 		 		
[[Otrais pasaules karš|Otrā pasaules karā]] no Balviem līdz Gulbenei stiepās Vērmahta aizsardzības līnija, [[Latvijas okupācijas hronoloģija (1944—1945)|1944. gada jūlija-augusta kauju]] laikā vācu karaspēks nodedzināja bijušo muižas pili ar tajā iekārtoto kara hospitāli.
	
1950. gadā Balvi kļuva par jaunizveidotā [[Balvu rajons|Balvu rajona]] centru. 2009. gadā pēc [[Latvijas administratīvais iedalījums|administratīvi teritoriālās reformas]] - par Balvu novada centru.

== Iedzīvotāji ==
=== Iedzīvotāju skaita izmaiņas ===
Esošajās robežās, pēc CSP un OSP datiem.<ref>[https://data.stat.gov.lv/pxweb/lv/OSP_PUB/START__POP__IR__IRD/RIG010 OSP]</ref>
{{iedzīvotāju skaita izmaiņas
| title= Iedzīvotāju skaita izmaiņas
| width = 80%
| align = none
| cols = 3
| graph-pos = bottom
|1935|2024
|1943|1815
|1959|3025
|1970|5679
|1979|7522
|1989|9340
|2000|8533
|2011|7176
|2021|5810
}}

=== Valsts aizsargājamie kultūras pieminekļi ===
* Nr. 2832.: [[Balvu katoļu baznīca]] Baznīcas ielā 3 (1805)					
* Nr. 2833.: [[Balvu luterāņu baznīca]] Mārtiņa Lutera ielā 3 (1913-1915)
* Nr. 2834.: [[Balvu muiža]]s kunga māja (1760; 1870. -1880)
* Nr. 2835.: Balvu muižas klēts (1870-1880)
* Nr. 9152.: [[Balvu kultūras nams]] (arhitekts [[Andrejs Aivars]],<ref>{{Tīmekļa atsauce|url=https://www.kurzemesregions.lv/wp-content/uploads/2020/06/Brownfields.Seminar4.presentation.Zvirgzdins.final_.pdf|title=Desperately trying to capture the vanishing past:
Soviet architecture heritage in Latvia|last=Zvirgzdiņš|first=Artis|access-date=2021-09-20|date=2020-01-22|pages=20}}</ref> 1954) <ref>[http://www.likumi.lv/doc.php?id=33373 LR Kultūras ministrijas rīkojums Nr.128. Par valsts aizsargājamo kultūras pieminekļu sarakstu] {{Webarchive|url=https://web.archive.org/web/20131110005734/http://likumi.lv/doc.php?id=33373 |date={{dat|2013|11|10||bez}} }} ([[Aizkraukles rajons]] - [[Liepājas rajons]])</ref>

<gallery>
Attēls:Balvu luterāņu baznīca 2.jpg|Luterāņu baznīca
Attēls:Balvu katoļu baznīca 4.jpg|Katoļu baznīca
Attēls:Balvu muiža (2) - panoramio.jpg|Muižas kunga māja
Attēls:Музей - panoramio (7).jpg|Muižas klēts
Attēls:Balvi, Balvu pilsēta, LV-4501, Latvia - panoramio (3).jpg|Kultūras nams
</gallery>

== Kultūra ==
Balvu pilsēta ir Ziemeļlatgales kultūras centrs. Balvos noris svarīgākie novada pasākumi. Svarīgas kultūrpasākumu norises vietas ir Kultūras nams, Lāča dārzs un estrāde
[[Attēls:Latgales partizānu pulka piemineklis.jpg|thumb|280px|left|Piemineklis [[Latgales partizānu pulks|Latgales partizānu pulka]] kritušajiem karavīriem (1938., atjaunots 1993.)]]

=== Izglītības iestādes ===
Balvos atrodas septiņas izglītības iestādes: [[Balvu Valsts ģimnāzija]], [[Balvu amatniecības vidusskola]], [[Balvu pamatskola]], [[Balvu vakara maiņu vidusskola]], [[Balvu Mākslas skola]], [[Balvu Mūzikas skola]] un [[Balvu Sporta skola]].

=== Sports ===
1961. gadā tika atvērta Balvu pilsētas Bērnu un jaunatnes sporta skola, kurai Balvos sākotnēji bija vieglatlētikas un riteņbraukšanas, vēlāk arī klasiskās cīņas un smaiļošanas un kanoe airēšanas nodaļas.<ref>[http://sportaskola.balvi.lv/sporta-skola/vesture sportaskola.balvi.lv]</ref>  Skolā ir 25 m pelbaseins.<ref>[https://lpr.gov.lv/lv/about-n9q7/locgov-v2n1/balvu_novads/#.YcoNv2hBy00 Latgales plānošanas reģions. Balvu novads.]</ref>

Futbola komanda “[[Balvu Sporta centrs|Balvi]]” spēlē [[Latvijas futbola 2. līga|Latvijas 2. līgā]],<ref>[https://lff.lv/klubi/balvi-31268/?cid=6281820 LFF. Balvi]</ref> 3. līgā spēlē komanda “Balvi-2” un ir Sporta skolas bērnu un junioru komandas dažādās vecuma grupās.<ref>[http://sportaskola.balvi.lv/sporta-veidi/futbols/21555-ziemelaustrumu-cempionata-rezultati-2 Sportaskola. Futbols]</ref>

== Apskates objekti ==
Balvu Novada muzejs atrodas rekonstruētajā Balvu muižas klētī. Tajā saglabātas muižas ļaužu mūrētās pagraba velves, senatnīgas klēts durvis un vietējo meistaru gatavotas mēbeles, izveidota izstāžu zāle ar jumta logiem, apskatāmas izstādes par novada senatni un jauno mākslinieku darbiem.

Parks „Lāča dārzs” – viena no savdabīgākajām Balvu pilsētas kultūrvēsturiskajām vietām, bijušais muižas augļu dārzs, ko iekļauj daļēji saglabājies valnis un lazdu aleja no muižas laikiem. Centrā atrodas dīķis ar saliņu, kas iemantojusi Mīlestības saliņas nosaukumu. 1990. gados te izveidots atpūtas parks, kurā izvietotas 23 Latvijas laukakmeņu kompozīcijas.

Balvu muiža pazīstama ar savu skanīgo un akustiski kvalitatīvo koncertzāli. Līdz 2010. gadam muižas ēkā atradās Balvu pamatskola, šobrīd tā ir iestāde, kurā apkopots profesionālās, augstākās izglītības un mūžizglītības piedāvājums.

Muižas parks Balvu ezera krastā, kas veidots 19. gadsimta otrajā pusē, ir kļuvis par vietu kultūras pasākumiem vasarā. Tur atrodas Balvu brīvdabas estrāde, kur notiek koncerti un teātra izrādes. Parkā aplūkojama ūdens triece jeb savdabīgs „mūžīgais dzinējs”, kas darbojas bez elektrības, liekot ūdenim plūst no Balvu ezera augšup kalnā. Parkā esošais vides objekts “Gaiss” no 324 vēja stabulēm un 48 vēja zvaniem ir lielākais vēja zvanu ansamblis pasaulē.<ref>{{Tīmekļa atsauce |url=https://www.visitgulbene.lv/objekts/pa-zalo-dzelzcelu-uz-balviem-jeb-vidzeme-satiekas-ar-latgali/ |title=Visitgulbene. Pa zaļo dzelzceļu uz Balviem jeb Vidzeme satiekas ar Latgali |access-date={{dat|2021|12|27||bez}} |archive-date={{dat|2021|12|27||bez}} |archive-url=https://web.archive.org/web/20211227192400/https://www.visitgulbene.lv/objekts/pa-zalo-dzelzcelu-uz-balviem-jeb-vidzeme-satiekas-ar-latgali/ }}</ref><ref>[https://www.lsm.lv/raksts/zinas/latvija/balvos-uzstadits-pasaule-lielakais-veja-zvanu-ansamblis.a254551/ LSM. Balvos uzstādīts pasaulē lielākais vēja zvanu ansamblis]</ref>

Balvu evaņģēliski luteriskās baznīcas pamatakmens iesvētīts 1914. gadā. Būvniecības darbu vadību uzņēmās toreizējais mācītājs Kārlis Irbe. Baznīcas zvans, kurš sver 530 kg, izliets Vācijā. Baznīcā atrodas vairāki kultūrvēsturiski nozīmīgi lietišķās un tēlotājmākslas darbi.

Balvu Romas katoļu baznīca ir viena no vecākajām celtnēm Balvos – celta pirms vairāk kā 200 gadiem. Ievērojama ar īpatnējo arhitektonisko veidolu, jo sākotnēji celta pēc pareizticīgo baznīcu parauga. Baznīca atjaunota 2004. gadā, un tā ir Valsts nozīmes arhitektūras piemineklis.

Piemineklis [[Latgales partizānu pulks|Latgales partizānu pulka]] kritušajiem karavīriem atklāts 1938. gadā, tā autors [[Kārlis Jansons (tēlnieks)|K. Jansons]]. Piemineklis gāzts vairākkārt un to atjaunoja autora dēls [[Andrejs Jansons]] 1993. gadā.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.balvi.lv Balvu mājaslapa]

{{Balvu novads}}
{{Latvijas pilsētas}}
{{Novadu centri}}
{{Navboxes
|title=Vēsturiskā administratīvā piederība
|list1=
{{Balvu rajons}}
{{Abrenes apriņķis}}
}}

{{autoritatīvā vadība}}

[[Kategorija:Balvi| ]]
[[Kategorija:Latgale]]