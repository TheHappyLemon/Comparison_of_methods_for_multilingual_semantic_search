{{Cita nozīme|pilsētu|dzelzceļa staciju|Vangaži (stacija)}}
{{Apdzīvotas vietas infokaste
| name = Vangaži
| settlement_type = Novada pilsēta
| image_skyline = Vangaži, 2022-03-01, Vidzemes street (1).jpg
| imagesize = 
| image_caption = Vidzemes iela Vangažu centrā
| image_flag = Vlag ontbreekt 2×1.svg
| flag_link = Vangažu karogs
| image_shield = Vangazi_COA.svg
| shield_link = Vangažu ģerbonis
| shield_size = 70px
| pushpin_map = Latvija
| pushpin_label_position = <!-- left/right -->
| latd = 57
| latm = 05
| lats = 33
| latNS = N
| longd = 24
| longm = 32
| longs = 47
| longEW = E
| subdivision_type = Valsts
| subdivision_name = '''{{karogs|Latvija}}'''
| subdivision_type1 = Novads
| subdivision_name1 = [[Ropažu novads]]
| established_title = Pilsētas tiesības
| established_date = kopš [[1991]]. gada
| established_title2 = 
| established_date2 = 
| seat_type = Vēsturiskie<br />nosaukumi
| seat = {{val|de|Wangasch}}
| area_total_km2 = 5.1
| population_footnotes = <ref name="iedz skaits">{{iedzsk|ats}}</ref>
| population_total = {{iedzsk|dati|Vangaži}}
| population_as_of = {{iedzsk|dat}}
| population_rank = 
| population_density_km2 = auto
| elevation_m = 20
| timezone = [[Austrumeiropas laiks|EET]]
| utc_offset = +2
| timezone_DST = [[Austrumeiropas laiks|EEST]]
| utc_offset_DST = +3
| postal_code_type = Pasta indeksi
| postal_code = LV-2136
| website = {{URL|www.vangazi.lv}}
| footnotes = 
}}

'''Vangaži''' ir novada pilsēta [[Ropažu novads|Ropažu novadā]], starp [[Gauja|Gauju]] un autoceļu [[A2 (autoceļš Latvijā)|A2]], ziemeļaustrumos no [[Rīga]]s. Izveidojusies kā dzelzsbetona konstrukciju rūpnīcas Oktobra strādnieku ciemats pie 1955. gadā atklātā grants karjera. Pilsētas tiesības kopš 1991. gada.

Nosaukums radies no [[lībiešu valoda]]s ‘strauta pļavas vieta’ (''vang'' — ‘strauta pļava’, ''aži'' — ‘vieta’).

== Vēsture ==
[[Attēls:Vidzeme 19.gs sakums.jpg|thumb|left|150px|Vidzemes 19. gadsimta sākuma karte]]
[[Attēls:Vangazi 1927.jpg|thumb|left|150px|Vangažu apkārtne uz 1927. gada Latvijas armijas kartes]]
[[Attēls:Vangazi 1938.jpg|thumb|left|150px|Vangažu apkārtne uz 1938. gada Latvijas armijas kartes]]
[[Vangažu muiža]] ({{val|de|Wangasch}}) pirmoreiz rakstos minēta [[Zviedru Vidzeme]]s laikā 17. gadsimtā. [[Vidzemes guberņa]]s laikā tās iedzīvotāji piederēja Allažu-Vangažu (''Allasch-Wangasch'') baznīcas draudzei.<ref>[http://www.lvva.gov.lv/index.php?1&367&view=view-publication&pub_id=16#top Vidzemes draudžu hronikas. 1. daļa. Rīga: Valsts arhīvs, 1925. 335 lpp. (Valsts arhīva raksti. 3. sēj.). Allažu-Vangažu (''Allasch-Wangasch'') baznīcas draudze.]{{Novecojusi saite}}</ref> Sākotnēji [[Vangažu luterāņu baznīca]] bijusi neliela guļbūves ēka bez torņa. Jaunā mūra baznīca celta 1780.—1789. gadā, taču [[Pirmais pasaules karš|Pirmā pasaules kara]] laikā tā nopostīta.

Līdz 1816. gadam Vangažu muižā darbojās [[kaparāmurs]] ([[Varš|vara]] manufaktūra). Varu veda no [[Pēterburga]]s un izgatavoja svečturus, katlus, plīts riņķus. Pēc tam līdz 1914. gadam Vangažos bija [[papīrfabrika]]. Izmantojot [[tvaika mašīna]]s, manufaktūra ražoja [[pape (materiāls)|papi]] un papīru. Aizsprosti [[Straujupīte (Gaujas pieteka)|Straujupītes]] krastos ir saglabājušies vēl šodien. Pēc [[Dzelzceļa līnija Rīga—Pleskava|dzelzceļa līnijas Rīga—Pleskava]] atklāšanas 1889. gadā apmēram 3 km attālumā no Vangažu muižas ierīkoja Stoķu pieturu (tagad [[Vangažu stacija]]). 1920. un 1930. gados papīrmanufaktūras vietā darbojās [[filcs|filca]] darbnīca. Dzelzceļa stacijas tuvumā atradās [[Stikls|stikla]] [[manufaktūra]].

1935. gadā pēc arhitekta [[Pauls Kundziņš|Paula Kundziņa]] meta atjaunoja Vangažu baznīcu, kas palika neskarta [[Otrais pasaules karš|Otrā pasaules kara]] laikā, tā izpostīta pēckara gados. Tikai 1990. gados baznīcā atgriezās [[Latvijas PSR]] laikā izgaiņātā draudze un veica atjaunošanas darbus, restaurēja altāri.

Pēc Otrā pasaules kara 1955. gadā pie Vangažiem atklāja bagātīgas [[grants]] un smilts atradnes. 1957. gadā Vangažu karjerā ieradās pirmie strādnieki, sāka celt dzelzsbetona konstrukciju rūpnīcu "Garkalne". Pie tās izveidojās ciemats, kuru nosauca par '''Oktobra ciematu'''. Rūpnīcas un ēku celtniecībā bija nodarbināti arī ieslodzītie. 1959. gadā atklāja rūpnīcu un kultūras namu. Sāka darboties Oktobra septiņgadīgā skola, atvēra 4. celtniecības skolu, bērnudārzu-silīti, feldšeru punktu. 1961. gadā uzbūvēja 4. celtniecības skolas jauno mācību korpusu, Oktobra ciemu pārdēvēja par Vangažiem un nodibināja Vangažu darbaļaužu deputātu padomi.

1962. gadā atklāja Vangažu astoņgadīgo skolu. 1963. gadā 4. celtniecības skolu pārdēvēja par 25. Vangažu pilsētas profesionāli tehnisko skolu.

1964. gadā rūpnīcā uzsāka [[keramzīta betons|keramzīta betona]] izlaidi. Anna Ludiņa sāka veidot "[[Mākslinieku dārzs|Mākslinieku dārzu]]". 1967. gadā rūpnīcu pārdēvēja par 1. dzelzsbetona konstrukciju rūpnīcu, tajā uzsāka [[gāzbetons|gāzbetona]] izgatavošanu.

1972. gadā nodibināja [[Vangažu vidusskola|Vangažu vidusskolu]]. 1976. gadā atklāja cauri pilsētai vedošās [[A2|Pleskavas-Vidzemes šosejas]] jauno trasi ar atdalītajiem braukšanas virzieniem. 1985. gadā izveidoja ražošanas apvienību "Vangaži".

Pēc [[Latvijas neatkarības atjaunošana]]s 1991. gadā Vangaži ieguva pilsētas statusu. 1994. gadā Vangažu tautas deputātu padomi pārdēvēja par Vangažu pilsētas domi. 1998. gadā nodibināja Vangažu mākslu skolu. 2002. gadā darbu uzsāka Vangažu [[koģenerācija]]s stacija.

=== Administratīvā piederība ===
Līdz [[2009. gada administratīvi teritoriālā reforma|2009. gada administratīvi teritoriālajai reformai]] Vangaži bija pašvaldība [[Rīgas rajons|Rīgas rajonā]]. 2009. gada 1. jūlijā to pievienoja jaunizveidotajam [[Inčukalna novads|Inčukalna novadam]].<ref>{{Tīmekļa atsauce|url=https://www.incukalns.lv/upload/files/publiskais%20parskats_incukalns_2009.pdf|title=Inčukalna novada domes publiskais pārskats par 2009. gadu|access-date={{dat|2022|01|20||bez}}|archive-date={{dat|2021|12|29||bez}}|archive-url=https://web.archive.org/web/20211229005217/https://www.incukalns.lv/upload/files/publiskais%20parskats_incukalns_2009.pdf}}</ref> Pēc [[2021. gada administratīvi teritoriālā reforma|2021. gada administratīvi teritoriālās reformas]] Vangažus iekļāva [[Ropažu novads|Ropažu novadā]],<ref>{{Tīmekļa atsauce|url=https://www.apollo.lv/7002405/levits-izsludina-administrativi-teritorialas-reformas-likumu|title=Levits izsludina Administratīvi teritoriālās reformas likumu|website=Apollo.lv|access-date=2022-01-20|date=2020-06-22|language=lv}}</ref> mainot pilsētas robežas (pievienots Gailīšu ciems [[Inčukalna pagasts|Inčukalna pagastā]]).<ref>{{Tīmekļa atsauce|url=https://www.kadastrs.lv/|title=Valsts adrešu reģistrs}}</ref>

== Iedzīvotāji ==
=== Iedzīvotāju skaita izmaiņas ===
Esošajās robežās, pēc CSB datiem.<ref>[https://data.stat.gov.lv/pxweb/lv/OSP_PUB/START__POP__IR__IRD/RIG010/ CSB]</ref>
{{Historical populations
| title= Iedzīvotāju skaita izmaiņas
| width = 80%
| align = none
| cols = 3
| graph-pos = bottom
|1970|2700
|1979|3363
|1989|4366
|2000|4172
|2011|3602
|2021|3278
}}

=== Etniskā struktūra ===
{| class="wikitable"
|-
! gads!! iedzīvotāji kopā!! latvieši!! krievi!! baltkrievi!! ukraiņi!! poļi!! lietuvieši!! pārējie<ref>[https://data.stat.gov.lv/pxweb/lv/OSP_PUB/START__POP__IR__IRE/RIG040/ stat.gov.lv]</ref>
|-
| 1979|| 3363|| 1084 (32,2%)|| 1719 (51,1%)|| 248 (7,4%)|| 148 (4,4%)|| 92 (2,7%)|| 28 (0,8%)||
|- 
| 1989|| 4401|| 1245 (28,3%)|| 2324 (52,8%)|| 308 (7%)|| 264 (6%)|| 106 (2,4%)|| 31 (0,7%)||
|-
| 2000|| 4172|| 1358 (33%)|| 2040 (49%)|| 264 (6%)|| 245 (6%)|| 115 (3%)|| 37 (1%)|| 113 (3%)
|-
| 2011|| 3574|| 1337 (37,4%)|| 1658 (46,4%)|| 193 (5,4%)|| 176 (4,9%)|| 80 (2,2%)|| 27 (0,8%)||
|-
| 2021|| 3278|| 1372 (42%)|| 1249 (39%)|| 169 (5%)|| 171 (5%)|| 77 (2%)|| 20 (1%)|| 175 (5%)
|}

== Ģeogrāfija ==
Pilsēta izvietojusies [[Viduslatvijas zemiene]]s [[Ropažu līdzenums|Ropažu līdzenumā]].

=== Klimats ===
Mēreni silto un mitro klimatu nosaka pilsētas atrašanās Piejūras zemienes klimatiskajā rajonā. Gadā vidēji ir 21 skaidra, 166 mākoņainas un 178 apmākušās dienas. Gada vidējā temperatūra ir +5,6 °C, jūlijā vidējā temperatūra ir +17 °C, janvāra vidējā temperatūra ir -5 °C. Zemākā fiksētā temperatūra -36 °C. Periods, kad gaisa temperatūra noslīd zem +8 °C (apkures sezona), ilgst vidēji 210—215 dienas gadā.

=== Daba ===
Vangažu apkārtne pieskaitāma Piejūras zemienes ģeobotāniskajam rajonam. To klāj lieli [[mežs|mežu]] masīvi, kas plašā joslā stiepjas no [[Inčukalns|Inčukalna]] līdz [[Rīga]]i. Uz kāpu pauguriem aug sausie priežu sili un virsāji ar ķērpju un sūnu zemsegu.

=== Ūdeņi ===
Vangaži atrodas 2,5 km no [[Gauja]]s, cauri pilsētai plūst tās pieteka [[Straujupīte (Gaujas pieteka)|Straujupīte]]. Uz rietumiem no pilsētas atrodas bijušā karjera ezers, kas tiek izmantots atpūtai.

== Sabiedriskās organizācijas ==
* Latvijas Invalīdu biedrības Vangažu nodaļa
* Rīgas rajona pensionāru biedrības Vangažu nodaļa
* Rīgas reģiona pašvaldību darbinieku arodbiedrība
* Sarkanā krusta pirmorganizācija
* Vangažu pilsētas jaunatnes apvienība

== Attēli ==
<gallery>
Vangaži, 2022-03-01, Gaujas street (2).jpg|Gaujas iela
Vangaži, 2022-03-01, bus station.jpg|Autobusu pietura
Vangaži, 2022-03-01, river Straujupīte and high school.jpg|Straujupīte un Vangažu vidusskola
Vangaži, 2022-03-01, Gaujas street (1).jpg|Gaujas iela
Vangažu pilsētas centrs.jpg|Iela centrā 2000. gadā
Vangaži, 2022-03-01, Siguldas street.jpg|Siguldas iela
</gallery>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}


{{Latvijas ģeogrāfija-aizmetnis}}


{{Ropažu novads}}
{{Latvijas pilsētas}}
{{navboxes|title=Vēsturiskā administratīvā piederība|list1=
{{Inčukalna novads}}
{{Rīgas rajons}}
{{Siguldas rajons}}
}}
{{autoritatīvā vadība}}

[[Kategorija:Vidzeme]]
[[Kategorija:Vangaži| ]]