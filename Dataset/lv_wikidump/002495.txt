{{Komponista infokaste
|             platums = 
|               vārds = Francis Jozefs Haidns
|          vārds_orig = ''Franz Joseph Haydn''
|              attēls = Joseph Haydn.jpg
|          att_izmērs = 
|       att_nosaukums = Jozefs Haidns ap 1791. gadu.
|          dz_dat_alt = 
|             dz_gads = 1732
|          dz_mēnesis = 3
|            dz_diena = 31
|            dz_vieta = {{Vieta|Svētā Romas impērija|Austrijas lielhercogiste|Rorava}}
|           m_dat_alt = 
|              m_gads = 1809
|           m_mēnesis = 5
|             m_diena = 31
|             m_vieta = [[Vīne]], [[Austrijas impērija]]
|        dzīves_vieta = [[Eizenštate]], [[Vīne]]
|           pilsonība = 
|             tautība = austrietis
|             dzimums = V
|            paraksts = 
|               stils = [[Klasicisms]]
|               žanrs = 
|             tehnika = 
|               grupa = 
|            mācījies = 
|           skolotāji = [[Nikolo Porpora]]
|           skolnieki = [[Ludvigs van Bēthovens]]
|         apbalvojumi = 
|            piezīmes = 
|         kategorijas = jā
}}

'''Francis Jozefs Haidns''' ({{val|de|Franz Joseph Haydn}}, dzimis {{dat|1732|3|31}}, miris {{dat|1809|5|31}}) bija [[Austrija|austriešu]] komponists, [[Volfgangs Amadejs Mocarts|Mocarta]], [[Ludvigs van Bēthovens|Bēthovena]] un [[Francis Šūberts|Šūberta]] laikabiedrs. Viņš uzrakstījis daudz skaņdarbu: vairāk nekā 100 [[simfonija|simfoniju]], pāri par 70 [[stīgu kvartets|stīgu kvartetu]], 52 [[klavieres|klavieru]] [[sonāte]]s, vairāk nekā 30 [[opera|operu]] un daudz citu skaņdarbu dažādiem instrumentiem. Nozīmīgākās šajā mantojumā ir simfonijas, kvarteti, un klavieru sonātes.

Haidnu mēdz dēvēt par simfonijas un kvarteta "tēvu".<ref>{{Grāmatas atsauce|edition=Expanded ed., Norton paperback|title=The classical style: Haydn, Mozart, Beethooven|publisher=Norton|date=1998|location=New York, NY|isbn=978-0-393-31712-1|first=Charles|last=Rosen}}</ref> Kaut gan jau līdz Haidnam bija uzrakstīts ne mazums sonātu, simfoniju, un kvartetu, tomēr tikai Haidna daiļradē šie žanri kļūst klasiski. Savā mūzikā Haidns plaši izmantojis tautas melodijas. Viņa skaņdarbi ir gaiši, dzīvespriecīgi, saskanīgi un līdzsvaroti formas ziņā. Tādējādi ir pamats Haidna mūziku uzskatīt par [[klasiskā mūzika|klasisku]]. Tā kā Haidna dzīve pagāja [[Vīne]]s tuvumā un pašā Vīnē, viņu sauc par [[Vīnes klasiķi]]. Augsto godu — Vīnes klasiķa nosaukumu — ieguva arī divi izcili Haidna jaunākie laikabiedri — Mocarts un Bēthovens.

== Dzīvesgājums ==
Dzimis [[Rorava]]s ciemā, [[Lejasaustrija|Lejasaustrijā]], netālu no [[Slovākija]]s un [[Ungārija]]s robežas<ref>{{Cite book|last=Brenet|first=Michel|title=Haydn|publisher=New York: B. Blom|year=1972}}</ref>. Viņa tēvs bija vienkāršs amatnieks — gatavoja riteņus, ratus, karietes. Brīvajā laikā Haidna namiņā pulcējās mūzikas cienītāji, lai padziedātu, padejotu, bet, galvenais, paklausītos, kā dzied viesmīlīgais mājastēvs, pats sevi pavadīdams uz [[arfa]]s.<ref>{{harvnb|Dies|1810|loc=(in the English translation from {{harvnb|Gotwals|1963|pp=80–81}}).}}</ref>

Tēva muzikalitāti, viņa viesmīlību pret mūziku mantoja arī bērni. Mazais Jozefs jau piecu gadu vecumā pievērsa sev mūziķu uzmanību. Viņam bija lieliska dzirde, atmiņa un [[ritms|ritma]] izjūta. Viņa skanīgā, sudrabainā balss visus sajūsmināja.

Savu izcilo muzikālo dotību dēļ zēns iekļuva vispirms nelielās [[Hainburga]]s pilsētiņas baznīcas [[koris|korī]], pēc tam Vīnes [[Sv. Stefana katedrāle]]s kora [[kapela|kapelā]]. Tas bija ievērojams notikums Haidna dzīvē, jo viņam nebija citas iespējas iegūt muzikālo izglītību.

Dziedāšana korī Haidnam kļuva par ļoti labu, bet arī par vienīgo skolu. Zēna dotības ātri atraisījās, un viņam sāka uzticēt grūtas [[solopartija]]s. Baznīcas koris bieži uzstājās pilsētas svētkos. Taču cik daudz laika bija jāziedo dziedāšanai dievkalpojumos un mēģinājumos! Tā bija smaga slodze mazajiem dziedoņiem.

Jozefs bija saprātīgs, ātri uztvēra visu jauno. Viņš prata atlicināt laiku pat [[vijole]]s un [[klavihords|klavihorda]] spēlei un guva ievērojamus panākumus. Vienīgi viņa mēģinājumi sacerēt mūziku nerada nekādu atbalstu. Deviņos kora kapelā pavadītajos gados viņš guva no tās vadītāja tikai divas mācību stundas.

Kad Haidnam iestājās [[balss lūzums]] un viņš vairs nevarēja dziedāt korī, viņu bez liekām ceremonijām atlaida. Sākās jaunekļa patstāvīgā dzīve, likstu un grūtību, bet, pats galvenais, nepārtraukta, neatlaidīga darba pilna.

Lai nenomirtu badā, jauneklis strādāja jebkuru mūziķa darbu: par smieklīgu samaksu pasniedza mūzikas stundas, spēlēja vijoli dzīrēs, bet reizēm vienkārši uz lielceļiem. Viņš sacerēja pēc pasūtījuma dažus savus pirmos lielos skaņdarbus. Starp tiem bija muzikālā [[komēdija]] ar komisko nosaukumu "[[Jaunais klibais velns]]", kvarteti (skaņdarbi divām vijolēm, altam un čellam), simfonijas. Taču visi tie bija gadījuma darbi. Haidns saprata: lai kļūtu par komponistu, vajag daudz un neatlaidīgi mācīties. Tādēļ, lai cik grūti viņam klājās, viņš turpināja mācīties.<ref>{{Grāmatas atsauce|title=Haydn: his life and music|url=https://archive.org/details/haydnhislifemusi00land|publisher=Indiana University Press|date=1988|location=Bloomington|isbn=978-0-253-37265-9|first=Howard Chandler Robbins|last=Landon|first2=David|last2=Wyn Jones|first3=Howard Chandler Robbins|last3=Landon|first4=Howard Chandler Robbins|last4=Landon|first5=Howard Chandler Robbins|last5=Landon}}</ref>

Tā kā Haidnam nebija līdzekļu, ko maksāt slavenajam [[Itālija|itāliešu]] pedagogam, komponistam un dziedonim [[Nikolo Porpora]]m, viņš kļuva par tā pavadītāju, vienlaikus izpildīdams arī sulaiņa pienākumus. Tādējādi viņš guva tiesības izmantot Porporas vērtīgos norādījumus kompozīcijā.<ref name=":0">{{Grāmatas atsauce|edition=3rd rev. and enl. ed|title=Haydn: A creative life in music|url=https://archive.org/details/haydncreativelif00geir_0|publisher=University of California Press|date=1982|location=Berkeley|isbn=978-0-520-04316-9|first=Karl|last=Geiringer|first2=Irene|last2=Geiringer|first3=Joseph|last3=Haydn}}</ref>

=== Esterhāzi kapela ===

1761. gadā bagātais [[Ungārija|ungāru]] firsts [[Esterhāzi]] uzaicināja jauno, taču Vīnē jau diezgan plaši pazīstamo komponistu par kapelas vadītāju. Tā Vīnes tuvumā, nelielajā ungāru pilsētiņā [[Eizenštate|Eizenštatē]], bet vasarās Esterhāzi [[pils|pilī]] ārpus pilsētas Haidns kapelmeistara ([[diriģents|diriģenta]]) darbā aizvadīja trīsdesmit mūža gadus.

Kapelmeistaram bija jāvada orķestris un dziedātāji. Pēc firsta pasūtījuma Haidnam nācās arī komponēt simfonijas, operas, kvartetus un citus skaņdarbus. Nereti kaprīzais firsts pavēlēja jau līdz nākamajai dienai uzrakstīt jaunu skaņdarbu. Arī te Haidnu glāba viņa talants un darba mīlestība. Cita pēc citas radās operas un simfonijas, piemēram, simfonija [["Lācis" (simfonija)|"Lācis"]], "[[Bērnu simfonija]]", "Skolotājs".

Vadot kapelu, komponists varēja dzīvā izpildījumā dzirdēt savas kompozīcijas. Tādējādi viņš spēja labot visu, kas pietiekami labi neskanēja, un iegaumēt to, kas izdevās sevišķi veiksmīgi.<ref name=":0" />

Gadiem ejot, Haidna meistarība sasniedza pilnību. Viņa mūzika aizvien sajūsmināja daudzos Esterhāzi viesus, kas pārplūdināja firsta pilis. Komponista vārds kļuva plaši pazīstams arī aiz viņa dzimtenes robežām — [[Anglija|Anglijā]], [[Francija|Francijā]], [[Krievija|Krievijā]]. Sešas Haidna simfonijas, kuras 1786. gadā tika atskaņotas [[Parīze|Parīzē]], ieguva "[[Parīzes simfonijas|Parīzes simfoniju]]" nosaukumu. Tomēr Haidns nedrīkstēja bez firsta atļaujas ne izbraukt ārpus firsta [[muiža]]s robežām, ne iespiest savus skaņdabus, ne arī vienkārši kādam tos uzdāvināt.

Firstam nepatika kapelmeistara prombūtne. Viņš bija pieradis, ka Haidns kopā ar citiem kalpiem noteiktā laikā priekšistabā gaidīja viņa rīkojumus. Šādos brīžos komponists sevišķi asi izjuta savu atkarību. Ap 1784. gadu Haidns iepazinās ar [[Volfgangs Amadejs Mocarts|Mocartu]]. Abi komponisti mēdza spēlēt kvartetā, kur Haidns izpildīja vijoles, bet Mocarts [[alts (mūzikas instruments)|alta]] partiju. Ar sevišķu patiku Mocarts spēlēja Haidna kvartetus. Šai žanrā lielais komponists uzskatīja sevi par Haidna skolnieku. Taču šādas tikšanās bija gaužām retas.
1785. gada 11. februārī Haidnu uzņēma Vīnes [[brīvmūrnieki|brīvmūrnieku]] ložā ''Zur wahren Eintracht'', kuras loceklis bija arī Mocarts.<ref>[https://www.burgenland.at/news-detail/news/haydn-und-die-freimaurer/ Haydn und die Freimaurer]{{Novecojusi saite}} Amt der Burgenländischen Landesregierung 25.03.2015 {{vāciski}}</ref><ref>{{Tīmekļa atsauce|url=https://www.austria.info/en/things-to-do/cities-and-culture/famous-austrians/haydn|title=Joseph Haydn, Famous Austrian Composer (1732 - 1809)|website=www.austria.info|access-date=2023-06-23|language=en}}</ref>

Kā stāsta, reiz uzturēšanās vasaras pilī bija ieilgusi līdz pat vēlam rudenim. Uznācis aukstums, bet līdz ar to arī slimības. Esterhāzi pils purvainā apkārtne pastāvīgi izraisīja saslimšanu ar [[malārija|malāriju]]. Slimību novārdzinātie mūziķi, pārdzīvoja arī atšķirtību no savām ģimenēm. Viņiem bija aizliegts vasaras mēnešos tikties ar saviem tuviniekiem. Firsts ne par ko nelikās zinis. Tad Haidns atrada īpatnēju veidu, kā nevērīgajam saimniekam to atgādināt. Viņš uzrakstīja simfoniju, kura vēlāk ieguva "[[Atvadu simfonijas]]" nosaukumu. Simfonijas izpildīšanas laikā mūziķi cits pēc cita nodzēsa sveces pie savām pultīm un atstāja [[orķestris|orķestri]]. Beidzot palika tikai divi vijolnieki (viens no tiem — pats Haidns), kuri nobeiguši skaņdarbu', arī nopūta savas sveces un atstāja skatuvi. Firsts šo mājienu saprata un "visžēlīgi" atļāva pārcelties uz Eizenštati.

Kalpa atkarība neļāva Haidnam atstāt dienestu. Tajos laikos mūziķim bija iespējams strādāt tikai galma kapelās vai vadīt baznīcas kori. Līdz Haidnam vēl neviens komponists nebija uzdrīkstējies kļūt neatkarīgs. Arī Haidns neriskēja atstāt pastāvīgo darba vietu<ref name=":1">{{Grāmatas atsauce|title=Oxford Composer Companions: Haydn|last=Jones|first=David Wyn|publisher=Oxford University Press|year=2009}}</ref>.

=== Haidna dzīves un jaunrades pēdējais periods ===

1791. gadā, kad Haidnam bija jau turpat 60 gadu, nomira vecais firsts Esterhāzi. Viņa mantinieks, kas īpaši nemīlēja mūziku, atlaida kapelu. Tomēr arī viņam glaimoja, ka slavenais komponists ir viņa kapelmeistars. Tādēļ jaunais Esterhāzi bija spiests piešķirt Haidnam tādu pensiju, lai "viņa kalps" nemeklētu darbu citur<ref>{{Grāmatas atsauce|title=The Life of Haydn|last=Jones|first=David Wyn|publisher=Oxford University Press.|year=2009}}</ref>.

Haidns bija laimīgs. Beidzot viņš bija brīvs un neatkarīgs. Viņš pieņēma piedāvājumu braukt koncertēt uz Angliju.

Haidns Angliju apmeklēja divas reizes. Šajos gados komponists uzrakstīja savas slavenās "[[Londonas simfonijas]]". Viņa talants sasniedza vislielāko uzplaukumu. Dziļāk un izteiksmīgāk skanēja viņa mūzika, tās saturs kļuva nopietnāks, orķestra krāsas — bagātākas un daudzveidīgākas.<ref name=":1" />

Kaut gan Haidns bija ļoti aizņemts, viņš tomēr atrada laiku, lai noklausītos daudz jaunas mūzikas. Sevišķi dziļi viņu ietekmēja viņa vecākā laikabiedra [[Vācieši|vācu]] komponista [[Gotfrīds Frīdrihs Hendelis|Hendeļa]] oratorijas.

Hendeļa mūzikas iespaids bija tik dziļš, ka atgriezies Vīnē, Haidns uzrakstīja divas oratorijas — "[[Pasaules radīšana]]" un "[[Gadalaiki]]". Neilgi pirms tam, atceļā no [[Londona]]s braukdams cauri [[Bonna]]i, Haidns iepazinās ar jauno Bēthovenu. Atgriezies Vīnē, viņš mācīja Bēthovenam kompozīciju. Šīs tikšanās un sarunas kļuva it kā par stafeti, ko Haidns nodeva nākamajam diženajam komponistam.<ref name=":0" />

Sava mūža pēdējos gadus komponists pavadīja Vīnes nomalē, nelielā namiņā. Kluso, vientuļo mājokli apmeklēja komponista talanta cienītāji. Sarunās tika skarta pagātne. Sevišķi labprāt Haidns atcerējās savu jaunību — smagu, ne vien darba, bet arī drosmīgu, neatlaidīgu meklējumu pilnu.

Haidns nomira 1809. gadā un tika apglabāts Vīnē. Vēlāk viņa mirstīgās atliekas pārveda uz Eizenštati, kur viņš bija pavadījis daudzus savas dzīves gadus.<ref name=":1" />

== Atsauces ==
{{atsauces}}
== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.magazzini-sonori.it/esplora_contenuti/autori_esecutori/haydn_franz_joseph.aspx Jozefa Haidna mūzikas ieraksti] no [http://www.magazzini-sonori.it/ Magazzini-Sonori] (itāliski)

{{DEFAULTSORT:Haidns, Jozefs}}
{{autoritatīvā vadība}}
[[Kategorija:Austriešu komponisti]]
[[Kategorija:Brīvmūrnieki]]
[[Kategorija:Lejasaustrijā dzimušie]]