{{Sporta infokaste
| nosaukums = Džudo
| attēls = KOCIS Korea Judo Kim Jaebum London 36 (7696361164).jpg
| att_izm = 235px
| apraksts = Džudo cīņas moments
| savienība = [[Starptautiskā džudo federācija]] (IJF)
| iesauka = 
| pirmais = {{JPN}}, 1882. gads
| reģistrētie = 
| klubi = 
| kontakts = jā
| komanda = 
| jdzimums = 
| ekipējums = džudogi /kimono/
| kategorijas = [[cīņas māksla]]
| olimpisks = {{nobr|1964, 1972—pašlaik (vīrieši)}}<br />1992—pašlaik (sievietes)
| cēlies no = džiudžitsa
| ir par pamatu = brazīliešu džiudžitsam, sambo
}}

'''Džudo''' ({{val|ja|柔道}}, ''jūdō'', {{izrunā|d͡ʑɨᵝːdo̞ː}} — 'mīkstais, lokanais ceļš') ir [[Japāna|japāņu]] bezieroču cīņas veids, ko uz [[džiudžitss|džiudžitsa]] ("maigās mākas") pamatiem 19. gadsimta beigās izveidoja džiudžitsa meistars [[Džigoro Kano]] (1860—1938), kurš arī noformulēja tā pamatnoteikumus un treniņu principus. Tas ir viens no ''budo'' — mūsdienu Japānas kaujas /cīņas/ mākslām (džudo, [[karatē]], iaido, [[kendo]], kjudo, dzjodo, [[aikido]], sjorindzi kempo). Katrā pasaules valstī ir sava džudo federācija.<ref>{{Tīmekļa atsauce|url=https://www.ijf.org/countries|title=Countries / IJF.org|last=|first=|website=www.ijf.org|date=}}</ref> Pastāv arī [[Starptautiskā džudo federācija]] (IJF) [[Budapešta|Budapeštā]], kas apvieno visu valstu džudo federācijas. Tāpat pastāv ''Kodokan'' institūts [[Tokija|Tokijā]], kura pieeja džudo attīstībā, saglabājot tā tradīcījas, bieži atšķiras no SDžF.

== Vēsture ==
[[Attēls:Jigoro-Kano-BW-4375px.jpg|left|thumb|[[Džigoro Kano]]]]
Džudo sākums ir [[Džigoro Kano]] 1882. gadā izveidotā džudo skola. Tās dibinātājs kopš bērnības nodarbojies ar džiudžitsu. Sava veida cēlonis jaunas sistēmas meklējumiem bija 19. gadsimta 2. pusē notikušā [[Meidzi restaurācija]], kuras dēļ sākās Japānas politiskā un sabiedriskā modernizācija. Kano uzskatīja, ka džiudžitsa pirmšķirīgais mērķis ir vardarbība, turpretim viņa izveidotā džudo pamatuzdevums ir personības pilnveidošana.

Pirmajā desmitgadē džudo tika popularizēts policijas organizētajās sacensībās, džudistiem cīnoties ar džiudžitsa pārstāvjiem. 1888. gadā apmācība džudo sākās [[Kara flote]]s skolā. 1900. gadā izstrādāti cīņu tiesāšanas noteikumi. 1907. gadā džudo tika iekļauts vispārizglītojošo vidusskolu programmās. 1909. gadā Kano tika ievēlēts par [[Starptautiskā Olimpiskā komiteja|Starptautiskās Olimpiskās komitejas]] locekli, 1911. gadā par Japānas sporta asociācijas prezidentu, bet 1922. gadā viņu ievēlēja par Japānas [[Parlaments|parlamenta]] Augšējās palātas (Pēru jeb Padomnieku palāta) locekli. 1926. gadā sākās džudo nodarbības sievietēm. Kano turpināja savu darbu līdz nāvei 1938. gadā. [[Otrais pasaules karš|Otrajam pasaules karam]] beidzoties, [[Sabiedrotie (Otrais pasaules karš)|Sabiedroto]] karaspēks [[Okupācija|okupēja]] Japānu no 1945. līdz 1948. gada valstī pastāvēja aizliegums nodarboties ar kaujas mākslām, ieskaitot džudo.

Ārpus Japānas pirmie džudo klubi tika atklāti 20. gadsimta sākumā [[Amerikas Savienotās Valstis|ASV]], [[Francija|Francijā]], [[Apvienotā Karaliste|Lielbritānijā]]. Kopš 1903. gada džudo pasniedz ASV Kara flotes akadēmijā, paņēmienu demonstrējumi notiek [[Baltais nams|Baltajā namā]]. Uz [[Amerika|Ameriku]] nosūtītais Micujo Maeda, kura uzdevums bija izplatīt jauno sporta veidu, pēc kāda laika apmetās [[Brazīlija|Brazīlijā]] un izveidoja brazīliešu džiudžitsu. Pirmās starptautiskās džudo sacensības norisinājās 1929. gadā [[Veimāras Republika|Vācijā]] starp vācu un angļu klubiem.<ref>{{Tīmekļa atsauce|url=http://www.judoteam-bramfeld.de/wissenwertes-ueber-judo/|title=Wissenwertes über Judo {{!}} Judoteam – Bramfeld|last=|first=|date=|language=de-DE}}</ref> 1948. gada 26. jūlijā Lielbritānija, [[Itālija]], [[Nīderlande]] un [[Šveice]] nodibināja Eiropas džudo savienību,— šādas organizācijas izveide tika ierosināta jau 1930. gados, taču to aizkavēja [[Otrais pasaules karš]]. 1951. gadā dibināta Starptautiskā džudo federācija. Pirmais džudo pasaules čempionāts norisēja 1952. gadā [[Tokija|Tokijā]], tajā vēl nebija svara kategoriju. Pirmo reizi iedalījums svara kategorijās tika izmantots 3. pasaules čempionātā 1961. gadā [[Parīze|Parīzē]]. Pirmo reizi [[Olimpiskās spēles|Olimpiskajās spēlēs]] šis sporta veids iekļauts [[1964. gada vasaras olimpiskās spēles|1964. gadā Tokijā]]. 1980. gadā notika pirmais džudo pasaules čempionāts sievietēm. [[Paraolimpiskās spēles|Paraolimpiskajās spēlēs]] iekļauts [[1988. gada vasaras olimpiskās spēles|1988. gadā Seulā]]. Sievietes piedalās olimpiskajās sacensībās kopš [[1992. gada vasaras olimpiskās spēles|1992. gada spēlēm Barselonā]], bet [[2004. gada vasaras olimpiskās spēles|2004. gadā Atēnās]] sievietes pirmo reizi piedalījās Paraolimpiskajās spēlēs. Visvairāk šā sporta veida olimpisko medaļu ir ieguvusi Japāna.<ref>{{Tīmekļa atsauce|url=https://www.olympic.org/olympic-results|title=Olympic Results, Gold Medalists and Official Records|last=|first=|website=International Olympic Committee|access-date=|language=en}}</ref>

20. gadsimta 30. gados [[Padomju Savienība|PSRS]], balstoties uz vairākām cīņas mākslām, tostarp džudo, izveidoja [[sambo]].<ref>{{Grāmatas atsauce|title=ДЗЮДО. Страницы истории|last=Грищенков|first=В.|publisher=|year=2009|isbn=|location=Минск|pages=}}</ref> Šajā valstī 1930.—1950. gados džudo attīstība tika apstādināta. Līdz 1972. gadam ar džudo nodarbojās tikai PSRS izlase, kas sastāvēja no sambo sporta meistariem. Pēc tam tas sāka gūt popularitāti arī [[Latvijas PSR]].

Starptautiskā džudo federācija apvieno kontinentālās organizācijas: Eiropas džudo savienību, Āzijas džudo savienību, Āfrikas džudo savienību, Panamerikas džudo konfederāciju un Okeānijas džudo savienību. 2020. gadā pasaulē pastāv 204 nacionālās džudo federācijas.

=== Džudo Latvijā ===
[[1964. gada vasaras olimpiskās spēles|1964. gadā Tokijā]] bronzas medaļu izcīnīja Latvijas PSR pārstāvis [[Ārons Bogoļubovs]], [[1980. gada vasaras olimpiskās spēles|1980. gadā Maskavā]] tādus pašus panākumus guva [[Aleksandrs Jackēvičs]]. [[2000. gada vasaras olimpiskās spēles|2000. gadā Sidnejā]] bronzas medaļu izcīnīja [[Latvija]]s pārstāvis [[Vsevolods Zeļonijs]].

1973. gadā Latvijā tika nodibināta džudo federācija. Pirmie sportisti bija Iekšlietu ministrijas kluba "Dinamo" sambisti.<ref>{{Tīmekļa atsauce |url=http://www.dzudo.lv/site/kluba-vesture/ |title=Džudo.lv: kluba vēsture |access-date={{dat|2020|12|01||bez}} |archive-date={{dat|2020|10|19||bez}} |archive-url=https://web.archive.org/web/20201019154346/http://www.dzudo.lv/site/kluba-vesture/ }}</ref>

Par ievērojamākajiem Latvijas džudo treneriem (pēc audzēkņu rezultātiem un darbības ilguma) uzskatāmi Nikolajs Fiļimonovs, Vladimirs Tokmakovs, Vjačeslavs Bondarenko, Oļegs Baskins.

Mūsdienās dažādās Latvijas pilsētās pastāv apmēram 35 džudo klubi.<ref>{{Tīmekļa atsauce|url=http://www.judo.org.lv/biedri/|title=Latvijas Džudo federācija - Biedri|last=|first=|website=www.judo.org.lv|date=}}</ref>

== Kvalifikāciju sistēma, tērps ==
Sākumā džudo nepastāvēja daudzo pakāpju, bija tikai baltas un melnas krāsas josta (''obi'').<ref>{{Tīmekļa atsauce|url=https://judoinfo.com/obi/|title=The Judo Rank System - Belts {{!}} Judo Info|last=|first=|website=judoinfo.com|date=}}</ref> Pārējās krāsa tika ieviestas pakāpeniski. Mūsdienās pastāv mācekļa un meistara kvalifikācijas. Mācekļa pakāpes sastāv no 6 kju, kur 6. kju ir zemākais līmenis, kuram atbilst baltā josta. 5. kju ir dzeltenā josta, 4. — oranžā, 3. — zaļā, 2. — zilā, 1. — brūnā. Meistara pakāpes sastāv no 10 daniem, kur 10. dans ir augstākais līmenis. 1.—5. danam atbilst melnā josta, 6.—8. danam atbilst sarkanbaltā josta, 9. un 10. — sarkanā.

Džudo tērpu ierasts saukt par kimono, taču atbilstošāks nosaukums ir ''džudogi''<ref>{{Tīmekļa atsauce|url=https://judo.ru/26/|title=Терминология дзюдо - Федерация дзюдо России|last=|first=|website=judo.ru|date=|access-date={{dat|2020|12|04||bez}}|archive-date={{dat|2020|11|25||bez}}|archive-url=https://web.archive.org/web/20201125111723/https://www.judo.ru/26/}}</ref> (kopīgais Austrumu sporta veidu tērpu nosaukums ir ''keikogi''). Mūsdienās ir baltas un zilas krāsas džudogi, taču tradicionāla ir tikai baltā krāsa. Balta kimono vēsture saistīta ar [[samuraji]]em, kuri, dodamies kaujā un būdami gatavi mirt, zem bruņām vilka baltu veļu (baltā krāsa Japānā tradicionāli ir sēru krāsa). Zilie džudogi ieviesti pēc krāsainās televīzijas masveida izplatīšanās, katram no abiem cīkstoņiem velkot savas krāsas džudogi, turklāt tie vizuāli atvieglo tiesneša darbu sacensībās. Nacionālajās vai starptautiskajās sacensībās izmantojamo tērpu īpašības, kā garums, blīvums, ir Starptautiskās džudo federācijas noteiktas. Katra džudista pienākums ir piedalīties sacensībās un treniņos tikai tīrā tērpā, treniņos un sacensībās atpūtas brīžos tērps tiek atgriezts sākotnējā kārtībā, zem tā valkā vienīgi apakšveļu, sievietēm pieļaujams nēsāt kreklu, kas pieskaņots pēc krāsas.

== ''Kodokan'' ==
[[Attēls:KanoJigoro20110806.jpg|thumb|Džigoro Kano statuja ''Kodokanā'']]
Japāniski 講道館 — 'ceļa izziņas nams'. Tā ir džudo vadošā iestāde līdzās Starptautiskajai džudo federācijai. ''Kodokan'' institūts ir Džigoro Kano radīts 1882. gadā un mūsdienās tas atšķirībā no SDžF, kuras darbība aprobežojas ar sacensību džudo attīstīšanu, ''Kodokanā'' džudisti nodarbojas ar šādu džudo sadaļu izzināšanu: cīņas paņēmieni (''vaza'') un to formalizētais demonstrējums (''kata''), ārstēšana (''kapo''), mācību cīņas (''randori''), sacensības (''siaj''), filozofija.

Atšķirīga ir arī institūta atzītā kvalifikāciju sistēma (tā atšķiras no iepriekšējā sadaļā minētās), tāpēc ka 6.—4. ''kju'' atbilst baltā josta, brūnā atbilst 3.—1. ''kju'', 1.—5. dans ir melnā josta, 6.—8. danam atbilst sarkanbaltā josta, 9. un 10. — sarkanā. Teorētiski džudo kvalifikācija nav ierobežojama 10 danos, tomēr neviena cilvēka pieredze vēl nav bijusi novērtēta augstāk. Starp 15 džudistiem, kam ''Kodokan'' piešķīris 10. danu, visi ir japāņi, taču Starptautiskā džudo federācija to piešķīrusi [[Nīderlandieši|nīderlandietim]] Antonam Gesinkam un [[Angļi|anglim]] Čārlzam Palmeram.<ref>{{Tīmekļa atsauce|url=https://judoinfo.com/judan/|title=Profiles of Judo 10th Dan Holders -- Judan {{!}} Judo Info|last=|first=|website=judoinfo.com|date=}}</ref>

Deviņstāvīgā institūta ēka atrodas Tokijā, tajā iziet uz ''tatami'' drīkst vienīgi baltā kimono.<ref>{{Tīmekļa atsauce|url=http://kodokanjudoinstitute.org/en/|title=Kodokan Judo Institute|last=|first=|website=kodokanjudoinstitute.org|date=}}</ref>

== ''Dodzjo'' ==
Tāpat kā visās Austrumu kaujas mākslās, džudo nodarbības un sacensības norisinās ''dodzjo''. Sākotnēji ar šo nosaukumu apzīmēja vietu, kur tika īstenotas [[Budisms|budisma]] vai [[Sintoisms|sintoisma]] prakses. Jau tradicionāli ''dodzjo'' atrodas tās personas attēls, kura ir svarīga konkrētajai skolai. Tā mūsdienās arī [[Rietumpasaule]]s valstu sporta zālēs, kurās tiek vadītas džudo nodarbības, parasti tiek izkārts atrašanās valsts karogs un Japānas karogs, kā arī Džigoro Kano portrets. Ieejot ''dodzjo'' un izejot no tā, paklanās. Nodarbības un sacensības notiek uz ''tatami'' — paklāja, kas sastāv no taisnstūra gabaliem un kurš Japānā tradicionāli atrodas katrās mājās. ''Tatami'' ir diezgan blīvs, taču agrāk pēc cilvēciskām sajūtām tas nebija daudz mīkstāks par koka grīdu. Tas nodrošina zemu traumēšanās riska līmeni un pārvietošanās (skriešanas, kūleņu, metienu, spēka vingrinājumu) ērtību.

Treneris tiek saukts par senseju.

== Tehnika ==
Džudo paņēmienu klāsts (''vaza'') ietver sevī metienus (''nage vaza''), noturēšanu (''kateme vaza''), sāpju paņēmienus (''kansecu vaza''), žņaugšanas paņēmienus (''šime vaza''), un sitienus (''atemi vaza'').<ref>[https://www.usatkj.org/atemi-waza-of-kodokan-judo.html United States of America Traditional Kodokan Judo: Atemi-waza (当て身技): body-striking techniques]</ref> Sporta džudo lielu daļu paņēmienu aizliegts izmantot. Tiecoties mazināt traumēšanās risku, sacensībās aizliegts izmantot sitienus un metienus ar satvērienu aiz kājām. No sāpju paņēmieniem atļauti vien tie, kuri iedarbojas uz elkoņa locītavu. Tāpat pastāv atsevišķu paņēmienu grupu ierobežojums pēc vecuma — mazi bērni neizmanto žņaugšanu un laušanu.

Metieni iedalāmi no stājas veicamajos (''tači vaza'') un metienos, pēc kuru veikšanas arī to veicējs nokļūst parterī (''sutemi vaza''). Cīņas sporta veidos par parteri (no franču ''par terre'') dēvē stāvokli, kad kāds no cīkstoņiem atrodas uz muguras, vēdera, sāniem, ceļiem. ''Tači vaza'' izšķir pēc ķermeņa daļām, ar kurām metiens veicams: ar rokām (''te vaza''), ar gurniem un jostasvietu (''koši vaza''), ar kājām (''aši vaza'').<ref>{{Tīmekļa atsauce|url=https://judoinfo.com/techjudo/|title=The Ultimate List of All Judo Techniques. {{!}} Judo Info|last=|first=|website=judoinfo.com|date=}}</ref> ''Sutemi vaza'' izšķir pēc metēja nonākšanas uz muguras (''ma sutemi vaza'') vai sāniem (''joko sutemi vaza'').

Noturēšana ir pretinieka guļus stāvokļa (uz muguras) saglabāšana pēc metiena.

Sāpju paņēmienos ietilpst mezgli ([[Locītava|locītavu]] pagriešana) un sviras (locītavu izliekšana).

Starp žņaugšanas paņēmieniem ir tādi, kuru iedarbība vērsta uz [[Elpošanas orgānu sistēma|elpceļiem]], un tādi, ar kuriem iedarbojas uz miega [[Artērijas|artērijām]].

Sitienus iedala pēc tā, ar ko tos veic: roku (''ude ate''), kāju (''asi ate''), galvas sitieni (''atama ate'').

Nopietns metienu un žņaugšanas tehnikas trūkums ir tas, ka tās pamatā ir tvērieni aiz apģērba atšķirībā no tādiem cīņas veidiem kā [[Grieķu-romiešu cīņa|Klasiskajā]] vai [[Brīvā cīņa|Brīvajā cīņā]]. Tādēļ mūsdienu pasaulē izmantojamo metienu klāsts džudista pašaizsardzībai ir nepilnīgs. Džudo tehnika sākumā bija paredzēta un bija pilnībā pielietojama pirmskara Japānā, tā kā jebkur ikdienas dzīvē cilvēki bija ģērbušies drēbēs, kuru uzbūve ir tuva ''džudogi'' un kurās bieži ietilpa josta.

Džudo, tāpat kā visās Austrumu kaujas mākslās, ir ''kata'' — galēji formalizēts kustību kopums, ar kura palīdzību izpilda tehniski pareizus paņēmienus. (Līdzīga pieeja tiek izmantota arī Rietumu sporta veidos, piemēram, [[Bokss|boksā]], kur to dēvē par cīņu ar ēnu.) 
<!---
== Džudo filozofija ==--->

== Džudo olimpiskajās spēlēs ==
Džudo [[vasaras olimpiskās spēles|vasaras olimpiskajās spēlēs]] tika iekļauts [[1964. gada vasaras olimpiskās spēles|1964. gadā]]. Tas ir pirmais [[austrumu cīņa]]s veids, kas iekļauts šajā sporta forumā. [[1968. gada vasaras olimpiskās spēles|1968. gada olimpiskajās spēlēs]] džudo nebija, bet kopš [[1972. gada vasaras olimpiskās spēles|1972. gada]] tas ir bijis vienmēr. Kopš [[1992. gada vasaras olimpiskās spēles|1992. gada]] olimpiskajās spēlēs startē arī sievietes.

Visvairāk olimpisko medaļu džudo ir ieguvusi [[Japāna olimpiskajās spēlēs|Japāna]]. Japānai ir 84 medaļas džudo (39 zelta, 19 sudraba un 26 bronzas medaļas).{{efn|Statistika ir pareiza pēc [[2016. gada vasaras olimpiskās spēles|2016. gada olimpiskajām spēlēm]]}} Nākamās ir [[Francija olimpiskajās spēlēs|Francija]] (49 medaļas) un [[Dienvidkoreja olimpiskajās spēlēs|Dienvidkoreja]] (43 medaļas). [[Latvija olimpiskajās spēlēs|Latvija]] ir ieguvusi vienu (bronzas) medaļu. To [[džudo 2000. gada vasaras olimpiskajās spēlēs|2000. gadā Sidnejā]] ieguva [[Vsevolods Zeļonijs]].

== Piezīmes ==
<references group="lower-alpha"/>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Olimpiskie sporta veidi}}
{{autoritatīvā vadība}}

[[Kategorija:Džudo| ]]