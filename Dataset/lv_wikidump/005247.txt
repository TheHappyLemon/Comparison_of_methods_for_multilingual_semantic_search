{{Militārās vienības infokaste
| nosaukums                = Arāja atsevišķā vienība
| attēls                   = [[Attēls:SDInsig.png|150px]]
| virsraksts               = 
| valsts                   = {{flaga|Vācija|Nazi}}[[Trešais reihs]]
| pastāvēšana              = 1941—1943
| pakļautība               = ''[[Sicherheitsdienst]]'' vadītājs [[Ostlande|Ostlandē]]
| karaspēka veids          = Sauszemes spēki
| krāsas                   = 
| devīze                   = 
| militārās operācijas     = [[Holokausts]]<br /> Partizānu apkarošana [[Krievija]]s teritorijā<br /> Partizānu apkarošana [[Baltkrievija]]s teritorijā<br /> [[Salaspils koncentrācijas nometne]]s apsardze
| pašreizējais komandieris = 
| komandieri               = [[Viktors Arājs]]
}}
'''Arāja sevišķā vienība''' ({{val|de|Sonderkommando Arājs}}) bija [[Sicherheitsdienst|SD]] pakļauta paramilitāra vienība [[Otrais pasaules karš|Otrā pasaules kara]] laikā, kas piedalījās [[holokausts|holokausta]] [[Holokausts Latvijā|īstenošanā Latvijas teritorijā]], kā arī kaujās pret padomju [[partizāni]]em. Vienības skaitliskais sastāvs bija mainīgs, lielākais sasniedzot 1200 vīru. Vienība bija pazīstama arī kā '''Arāja komanda''', '''Arāja banda''', '''Viktora zēni''', '''Žipčiki''' un '''''Arājšen [[buršs|Buršen]]'''''.<ref name="ez1">The Holocaust in Latvia, Andrievs Ezergailis, Riga: 1989, 182. lpp</ref>

== Izveidošana ==
Arāja vienība tika izveidota uzreiz pēc [[Vērmahts|vācu armijas]] ienākšanas Rīgā 1941. gada 1. jūlijā, bijušajam policistam, juristam un studentam [[Viktors Arājs|Viktoram Arājam]] tiekoties ar jauniecelto [[Ostlande]]s ''[[Sicherheitsdienst]]'' vadītāju [[Valters Štālekers|Valteru Štālekeru]]. Sākotnējais mērķis bija izveidot pagaidu vienību dažādu "neuzticamu elementu likvidēšanai", kas, pretstatā starpvaru perioda partizānu un pašaizsardzības grupām, atrastos tiešā vācu pašpārvaldes pakļautībā. Sākotnēji vienības izveidei tika izmantotas studentu korporācijas ''[[Lettonia]]'' telpas Krišjāņa Valdemāra ielā 55, Arājs bija šīs korporācijas biedrs; līdz 5. jūlijam vienība ieguva paliekošāku mājvietu — Krišjāņa Valdemāra ielā 19.<ref name="ez1" />

[[Attēls:1941 07 04 Arajs.png|thumb|left|250px|[[Tēvija (laikraksts)|Laikraksta "Tēvija"]] 1941. gada 4. jūlija 4. numurā publicētais uzsaukums Arāja vienības locekļu vervēšanai]]
4. jūlijā [[Tēvija (laikraksts)|laikrakstā "Tēvija"]] tika publicēts aicinājums pieteikties vienības rindās un palīdzēt "zemes tīrīšanā no kaitīgiem elementiem"<ref>"Tēvija", 1941. gada 4. jūlijs (Nr. 4), 1. lpp</ref>, taču lielu atsaucību tas neguva. Kā norādījis vēsturnieks Andrievs Ezergailis, vienības izveides sākumposmā lielāka nozīme bija Arāja sakariem studentu korporāciju vidē — no sākotnējiem vienības locekļiem Konstantīns Kaķis, Arvīds Dikmanis, Boriss Kinslers un [[Herberts Cukurs]] bija ''[[Lettonia]]'' biedri, kamēr Alberts Kalniņš un [[Kārlis Ozols (šahists)|Kārlis Ozols]] piederēja ''[[Fraternitas Livonica]]''.<ref name="ez1" /> Saskaņā ar Ezergaili, vienībā varētu būt bijuši iesaistīti arī atsevišķi [[Talavija]]s un [[Selonija]]s biedri<ref name="ez1" />, taču viņš nav norādījis ne konkrētas personas, ne sadarbības faktus.

Sākotnēji vienībai nebija atsevišķu formas tērpu, tika izmantots civilais apģērbs, kā arī [[Latvijas Bruņotie spēki|Latvijas Bruņoto spēku]] un [[Aizsargi (organizācija)|aizsargu]] formas, kā atšķirības zīme kalpoja zaļš rokas apsējs ar uzrakstu "Sicherheitsdienst". Arāja vienībai nekad netika piešķirtas tiesības nēsāt [[Sicherheitsdienst|SS]] rūnas.<ref>The Holocaust in Latvia, Andrievs Ezergailis, Riga: 1989, 54. lpp</ref> Vienības izmērs pieauga pamazām, uzskatāms, ka jūlijā tajā bija ne vairāk par 100 vīriem. Vienība uzsāka darboties uzreiz pēc izveidošanas.<ref>The Holocaust in Latvia, Andrievs Ezergailis, Riga: 1989, 186. lpp</ref>

== Darbība ==
===Jūlijs Rīgā===
Pirmo pavēli vienība saņēma jau uzreiz pēc izveides — pārmeklēt [[Rīga]]s ebreju dzīvesvietas, vīriešus apcietināt un nogādāt prefektūrā. Šīs Štālekera pavēles mērķis bija izprovocēt spontānus ebreju grautiņus Rīgā, taču tas neizdevās. Sagūstītie vīrieši tika sadzīti prefektūras priekšā, taču to nogalināšana pēc pašu apkārtējo latviešu iniciatīvas izpalika, toties šajā naktī un naktīs uz 4. un 5. jūliju Rīgā izvērtās plaša ebreju dzīvesvietu izlaupīšana, kurā, domājams, piedalījās arī Arāja vienības vīri.

4. jūlija naktī, tērpti civilā, Arāja vienības vīri nodedzināja [[Rīgas Horālā sinagoga|Rīgas Horālo sinagogu]] Gogoļa ielā 25, kā arī Vecjauno sinagogu Maskavas ielā 57, Baltkrievu sinagogu Elijas ielā 15 un Zaldātu sinagogu Krāslavas ielā 24. Ugunsdzēsējiem vienības vīri neļāva ēkas glābt, liekot tiem tikai uzraudzīt, lai netiek skartas apkārtējās mājas.<ref>The Holocaust in Latvia, Andrievs Ezergailis, Riga: 1989, 189. lpp</ref>

Sākot ar 6. jūliju, Arāja vienība vācu pašpārvaldes un Rīgas SD priekšnieka [[Rūdolfs Lange|Rūdolfa Langes]] uzraudzībā veica ebreju vīriešu un [[komunisms|komunistu]] šaušanu [[Biķernieku mežs|Biķernieku mežā]], pirmajā akcijā nogalinot ap 1000 cilvēku. Šaušanas Biķernieku mežā notika aptuveni divreiz nedēļā līdz pat augusta beigām, kopumā iznīcinot ap 4000 ebreju un 1000 komunistu. Lai arī sākotnēji šaušanā vienības vīrus apmācīja vācu 9. rezerves policijas bataljona vīri ({{val|de|Reserve Polizei-Bataillon 9}}), lielākoties Biķerniekos Arāja vienības vīri veica gan konvojēšanas, gan sardzes, gan arī šaušanas uzdevumus — sākotnēji viņu pienākumos ietilpa arī apcietināšana un aizturēšana līdz nošaušanai — gūstekņi tika turēti Valdemāra ielas 19. nama pagrabā. Vēlākajos šaušanas posmos apcietināšanu un aizturēšanu pārņēma Rīgas prefektūras kārtībnieki un ieslodzījumam izmantoja [[Rīgas Centrālcietums|Centrālcietumu]].<ref>The Holocaust in Latvia, Andrievs Ezergailis, Riga: 1989, 190. lpp</ref>

Biķernieku mežā šaušanu parasti veica ap 20—25 vienības vīri, starp 30 un 40 stāvēja sardzē un 10—15 uzņēmās transporta uzdevumus, uz šaušanas vietu vienības vīri devās Rīgas sabiedriskā transporta zilajos autobusos. Šāvēji izvietojās bedres malā, diviem raidot šāvienus pa vienu mērķi — vienam mugurā, otram kaklā; bedres malā bija novietots ložmetējs, lai likvidētu potenciālos bēgļus. Zināms, ka šaušanas vadīja vienības virsnieki Dībietis, Svīķeris, Kalniņš, Kaķis un Dikmanis. Pēc akcijas vienības vīri saņēma [[degvīns|degvīnu]] un uzkodas.<ref name="Latvia, Andrievs Ezergailis 1989">The Holocaust in Latvia, Andrievs Ezergailis, Riga: 1989, 191. lpp</ref> Ir pamats uzskatīt, ka Arāja komandas rindās ar tiešajiem šaušanas uzdevumiem nodarbojās ap 100 vīru (t.s. "cietais simts").<ref>"Laiks" 1998. gada 28. februāris (Nr. 9), 2. lpp</ref>

===Izbraukumi ārpus Rīgas===
[[Attēls:Zilais busins.png|thumb|right|350px|Rīgas sabiedriskā transporta zilais autobuss, kādus izbraucienos izmantoja Arāja komanda]]
Izbraukumus ebreju iznīcināšanai reģionos vienība veica zilajos autobusos šofera Franka-Pranka vadībā, autobusā ietilpa ap 40 vīru ar šautenēm, kā arī sagādes virsnieks — viņš šāvējiem nodrošināja cigaretes, degvīnu un desas.<ref name="Latvia, Andrievs Ezergailis 1989"/> Tika apmeklēta [[Bauska]], [[Ventspils]], [[Tukums]], [[Talsi]], [[Kuldīga]], [[Krustpils]], [[Jēkabpils]], [[Valmiera]], [[Viļāni]], [[Viļaka]], [[Balvi]], [[Pitalova|Abrene]], [[Alūksne]], [[Litene]], [[Ape]], [[Mežciems]], [[Liepāja]], kā arī [[Rēzekne]]. Arāja vienības vīri iznīcināja ap 15 000 no 21 000 Latvijas ebreju ārpus Rīgas.

Ārpus Rīgas Arāja vienības vīri iznīcināja arī psihiski slimos; 1941. gada 22. augustā [[Aglona|Aglonā]] nošāva 544 bijušos [[Daugavpils]] psihiatriskās slimīcas pacientus, tostarp bērnus,<ref>Holokausta izpētes jautājumi Latvijā, Rudīte Vīksne - Garīgi slimo iznīcināšana Latvijā nacistiskās okupācijas laikā, Rīga (2003), 326. lpp</ref> 1942. gada 8. janvārī Būriņu mežā likvidēja 440 [[Jelgava]]s psihiatriskās slimnīcas pacientus,<ref>Holokausta izpētes jautājumi Latvijā, Rudīte Vīksne - Garīgi slimo iznīcināšana Latvijā nacistiskās okupācijas laikā, Rīga (2003), 331. lpp</ref> 1942. gada 29. martā nošāva 294 [[Strenči|Strenču]] psihiatriskās slimnīcas pacientus<ref>Holokausta izpētes jautājumi Latvijā, Rudīte Vīksne - Garīgi slimo iznīcināšana Latvijā nacistiskās okupācijas laikā, Rīga (2003), 340. lpp</ref> un 1942. gada 14. aprīlī bija kārta 243 [[Rīgas psihiatrijas un narkoloģijas centrs|Aleksandra Augstumu]] pacientiem.<ref>Holokausta izpētes jautājumi Latvijā, Rudīte Vīksne - Garīgi slimo iznīcināšana Latvijā nacistiskās okupācijas laikā, Rīga (2003), 338. lpp</ref> Kopumā Latvijas teritorijā nošāva starp 2327 un 2372 psihiski slimajiem.<ref>Holokausta izpētes jautājumi Latvijā, Rudīte Vīksne - Garīgi slimo iznīcināšana Latvijā nacistiskās okupācijas laikā, Rīga (2003), 341. lpp</ref>

Uzskatāms, ka gan slepkavībās izbraukumos, gan Rīgā vienības darbā neiztrūkstošs bija alkohola patēriņš; zināms, ka Liepājā pie šaušanas bedres bijusi piena kanna ruma, savukārt citur šāvējiem uzreiz pēc šaušanas katram izsniegta pudele ar spirtu.<ref>The Holocaust in Latvia, Andrievs Ezergailis, Riga: 1989, 105. lpp</ref> Lielākajā daļā izbraukuma operāciju ebrejus uz nošaušanu konvojēja vietējie pilsētas un apriņķa policisti, bieži vienība vienā izbraucienā apmeklēja vairākas apdzīvotas vietas.<ref name="Latvia, Andrievs Ezergailis 1989"/>

===Rīgas geto un Rumbula===
1941. gada 30. novembra [[Rīgas geto]] daļējās likvidēšanas operācijā un ieslodzīto dzīšanā uz [[Masu slepkavības Rumbulā|Rumbulas mežu]] piedalījās ap 100 vienības vīru kapteiņa [[Herberts Cukurs|Herberta Cukura]] vadībā. Arāja vienības vīri nodarbojās ar ebreju izdzīšanu no geto, nesaudzīgi vēršoties pret tiem, kas nespēj vai nevēlas paklausīt, sadzīšanu kolonnās, kā arī kolonnu konvojēšanu uz Rumbulas mežu. Uzskatāms, ka jau pašā geto teritorijā gāja bojā ap 800 cilvēku, nav gan zināms, cik no tiem nonāvēja tieši Arāja vīri.

Vienības vīri tika nodarbināti arī ebreju dzīšanā tieši uz šaušanas bedrēm, taču šaušanu šoreiz veica īpaši atsūtīta 12 vāciešu grupa, kas ieradusies no [[Baltkrievija]]s. Šajā akcijā kopumā gāja bojā 26 000 cilvēku, tikmēr Arāja vienības izmērs bija pieaudzis līdz 300 vīriem. Pats Arājs uzraudzīja vienības vīru darbu pie pašām bedrēm; uzskatāms, ka vēlāk vienības vīri aktīvi nodarbojās ar iztukšoto ebreju dzīvesvietu izlaupīšanu.<ref>The Holocaust in Latvia, Andrievs Ezergailis, Riga: 1989, 192. lpp</ref>

[[Attēls:Konrads Kalejs 1942.png|thumb|right|200px|Oberšturmfīrers [[Konrāds Kalējs]]1942. gada martā]]
No 1941. gada decembra vienības vīrus iesaistīja [[Salaspils koncentrācijas nometne]]s ārējā perimetra apsardzē, 1943. gadā šos pienākumus vēl veica 189 vienības vīri oberšturmfīrera [[Konrāds Kalējs|Konrāda Kalēja]] vadībā.<ref>The Holocaust in Latvia, Andrievs Ezergailis, Riga: 1989, 193. lpp</ref>

Daži vienības locekļi 1942. gada sākumā tika nosūtīti uz Vāciju SS apmācībai.<ref name=":0">{{Tīmekļa atsauce|url=https://www.la.lv/mes-zinam-kas-notika/|title=Jāpārtrauc centieni attaisnot Herbertu Cukuru. Saruna ar kāda latviešu leģionāra mazdēlu Ričardu Pļavnieku|last=Sprūde|first=Viesturs|website=LA.LV|access-date=2020-07-09|date=2020-05-23|language=lv}}</ref>

===Cīņa pret partizāniem===
[[Attēls:Araja komanda partizani 1942.png|thumb|left|300px|Arāja vienības vīri pie degoša ciema 1942. gada vasarā]]
Pēc ebreju iznīcināšanas Latvijā vienības vīrus ar 1942. gada pavasari iesaistīja partizānu apkarošanas uzdevumos [[Krievija|Krievijā]] un [[Baltkrievija|Baltkrievijā]], sākotnēji [[Veļikije Luki]] un [[Pleskavas apgabals|Pleskavas apgabala]], tostarp [[Novovokoļņiki|Novosokoļņiku]] rajonā. Arāja vienība veica Nasvas ciema nodedzināšanu un iedzīvotāju likvidēšanu 1942. gada 23. martā, šajā sadursmē gāja bojā Drošības policijas priekšnieks [[Valters Štālekers]].<ref>The hidden and forbidden history of Latvia under Soviet and Nazi occupations, 1940-1991, Rudīte Vīksne - Members of the Arajs Commando in Soviet Court Files: Social Position, Education, Reasons for Volunteering, Penalty, Rīga: 2005, 342. lpp</ref> 1942. gada augustā vienība piedalījās partizānu apkarošanas operācijā "Purva drudzis" ({{val|de|Sumpffieber}}), tajā 389 partizāni tika nogalināti cīņās, 1274 aizdomās turētas personas notiesātas un nošautas un 2350 ebrejiem izpildīts nāvessods.

[[Attēls:Araja komanda Nasva 1942.png|thumb|right|300px|Arāja komandas vīri pie [[Nasva|Nasvas]] ciema 1942. gada 23. martā]]
Arāja vienība 1943. gadā piedalījās arī spaidu darba strādnieku tvarstīšanas operācijā "Vasaras ceļojums" ({{val|de|Somerreise}}) [[Latgale|Latgalē]], darbos uz Vāciju tika izsūtītas 3304 ģimenes. Zināms, ka vienība 1943. gadā piedalījās arī partizānu apkarošanas operācijās "Ginters" ({{val|de|Gunther}}) jūnijā, "Hermanis" ({{val|de|Hermann}}) jūlijā, "Fricis" ({{val|de|Fritz}}) septembrī un "Heinrihs" ({{val|de|Heinrich}}).<ref>The Holocaust in Latvia, Andrievs Ezergailis, Riga: 1989, 185. lpp</ref>

No 1943. gada 15. februārim līdz 2. aprīlim Arāja vienība 1943. gada 14. februārī sastādītās Latgales sevišķās vienības ({{val|de|Sonderkommando Lettgallen}}) sastāvā piedalījās [[Operācija "Ziemas burvība"|Operācijā "Ziemas burvība"]] ({{val|de|Winterzauber}}),<ref>Kārlis Kangeris, "Latviešu policijas bataljoni lielajās partizānu apkarošanas akcijās 1942. un 1943. gadā" (2004) 342. lpp.</ref> partizānu apkarošanas operācijā Baltkrievijā pie [[Asvejas ezers|Asvejas ezera]]. Operācijā paša Arāja vadītā izlūkvienība sevišķu uzdevumu (mājlopu konfiscēšanas, aizturēto pratināšanas un nošaušanas) izpildei tika piekomandēta Šrēdera grupai. Operācijā tika iznīcināti 3904 partizāni vai par to atbalstīšanu aizdomās turētie, pie tam nošaušana principā tika atstāta SD vienību — tostarp Arāja vīru — rokās.<ref>Kārlis Kangeris, "Latviešu policijas bataljoni lielajās partizānu apkarošanas akcijās 1942. un 1943. gadā" (2004) 347. lpp.</ref>

[[Attēls:Araja Komanda 1942.png|thumb|300px|left|Arāja Komandas daļa Firstembergas SD skolā 1942. gadā]]
1942. gada sākumā vienības štābs pārcēlās uz Krišjāņa Barona ielu 99, šajā laikā vienības vīrus sāka nosūtīt uz SD skolu [[Firstemberga|Firstembergā]]. Partizānu apkarošanas posmā vienība pieauga līdz savam maksimālajam izmēram — 1190 vīriem. 1943. gada nogalē notika Latvijas SD pārkārtošana, Viktora Arāja rīcībā nododot III SD bataljonu un majoram Kārlim Ozolam uzticot IV bataljonu; ar šo brīdi Arāja vienība pārstāja eksistēt.<ref name="Latvia, Andrievs Ezergailis 1989"/>

== Pētījumi ==
2020.gadā latviešu valodā tika izdota latviešu cilmes ASV vēsturnieka [[Ričards Pļavnieks|Ričarda Pļavnieka]] grāmata “Apsūdzības pret Viktoru Arāju un Latviešu drošības palīgpoliciju”, kas vēsta par latviešu tautības personām, kas Rietumos tika apsūdzētas un tiesātas par nacistu okupācijas laikā Latvijas teritorijā izdarītiem kara noziegumiem, par līdzdalību holokaustā, īpašais uzsvars likts Rietumvācijā tiesātā Viktora Arāja darbībai un prāvai. "Arāja komanda bija noziedzīga organizācija. To izveidoja, lai tā kalpotu citas noziedzīgas struktūras – “Einsatzkommando 2” (EK2) – mērķiem. Sākot no 1941. gada jūlija, EK2 uzdevums bija nogalināt ikkatru Latvijas ebreju. Misija – apzināti nonāvēt neapbruņotus civiliedzīvotājus – pati pēc savas būtības ir noziedzīga," -- secināja vēsturnieks.<ref name=":0" />

== Atsauces == 
{{atsauces}}

[[Kategorija:Otrais pasaules karš]]
[[Kategorija:Holokausts Latvijā]]
[[Kategorija:Latvijas iedzīvotāji Vācijas armijā]]