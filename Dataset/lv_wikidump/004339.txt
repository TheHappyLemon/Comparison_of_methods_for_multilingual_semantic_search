{{Papildu atsauces+}}
[[Attēls:Egypt.Giza.Sphinx.02.jpg|thumb|300px|[[Senā Ēģipte]], agrīna civilizācija.]]
Zinātniskā un populārā literatūrā '''civilizācijas''' jēdziens tiek lietots dažādos kontekstos. Par vienu no izplatītākajiem var uzskatīt civilizācijas [[jēdziens|jēdzienu]] kā [[Sabiedrība|sabiedrību]], kura sasniegusi zināmu attīstības pakāpi un kuru vieno vēsturiska un kultūras kopība.

== Civilizācijas kritēriji ==
[[Viduslaiki|Viduslaikos]] vairums [[Eiropa]]s vēsturnieku civilizācijas jēdzienu saistīja pārsvarā ar [[Reliģija|reliģiskiem]] kritērijiem. Tā kā šajos gadsimtos sabiedrības apziņa lielā mērā bija reliģijas caurausta, tad arī [[Jēzus Kristus|Kristus]] dzimšana tika uzskatīta par galveno notikumu cilvēces vēsturē. Iedziļinoties pat vissenākajā vēsturē un izvērtējot šo faktoru lomu, nākas secināt, ka tieši sabiedrības zināšanu līmenis, nepārtraukta jaunrade bija noteicošie faktori tajās civilizācijās, kuras piedzīvojušas ilgstošu uzplaukuma posmu. Un otrādi — apsīkstot šo faktoru darbībai, civilizācijas drīz vien nonākušas attīstības strupceļā, piedzīvojušas stagnāciju un sabrukumu, līdz pat pilnīgai izzušanai no vēstures arēnas.

== Eiropas civilizācijas attīstības posmi ==
Eiropas civilizācijas attīstībā vairums zinātnieku, piemēram, [[Normans Deiviss]], nosacīti izdala trīs attīstības posmus vai ciklus. Pirmais ir pirmsvēsturiskais posms, kas beidzas ar [[Egejas civilizācija]]s sabrukumu, otrs ir [[grieķu romiešu periods|grieķu-romiešu periods]], trešais posms sākas pēc [[Romas impērija]]s sabrukuma un turpinās mūsdienās. Līdz ar to var uzskatīt, ka Eiropas civilizācija pastāv apmēram piecus tūkstošus gadu — trīs tūkstošus pirms mūsu ēras un divus tūkstošus pēc.

Plašāks par Eiropas ir Rietumu civilizācijas, jeb [[Rietumu kultūra]]s, arī [[Rietumu pasaule]]s, jeb pavisam īsi — Rietumu — jēdziens. Tā kā civilizācijas jēdziens ir nosacīts, arī ģeogrāfiskās Rietumu civilizācijas robežas ir visai nosacītas. Bez Eiropas ([[Rietumeiropa]], [[Centrāleiropa]], [[Austrumeiropa]], [[Baltijas valstis]] un [[Ziemeļvalstis]]) tā ietver arī [[Ziemeļamerika|Ziemeļameriku]], [[Austrālija|Austrāliju]] un [[Jaunzēlande|Jaunzēlandi]]. Daudzos aspektos Rietumu kultūras kontekstā skatāmas arī [[Japāna]], [[Dienvidkoreja]] un [[Ķīnas Republika|Taivāna]].

[[Padomju Savienība|PSRS]] līdz tās sabrukumam netika saistīta ar Rietumu civilizācijas jēdzienu. Baltijas valstis bija piederējušas Rietumu civilizācijai kopš to dibināšanās 1918. gadā. Taču pārējo bijušās PSRS, tagad patstāvīgo valstu, atbilstība šim jēdzienam ir visai neskaidra.

== Seno civilizāciju attīstības faktori un priekšnosacījumi ==

=== Primārie faktori ===
[[Faktoru analīze]] un to ietekme uz civilizāciju attīstību mūsdienās ir viens no svarīgākajiem izpētes instrumentiem. Mūsdienu zinātne kā galvenos faktorus, kas nosaka cilvēku dzīvošanai piemērotas vides veidošanos, visbiežāk min šādus:

: [[Klimats]];
: [[Augsne]];
: [[Augājs]].

=== Klimata veidi ===
Vēl senie [[grieķi]] tiem zināmo pasauli bija sadalījuši trīs galvenajās joslās, atkarībā no raksturīgajiem dabas apstākļiem. Par kritēriju šādai dalīšanai kalpoja gaisa [[temperatūra]], izdalot tropiskās, mērenās un aukstās (polārās) joslas. Grieķi neizdalīja mitrumu kā atsevišķu kritēriju.
Kombinējot šos faktorus, var izdalīt dažādus klimatu veidus. Praksē bieži sastopami pieci galvenie klimatu veidi ar vairākiem paveidiem (biomām) katrā. Tie ir:
: [[arktika|Arktisks]] ([[tundra]]);
: Auksts (skuju koku meži, [[taiga]]);
: Vēss (jauktie meži, pļavas);
: Silts ([[Vidusjūra]]s un tropiskie augi un platlapju meži);
: [[Tropi]]sks ([[tuksnesis]], tropiskas pļavas ([[savanna]]), [[džungļi]], tropiskie [[mūžzaļie meži]]).

Šie apkārtējās vides nosacījumi — faktori un klimatu veidi — bija galvenie, no kuriem bija atkarīgs, kad tajā vai citā vidē varēja ierasties pirmie cilvēki un sākt to apdzīvot, kā arī, kādi varēja būt cilvēku [[sabiedrība]]s attīstības tempi. Jo augstāku attīstības līmeni sasniedza konkrēto vidi apdzīvojošā cilvēku [[populācija]], jo vairāk parādījās jauni papildu faktori, ko šī populācija radīja pati kā [[jaunievedums|jaunievedumus]] un kas arvien vairāk mazināja pirmatnējo dabas faktoru noteicošo lomu.

=== Multilineārā evolūcija ===
Pēdējos gados civilizācijas attīstības pētīšanā arvien plašāk tiek lietota multilineārā [[evolūcijas teorija]]. Ar to tiek saprasta sabiedrības attīstība vienlaikus dažādos virzienos. Citiem vārdiem, katra sabiedrība virzās pa savu evolūcijas ceļu, piemērojoties mainīgajiem apkārtējās vides nosacījumiem un veidojot [[tehnoloģija|tehnoloģiskas]], [[saimniecība|saimnieciskas]], [[sociāls|sociālas]], [[politika|politiskas]] u.c. [[institūcija]]s, līdz ar to piemērojoties arī pašas sabiedrības darbībā radušamies sekām.<ref>Fagan Brian M. World Prehistory, 1999.</ref>

Pētījumi liecina, ka agrīnās civilizācijas parādījušās, pielāgojušās un attīstījušās visai plašā apkārtējās vides nosacījumu spektrā. Vides veidi, kuros cilvēki izplatījušies, aptver auglīgas upju ielejas un tuksnešu piejūras reģionus. Tai pat laikā virkne nosacījumu bijuši stingri determinēti. Tā cilvēku [[Cilvēku migrācija|migrāciju]] un apmešanos ierobežoja ģeogrāfiski šķēršļi vai kaimiņi. Lai cilvēku izdzīvošana būtu iespējama, arī [[pārtika]]s resursiem vajadzēja būt pietiekamā daudzumā, ar zināmu stabilitāti un [[Prognoze|prognozējamību]]. Pat ja šie nosacījumi tika ievēroti, cilvēku [[populācija]]i skaitliski palielinoties, agri vai vēlu tika sasniegts līdzsvars starp pieejamās pārtikas daudzumu un iedzīvotāju skaitu. Šim skaitam turpinot palielināties, draudēja pārtikas vai citu resursu trūkums. Izeju parasti meklēja [[jaunievedums|jaunievedumos]] — ieviešot intensīvākas resursu ieguves metodes, racionālāk tos izmantojot. Tas veicināja [[Darbarīks|darbarīku]] un [[tehnoloģija]]s pilnveidošanos, kā arī pašas sabiedrības dziļāku strukturizēšanos — nodarbošanās veidu [[Diferenciācija|diferenciāciju]], [[Specializēšanās|specializēšanos]] un [[Kooperācija|kooperāciju]], jeb produktu un pakalpojumu apmaiņu.

Tikpat kā visas lielākās senās civilizācijas bija izveidojušās lielu upju ([[Nīla]], [[Tigra]]—[[Eifrata]], [[Inda]], [[Huanhe]]) ielejās un [[upes delta|deltās]]. Lai gan cilvēki visos, arī vēlākos laikos un pat mūsdienās savas apmešanās vietas cenšas ierīkot ūdens tuvumā, šo upju ielejas bija raksturīgas ar to, ka:

*līdzenumi un ielejas, pa kurām plūda šīs upes, regulāri pārplūda, atstājot pēc kārtējās ūdens līmeņa nokrišanās jaunu bagātu [[Sanešu slāņi|sanešu slāni]], kas nepārtraukti uzturēja augstā līmenī zemes [[Ražība|ražību]];
*papildinot upes un to pietekas ar [[Kanāls|kanāliem]] un [[Aizsprosts|dambjiem]], t.i. ierīkojot mākslīgu [[apūdeņošana]]s sistēmu, bija iespējams upju caurteci lielā mērā regulēt, stabilizējot tādā veidā ikgadējās ražas un padarot drošākus dzīves apstākļus upju ielejās un līdzenumos;
*tās bija bagātas ar zivīm, kas bija papildu iztikas avots un ļāva upju ieleju iedzīvotājiem izdzīvot, pat ja gadījās [[lauksaimniecība]]i nelabvēlīgi gadi ([[dabas stihija]]s u.c.);
*upes gatavā veidā piedāvāja ērtus, dabīgus [[Ūdensceļš|ūdensceļus]], kas nodrošināja cilvēku un kravu pārvietošanu lielos attālumos bez lielas piepūles. Dabīgā ūdens [[infrastruktūra]] nodrošināja arī visas zemes integritāti — kļuva iespējams, bet sākoties apūdeņošanas sistēmu attīstībai, parādījās arī nepieciešamība, [[Centralizācija|centralizēt]] svarīgākās sabiedrības funkcijas speciāli tam izveidotā valsts pārvaldes aparātā. Līdz ar to lielāko pirmseiropas perioda impēriju teritorijas parasti iekļāvās upju baseinos;
*parasti bija bagātas arī ar celtniecības materiāliem un derīgajiem izrakteņiem — [[Varš|vara]] rūdām, [[akmeņogles|oglēm]] u.c., vai arī tie bijuši pieejami, izmantojot dabīgos ūdensceļus;
*[[klimats]], [[temperatūra]]s režīms upju ielejās un tām pieguļošos līdzenumos pirms vairākiem tūkstošiem gadu bija pārsvarā mērens, mitrs un maigs. Tas bija optimāls gan cilvēka pašsajūtai, gan lauksaimniecībai.

Civilizācijas attīstībai īpaši svarīga bija augstāk minēto faktoru organiska kombinācija. Piemēram, bagāta [[melnzeme]]s josla, kas pēc kvalitātes nebija daudz sliktāka par Nīlas vai Tigras un Eifratas zemēm, citur Eiropā bija tikai [[Ukraina|Ukrainā]] un vairākos [[Dienvidkrievija]]s apgabalos ([[Stavropole]], [[Krasnodara]] u.c.). Tomēr, lai gan [[Volga]]s [[Dona]]s [[Stepe|stepēs]] bija izveidojusies [[Kurgānu kultūra]], tā attīstības pakāpes ziņā nebija salīdzināma ar seno upju ieleju civilizācijām. Galvenais iemesls bija tas, ka uz ziemeļiem no [[Melnā jūra|Melnās]] un [[Kaspijas jūra|Kaspijas jūrām]], nemaz nerunājot par seno [[Balti|baltu]] apdzīvotajām teritorijām ar centru [[Dņepra]]s vidustecē, klimats pirms mūsu ēras vēl bija par vēsu, lai lietojot tolaik zināmo lauksaimniecības tehniku un tehnoloģiju, būtu iespējams iegūt pietiekamu pārtikas pārpalikumu, kas nodrošinātu lielāku iedzīvotāju skaita pieaugumu un pilsētu veidošanos.

== Faktoru lomas izmaiņas ==
Civilizācijai atrodoties nepārtrauktā attīstības procesā, mainījusies arī dažādu faktoru nozīme, kas šo attīstību veicinājuši vai bremzējuši. Piemēram, agrīnās Eiropas civilizācijas, tai skaitā arī Latvijas un citu tautu attīstības stadijā svarīgākā nozīme bijusi dabīgajiem ģeogrāfiskajiem faktoriem — saules siltumam, zemes ražībai, mitruma pietiekamībai, dabīgai infrastruktūrai un tml. Cilvēciskajam faktoram — pirmiedzīvotājiem un, pat vēl agrāk — pirmcilvēkiem, bija pakārtota loma. Cilvēks vēl atradās visai primitīvā attīstības pakāpē, cilvēku dzīves mūžs bija ļoti īss.

Civilizācijai progresējot, cilvēks arvien vairāk attīstīja pats sevi un pārveidoja apkārtējo vidi. Tādējādi mainijās dažādu faktoru loma tautu un valstu attīstībā. Klimatiskie un ģeogrāfiskie mūsdienu cilvēka dzīves nosacījumi joprojām ir ļoti svarīgi, bet ne tik kritiski, kā tas bija vēl pirms dažiem simtiem gadu, nemaz nerunājot par senāku vēsturi. Sabiedrības attīstības tendences arvien vairāk nosaka pati sabiedrība, tās rīcība kā svarīgākais šo tendenču ietekmējošs faktors.

== Civilizācijas pazīmes ==

* Dzīve [[pilsēta|pilsētās]]
* Sadzīves organizācijas [[valsts|valstīs]]
* [[Tiesības]]
* Armija
* [[Rakstība]]
* [[Monumentālā celtniecība]]
* Komplicēta reliģisko uzskatu un rituālu sistēma ([[Reliģija]])
* [[Zinātne]] un [[kultūra]]
* Sarežģīta sociālā struktūra

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

[[Kategorija:Civilizācijas| ]]