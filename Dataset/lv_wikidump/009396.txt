{{Valsts amatpersonas infokaste
| vārds = Sandra Kalniete
| attēls = Kalniete Sandra 2014-02-05 2.jpg
| att_izm = 270px
| apraksts = Sandra Kalniete 2014. gadā
| amats = [[Eiropas Parlaments|Eiropas Parlamenta]] deputāte
| term_sākums = 2009. gada jūnijs
| amats2 = [[Latvijas ārlietu ministre]]
| term_sākums2 = {{Dat|2002|11|7|N}}
| term_beigas2 = {{Dat|2004|3|9|N}}
| prezidents2 = [[Vaira Vīķe-Freiberga]]
| premjers2 = [[Einars Repše]]
| priekštecis2 = [[Indulis Bērziņš]]
| pēctecis2 = [[Rihards Pīks]]
| amats3 = ES komisāre no Latvijas
| term_sākums3 = {{Dat|2004|5|1|N}}
| term_beigas3 = {{Dat|2004|11|22|N}}
| prezidents3 = [[Vaira Vīķe-Freiberga]]
| premjers3 = [[Indulis Emsis]]
| priekštecis3 = 
| pēctecis3 = [[Andris Piebalgs]]
| dzim_dati = {{dzimšanas datums un vecums|1952|12|22}}
| dzim_vieta = {{vieta|PSRS|Tomskas apgabals|Toguras ciems}}
| mir_dati = 
| mir_vieta = 
| tautība = [[latvieši|latviete]]
| partija = [[LTF]]<br />[[Jaunais laiks]]<br />[[Pilsoniskā savienība]]<br />[[Vienotība]]
| dzīvesb = Ansis Reinhards<ref>[http://www.tvnet.lv/izklaide/popkultura/385124-apprecejusies_politike_sandra_kalniete Apprecējusies politiķe Sandra Kalniete], tvnet.lv</ref>
| profesija = mākslas vēsturniece<br />[[politiķe]]
| alma_mater = [[Latvijas Mākslas akadēmija]]
| reliģija = 
| paraksts = 
| piezīmes = [[File:LTU Order of the Lithuanian Grand Duke Gediminas - Knight's Cross BAR.png|70px]] [[Lietuvas Dižkunigaiša Ģedimina ordenis]]
}}

'''Sandra Kalniete''' (dzimusi {{dat|1952|12|22}}) ir mākslas zinātniece, politiķe, rakstniece un diplomāte. Mākslas teorijas zinātņu maģistre (1996). 
[[Latvijas Tautas fronte]]s Valdes priekšsēdētāja vietniece (1988), Latvijas vēstniece [[Apvienoto Nāciju Organizācija|ANO]] (1993—1995) un Francijā (1997—2002), [[Latvijas Ārlietu ministrs|Latvijas ārlietu ministre]] (2002—2004), [[Eiroparlamentārietis|Eiropas Parlamenta deputāte]] no Latvijas (kopš 2009).

== Biogrāfija ==

Dzimusi 1952. gada 22. decembrī [[KPFSR]] [[Tomskas apgabals|Tomskas apgabala]] Kolpaševas rajona Toguras ciemā izsūtīto latviešu Ligitas un Aivara Kalniešu ģimenē. Māte Ligita, dzimusi Dreifelde (1926—2006), kopā ar savu māti un tēvu bija [[1941. gada jūnija deportācijas Latvijā|1941. gada 14. jūnijā deportēta]] uz [[Sibīrija|Sibīriju]]. 1948. gadā viņa atgriezās Latvijā, bet 1949. gadā tika apcietināta un aizsūtīta atpakaļ. Tēvs Aivars (1931) kopā ar savu māti [[1949. gada marta deportācijas|izsūtīti 1949. gada 25. martā]].

1957. gada 30. maijā četrgadīgā Sandra Kalniete kopā ar vecākiem atgriezās Latvijā. Mācījās Rīgas 39. astoņgadīgajā skolā, [[Rīgas 49. vidusskola|Rīgas 49. vidusskolā]], [[Rīgas 39. vidusskola|Rīgas 39. vidusskolā]] (1960—1971).
Neklātienē studēja [[Latvijas Mākslas akadēmija]]s Mākslas kritikas fakultātes Mākslas vēstures un teorijas nodaļā (1975—1981). Pēc tam S. Kalniete strādāja par šuvēju ražošanas apvienības “Daiļrade” salonā “Baltijas modes” (1981—1982). 1983. gadā kļuva par sekretāri referenti [[Latvijas Mākslinieku savienība|LPSR Mākslinieku savienībā]], bija tās Valdes atbildīgā sekretāre (1987—1990). Līdztekus strādāja par sekretāri izdevniecībā “[[Liesma (izdevniecība)|Liesma]]” (1985—1987).

=== Politiskā karjera ===
1988. gadā S. Kalniete iestājās [[Latvijas Tautas fronte|Latvijas Tautas frontē]] un kļuva par Valdes priekšsēdētāja vietnieci. Pēc Augstākās padomes deklarācijas "[[Par Latvijas Republikas neatkarības atjaunošanu]]" pieņemšanas strādāja par protokola vadītāju Latvijas Republikas Ārlietu ministrijā (1990—1993). Bija ārlietu ministra vietniece [[Ivars Godmanis|Ivara Godmaņa]] valdībā un vēlāk Latvijas vēstniecībā [[Apvienotā Karaliste|Apvienotajā Karalistē]] 1. sekretāre. Papildinājās [[Līdsa]]s Universitātes Starptautisko attiecību institūta kursos (1992).

No 1993. līdz 1995. gadam bija Latvijas ārkārtējā un pilnvarotā vēstniece [[Apvienoto Nāciju Organizācija|ANO]] un [[UNESCO]] [[Eiropa]]s mītnē [[Ženēva|Ženēvā]]. Apmeklēja Ženēvas Universitātes Starptautisko attiecību institūta kursus (1995).

No 1997. līdz 2002. gadam strādāja par [[Latvijas vēstniecība Francijā|Latvijas vēstnieci Francijā]]. 2002. gadā [[Saeima]] apstiprināja S. Kalnieti LR ārlietu ministres amatā [[Einārs Repše|Einara Repšes]] (JL) valdībā (2002. gada novembris—2004. gada marts). Viņas pilnvaru laikā 2003. gadā LR pievienojās [[Amerikas Savienotās Valstis|ASV]] sabiedroto koalīcijas iebrukumam [[Irāka|Irākā]]. 2004. gadā viņas vadībā izstrādāja izmaiņas Latvijas ārpolitikas stratēģiskajos dokumentos “Latvijas ārpolitikas pamatvirzieni līdz 2005. gadam” un “Latvijas Republikas ārpolitiskajā koncepcija”. 2004. gadā Latviju uzņēma [[NATO]] un [[Eiropas Savienība|Eiropas Savienībā]].

2004. gadā [[Eiropas Parlaments]] apstiprināja viņu [[Eiropas Komisija]]s kolēģijas sastāvā par Eiropas Komisijas lauksaimniecības un zivsaimniecības komisāra Franca Fišlera t. s. ''ēnu komisāri''. 2005. gadā kā līdzdibinātāja piedalījās [https://web.archive.org/web/20080426042043/http://www.koknesesfonds.lv/ Kokneses fonda] izveidošanā.

2006. gada janvārī iestājās labēji konservatīvajā partijā “[[Jaunais laiks]]”. Novembrī ievēlēta Saeimā no partijas “[[Jaunais laiks]]” kandidātu saraksta.

2008. gada janvārī pameta partiju “[[Jaunais laiks]]” un iesaistījās jauna politiska spēka “[[Pilsoniskā savienība]]” veidošanā. Aprīlī piedalījās partijas “Pilsoniskā savienība” dibināšanā un kļuva par partijas Valdes priekšsēdētāju.

2009. gada jūnijā, kandidējot no partijas “[[Pilsoniskā savienība]]”, tika ievēlēta Eiropas Parlamentā, kur darbojās Eiropas Tautas partijas jeb kristīgo demokrātu politiskajā grupā.

Kļuva par Iekšējā tirgus un patērētāju aizsardzības komitejas pastāvīgo locekli un darbojās Lauksaimniecības un lauku attīstības komitejā kā aizstājēja. Priekšsēdētāja vietniece Eiropas Parlamenta delegācijā attiecībām ar Japānu un aizstājēja delegācijā ES un Turcijas apvienotajā parlamentārajā komitejā.

2011. gadā, apvienojoties partijām “[[Jaunais laiks]]”, “[[Pilsoniskā savienība]]” un “[[Sabiedrība citai politikai]]”, kļuva par partijas “[[Vienotība]]” biedri. 2011. gada 26. novembrī partijas “[[Vienotība]]” kongresā tika ievēlēta par partijas Domes priekššēdētāju, 2012. gada 1. decembrī ievēlēta atkārtoti.

[[2019. gada Eiropas Parlamenta vēlēšanas Latvijā|2019. gada Eiropas Parlamenta vēlēšanās]] S. Kalniete, pārstāvot apvienības “[[Jaunā Vienotība]]” sarakstu, atkal tika ievēlēta Eiropas Parlamentā. Kalniete tika ievēlēta par [[Eiropas Tautas partija]]s grupas viceprezidenti.<ref>{{Tīmekļa atsauce|url=https://www.lsm.lv/raksts/zinas/arzemes/kalniete-ieveleta-par-eiropas-tautas-partijas-grupas-viceprezidenti.a332358/|title=Kalniete ievēlēta par Eiropas Tautas partijas grupas viceprezidenti|website=www.lsm.lv|access-date=2019-09-18|language=lv}}</ref>

== Apbalvojumi ==
* 1995 — [[Triju Zvaigžņu ordenis]], komandiere<ref name=":0">{{Tīmekļa atsauce|url=https://www.apollo.lv/5375128/kalniete-atteiksies-no-apbalvojumiem-ja-pienems-amnestijas-likumu|title=Kalniete atteiksies no apbalvojumiem, ja pieņems Amnestijas likumu|website=Apollo.lv|access-date=2020-05-13|date=2008-10-25|language=lv}}</ref>
* 2000 — [[Latvijas Republikas Ministru kabineta balva|Ministru kabineta 2000. gada prēmija]]
* 2001 — [[Goda Leģiona ordenis|Francijas Goda Leģiona ordenis]]
* 2002 — [[Francija]]s Akadēmiskā Palmas Zara ordenis
* 2004 — [[File:LTU Order of the Lithuanian Grand Duke Gediminas - Knight's Cross BAR.png|70px]] [[Lietuvas Dižkunigaiša Ģedimina ordenis]]
* 2005 — [[Atzinības krusts]], lielkrusta komandiere<ref name=":0" />
* 2009 — ''Fondation Mérite Européen'' zelta medaļa 
* 2009 — [[Baltijas Asambleja]]s medaļa
* 2018 — [[Trumena—Reigana Brīvības medaļa]]<ref>{{Ziņu atsauce|url=https://www.lsm.lv/raksts/zinas/arzemes/sandra-kalniete-vasingtona-sanems-trumena-reigana-brivibas-medalu.a299473/|title=Sandra Kalniete Vašingtonā saņems Trumena - Reigana Brīvības medaļu|publisher=[[lsm.lv]]|accessdate={{dat|2018|11|13||bez}}}}</ref>
*2020 — [[Ukraina]]s Kņazienes Olgas ordeņa pirmā šķira<ref>{{Tīmekļa atsauce|url=https://www.ukrinform.net/rubric-polytics/2864697-honcharuk-presents-order-to-epp-vicechair.html|title=Honcharuk presents order to EPP vice-chair|website=www.ukrinform.net|access-date=2020-05-13|language=en}}</ref>

== Ģimene ==
Vīrs — Šveices arhitekts Ansis Reinhards, ar kuru Sandra ir pazīstama kopš 1989. gadā, kad viņi kopā strādāja Ženēvā, Latvijas pārstāvniecībā ANO.  "Man tas tolaik bija ļoti nepieciešams, jo biju padomju mucā augusi un pa spundi barota. Ansis bija tas, kurš man atvēra Rietumu pasauli," - teica Sandra. Ansis Ženēvā mācījas un dzīvoja kopš 1955. gada.<ref>{{Tīmekļa atsauce|url=https://www.santa.lv/raksts/ieva/sandra-kalniete-un-ansis-reinhards-grutos-dzives-brizus-esam-pardzivojusi-abi-kopa-32807/|title=Sandra Kalniete un Ansis Reinhards: grūtos dzīves brīžus esam pārdzīvojuši abi kopā|last=Blanka|first=Zane|website=www.santa.lv|access-date=2022-02-19|date=2020-04-15}}</ref>

== Darbi ==

* ''Latviešu tekstilmāksla'', 1989. 
* ''Es lauzu, tu lauzi, mēs lauzām. Viņi lūza'', 2000.
* ''Ar balles kurpēm Sibīrijas sniegos'', 2001. (stāsts par Sandras Kalnietes vecāku izsūtīšanu uz Sibīriju, visvairāk tulkotais latviešu literatūras darbs pēc neatkarības atgūšanas)
* ''Prjaņiks. Debasmannā. Tiramisū'', 2012. (gan recepšu apkopojums, gan autobiogrāfisks stāsts par ēšanas tradīcijām Latvijā)

== Atsauces ==
{{Atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
* [https://web.archive.org/web/20120419031300/http://kalniete.lv/ S.Kalnietes mājas lapa]
* [http://www.latvijaslaudis.lv/users/kalniete_sandra/ S.Kalnietes biogrāfija]{{Novecojusi saite}}
* [http://twitter.com/#!/kalniete/ S.Kalnietes Twitter]
* [http://www.latvia.ie/lv/dp/Jaunumi/Dokuments/?pg=2360 Ārlietu ministre Sandra Kalniete iepazīstina Saeimas Ārlietu komisiju ar Latvijas ārpolitikas pamatvirzienu projektu]{{Novecojusi saite}}
* [http://www.latviaspb.ru/lv/Jaunumi/Latvijas-arlietas/2003/feb/3056/?print=on Par LR iesaistīšanus iebrukumā Irākā]{{Novecojusi saite}}
* [https://web.archive.org/web/20091015071058/http://www.esia.gov.lv/lat/reformu_ligums/ligums_par_konstituciju_eiropai/nacionala_konventa_3_sanaksme/?doc=506 Ārlietu ministres Sandras Kalnietes uzruna un ziņojums par Eiropas Konventa darbību - 08.04.2003.]
* [http://www.politika.lv/index.php?id=6507 S.Kalnietes intervija Latvijas Radio 29. janvāra raidījumā “Kāpnes”]
* [https://web.archive.org/web/20071125181926/http://www.latvija.ie/lv/dp/Jaunumi/Dokuments/?pg=2846 Ārlietu ministre Sandra Kalniete intervijā Neatkarīgajai rīta avīzei]
* [https://web.archive.org/web/20071125182242/http://www.latvija.ie/lv/dp/Jaunumi/Dokuments/?pg=2842 S.Kalniete. Izaicinājums. // "Diena", 04.02.2003.]
* [https://web.archive.org/web/20160305155719/http://www.latviesi.com/intervijas/country/Be%C4%BC%C4%A3ija/theme/Politika/nr/39 Sandra Kalniete: «Iebildumi pret mani Briselei nebija» (intervija)]
* [http://www.apollo.lv/portal/news/articles/119472 L. Lapsa par partijas "Jaunais laiks" deputātu zvērestu un tā lauzējiem]{{Novecojusi saite}}
* [http://www.tvnet.lv/zinas/intervijas/article.php?id=539982 Intervija ar S.Kalnieti - 29.03.2008.]
* [http://www.svetki.lv/portal/news/articles/119696 Kristovskis un Kalniete paziņo par jaunas partijas veidošanu]{{Novecojusi saite}}
* [http://www.klaucens.lv/index.php?mod=articles&lng=lat&tema=28&articl=13 N.Klaucēns. Debates par Irāku Latvijā.]{{Novecojusi saite}}
* [http://www.apollo.lv/portal/news/articles/81131 Valsts kreditējusi Kalnietes dzīvokļa iegādi]{{Novecojusi saite}}

{{kastes sākums}}
{{s-amati}}
{{Amatu secība | pirms = nav | virsraksts = ES komisāre no Latvijas | periods = 2004. g. 1. maijs — 2004. g. 22. novembris | pēc = [[Andris Piebalgs]] }}
{{Amatu secība | pirms = [[Indulis Bērziņš]] | virsraksts = [[Latvijas Ārlietu ministrs]] | periods = 2002. gada 7. novembris—2004. gada 9. marts | pēc = [[Rihards Pīks]] }}
{{kastes beigas}}

{{9. Eiropas Parlamenta deputāti no Latvijas}}
{{8. Eiropas Parlamenta deputāti no Latvijas}}
{{7. Eiropas Parlamenta deputāti no Latvijas}}
{{Repšes Ministru kabinets}}
{{9. Saeima}}
{{Autoritatīvā vadība}}

{{DEFAULTSORT:Kalniete, Sandra}}
[[Kategorija:1952. gadā dzimušie]]
[[Kategorija:Tomskas apgabalā dzimušie]]
[[Kategorija:"Jaunā laika" politiķi]]
[[Kategorija:Pilsoniskās savienības politiķi]]
[[Kategorija:"Vienotības" politiķi]]
[[Kategorija:Latvijas ārlietu ministri]]
[[Kategorija:ES komisāri no Latvijas]]
[[Kategorija:9. Saeimas deputāti]]
[[Kategorija:Eiropas Parlamenta deputāti no Latvijas]]
[[Kategorija:Latvijas vēstnieki Francijā]]
[[Kategorija:Atmodas aktīvisti]]
[[Kategorija:Latvijas mākslas zinātnieki]]
[[Kategorija:Triju Zvaigžņu ordeņa komandieri]]
[[Kategorija:Atzinības krusta lielkrusta komandieri]]
[[Kategorija:Ar Goda Leģiona ordeni apbalvotie]]
[[Kategorija:Ar Lietuvas Dižkunigaiša Ģedimina ordeni apbalvotie]]
[[Kategorija:Ar Kņazienes Olgas ordeni apbalvotie]]