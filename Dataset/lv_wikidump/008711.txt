{{Jūras infokaste
|jūra=Arafuru jūra
|attēls=ArafuruJura.JPG
|attēls_izm    = 300
 |vietaskarte  = Klusais okeāns
 |latd = 9 |latm = 30 |lats =  |latNS = S
 |longd = 135 |longm = 0 |longs =  |longEW = E
 |paraksta_izvietojums = top
 |alt_karte    = 
|relief              = jā
| okeāns       = Klusais okeāns
|platība       = 650 000
|garums        = 1290
|platums       = 560
|Max_dziļums   = 240
|Vid_dziļums   = 50—80
|sāļums        = 34—35
|temperatūra   = 25—28
|valstis       = {{AUS}}<br />{{IDN}}<br />{{PNG}}
|pilsētas      = 
}}
'''Arafuru jūra''' ({{val|en|Arafura Sea}}, {{val|id|Laut Arafura}}) ir [[Klusais okeāns|Klusajam okeānam]] piederīga [[malas jūra]], atdala [[Austrālija|Austrāliju]] no [[Āzija]]s. Dažreiz uzskata arī par piederīgu [[Indijas okeāns|Indijas okeānam]].

Sekla jūra, tās dziļums pārsvarā 50—80 metri, dziļums pakāpeniski pieaug rietumu virzienā, taču nepārsniedz 240 m. Nereti par Arafuru jūras daļu uzskata arī ūdeņus rietumos no [[Aru salas|Aru salām]] — šeit atrodas dzelme, kuras dziļums sasniedz 3680 m. Tā kā jūra ir sekla, tā stipri iesilst un virs tās veidojas [[tropiskais ciklons|tropiskie cikloni]].

Ūdens virsējā slāņa sāļums ir 34—35‰, temperatūra — 25—28 °C. [[Plūdmaiņas]] pie Jaungvinejas krastiem sasniedz 7,6 m.

Potenciāla [[nafta]]s un [[dabasgāze]]s ieguves vieta. Vērtīga zivju un garneļu zvejas vieta, viena no produktīvākajām jūrām šajā ziņā. Šos resursus apdraud nelegāla zvejniecība. [[2002]]. gadā nodibināta īpaša starpvalstu un nevalstisko organizāciju apvienība jūras ilgtspējīgai apsaimniekošanai — ''ATSEF''.

== Robežas ==
Ziemeļos — [[Jaungvineja]], ziemeļrietumos — [[Tanimbaru salas]], [[Kajas salas]], [[Aru salas]], [[Bandas jūra]] un [[Seramas jūra]]. Austrumos — [[Torresa šaurums]], kas savieno ar [[Koraļļu jūra|Koraļļu jūru]]. Dienvidos — [[Austrālija]], tai skaitā lielais [[Karpentārija līcis]]. Austrumos — [[Timoras jūra]].

== Ģeoloģiskā pagātne ==
Jūra atrodas virs Arafuru šelfa, kas ir daļa no [[Sahulas šelfs|Sahulas šelfa]] — Austrālijas [[kontinentālais šelfs|kontinentālā šelfa]]. Kad pēdējā [[ledus laikmets|ledus laikmetā]] jūras līmenis bija par līdz 130 metriem zemāks, daļa Arafuru jūras, [[Karpentārija līcis]] un [[Torresa šaurums]] bija sausi un rezultātā Austrālija kopā ar [[Jaungvineja]]s salu veidoja ievērojami lielāku kontinentu — [[Sahula|Sahulu]].

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20050216222717/http://www.atsef.or.id/ ATSEF Indonēzijas puses mājaslapa (angliski)]

{{Klusā okeāna jūras}}

{{autoritatīvā vadība}}

[[Kategorija:Jūras]]
[[Kategorija:Austrālijas jūras]]
[[Kategorija:Indonēzijas jūras]]
[[Kategorija:Papua-Jaungvinejas jūras]]