{{Valsts amatpersonas infokaste 
| vārds               =Haile Selasije I
| vārds_orģ           =ኃይለ፡ ሥላሴ
| attēls              =Addis Ababa-8e00855u.jpg
| amats               =[[Etiopijas imperators]]
| term_sākums         ={{dat|1930|11|2|n}}
| term_beigas         ={{dat|1974|9|12|n}}
| priekštecis         =[[Zaudisu I]]
| pēctecis            =
| dzim_dati           ={{dat|1892|7|23}}
| dzim_vieta          =[[Ejersa Goro]], {{flaga|Etiopija}} [[Etiopija]]
| mir_dati            ={{dat|1975|8|27}} (83 gadu vecumā)
| mir_vieta           =[[Adisabeba]], {{flaga|Etiopija}} [[Etiopija]]
| tautība             =
| partija             =
| tēvs                =[[Ras]] [[Makonens Voldē Mikaēls]]
| māte                =Ješimebeta Ali
| dzīvesb             =Menena Esfava
| profesija           =
| alma_mater          =
| reliģija            =[[Etiopijas Ortodoksālā baznīca]]
| paraksts            =
| piezīmes            =
}}

'''Haile Selasije I''' ({{val|am|ኃይለ፡ ሥላሴ}} — "Trīsvienības spēks"; īstajā vārdā '''Lijs Tafari Makonens'''; dzimis {{dat|1892|7|23}}, miris {{dat|1975|8|27}}) bija [[Etiopija]]s imperators no 1930. līdz 1974. gadam. [[Rastafari]]eši uzskata Haile Selasije I par Dieva [[Inkarnācija|inkarnāciju]].

== Biogrāfija ==
=== Ceļš uz troni ===
Tafari dzimis [[Ejersa Goro]] ciematā [[Harara]]s provincē. Viņa tēvs bija [[Ras]] [[Makonens Voldē Mikaēls]], Hararas gubernators. Tafari tēva vecāmāte princese Tenagnevorka Sahle Selassie bija imperatora [[Meneliks III|Menelika III]] tante. Imperatora dzimtas koks sākas ar [[Bībele|Bībelē]] minētās Sābas karalienes un [[Izraēla]]s karaļa [[Zālamans|Zālamana]] ārlaulības dēlu.

[[1911]]. gadā Tafari tika iecelts par Hararas gubernatoru. Tā paša gada 3. augustā viņš apprecēja [[Menena Esfava|Menenu Esfavu]], Etiopijas imperatora Ijasu V radinieci.

[[1916]]. gadā Ijasu V tika gāzts no troņa un pie varas nāca Tafari radiniece Zaudisu. Tafari tika piešķirts [[Ras]] tituls, viņš tika pasludināts par troņmantnieku, kā arī par reģentu, faktiski kļūstot par Etiopijas valdnieku.

Kā reģents Tafari uzsāka mērenas modernizācijas politiku. [[1923]]. gadā viņš panāca Etiopijas uzņemšanu [[Tautu Savienība|Tautu savienībā]]. [[1924]]. gadā Etiopijā tika aizliegta verdzība. Tafari apmeklēja [[Eiropa|Eiropu]], lai iepazītos ar rietumu valstu attīstību.

Pēc Zaudisu nāves,[[1930]]. gadā Tafari tika pasludināts par imperatoru un ''Negusa Negast'' (valdnieku valdnieku). {{dat|1930|11|2}} viņš tika kronēts par imperatoru Haile Selasije I. Viņa pilnais tituls ir Viņa impēriskā augstība, Imperators Haile Selassie I, Karaļu karalis un Kungu kungs, Jūdas cilts uzvarošā lauva, Dieva izvēlētais. {{dat|1931|7|16}} imperators pasludināja Etiopijas pirmo [[konstitūcija|konstitūciju]].

=== Itālijas uzbrukums ===
[[Attēls:Selassie on Time Magazine cover 1930.jpg|thumb|250px|Selasije uz žurnāla "[[Time]]" vāka, [[1930]]. gads. Viņš tika izvēlēts par [[Gada cilvēks (Time)|1930. gada cilvēku]].]]
[[1936]]. gadā [[Fašisms|fašistiskā]] [[Itālija]] no savām kolonijām [[Eritreja]]s un [[Somālija]]s uzbruka Etiopijai. Itāļiem bija daudz modernāka armija, kā arī spēcīga aviācija. Viņi arī nekautrējās pārkāpt starptautiskos kara noteikumus, izmantoja ķīmiskos ieročus un bombardēja [[Sarkanais Krusts|Sarkanā Krusta]] slimnīcas.
Kad kļuva skaidrs, ka itāļu uzvara ir neizbēgama, valsts padome pieņēma lēmumu, ka imperatoram jādodas trimdā uz [[Jeruzaleme|Jeruzalemi]] un jāaizstāv Etiopijas intereses [[Tautu Savienība|Tautu savienībā]] [[Ženēva|Ženēvā]].

{{dat|1936|5|5}} itāļu karaspēks ieņēma [[Adisabeba|Adisabebu]], un [[Benito Musolīni]] pasludināja Itālijas karali [[Viktors Emanuels III|Viktoru Emanuelu III]] par Etiopijas imperatoru.

Savā uzrunā Tautu savienībā Haile Selasije I atgādināja par tās solījumu aizstāvēt savu dalībvalstu neatkarību. Viņš runāja par nepieciešamību aizstāvēt vājākas valstis no stiprajām. Viņš aprakstīja savas zemes izpostīšanu un ķīmisko ieroču pielietošanas sekas. Pēc šīs runas imperators kļuva pazīstams visā pasaulē. "[[Time]]" žurnāls viņu pasludināja par [[Gada cilvēks (Time)|Gada cilvēku]] un antifašisma simbolu visā pasaulē. Diemžēl Tautu savienība apstiprināja tikai minimālas un mazefektīvas sankcijas pret Itāliju.

Haile Selasije I atgriezās Etiopijā [[1941]]. gadā pēc tam, kad itāļu karaspēku bija sakāvis [[Lielbritānija]]s un Etiopijas karaspēks.

=== Pēckara politika ===
[[1951]]. gadā bijusī Itālijas kolonija [[Eritreja]] un Etiopija apvienojās kopējā [[federācija (valsts)|federācijā]]. Tas bija kompromiss starp tiem, kuri gribēja Eritreju vai nu pilnībā pievienot Etiopijai, vai arī pasludināt tās neatkarību.

[[1955]]. gadā imperators pasludināja papildinātu konstitūciju, kura paredzēja plašāku iedzīvotāju līdzdalību valsts pārvaldē.

{{dat|1960|12|13}}, kamēr imperators atradās valsts vizītē [[Brazīlija|Brazīlijā]], viņa Imperiālās gvardes karavīri mēģināja veikt valsts apvērsumu, ko novērsa armijas un policijas spēki. Pēc apvērsuma mēģinājuma imperators kļuva konservatīvāks. Lai arī apvērsuma mēģinājumu nosodīja [[Etiopijas Ortodoksālā baznīca]], un tam trūka plaša tautas atbalsta, tas radikalizēja daudzus Etiopijas studentus.

[[1963]]. gadā imperators vadīja [[Āfrikas Vienotības Organizācija]]s nodibināšanu, kuras galvenā mītne atradās Adisabebā.

=== Revolūcija ===
Adisabebas universitātes studentu vidū izplatījās aizvien radikālāki uzskati un par gandrīz ikdienišķu parādību kļuva studentu nemieri. Etiopijas inteliģences vidū izplatījās [[marksisms]]. Vienlaikus imperiālā galma un parlamenta konservatīvo pārstāvju pretestība neļāva imperatoram īstenot plašāku zemes reformu.

Ārpus Etiopijas robežām imperators joprojām bija ļoti respektēts, un ar savām daudzajām ārvalstu vizītēm vairoja Etiopijas atpazīstamību pasaulē.

[[1972]]—[[1973]]. gadā Vollo provinci piemeklēja postošs sausums un bads. Impērijas valdība šo problēmu centās noslēpt ne tikai no Etiopijas iedzīvotājiem, bet arī no Haile Selasije I, kura astoņdesmitā dzimšanas diena tika atzīmēta ar lielu vērienu. Kad ziņas par badu kļuva publiskas, imperatora popularitāte kritās.
Vienlaikus Etiopijas ekonomika cieta no augstajām pasaules naftas cenām. Neapmierināti kareivji sāka dumpoties un pieprasīt labākas algas, kā arī izmeklēt korupcijas skandālus armijas vadībā. Radikāli virsnieki un kareivji izveidoja [[Derg]] (komiteju), kas gāza valdību, un {{dat|1974|9|12}} piespieda imperatoru  atkāpties no troņa. Haile Selasije I tika arestēts un ieslodzīts.

{{dat|1975|8|28}} tika izplatīts paziņojums, ka Haile Selasije I ir miris 27. augustā. Viņa personiskais ārsts noliedza valdības versiju par imperatora nāvi. Drīz sāka izplatīties baumas, ka pie varas nākušie kareivji imperatoru ir nosmacējuši ar spilvenu un apglabājuši zem vienas no pils istabu grīdām.

Pēc marksistu valdības militārās sakāves [[1991]]. gadā liecinieki atklāja vietu kur tika atrastas imperatora mirstīgās atliekas. {{dat|2000|11|5}} Haile Selasije I svinīgā ceremonijā tika apglabāts Adisabebā.

== Ārējās saites ==
{{sisterlinks-inline}}
{{Enciklopēdiju ārējās saites}}

{{Gada cilvēks (Time) 1927–1950}}

{{autoritatīvā vadība}}

{{DEFAULTSORT:Selasije I, Haile}}
[[Kategorija:Etiopija]]
[[Kategorija:1892. gadā dzimušie]]
[[Kategorija:1975. gadā mirušie]]
[[Kategorija:Ar Suvorova ordeni apbalvotie (PSRS)]]
[[Kategorija:Ar Krizantēmas ordeni apbalvotie]]