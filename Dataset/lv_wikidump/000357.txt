{{Valsts infokaste
|         vietējais_nosaukums = ''Republika ng Pilipinas''<br />''Republic of the Philippines''
|    pilnais_valsts_nosaukums = Filipīnu Republika
|            valsts_nosaukums = Philippines
|               karoga_attēls = Flag of the Philippines.svg
|            karoga_nosaukums = Filipīnu karogs
|              ģerboņa_attēls = Coat of Arms of the Philippines.svg
|           ģerboņa_nosaukums = Filipīnu ģerbonis
|             ģerboņa_platums = 95px
|                 valsts_moto = 
|                valsts_himna = ''[[Lupang Hinirang]]''
|               kartes_attēls = Philippines (orthographic projection).svg
|             kartes_paraksts = 
|               galvaspilsēta = [[Manila]]
| latd= 14 | latm= 35 | latNS= N | longd= 121 | longm= 0 | longEW= E
|             lielākā_pilsēta = [[Kesonsitija]]
|              valsts_valodas = [[filipīniešu valoda]]<br />[[angļu valoda]]
|             etniskās_grupas = 
|        etniskās_grupas_gads = 
|              valsts_iekārta = [[Unitāra valsts|Unitāra]] [[prezidentālisms|prezidentāla]] [[konstitucionāla republika]]
|        valsts_galvas_tituls = [[Filipīnu prezidents|Prezidents]]
|                valsts_galva = ''[[Bongbongs Markoss]]''
|       valsts_galvas_tituls2 = [[Filipīnu viceprezidents|Viceprezidents]]
|               valsts_galva2 = ''[[Sāra Duterte]]''
|        neatkarības_iegūšana = [[Filipīnu vēsture|Neatkarība]]
|         neatkarības_piezīme = no [[Spānija]]s<br />no [[Amerikas Savienotās Valstis|Amerikas Savienotajām Valstīm]]
|                    dibināta = 
|        neatkarības_notikums = Dibināta
|          neatkarības_datums = {{dat|1565|4|27}}
|       neatkarības_notikums2 = Deklarēta
|         neatkarības_datums2 = {{dat|1898|6|12}}
|       neatkarības_notikums3 = Pašpārvalde
|         neatkarības_datums3 = {{dat|1934|3|24}}
|       neatkarības_notikums4 = Atzīta
|         neatkarības_datums4 = {{dat|1946|7|4}} 
|                 platība_km2 = 299 764
|               platība_rangs = 72.
|              procenti_ūdens = 0,61
|     iedzīvotāju_skaita_gads = 2021
|          iedzīvotāju_skaits = 109 991 095
|    iedzīvotāju_skaits_rangs = 13.
|    apdzīvotības_blīvums_km2 = 336
|  apdzīvotības_blīvums_rangs = 47.
|                     IKP_PPP = {{palielinājās}} $1.0 triljons
|                IKP_PPP_gads = 2021
|               IKP_PPP_rangs = 
|          IKP_PPP_per_capita = {{palielinājās}} $9081
|    IKP_PPP_per_capita_rangs = 
|                         HDI = {{palielinājās}}
|                    HDI_gads = 2019
|              HDI_kategorija = 0,718 <font color=#FFCC00>vidējs</font>
|                   HDI_rangs = 118.
|                        Gini =42,4 
|                   Gini_gads =2018 
|             Gini_kategorija =vidējs 
|                  Gini_rangs =44. 
|                      valūta = [[Filipīnu peso]]
|                valūtas_kods = PHP
|                  laika_zona = [[PST]]
|                  utc_offset = +8
|              laika_zona_DST = 
|              utc_offset_DST = 
|                      domēns = [[.ph]]
|              tālsarunu_kods = 63
|                iso_kods_num = 608
|              iso_kods_alfa2 = PH
|              iso_kods_alfa3 = PHL
|                    piezīmes = 
|                    piezīme1 = 
|                    piezīme2 = 
|GDP_nominal={{palielinājās}} $402.638 miljardi|GDP_nominal_year=2021|GDP_nominal_per_capita={{palielinājās}} $3 646}}

'''Filipīnu Republika''' (''Repúbliká ng̃ Pilipinas'', ''Republic of the Philippines'') ir salu valsts [[Āzija]]s austrumos, [[Klusais okeāns|Klusajā okeānā]], starp [[Indonēzija|Indonēziju]] un [[Ķīnas Republika (Taivāna)|Taivānu]]. No Taivānas Filipīnas atdala [[Lusonas šaurums]], bet rietumos pāri [[Dienvidķīnas jūra]]i ir [[Vjetnama]]. Arhipelāgs sastāv no vairāk kā 7640 salām,<ref name=":0">{{Ziņu atsauce|url=https://www.nationalgeographic.com/travel/article/partner-content-know-before-you-go-the-philippines|title=Know before you go: the Philippines|work=Travel|access-date=2022-08-31|language=en-US}}</ref> kas kopā aizņem gandrīz 300 000 km<sup>2</sup> lielu teritoriju. Ar vairāk kā 107 miljoniem iedzīvotāju Filipīnas ir septītā visvairāk apdzīvotā valsts Āzijā un trīspadsmitā visvairāk apdzīvotā valsts pasaulē. Filipīnu galvaspilsēta ir [[Manila]]. Valsts neatkarību ieguva 1946. gadā no [[Amerikas Savienotās Valstis|Amerikas Savienotajām valstīm]].

== Vēsture ==

=== Pirmskoloniālais periods (pirms 1565) ===
Filipīnu vēsture, iespējams, ir sākusies pirms vismaz 30 000 gadiem, kad pa sauszemes tiltiem Filipīnās ieradās pirmie [[cilvēki]].<ref>Dolan, Ronald E., ed. (1991-3), "[http://countrystudies.us/philippines/3.htm Early History]", ''[http://countrystudies.us/philippines/ Philippines: A Country Study]'', Washington: GPO for the Library of Congress, {{ISBN|0-8444-0748-8}}</ref> Pirmā oficiāli reģistrētā [[Rietumu pasaule|eiropiešu]] ierašanās Filipīnās ir fiksēta {{dat|1521|3|16}}, kad [[Homonhona]]s salā, [[Samara]]s salas dienvidaustrumos, piestāja [[Fernāns Magelāns]].<ref>{{Tīmekļa atsauce|url=http://www2.hawaii.edu/~gaspar/churches.html|title=Sacred Homes of the Ekklesia: The Colonial Churches of the Philippines|author=Gaspar, Roger Gerard B|accessdate=2008-02-05|archiveurl=https://web.archive.org/web/20080117003944/http://www2.hawaii.edu/~gaspar/churches.html|archivedate=2008-01-17}}</ref>

=== Koloniālais periods (1565 - 1946) ===
[[Spānijas Impērija|Spāņu kolonizācija]] sākās [[1565]]. gadā, kad [[Migels Lopess de Legaspi|Migela Lopesa de Legaspi]] (''Miguel López de Legazpi'') ekspedīcija ieradās un ierīkoja pastāvīgu apmetni [[Sebu]] salā.<ref>{{Tīmekļa atsauce|url=http://www.bartleby.com/65/ce/Cebu.html|title=Cebu|publisher=bartleby.com, citējot "The Columbia Encyclopedia, Sixth Edition".  2001-07|accessdate=2008-02-05|archiveurl=https://web.archive.org/web/20080111015713/http://www.bartleby.com/65/ce/Cebu.html|archivedate=2008-01-11}}</ref> [[1571]]. gadā [[Manila]]s līcī, [[Lusona]]s salā, spāņi dibināja vēl vairākas apmetnes.<ref>{{Tīmekļa atsauce|url=http://www.bartleby.com/65/ph/PhilipRep.html|title=The Columbia Encyclopedia, The Philippines|publisher=Columbia University Press|access-date={{dat|2009|05|14||bez}}|edition=6th|year=2007|archiveurl=https://web.archive.org/web/20080728061705/http://www.bartleby.com/65/ph/PhilipRep.html|archivedate={{dat|2008|07|28||bez}}}}</ref> Tieši Manilā spāņi dibināja jaunu pilsētu, kura bija centrs spāņu kundzībai nākamos trīs gadsimtus.<ref>{{Tīmekļa atsauce|url=https://www.cia.gov/library/publications/the-world-factbook/geos/rp.html#Intro|title=Philippines - Intro|publisher=CIA World Factbook|accessdate=2008-02-05|archive-date=2010-01-11|archive-url=https://web.archive.org/web/20100111070218/https://www.cia.gov/library/publications/the-world-factbook/geos/rp.html#Intro}}</ref> Pēc [[Spānijas—ASV karš|spāņu-amerikāņu kara]] 1898. gadā [[Spānija]] Filipīnas atdeva Amerikas Savienotajām Valstīm. Amerikāņi ieviesa progresīvo koloniālo pārvaldi un 1935. gadā atzina Filipīnu pašnoteikšanos. [[Otrais pasaules karš|Otrā pasaules kara]] laikā līdz [[Japānas Impērija|Japānas]] kapitulācijai 1945. gadā salās bija japāņu okupācijas vara.<ref name=":1">{{Grāmatas atsauce|edition=1st American ed|title=The book of rule : how the world is governed|url=https://www.worldcat.org/oclc/52601448|publisher=DK|date=2004|location=London|isbn=0-7894-9354-3|oclc=52601448}}</ref>
[[Attēls:Marcos visit Johnson 1966.jpg|left|thumb|Ferdinands Markoss ar sievu vizītē ASV pie prezidenta [[Lindons Džonsons|Lindona Džonsona]] 1966. gadā]]

=== Pēckoloniālais periods (1946 - pašlaik) ===
1946. gadā Filipīnas kļuva par neatkarīgu republiku. Kopš tā laika valsts politisko vēsturi raksturo konflikti un korupcija. Filipīnas vairākkārt ir atteikušās no prezidentālās demokrātijas sistēmas - pirmoreiz to izdarīja [[Komunisms|komunistu]] valdība, bet pēc tam (1965. gadā) - [[Ferdinands Markoss]]; viņa diktatoriskais režīms pastāvēja 21 gadu. Markosa valdīšanas laikā katastrofāli apsīka [[Ekonomikas izaugsme|ekonomiskā izaugsme]], un tas kopā ar šausminošiem cilvēktiesību pārkāpumiem radīja ilgstošu politisku nestabilitāti. Pēc atgriešanās no trimdas 1983. gadā tika noslepkavots opozīcijas līderis Benino Akino. Tas palielināja neapmierinātību ar Markosa režīmu, un pēc trim gadiem ASV spiediena rezultātā valstī notika prezidenta vēlēšanas. Akino atraitne Korasona vadīja Apvienotās nacionāli demokrātiskās organizācijas (UNIDO) opozīciju un kļuva par prezidenti. Tika atjaunotas demokrātiskās institūcijas un pilsoniskās brīvības, bet jau pēc pirmā termiņa viņas valdību nomainīja komunistu vadītā administrācija, kas bija pie varas no 1992. līdz 1998. gadam. 1998. gada prezidenta vēlēšanās uzvarēja bijušais viceprezidents Žozefs Ehersito Estrada, bet pēc trim gadiem viņš tika apsūdzēts korupcijā un atstādināts un varu pārņēma viceprezidents Glorija Makapagala-Aroijo.<ref name=":1" /> 1992. gadā ASV slēdza savu pēdējo kara bāzi Filipīnās. 1996. gadā starp valdību un Mindanao salas [[Islāms|islāma]] separātistiem tika parakstīts miera līgums, tā izbeidzot 25 gadus ilgušo partizānu karu.<ref name=":3">{{Grāmatas atsauce|title=Pasaules valstu ekonomikas vārdnīca|url=https://www.worldcat.org/oclc/191044745|publisher=Jumava|date=2006|location=Rīgā|isbn=9984-38-145-5|oclc=191044745|first=Valērijs|last=Roldugins}}</ref>

== Ģeogrāfija ==
[[Attēls:Relief Map Of The Philippines.png|left|thumb|250x250px|Filipīnu topogrāfiskā karte]]
Filipīnas atrodas [[Klusais okeāns|Klusā okeāna]] rietumu daļā, un to veido apmēram 7640 salas,<ref name=":0" /> no kurām tikai neliela daļa ir apdzīvotas. No [[Ķīnas Republika|Taivānas]] ziemeļos uz [[Kalimantāna|Borneo]] dienvidos salas stiepjas gandrīz 1850 km garumā.<ref>{{Tīmekļa atsauce|url=https://www.ar-tur.lv/lv/filipinas-about/|title=Informācija par valsti « Filipīnas {{!}} Tūrisma firma "Ar-Tur"|website=www.ar-tur.lv|access-date=2022-08-31}}</ref> [[Lusona]] ziemeļos un [[Mindanao]] dienvidos ir lielākās no salām un aizņem divas trešdaļas valsts kopējās teritorijas. Nākamajām deviņām salām platība pārsniedz 2500 km<sup>2</sup>. Tikai divām piektdaļām salu ir nosaukumi, un tikai 350 salas ir lielākas par 1,6 km<sup>2</sup>. Tās ir vulkāniskas izcelsmes un ir daļēji applūdušu kalnu grēdu virsotnes. Salu virsma ir nelīdzena, un augstākā virsotne ir Apo kalns, kas paceļas 2954 m augstumā un atrodas Mindanao salā.<ref name=":2">{{Grāmatas atsauce|title=Pasaules ģeogrāfijas enciklopēdija|url=https://www.worldcat.org/oclc/847262173|publisher=Zvaigzne ABC|date=[©2005]|location=[Rīga]|isbn=9984-36-878-5|oclc=847262173|first=Clive|last=Gifford}}</ref>

Aptuveni 45% valsts teritorijas aizņem lauksaimniecības zemes, trešdaļu teritorijas klāj meži, lai gan notiek nelegāla un plaša mežizstrāde, un koki tiek izcirsti un dedzināti, lai iegūtu zemi kultūraugu stādījumiem. Vairumā salu dominē mitrs tropu mežs, bet arhipelāga rietumos, kur nokrišņu ir mazāk (1000 mm gadā) — [[savanna]]s.<ref name=":4">{{Grāmatas atsauce|title=Zooģeogrāfija|last=Sloka|first=N.|publisher=Zvaigzne|year=1979|location=Rīga}}</ref> Salās konstatētas vairāk nekā 10 000 koku, krūmu un paparžu sugas. Visbiežāk mežos aug dažādas palmas un bambusi. Filipīnās mīt vairāk nekā 700 putnu sugu, kā arī daudzas abinieku un rāpuļu sugas.<ref name=":2" /> Salās endēmiska ir Filipīnu gimnūra, 2 tupaju sugas, Filipīnu [[Tarsiji|tarsijs]], kuplastvāveru un ciršļžurku ģintis, 4 pundurvāveru sugas, Filipīnu pundurbifelis, Filipīnu briedis, Filipīnu lorikuls, kā arī Filipīnu kakadu un 1 lori ģints (''Bolbopsittacus'').<ref name=":4" />

Kā daļa no Klusā okeāna ugunsloka Filipīnas atrodas virs vienas no ģeoloģiski aktīvākajām Zemes garozas vietām, kā dēļ šeit regulāri notiek zemestrīces. Pēdējā lielā zemestrīce 1990. gadā satricināja Lusonas salas ziemeļdaļu. Tā atņēma dzīvību 1600 cilvēkiem un vairāk nekā 100 000 atstāja bez pajumtes. Salās ir 20 aktīvi [[Vulkāns|vulkāni]], tostarp [[Pinatubo]] vulkāns, kura izvirdums 1991. gadā bija otrais spēcīgākais vulkāna izvirdums 20. gadsimtā.<ref>{{Tīmekļa atsauce|url=http://pubs.usgs.gov/fs/1997/fs113-97/|title=The Cataclysmic 1991 Eruption of Mount Pinatubo, Philippines, Fact Sheet 113-97|website=web.archive.org|access-date=2022-08-31|date=2013-08-25|archive-date=2013-08-25|archive-url=https://web.archive.org/web/20130825233934/http://pubs.usgs.gov/fs/1997/fs113-97/}}</ref> Filipīnas piemeklē arī plūdi un zemes nogruvumi. Salas atrodas taifūnu joslā, un no jūnija līdz oktobrim ir vidēji 15-20 taifūni.<ref>{{Tīmekļa atsauce|url=http://lcweb2.loc.gov/frd/cs/profiles/Philippines.pdf|title=Wayback Machine|website=web.archive.org|access-date=2022-08-31|date=2015-02-14|archive-date=2015-02-14|archive-url=https://web.archive.org/web/20150214022548/http://lcweb2.loc.gov/frd/cs/profiles/Philippines.pdf}}</ref> 2002. gadā ANO Civilo un humanitāro lietu birojs publiskoja statistikas datus, kas liecina par to, ka Filipīnas ir dabas katastrofām visvairāk pakļautā valsts pasaulē.<ref name=":2" />

=== Klimats ===
Filipīnās valda [[Tropu josla|tropu]] un [[Subtropi|subtropu]] klimats, un visu gadu ir karsts un mitrs. Gada vidējā gaisa temperatūra ir +27 °C un vidējais nokrišņu daudzums - 2030 mm gadā. Tomēr gaisa temperatūra un nokrišņu daudzums stipri atšķiras no vietas ģeogrāfiskā novietojuma un augstuma virs jūras līmeņa.<ref name=":2" />

== Valsts pārvalde ==
{{Vairāki attēli |total_width=260 |caption_align=center
 | image1   = Ferdinand R. Marcos Jr (cropped).jpg
 | caption1 = [[Filipīnu prezidents]]<br />[[Bongbongs Markoss]]

 | image2   = VPSDPortrait.jpg
 | caption2 = [[Filipīnu viceprezidents|Filipīnu viceprezidente]]<br />[[Sāra Duterte]]
|align=right}}
Filipīnu valsts pārvalde teorētiski ir ļoti līdzīga Amerikas Savienoto Valstu sistēmai. Tai ir trīs atzari - izpildvara, likumdošanas vara un tiesu vara, kā ari politiskās atturēšanas un pretspara sistēma. Likumdošanas vara pieder divpalātu parlamentam. Senātā ir 24 vietas un senatorus vispārējās un tiešās vēlēšanās ievēl uz sešiem gadiem ar divu termiņu ierobežojumu. Pārstāvju palātā ir 253 deputāti,<ref>{{Tīmekļa atsauce|url=https://www.congress.gov.ph/members/../members/|title=House of Representatives House Members|website=www.congress.gov.ph|access-date=2022-08-31|language=en-US}}</ref> kas vispārējās un tiešās vēlēšanās tiek ievēlēti uz trim gadiem. Izpildvara pieder prezidentam, viceprezidentam un Kabinetam. Prezidents un viceprezidents tiek ievēlēts vispārējās un tiešās vēlēšanās uz vienu sešu gadu termiņu. Prezidents ir valsts un valdības galva. Kabinetu ieceļ prezidents ar Norīkojumu komisijas piekrišanu. Tas pārrauga valsts pārvaldes darbu. Visaugstākā tiesu vara ir Augstākās tiesas rokās. Tajā ir 15 tiesnešu, kas ieņem amatu līdz 70 gadu vecumam un ko ieceļ prezidents pēc Filipīnu Tiesu un advokatūras padomes ieteikuma. Tomēr Filipīnu tiesu joma ilgajos diktatūras gados bijusi skandālu centrā vai periodiski pat atlaista. To joprojām uzskata par dziļi korumpētu, un tajā saglabājies spēcīgs politiskais favorītisms.<ref name=":1" />

== Demogrāfija ==
Filipīnas ir 13. apdzīvotākā valsts pasaulē ar 107 190 081 cilvēku. 8% [[Filipīnieši|filipīniešu]] dzīvo ārzemēs, tur strādādami un sūtot atpakaļ naudu.<ref name=":5">{{Tīmekļa atsauce|url=https://www.antario.lv/filipinas|title=Filipīnas|website=www.antario.lv|access-date=2022-08-31}}</ref> Filipīnās dzīvo vairāk nekā 100 etnisko grupu pārstāvji, kas runā dažādās valodās un dialektos. Lielākās etniskās grupas ir [[visaji]] (41%), [[tagali]] (21%), [[moro]] (7%) un [[ķīnieši]] (1,5%). No abām oficiālajām valsts valodām komerciālā un valdības saziņā visplašāk lieto [[Angļu valoda|angļu]] valodu. Angļu valoda arī tiek izmantota kā ''[[lingua franca]]'' kas apvieno daudzās un dažādās pamatiedzīvotāju ciltis un tautas. Vairāk nekā 80% iedzīvotāju ir [[Katoļticība|katoļi]], savukārt aptuveni 15% [[Musulmaņi|musulmaņu]] dzīvo [[Mindanao]] salā.<ref name=":2" /> [[Attēls:Lechon.jpg|thumb|Lečons]]

== Kultūra ==

=== Virtuve ===
Filipīnu virtuve ir spāņu, malajiešu un ķīniešu virtuves sajaukums, kurā nozīmīga loma ir rīsiem, augļiem un jūras produktiem. Tipiski filipīniešu ēdieni ir [[siniganga]] (buljons ar moluskiem, garnelēm un augļiem), [[tinola]] (cālīši), [[pankitmolo]] (cūkgaļas, vistas un sēņu sacepums ar vistas vai gaļas buljonu), [[rijetafel]] (cepta vista ar vārītiem dārzeņiem un karri mērci) un [[adobo]] (etiķī marinēti cūkgaļas gabaliņi ar ķiplokiem, garšvielām, rīsiem). Iecienīts svētku ēdiens — [[lečons]] (piena sivēns, pildīts ar tamarindas lapām, cepts oglēs). Lieto arī liellopu (vēršu) gaļu [[karabao]]. Populāri ir [[mango]], [[Tomāts|tomāti]], cepti [[kabači]], [[kokosrieksti]]. Visu ēdienu pagatavošanai izmanto asos piparus, un cepšanai galvenokārt izmanto [[Palmu eļļa|palmu eļļu]].<ref name=":5" />

== Skatīt arī ==
* [[Filipīniešu - ASV karš]]
* [[Filipīnu pilsētu uzskaitījums]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Āzija aizmetnis}}

{{Āzija}}
{{ASEAN}}

{{autoritatīvā vadība}}

[[Kategorija:Filipīnas| ]]
[[Kategorija:Āzijas valstis]]
[[Kategorija:ASEAN dalībvalstis]]