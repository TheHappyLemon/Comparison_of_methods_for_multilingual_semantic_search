[[Attēls:Beryl made in Tajikistan.jpg|thumb|200px| Berils no [[Tadžikistāna]]s — tipisks ciklosilikāts.]]
'''Silikāti''' ir lielākā [[minerāls|minerālu]] grupa, kurā ietilpstošo minerālu skaits tālu pārsniedz minerālu skaitu citās [[minerālu klase|klasēs]]. Šajā klasē ietilpst daudzveidīgākie, interesantākie un sarežģītākie minerāli un to skaits pārsniedz 1000. Silikāti ir galvenie [[iezis|iežus]] veidojošie minerāli. Silikātu klasei pieder tie minerāli, kuru [[molekula]]s satur dažādu daudzumu [[silīcijs|silīcija]] un [[skābeklis|skābekļa]]. Lielākā daļa silikātu minerālu ir grūti noteicami un grūti atšķirami savā starpā. Visi silikātu klases minerāli nav pilnībā necaurspīdīgi, pilnībā nešķīst skābēs un lielākā daļa ir ar mazu [[blīvums|blīvumu]].

== Tetraedrs ==
Visu silikātu kristālu pamatvienība ir [[tetraedrs]], kas sastāv no viena silikāta atoma un četriem skābekļa atomiem ((SiO<sub>4</sub>)<sup>−4</sup>).
Si-O atomārā saite ir par aptuveni 50% kovalenta un 50% jonu saite. Kaut arī šo saiti veido pretēji lādēto [[jons|jonu]] pievilkšanās spēja, tā ietver arī [[elektrons|elektronu]] dalīšanu un elektronu struktūras pārklāšanos. Kopējā Si<sup>+4</sup> saites enerģija sadalās vienādi starp četriem O<sup>−2</sup> joniem — līdz ar to jebkuras Si-O saites enerģija ir vienlīdzīga divkāršai O<sup>−2</sup> jona saites enerģijai. Tādējādi katram O<sup>−2</sup> jonam ir potenciāls piesaistīties citai SiO<sub>4</sub> grupai, kļūstot par cita tetraedra daļu. Rezultātā silikāti sastāv no tetraedru grupām, kuras savieno pa vienam O<sup>−2</sup> jonam — nekad divus silikāta tetraedrus nesavienos divi vai vairāki šādi joni.

== Silikātu iedalijums ==
Tā kā silikātu klasē ietilpst liels skaits minerālu, tos nepieciešams iedalīt smalkāk. Silikātus iedala pēc [[kristāliskā struktūra|kristāliskās struktūras]] īpatnībām. Ir vairākas silikātu klasifikācijas sistēmas, no kurām bieži lieto šādu iedalījumu sešos tipos (saskaņā ar [[vecā Danas minerālu klasifikācijas sistēma|veco Danas minerālu klasifikācijas sistēmu]]):

# '''Nesosilikāti''' — vienkārša tetraedru struktūra, SiO<sub>4</sub>. Piemērs — [[olivīns]] (Fe,Mg)<sub>2</sub>SiO<sub>4</sub>;
# '''Sorosilikāti''' — divkāršu tetraedru struktūra, Si<sub>2</sub>O<sub>7</sub>. Piemērs — [[epidots]] Ca<sub>2</sub>Fe<sup>3+</sup>Al<sub>2</sub>O(SiO<sub>4</sub>)(Si<sub>2</sub>O<sub>7</sub>)(OH);
# '''Ciklosilikāti''' — cikliskas sešu tetraedru grupas, Si<sub>x</sub>O<sub>3x</sub>. Piemērs — [[berils]] Be<sub>3</sub>Al<sub>2</sub>(Si<sub>6</sub>O<sub>18</sub>);
# '''Inosilikāti''' — vienkāršas un divkāršas tetraedru ķēdes, vienkāršā ķēde — SiO<sub>3</sub> (piemērs — [[piroksēni|piroksēnu]] grupa), divkāršā — Si<sub>4</sub>O<sub>11</sub> (piemērs — [[amfiboli|amfibolu]] grupa);
# '''Filosilikāti''' — sastāv no tetraedru slāņiem, Si:O attiecība ir 4:10, piemēram Si<sub>4</sub>O<sub>10</sub>. Šī tipa minerālu slāņus satur vājas [[van der Vāla saite]]s — tos ir samērā viegli sadalīt pa šiem slāņiem. Piemērs — [[Vizla (minerāls)|vizlas]], [[talks]];
# '''Tektosilikāti''' — visi O<sup>−2</sup> joni tiek dalīti starp tetraedriem, piemēram SiO<sub>2</sub>. Piemēri — [[laukšpats|laukšpati]].


{{autoritatīvā vadība}}

[[Kategorija:Silikātu minerāli| ]]