[[Attēls:Lake Sevan.jpg|200px|thumb|left|Skats uz Sevanu no Sevanavanka klostera]]
[[Attēls:Sevanavank-both.jpg|thumb|left|200px|Baznīcas Sevanavankā]]
{{ezera infokaste
|ezers=Sevans
|attēls=Sevan aerial.jpg
|paraksts=Sevans no kosmosa
|map = Armēnija
| plat_d=40 | plat_m=19 | plat_s=0 | plat_NS=N 
| gar_d=45 | gar_m=21 | gar_s=0 | gar_EW=E
|platība=1236
|garums=78
|Vid_dziļums=26
|Max_dziļums=78,4
|tilpums=32,94
|augstums_vjl=1896
|izteka=[[Hrazdana]]
|baseins=3647
|valstis=[[Armēnija]]
|salas=
|pilsētas=[[Sevana]]
}}

<mapframe text="Sevans" width=290 height=290 zoom=9 >
{
  "type": "ExternalData",
  "service": "geoshape",
  "ids": "Q181932"
}
</mapframe>

'''Sevans''' ({{val|hy|Սևանա լիճ}}) ir lielākais [[ezers]] [[Armēnija|Armēnijā]], viens no lielākajiem augstkalnu ezeriem pasaulē. Kopā ar [[Vana ezers|Vana ezeru]] un [[Urmijas ezers|Urmijas ezeru]] veidoja [[Armēnijas karaliste]]s trīs lielos ezerus, tā sauktās Armēnijas jūras.

Ezerā ietek 28 upes. 10% ūdens iztek ar [[Hrazdana]]s upi, 90% iztvaiko. Pirms cilvēka iejaukšanās ezers bija 100 m dziļš, platība bija 1416 km² (5% no Armēnijas teritorijas), tilpums bija 58 km³, ezers atradās 1950 m virs jūras līmeņa.

Ezerā dzīvo [[endēmisks|endēma]], vērtīga zivju suga — [[Sevana forele]] (''Salmo ischchan''), kura ievazāto zivju sugu dēļ ir tuvu izmiršanai. Pastāv iespēja, ka šī suga izdzīvos [[Isikuls|Isikulā]], kur tā arī ir ielaista. Sevanā sastopamas vēl divas endēmas zivju sugas: ''Barbus goktshaikus'' un ''Varikorhinus capoeta''. Ezers ir nozīmīga [[Armēnijas kaija]]s (''Larus armenicus'') ligzdošanas vieta, šeit dzīvo 4000—5000 pāri. Sevans ir nozīmīgs arī citu retu sugu putniem. Tas ir arī nacionālais parks un [[Rāmsaras vieta]].

Nozīmīgākais kultūras piemineklis ezera krastā ir [[Sevanavankas klosteris]] netālu no [[Sevana]]s pilsētas. Sākotnēji tas atradās uz salas, bet līmeņa krišanās dēļ tagad tas ir uz pussalas. Rietumu krastā atrodas Hairivankas klosteris, tālāk dienvidos, pie Noratusas — [[hačkars|hačkaru]] lauks, kur atrodas ap 900 šo raksturīgo armēņu kultūras pieminekļu. Krītoties ezera līmenim, atrastas daudzas senlietas pat no agrā [[bronzas laikmets|bronzas laikmeta]].

== Ezera pārveidošana ==
[[1910]]. gadā hidroinženieris Sukiass Manaserjans piedāvāja nolaist ezeru par 45 metriem, izmantojot ūdeni apūdeņošanai un enerģijas ieguvei. [[1933]]. gadā sākās līdzīga plāna ieviešana, kura mērķis bija nolaist ezeru par 55 metriem un jauniegūto zemi izmantot koku stādīšanai, bet atlikušo ezeru (paredzamā platība — ap 299 km²) izmantot zivju audzēšanai. Tika padziļināta Hrazdanas gultne, kā arī būvēts tunelis 40 metrus zem ezera līmeņa. Darbus aizkavēja [[Otrais pasaules karš]], un tie tika pabeigti [[1949]]. gadā, kad ezera līmenis sāka kristies par vienu metru gadā. Koku stādījumi jauniegūtajā zemē auga slikti.

[[1956]]. gadā, pēc [[Staļins|Staļina]] nāves, projekts tika pārskatīts, tika nodibināta īpaša Sevana komiteja, kura pasludināja pretējo: ir jācenšas atjaunot sākotnējo Sevana līmeni. [[1962]]. gadā ezera līmenis stabilizējās 18 metrus zem sākotnējā līmeņa. Pēc diviem gadiem sākās aļģu masveida ziedēšana [[eitrofikācija]]s dēļ.

Lai turpinātu celt ezera līmeni, [[1981]]. gadā tika izbūvēts 49 km garš tunelis no Arpas upes līdz ezeram. Tas pacēla ezera līmeni tikai par 1,5 metriem. Tika uzsākta vēl viena, 22 km gara tuneļa būve no [[Vorotana]]s upes. Kad tika uzbūvēti 18 km, darbus pārtrauca karš ar [[Azerbaidžāna|Azerbaidžānu]] un tam sekojošā ekonomiskā krīze. Tunelis tika pabeigts [[2003. gads|2003]]. gadā, taču ūdens pa to vēl nav sācis plūst. Ezera līmenis tagad ir nostabilizējies 20 m zem sākotnējā un lēnām ceļas.

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20070505014626/http://www.sevan.am/ www.sevan.am — informācija par ezeru]

{{autoritatīvā vadība}}
[[Kategorija:Armēnijas ezeri]]