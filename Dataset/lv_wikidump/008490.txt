{{Sultāna infokaste
| vārds            =Selims III
| tituls           =Padišahs un visu ticīgo Kalifs
| attēls           =[[Attēls:III. Selim.jpg|200px]]
| tugras-attēls    =[[Attēls:Tughra of Selim III.JPG|75px]]
| valdīšana        =[[1807]]. gada [[29. maijs]] —<br />[[1808]]. gada [[17. novembris]]
| investitūra      =[[1807]]. gada [[29. maijs]]
| citi tituli      =''Sultāns Hans''<br />''Padišahs''<br />Abu Zemju un Abu Jūru ''Hākans''<br />Osmaņu nama valdnieks<br />''Sultānu Sultāns''<br />''Hanu Hans''<br />Visu ticīgo ''Kalifs'' un Visuma Kunga pravieša pēctecis''<br />''Imperators''
| pilns vārds      = سليم ثالث [seli:mi sa:lis]
| priekštecis      =[[Abdulhamids I]]
| pēctecis         =[[Mustafa IV]]
| pēctecības-veids =
| mantinieks       =
| haseki-sultan    =
| haseki-kadin     =
| ikbal            =
| has-odaliks      =
| gozde            =
| atvases          =
| karaļnams        =
| dinastija        =[[Osmaņu dinastija]]<br />[[Osmaņu kalifāts]]
| himna            =
| devīze           =
| tēvs             =[[Mustafa III]]
| māte             =[[Mihrišaha Māte Sultāne]]
| dzimšanas datums =[[1761]]. gada [[24. decembris]]
| dzimšanas vieta  =[[Attēls:Flag_of_the_Ottoman_Empire_(1517-1844).svg|20px]] [[Konstantinopole]]
| miršanas datums  =[[1808]]. gada [[28. jūlijs]]
| miršanas vieta   =[[Attēls:Flag_of_the_Ottoman_Empire_(1517-1844).svg|20px]] [[Konstantinopole]]
| apglabāšanas datums =[[1808]]
| apglabāšanas vieta =[[Attēls:Flag_of_the_Ottoman_Empire_(1517-1844).svg|20px]] [[Konstantinopole]]
|}}
'''Selims III''' ([[osmaņu turku valoda|osmaņu turku valodā]]: سليم ثالث [seli:mi sa:lis]) ([[1761]]. gada [[24. decembris]] — [[1808]]. gada [[29. jūlijs]]) bija [[Osmaņu impērija]]s [[Osmaņu dinastija|sultāns]] ([[1789]]—[[1807]]). Selima tēvs bija sultāns [[Mustafa III]] ([[1757]]—[[1774]]) un tronī viņš nomainīja savu tēvoci [[Abdulhamids I|Abdulhamidu I]] ([[1774]]—[[1789]]).

Pateicoties Selima enerģijai un vairākiem talantiem, viņš tautā tika cienīts un liela sabiedrības daļa pēc viņa nokļūšanas tronī cerēja uz pozitīvām pārmaiņām. Selims bieži tikās ar cittautiešiem un viņš bija pārliecināts, ka valstij nepieciešamas pārmaiņas. Tomēr pārmaiņas bija jāatliek, jo [[Austroungārija]] un [[Krievijas Impērija]] ar saviem biežajiem uzbrukumiem viņu visu laiku nodarbināja aizsardzības jomā. Kad konflikti Eiropā bija pierimuši, viņam nācas pievērsties jaunam konfliktam, kad [[Ēģipte|Ēģiptē]] un [[Sīrija|Sīrijā]] iebruka [[Napoleons I]]. Līdz ar to arī tika pārtrauktas turku senās draudzīgās attiecības ar [[Francija|Franciju]].

Savā valdīšanas laikā Selimam III izdevās izskaust lielu daļu krāpnieku no militārajām aprindām un viņš veica vairākas valsts pārvaldes reformas finanšu resorā. Selims III izveidoja īpašu karaspēka armiju ''[[Osmaņu jaunā iekārta|Nizam-ı Cedid]]'', kas kļuva par tik iespaidīgu spēku, ka spēja apturēt jebkādu pretestību reformām no vietējo pašvaldību vadītāju un [[Jeničeri|jeničeru]] puses.

Sajūtot ''Nizam-ı Cedid'' spēku, Selims III izdeva pavēli, kas noteica, ka katru gadu daļu karavīru no jeničeriem pārceļ uz jaunajam karaspēkam atbilstošām pakāpēm. Pēc šīs pavēles izdošanas aptuveni 10'000 jeničeri un citi reformu pretinieki [[Edirne|Edirnē]] sarīkoja bruņotu sacelšanos, kas lika sultānam atlikt reformas uz nenoteiktu laiku. Joprojām risinājās militāras sadursmes [[Serbija|Serbijā]], Ēģiptē un citviet, kur sultāna karaspēks cieta sakāves vienu pēc otras. [[1807]]. gadā [[Konstantinopole|Konstantinopolē]] ieradās [[Lielbritānija]]s flote un pieprasīja, lai sultāns piekāpjas [[Krievijas Impērija]]s prasībām un izraida [[Napoleons I|Napoleona I]] sūtni.

Francijas sūtnim bija ļoti liela ietekme uz Selimu III un tādēļ britu flote bija spiesta doties atpakaļ, nesasniegusi vēlamos rezultātus. Nemieri, kas risinājās dažādās formās un dažādās provincēs kļuva nekontrolējami un Selims III tos nespēja apslāpēt. Jeničeri atkal sarīkoja bruņotu sacelšanos, kurā piedalījās arī [[šeihs ul-islāms]], kas pret reformām izdeva [[fatva|fatvu]]. Rezultātā Selimu III apcietināja, ieslodzīja un viņa vietā tronī iecēla viņa brāļadēlu [[Mustafa IV]] ([[1807]]—[[1808]]).

Rustčukas [[pašā]] [[Mustafa Bajrakdars]], kas bija reformu atbalstītājs, savāca 40'000 lielu karaspēku un devās uz Konstantinopoli, lai Selimu III atbrīvotu un atjaunotu tronī. Tomēr viņš galvaspilsētu sasniedza par vēlu, jo [[galvenais melnais einuhs]] ar saviem vīriem Selimu jau bija paspējis nogalināt.<ref>Goodwin, Jason: "Lords of the Horizons", Chapter 24: The Auspicious Event, 1998</ref> Bajrakdaru šāds notikums saniknoja un viņš nogalināja Mustafa IV, bet viņa vietā tronī tagad kāpa [[Mahmuds II]] ([[1808]]—[[1839]]), kurš bija pēdējais dzīvs palikušais [[Osmaņu dinastija]]s pārstāvis.

== Interese par dzeju un mākslu ==

Selims III bija liels mūzikas cienītājs un viņam pašam piemita laba dziedātāja un komponista talants. Viņš sacerēja četrpadsmit [[makams|makamus]], no kuriem trīs ir populāri arī mūsdienās. Ir zināms, ka viņš ir autors četrām mūzikas kompozīcijām, un daļa no tām joprojām ir populāras [[turku klasiskā mūzika|turku klasiskās mūzikas]] izpildītāju repertuārā. Selims III mīlēja spēlēt arī [[nejs (mūzikas instruments)|neju]] un [[tanburs|tanburu]].

Selima interese par mūziku radās laikā, kad viņš bija princis un viņu mācīja [[Krimas Ahmets Kamils]] un [[Tanbura Izaks]]. Selims III ļoti augstu vērtēja Tanbura Izaku un, kad Izaks ienāca telpā, Selims vienmēr piecēlās.

== Atsauces ==
{{atsauces}}

{{Osmaņu impērija-aizmetnis}}

{{autoritatīvā vadība}}

[[Kategorija:Osmaņu dinastija]]
[[Kategorija:1761. gadā dzimušie]]
[[Kategorija:1808. gadā mirušie]]
[[Kategorija:Nogalinātie monarhi]]
[[Kategorija:Osmaņu impērijas sultāni]]