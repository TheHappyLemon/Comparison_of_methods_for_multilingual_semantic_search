{{Nosaukums slīprakstā}}
{{Mūzikas izpildītāja infokaste
|Fons = grupa
|Vārds = ''The Hobos''
|Attēls = The_hobos.jpg
|Att_izm = 220px
|Vieta = [[Attēls:Flag of Latvia.svg|20px|Latvija]] [[Liepāja]], [[Latvija]]
|Žanrs = [[Popmūzika|pops]], [[Rokmūzika|roks]]
|Gadi = 1999—pašlaik
|Izdevējkompānija = ''[[Platforma Records]]''
|Mlapa = [http://www.hobos.lv hobos.lv]<br />[http://www.thehobos.com thehobos.com]
|Dalībnieki = [[Rolands Balodis-Ūdris]]<br />[[Mārtiņš Burkevics]]<br />[[Egons Kronbergs]]<br />[[Vilnis Krieviņš]]
}}

'''''The Hobos''''' ({{val|lv|Klaidoņi}}) ir 1999. gada janvārī dibināta latviešu mūzikas grupa. 

Visi četri ''The Hobos'' dalībnieki nāk no Liepājas, taču savu karjeru grupa aizsāka Rīgā. 1999. gada janvāra beigās, dibināšanas mēnesī, savu pirmo koncertu ''The Hobos'' sniedza kafejnīcā ''Ai, Karamba'', kas mecenātiski atļāva grupai uzstāties, bet nedodot nekādu atlīdzību. Koncerta nejaušs novērotājs bija arī kāds no grupas "[[Prāta Vētra]]" dalībniekiem, kas ''The Hobos'' uzstāšanās laikā pusdienojis iepriekšminētajā kafejnīcā. Tika pieaicināti arī pārējie grupas "[[Prāta Vētra]]" dalībnieki, kas galu galā izvērsās par improvizētu pasākumu ar galdu iznešanu uz ielas.

Sākotnēji bija domāts grupu nosaukt par ''The Studio Hobos'', taču grupai tika ieteikts vārdu "studio" izmest, lai saīsinātu nosaukumu.<ref>Rampas Ugunis: Grupa HOBOS, 2015. gada 10. sept. https://www.youtube.com/watch?v=PSWVnujA5xk</ref>

Pirmais albums ar nosaukumu [["Numbvision"]], kas iznāca 1999. gada decembrī, guva lielus panākumus un iemantoja [[Latvijas Mūzikas ierakstu gada balva 1999|Latvijas Mūzikas Ierakstu Gada Balvas]] titulu “Labākais pop & rock albums ‘99”. Uzfilmētais klips dziesmai "Christian (I'm gonna be)" ieguva arī 2000. gada labākā Latvijas videoklipa balvu.

Arī otrais albums [["Perfect Solution"]], kas iznāca 2001. gadā, un trešais albums [["Flashback Mornings"]], kas iznāca 2002. gadā, atzīmējās [[Latvijas Mūzikas ierakstu gada balva]]s vēsturē, iegūstot attiecīgi [[Latvijas Mūzikas ierakstu gada balva 2001|2001.]] un [[Latvijas Mūzikas ierakstu gada balva 2002|2002.]] gada labākā [[Latvijas Mūzikas ierakstu gada labākais roka albums|rock albuma]] balvu. Atsevišķu balvu ([[Latvijas Mūzikas ierakstu gada labākā roka dziesma|"labākā rock dziesma"]]) 2002. gadā ieguva arī dziesma "Flying away" no albuma [["Flashback Mornings"]].

Ceturtais albums [[Radio Jah Jah]] iznāca 2004. gadā un tika veidots atzīmējot grupas pastāvēšanas piekto gadu. Albums sastāv no 2 diskiem, no kuriem pirmais ietver grupas oriģinālkompozīcijas, bet otrajā iekļautas dažādu populāru dziesmu [[kaverversija]]s.

Kopš albuma Radio Jah Jah iznākšanas līdz pat 2015. gadam grupa bija salīdzinoši neaktīva, jo mūziķi piedalījās dažādos solo projektos un publiski uzstājās reti. 2009. gada pavasarī klubā Essential notika koncerts, kurā tika prezentēta arī jauna dziesma un mūzikas klips "I love you". Gadu vēlāk iznāca dziesma "Sober Sky". 2011. gadā ''The Hobos'' atklāja Kalnciema kvartāla vasaras koncertu sezonu. Nākamie koncerti notika 2013. gadā klubā "Laternu stundā" un 2015. gadā [[Palladium Rīga|koncertzālē Palladium]].

2016. gada 17. janvārī grupas solistu un simbolu Rolandu Balodi-Ūdri Rīgā sabrauca mašīna, un viņš 5 nedēļas atradās komā.<ref>[https://www.delfi.lv/rutks/vesels-ka-rutks/aicina-ziedot-muzika-rolanda-udra-rehabilitacijai-pec-smagas-autoavarijas.d?id=47184077 Aicina ziedot mūziķa Rolanda Ūdra rehabilitācijai pēc smagas autoavārijas] (skatīts {{Dat|2016|08|14}})</ref> Rehabilitācija var aizņemt vairākus gadus, un nav zināms, vai Balodis-Ūdris spēs turpināt muzicēt ar grupu, tādēļ arī grupas turpmākais liktenis nav skaidrs.

2022. gadā grupa sniedza vairākus koncertus dažādās Latvijas vietās un kā solists ar grupu uzstājās Ralfs Eilands. 2022. gada beigās tika paziņots par apvienības "The Hobos Club" (THC) izveidošanos, kura sastāv no līdzšinējiem "The Hobos" dalībniekiem un uzaicinātiem mūziķiem.

== Diskogrāfija ==

{| border="2" cellpadding="4" cellspacing="0" style="margin: 1em 1em 1em 0; background: #f9f9f9; border: 1px #aaa solid; border-collapse: collapse; font-size: 95%;"
|-
|- bgcolor="#efefef"
|'''Vāciņš'''
|'''Gads'''
|'''Nosaukums'''
|-
|[[Attēls:Numbvision.jpg|50px]]
|[[1999]]
|''[[Numbvision]]''
|-
|[[Attēls:Perfect_solution.jpg|50px]]
|[[2001. gads|2001]]
|''[[Perfect Solution]]''
|-
|[[Attēls:Flashback_mornings.jpg|50px]]
|[[2002]]
|''[[Flashback Mornings]]''
|-
|[[Attēls:Radio_jah_jah.jpg|50px]]
|[[2004. gads|2004]]
|''[[Radio Jah Jah]]''
|}

== Grupas dalībnieki ==

* [[Rolands Balodis-Ūdris]] — solists
* [[Mārtiņš Burkevics]] — basģitārists
* [[Egons Kronbergs]] — ģitārists
* [[Vilnis Krieviņš]] — bundzinieks

== Atsauces ==
<references />{{autoritatīvā vadība}}

{{DEFAULTSORT:The Hobos}}
[[Kategorija:1990. gadu mūzikas grupas]]
[[Kategorija:2000. gadu mūzikas grupas]]
[[Kategorija:2010. gadu mūzikas grupas]]
[[Kategorija:Latvijas popgrupas]]
[[Kategorija:Latvijas rokgrupas]]
[[Kategorija:Latvijas poproka grupas]]