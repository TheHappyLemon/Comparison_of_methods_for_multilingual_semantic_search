{{atsauces+}}
'''Meklētājprogramma''' ir [[datorprogramma]], kas dokumentos meklē specificētus atslēgvārdus un lietotājam sniedz dokumentu sarakstu, kuros šie vārdi ir atrasti. Kā meklētājprogrammu piemērus var minēt ''[[Google]]'' un ''[[Microsoft Bing|Bing]]'', kas ļauj lietotājiem meklēt dokumentus [[vispasaules tīmeklis|vispasaules tīmeklī]].

== Vēsture ==
Pirmais rīks, ko izmantoja informācijas meklēšanai [[Internets|Internetā]], bija ''[[Archie]]'', ko radīja [[Makgila Universitāte]]s ([[Kanāda]]) students [[Alans Emtegs]]. Programma lejuplādēja publisko anonīmo [[FTP]] vietņu failu direktoriju sarakstus un veidoja meklējamu failu nosaukumu datubāzi. ''Archie'' nemācēja meklēt pēc failu satura.

[[1991]]. gadā [[Marks Makkahils]] [[Minesotas Universitāte|Minesotas Universitātē]] radīja ''[[Gopher]]'', kas indeksēja teksta dokumentu saturu.

Pirmais tīmekļa meklētājs bija ''[[Wandex]]'' (mūsdienās vairs nepastāv), ko [[1993]]. gadā [[Masačūsetsas Tehnoloģiju institūts|Masačūsetsas Tehnoloģiju institūtā]] izstrādāja [[Metjū Grejs]]. 1993. gadā radās vēl viens tīmekļa meklētājs, kurš darbojas vēl šobaltdien, ''[[AliWeb]]''. Pirmais "pilna teksta" meklētājs bija ''[[WebCrawler]]'', kas parādījās [[1994]]. gadā. Atšķirībā no priekšgājējiem, tas ļāva lietotājam meklēt pēc jebkura vārda, ko satur [[tīmekļa lappuse]]. Tas bija pirmais meklētājs, kas guva plašāku popularitāti, un turpmākos gadus visi vadošie tīmekļa meklētāji darbojās pēc tā iedibinātiem principiem. 1994. gadā dienasgaismu ieraudzīja arī [[Kārnegi Melouna Universitāte|Kārnegi Melouna Universitātē]] izstrādātais meklētājs ''[[Lycos]]''.

Drīz pēc tam radās arī vairāki citi tai laikā populāri meklētāji, piemēram, ''[[Excite]]'', ''[[Infoseek]]'', ''[[Inktomi (meklētājprogramma)|Inktomi]]'', ''[[Northern Light]]'' un ''[[AltaVista]]''. Tie sastādīja konkurenci tolaik populārajiem tīmekļa katalogiem, piemēram, ''[[Yahoo!]]''. Vēlāk lielākā daļa tīmekļa katalogu integrēja meklēšanas tehnoloģijas.

[[1998]]. gadā divi [[Stenforda Universitāte]]s doktorantūras studenti [[Sergejs Brins]] un [[Lerijs Peidžs]] izstrādāja meklētāju ''[[Google meklētājs|Google]]'', kas tika balstīts uz jauniem principiem. Tas katrai tīmekļa lappusei rēķina popularitātes reitingu ''[[PageRank]]'', ko izmanto meklēšanas rezultātu secības noteikšanai. ''PageRank'' balstās uz pieņēmumu, ka saite no lappuses A uz lappusi B ir lappuses A balss par lappusi B. Tātad, jo vairāk hipersaišu uz noteiktu tīmekļa lappusi, jo augstāks tās reitings. Google sāka gūt plašu popularitāti sākot ar [[2001. gads|2001]]. gadu.

Redzot Google popularitāti, [[2004. gads|2004]]. gadā savu meklētāju pārstrādāja ''[[Yahoo!]]''.<ref>{{Tīmekļa atsauce|url=https://www.cnet.com/tech/tech-industry/yahoo-dumps-google-search-technology/|title=Yahoo dumps Google search technology|website=CNET|access-date=2023-06-14|language=en}}</ref> Tas bija balstīts uz līdzīgiem principiem. [[2005. gads|2005]]. gadā jaunu tīmekļa meklētāju izlaida arī ''[[Microsoft]]'' (''[[MSN Search]]'', tagad ''[[Windows Live]]'').{{nepieciešama atsauce}}

== Kā darbojas tīmekļa meklētāji ==
Mūsdienu tīmekļa meklētāju pamatā ir trīs autonomas darbības:
# [[Tīmekļa rāpuļprogramma]] apstaigā tīmekli, iegūstot no tā un saglabājot lokālā datubāzē tīmekļa lappuses.
# Saglabātās tīmekļa lappuses tiek indeksētas, sasaistot tīmekļa lappuses ar atslēgvārdiem, kā arī izrēķinot katras lappuses reitingu.
# Lietotājs var meklēt sev nepieciešamo informāciju, izmantojot iepriekš sagatavoto indeksu.

== Skatīt arī ==
* [[Interneta meklētāju uzskaitījums]]
* [[Interneta vēsture]]

== Atsauces ==
{{Atsauces}}{{autoritatīvā vadība}}

[[Kategorija:Meklētājprogrammas| ]]