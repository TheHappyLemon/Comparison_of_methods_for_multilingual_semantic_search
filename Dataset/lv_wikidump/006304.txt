[[Attēls:jasper.pebble.600pix.jpg|thumb|300px|Pulēts jašmas olis, ap 2,5 cm garš.]]

'''Jašma''' (no [[persiešu valoda|persiešu]] ''jašp'' - plankumainais akmens - vārdam var būt senāka izcelsme) ir necaurspīdīga [[kvarcs|kvarca]] kriptokristāliska varietāte, kuru dažādi piejaukumi (līdz 20% no satura) iekrāso dažādās krāsās. Visbiežāk sastopama koši sarkana, dzeltena vai brūna jašma, taču tā var būt arī zaļa, melna. Akmens lūzums - līdzens, gluds, tas labi pakļaujas pulēšanai.

Jašma ir tuvu radniecīga citam kvarca paveidam - [[halcedons|halcedonam]], taču atšķirībā no tā nav šķiedraina.

Jašmas krāsojums nav vienmērīgs - tā var būt smalki slāņota, tai cauri var vīties [[dendrīts|dendrīti]]. Pēc veidošanās jašma var plaisāt un pārbīdīties un tad atkal sacementēties, radot efektīgu rakstu. Jašmu iekrāso dažādi metālu oksīdi un hidroksīdi - [[krāsu zeme]]s, [[dzelzs]], [[mangāns|mangāna]] oksīdi.

No jašmas izgatavo vāzes, zīmogus, tabakdozes, rotaslietas. Lielākais pasaules dārgakmens ir jašmas gabals no [[Botsvāna]]s, kurš sākotnēji svēra 800 kg. Tagad no tā ir izgatavota 224 kg smaga lode ar diametru - 54 cm, kura atrodas [[Vācija|Vācijā]], dārgakmeņu muzejā [[Idāra - Oberšteina|Idārā - Oberšteinā]].

== Atradnes ==
Jašma ir izplatīts akmens, taču dažas skaistākas varietātes atrod šādās valstīs:
* [[Austrija]] - [[Tirole]], joslains
* [[Ēģipte]] - [[Nīla|Nīlā]], jo sevišķi tuvāk [[Kaira]]i. Brūni dzeltena līdz ķieģeļsarkana, bieži smalki slāņota.
* [[Francija]] - [[Korsika]], joslains
* [[Indija]] - "zebras jašma" - tumši brūna ar gaišbrūnām joslām, satur [[pārakmeņojums|pārakmeņojumus]];
* [[Itālija]] - [[Sicīlija]], joslains
* [[Krievija]] - [[Altajs]], [[Urāli]], [[Sibīrija]], joslains, ar pelēkām, zaļām, dzeltenām, sarkanām, brūnām joslām.
* [[Vācija]] - [[Idāra - Oberšteina]], sarkana.

{{autoritatīvā vadība}}

[[Kategorija:Kvarca paveidi]]
[[Kategorija:Dārgakmeņi]]
[[Kategorija:Mineraloīdi]]