[[Attēls:Map of participants in World War II.png|thumb|right|400px|Ass valstis un to kolonijas — zilā krāsā, [[Sabiedrotie (Otrais pasaules karš)|Sabiedrotās valstis]] un to kolonijas — zaļā krāsā, neitrālās valstis un to kolonijas — pelēkā krāsā.]]

'''Ass valstis''' ({{val|de|Achsenmächte}}, {{val|it|Potenze dell'Asse}}, {{val|ja|枢軸国}}) ir termins, ko pamatā attiecina uz [[nacionālsociālisms|nacistu]] [[Trešais reihs|Vāciju]], [[fašisms|fašistu]] [[Itālijas Karaliste (1861—1946)|Itāliju]] un [[Japānas Impērija|Japānas Impēriju]]. Ass valstu līgumam 1940.–1942. gadā pievienojās vairums Vācijas un Japānas sabiedroto valstu.

== Izveide ==
[[Attēls:Tripartite Pact 27 September 1940.jpg|thumb|left|200px|[[Trīspusējais pakts|1940. gada 27. septembra Trīspusējais pakts]] ar Ass valstu zīmogiem (variants [[japāņu valoda|japāniski]]).]]
Terminu pirmo reizi lietoja [[Benito Musolīni]] {{dat|1936|11|2||bez}}, kad pēc Itālijas un Vācijas draudzības līguma parakstīšanas viņš runāja par Romas—Berlīnes asi, ap kuru pārējās Eiropas valstis varēs riņķot.

Šis pakts tika parakstīts pēc tam, kad Itālija, kas sākotnēji bija opozīcijā Vācijai, saņēma starptautisku nosodījumu [[Tautu Savienība|Nāciju līgā]] par tās iebrukumu [[Etiopijas impērija|Etiopijā]]. Abas valstis arī kopīgi sniedza atbalstu [[Fransisko Franko]] vadītajai armijai [[Spānijas pilsoņu karš|Spānijas pilsoņu kara]] laikā. 1939. gada maijā šo līgumu pārveidoja par militāru aliansi, ko Musolīni ierosināja saukt par “Tērauda paktu” ({{val|it|Patto d'Acciaio}}, {{val|de|Stahlpakt}}). {{dat|1940|9|27||bez}} Berlīnē tika parakstīts trīspusējs līgums starp Vāciju, Itāliju un Japānu. Novembrī tam pievienojās arī [[Ungārijas Karaliste (1920—1946)|Ungārija]], [[Rumānijas Karaliste|Rumānija]] un [[Slovākijas Pirmā republika|Slovākija]].

Otrā pasaules kara sākuma posmā pēc [[Molotova—Ribentropa pakts|Molotova—Ribentropa pakta]] un Austrumeiropas sadalīšanas [[Ietekmes zona|ietekmes zonās]] 1940. gada 13.—14. novembrī pēc Staļina iniciatīvas Berlīnē notika [[Vjačeslavs Molotovs|Molotova]] un [[Joahims fon Ribentrops|Ribentropa]] [[sarunas par PSRS pievienošanos Ass valstīm]] un visas pasaules sadalīšanu ietekmes zonās. Pēc Vācijas piedāvājuma PSRS pienācās [[Britu Indija]] un [[Vidējie Austrumi]], ieskaitot [[Irāna|Irānu]] un [[Persijas līcis|Persijas līča]] arābu zemes. Tomēr PSRS pieprasīja arī [[Turcija|Turciju]] un [[Balkānu pussala|Balkānu valstis]], tādēļ sarunas nenoveda pie PSRS pievienošanās Ass valstu militārajai savienībai.<ref>Hildebrand, Klaus. The Foreign Policy of the Third Reich, Anthony Fothergill (trans.). London: Batsford, 1973.</ref>

1941. gada martā Ass valstu paktam pievienojās arī [[Bulgārijas Karaliste|Bulgārija]] un [[Dienvidslāvijas Karaliste|Dienvidslāvija]], kas bija krasā pretstatā PSRS priekšlikumiem par interešu zonu sadali Balkānos. Jau pēc divām dienām ar angļu palīdzību Dienvidslāvijas valdība tika gāzta, un 6. aprīlī Vācija sāka militāru iebrukumu Dienvidslāvijā un [[Grieķijas Karaliste|Grieķijā]], kas beidzās ar abu valstu okupāciju.

== Dalībvalstis ==

* {{flaga|Vācija|Nazi}} [[Trešais reihs]] (no 1940. gada 27. septembra)
* {{flaga|Itālija|1861}} [[Itālijas Karaliste (1861—1946)|Itālijas Karaliste]] (no 1940. gada 27. septembra līdz 1943. gada 8. septembrim)
* {{flaga|Japāna|1870}} [[Japānas Impērija]] (no 1940. gada 27. septembra)
* [[Attēls: Flag_of_Hungary_(1915-1918,_1919-1946).svg|22px]] [[Ungārijas Karaliste (1920—1946)|Ungārijas Karaliste]] (no 1940. gada 20. novembra)
* {{flaga|Rumānija}} [[Rumānijas Karaliste]] (no 1940. gada 23. novembra) 
* [[Attēls:Flag of Slovakia (1939–1945).svg|22px]] [[Slovākijas Pirmā republika]] (no 1940. gada 24. novembra) 
* {{flaga|Bulgārija}} [[Bulgārijas Karaliste]] (no 1941. gada 1. marta) 
* [[Attēls:Flag of Yugoslavia (1918–1941).svg|22px]] [[Dienvidslāvijas Karaliste]] (no 1941. gada 25. līdz 27. martam)
* [[Attēls:Flag of Croatia (1941–1945).svg|22px]] [[Horvātijas Neatkarīgā valsts]] (no 1941. gada 15. jūnija)  
* {{flaga|Taizeme}} [[Taizeme]] (no 1942. gada 15. februāra)

== Ass valstu sabiedrotās valstis ==
* [[Attēls:Flag of Iraq (1924–1959).svg|22px]] [[Irākas karaliste|Irākas Karaliste]] (neparakstīja Ass valstu līgumu, pieteica karu Lielbritānijai 1941. gada 9. maijā)
* {{flaga|Somija}} [[Somija]] (neparakstīja Ass valstu līgumu, pieteica karu PSRS 1941. gada 25. jūnijā)

== Pretinieki ==
1942. gada 1. janvārī [[Apvienotā Karaliste]], [[Amerikas Savienotās Valstis|ASV]], [[Ķīnas Republika]], [[Padomju Savienība|PSRS]] ("Lielais četrinieks"), 9 [[Centrālamerika]]s un [[Karību reģions|Karību reģiona]] valstis, 5 [[Britu Sadraudzība]]s valstis un 8 okupēto valstu trimdas valdības parakstīja pret Ass valstīm vērstu Apvienoto Nāciju deklarāciju, kurai vēlāk pievienojās lielākā daļa citu valstu valdību.

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{Vēsture-aizmetnis}}

{{autoritatīvā vadība}}

[[Kategorija:Itālijas vēsture]]
[[Kategorija:Japānas vēsture]]
[[Kategorija:Trešais reihs]]
[[Kategorija:Otrais pasaules karš]]
[[Kategorija:Militārās savienības]]