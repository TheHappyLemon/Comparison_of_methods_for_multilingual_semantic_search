{{Citas nozīmes|mūzikas grupu|Jumprava|Jumprava}}

{{Atsauces+}}{{Mūzikas izpildītāja infokaste
| Vārds = Jumprava
| Attēls = Jumprava logo.png
| Att_izm = 270
| Apraksts = 
| Fons = grupa
| Vieta = [[Attēls:Flag of Latvia.svg|20px|Latvija]] [[Rīga]], [[Latvija]]
| Žanrs = [[Sintpops]]<br />[[Popmūzika]]<br />[[Rokmūzika]]<br />[[Elektroniskā mūzika]]
| Gadi = 1984—1992; 1997—''pašlaik''
| Izdevējkompānija = [[Platforma Records]]
| Mlapa = http://www.jumprava.org.lv/
| Dalībnieki = [[Aigars Grāvers]]<br />[[Aigars Krēsla]]<br />[[Aigars Grauba]]<br />[[Ainārs Ašmanis]]
| Bij_dalībnieki = [[Ingus Ulmanis]] <small>(1984—1987)</small><br />[[Aigars Voitišķis]] <small>(1984—1987)</small><br />[[Māris Jurjāns]] <small>(1984—1986)</small><br />[[Hermanis Kaminskis]] <small>(1984—1986)</small><br />[[Ainars Vilde]] <small>(1984)</small><br />[[Antonija Breidaka]] <small>(1984)</small>
}}

'''Jumprava''' ir [[Latvija|latviešu]] [[mūzika]]s grupa, kuras sastāvā ir [[Aigars Grāvers]], [[Aigars Krēsla]], [[Aigars Grauba]] un [[Ainārs Ašmanis]]. Jumprava jau kopš 1980. gadiem ir viena no populārākajām grupām Latvijā.

== Biogrāfija ==
=== 1984—1987 ===
Grupu 1984. gada aprīlī izveidoja [[Ainārs Ašmanis]], [[Māris Jurjāns]], [[Ainars Vilde]] un [[Antonija Breidaka]], bet vasarā tai pievienojās [[Hermanis Kaminskis]], [[Ingus Ulmanis]], [[Aigars Voitišķis]] un [[Aigars Grāvers]]. Tajā pašā gadā Jumpravu atstāja Vilde un Breidaka. Grupa izpelnījās popularitāti visā Latvijā ar savām dziesmām "Par rozēm" un "Mākonis", tās abas iekļuva [[Mikrofona aptauja 1985|"Mikrofona" aptaujas '85]] populārāko dziesmu desmitniekā. 1986. gadā grupu atstāja Jurjāns un Kaminskis, bet tai pievienojās [[Aigars Krēsla]] un [[Aigars Grauba]]. Abi pieteica sevi arī kā dziesmu autorus, tāpēc grupā pamazām brieda radoša krīze. 1986. gadā rodas hiti "Prom no pilsētas" un "N—tā pietura". 1987. gadā grupu atstāja vokālists Ingus Ulmanis un ģitārists Aigars Voitišķis, abi kopā izveidojot grupu [[Lādezers (grupa)|Lādezers]].

=== 1987—1992 ===
Atlikušos grupas dalībniekus piesaistīja [[elektroniskā mūzika]], tādēļ turpmāk grupa bieži tika salīdzināta ar angļu grupu [[Depeche Mode]]. Sākās nozīmīgākais un slavenākais grupas darbības posms, skanējums kļūst dinamiskāks, daudzās dziesmās izmantoti A. Grāvera domubiedra [[Ritvars Dižkačs|Ritvara Dižkača]] teksti. Panākumus guva A. Graubas dziesmas "Tālu aizgāja" un "[[Ziemeļmeita (dziesma)|Ziemeļmeita]]", tika izdotas divas grupas skaņuplates. Tomēr 1989. gada sākumā grupu atstāja arī Aigars Grauba.

[[Mikrofona aptauja 1990|1990]]. un [[Mikrofona aptauja 1991|1991. gadā]] grupa uzvarēja prestižajā [[Mikrofona aptauja|Mikrofona dziesmu aptaujā]] ar dziesmām "Baltā" un "Peldētājs". 1992. gadā tika pārtraukta grupas darbība. Populārākās Jumpravas pirmā darbības posma dziesmas bija "Ziemeļmeita", "[[Vēlreiz]]", "Prom no pilsētas", "Tālu aizgāja" un "Šeit lejā".

Deviņdesmito gadu vidū, grupai aktīvi nedarbojoties, tika izdotas vairākas Jumpravas labāko dziesmu izlases — "Jumprava I-II-III-IV" četrās kasetēs, kā arī divi kompaktdiski "Jumprava 84—87" un "Jumprava 88—90".

=== 1997—pašlaik ===
1997. gadā Jumpravas darbību atjaunoja Aigars Grauba, Aigars Grāvers, Aigars Krēsla un Ainārs Ašmanis, un līdz šim grupas sastāvs nav mainījies. 1998. gadā tika izdots pirmais grupas albums pēc darbības atjaunošanas "Laika atšķirību romance", no kura pazīstamākās dziesmas bija "Lēna upe", "Ēna" un "Auto '98". Šajā albumā grupa sadarbojās ar [[Nataradža|Nataradžu]], kurš sarakstīja vairāku dziesmu vārdus. Nākamajā gadā klajā nāca kārtējais labāko dziesmu apkopojums "Labāko dziesmu izlase". [[Latvijas Mūzikas ierakstu gada balva 1999|1999. gadā]] grupa ieguva [[Latvijas Mūzikas ierakstu gada balva par mūža ieguldījumu Latvijas mūzikas attīstībā|Latvijas Mūzikas ierakstu gada balvu par mūža ieguldījumu Latvijas mūzikas attīstībā]]. 2001. gadā Jumprava izdeva savu nākamo albumu "Trajektorija", kura populārākajām dziesmām "Nedaudz par viņu" un "Ringā" tika uzņemti arī videoklipi. Dziesma "Baiga vasara" bija tituldziesma tāda paša nosaukuma [[Baiga vasara (filma)|filmā]], kuras režisors bija grupas dalībnieks Aigars Grauba.

Vēl pēc 4 gadiem 2005. gadā klajā nāca nākamais Jumpravas albums "Inkarmo", kurā dažas dziesmas sarakstīja arī [[Rolands Ūdris]]. Radiostaciju apritēs nonāca albuma dziesmas "Liekos dīvains", "Inkarmo", "Vārdi" un "Laimīgs". Dziesmām "Stacijā" un "Kailass" tika uzņemti arī videoklipi. 2005. gadā tika izdots turpinājums 1999. gadā izdotajai labāko dziesmu izlasei — "Labāko dziesmu izlase II daļa (1984—1990)". Nākamajā gadā šīs abas izlases tika savienotas un izdotas kopā "Labāko dziesmu dubultizlasē: Dzīvo silti". 2006. gadā izdota muzikoloģes [[Daiga Mazvērsīte|Daigas Mazvērsītes]] grāmata "Jumprava. Leģendārās latviešu rokgrupas dzīvesstāsts".

2007. gadā [[Dailes teātris|Dailes teātrī]] tika iestudēta grupas dalībnieku sarakstīta rokopera "Izredzētais" ar [[Normunds Beļskis|Normunda Beļska]] libretu, tika izdots arī tās skaņu celiņš diskā.

Pēc vairāku gadu pārtraukuma grupa 2012. gada 6. jūlijā sniedza koncertu [[Ikšķile|Ikšķilē]]. 2013. gada 3. augustā Jumprava uzstājās festivālā "[[LABADABA]] 2013", [[Līgatnes pagasts|Līgatnes pagasta]] [[Ratnieki (Līgatnes pagasts)|Ratniekos]].

2014. gadā tika izdots grupas albums "Laiks runā".

2014. gadā grupa devās 30 gadu jubilejas tūrē pa Latvijas pilsētām. Tūres noslēguma koncertos Rīgā, koncertzālē "Palladium" kā īpašie viesi piedalījās arī 90. gadu sākuma leģendārā grupa "[[Aurora (grupa)|Aurora]]".

2019. gadā tika izdots pagaidām pēdējais grupas albums "Insomnia".

2019. gada 28. novembrī notika grupas 35 gadu jubilejai veltīts vērienīgs koncerts izpārdotā "Arēnā Rīga" — "JUMPRAVA jubilejas koncerts XO".

Pēdējā laikā grupa sadarbojas ar multiinstrumentālistu Rihardu Fedotovu (''Rick Feds'') — gan ierakstos, gan uzstājoties koncertos.

== Kultūrā ==
2019. gadā [[Latvijas Nacionālais teātris|Nacionālajā teātrī]] [[Valters Sīlis|Valtera Sīļa]] režijā iestudēta muzikāla izrāde "Zem diviem karogiem", kam pamatā ir dramaturga Jāņa Baloža luga par grupas darbības vēsturi.<ref>{{Tīmekļa atsauce|url=https://lv100.lv/programma/kalendars/izrade-zem-diviem-karogiem/|title=Izrāde "Zem diviem karogiem"|website=Latvija 100|access-date=2021-12-30|language=lv}}</ref>

2020. gadā sāka tapt grupas dalībnieka, arī režisora A.&nbsp;Graubas  filma "[[Jumprava. Lielais notikums]]" par grupu. Filmas iznākšana plānota 2022. gada sākumā.<ref>{{Tīmekļa atsauce|url=https://www.lsm.lv/raksts/kultura/kino-foto-un-tv/25-kilogrami-dabisko-matu-un-80-gadu-terpi--ieskats-filmas-par-jumpravu-uznemsana.a429334/|title=2,5 kilogrami dabisko matu un 80. gadu tērpi – ieskats filmas par «Jumpravu» uzņemšanā|website=www.lsm.lv|access-date=2021-12-30|language=lv}}</ref>

== Diskogrāfija ==
=== Studijas albumi ===
* "No tēvu zemes" (1985) (Neizdots)
* "Jumprava" (1988)
* "Pilsēta" (1989)
* "Laika atšķirību romance" (1998)
* "Trajektorija" (2001)
* "Inkarmo" (2005)
* "Laiks runā" (2014)
*"Insomnia" (2019)

=== Izlases ===
* "Jumprava I-II-III-IV" (1994)
* "Jumprava 84—87" (1995)
* "Jumprava 88—90" (1996)
* "Labāko dziesmu izlase" (1999)
* "Labāko dziesmu izlase II daļa (1984—1990)" (2005)
* "Labāko dziesmu dubultizlase: Dzīvo silti!" (2006)

== Atsauces ==
{{Atsauces}}

== Ārējās saites ==
* [http://www.jumprava.net/ Jumpravas oficiālā tīmekļa vietne] {{Webarchive|url=https://web.archive.org/web/20150817165730/http://www.jumprava.net/ |date={{dat|2015|08|17||bez}} }}
* {{facebook|grupajumprava}}
* [https://web.archive.org/web/20080416112643/http://www.platformamusic.lv/ Ierakstu kompānija]

[[Kategorija:1980. gadu mūzikas grupas]]
[[Kategorija:1990. gadu mūzikas grupas]]
[[Kategorija:2000. gadu mūzikas grupas]]
[[Kategorija:2010. gadu mūzikas grupas]]
[[Kategorija:Latvijas popgrupas]]
[[Kategorija:Latvijas rokgrupas]]
[[Kategorija:Latvijas elektroniskās mūzikas grupas]]
[[Kategorija:Latvijas sintpopa grupas]]