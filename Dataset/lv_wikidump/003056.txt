{{BioTakso infokaste
|        platums = 260px
|         attēls = Passer_domesticus_male_(15).jpg
|  att_nosaukums = Tēviņš
|     att_izmērs = 220px
|        attēls2 = House_Sparrow,_England_-_May_09.jpg
| att2_nosaukums = Mātīte
|    att2_izmērs = 220px
|         valsts = Animalia
|      valsts_lv = Dzīvnieki
|           tips = Chordata
|        tips_lv = Hordaiņi
|          klase = Aves
|       klase_lv = Putni
|          kārta = Passeriformes
|       kārta_lv = Zvirbuļveidīgie
|         dzimta = Passeridae
|      dzimta_lv = Zvirbuļu dzimta
|          ģints = Passer
|       ģints_lv = Zvirbuļi
|           suga = P. domesticus
|        suga_lv = Mājas zvirbulis
|       binomial = Passer domesticus <small>([[Kārlis Linnejs|Linnaeus]], 1758)</small>
|    kategorijas = nē
|      izplatība = [[Attēls:PasserDomesticusDistribution.png|center|240px]]<br />
{{legend|green|<small>Dabīgais izplatības areāls</small>}}
{{legend|#00FF00|<small>Introdukcijas areaals</small>}}
}}

'''Mājas zvirbulis''' (''Passer domesticus'') ir mazs, brūnganpelēks [[zvirbuļu dzimta]]s (''Passeridae'') [[putns]]; [[nometnieks (putns)|nometnieks]] un kosmopolīts — viens no pazīstamākajiem un biežāk sastopamajiem [[pilsēta]]s putniem [[Latvija|Latvijā]]. Izdala 12 pasugas.<ref name=world>[http://www.worldbirdnames.org/bow/weavers/ World Bird List: Old World sparrows, snowfinches & weavers, 2020]</ref>

Zvirbulim veltītas vairākas latviešu tautas [[pasaka]]s, [[dzejolis|dzejoļi]] un [[dziesma]]s, [[grāmata]]s un pat [[animācijas filma]]s — piemēram, [[Viktors Kalniņš (rakstnieks)|Vika]] “[[Sarežģītais zvirbulēns (animācijas filma)|Sarežģītais zvirbulēns]]”.

== Izplatība ==
[[Attēls:Drorim.jpg|thumb|left|220px|Zvirbulis sastopams gandrīz visā pasaulē, vietās, kur mīt cilvēki]]
[[Attēls:House Sparrow (9161011651).jpg|thumb|left|220px|Mājas zvirbulis Latvijā ir parasts ligzdotājs un nometnieks]]
[[Attēls:Passer domesticus male head and plumage (Germany,Eppelheim).jpg|thumb|left|220px|Tēviņam ir pelēka galvas virsa un vaigi]]
Zvirbulis sastopams gandrīz visā pasaulē, galvenokārt vietās, kur mīt cilvēki. Plaši izplatīts [[Eiropa|Eiropā]], [[Āzija|Āzijā]] un [[Āfrika]]s ziemeļos. Introducēts [[Amerika|Amerikā]], [[Austrālija|Austrālijā]], [[Jaunzēlande|Jaunzēlandē]] un Āfrikas dienvidos. Ziemo izplatības areālā. Īstas sezonālas migrācijas veic tikai divas pasugas, kas mājo Āzijas kalnu apvidos.<ref name=orn>{{Tīmekļa atsauce |url=http://ornitofaunistika.com/lvp/pasdom.htm |title=Ornitofaunistika: Mājas zvirbulis Passer domesticus |access-date={{dat|2018|03|03||bez}} |archiveurl=https://web.archive.org/web/20180226222246/http://ornitofaunistika.com/lvp/pasdom.htm |archivedate={{dat|2018|02|26||bez}} }}</ref>

Sevišķi daudz mājas zvirbuļu ir [[Amerikas Savienotās Valstis|ASV]], savukārt dažviet [[Eiropa|Eiropā]] to skaits sarūk. [[Nīderlande|Nīderlandē]], piemēram, mājas zvirbulis skaitās apdraudēts putns.
 
== Latvijā ==
Mājas zvirbulis Latvijā ir parasts ligzdotājs un nometnieks. Sastopams [[pilsēta|pilsētās]] un apdzīvotās vietās. Ārpus pilsētām sastopams [[zemnieku saimniecība|fermās]], [[kūts|kūtīs]] un [[stallis|staļļos]], kur var viegli atrast barību un arī ligzdošanas vietas. Latvijā mājo nominālpasuga ''P. d. domesticus''.<ref name=orn/>

Saskaņā ar [[Latvijas Ornitoloģijas biedrība]]s datiem Latvijā ligzdo aptuveni 750 000—2 000 000 mājas zvirbuļu pāru, bet ziemo 1 500 000—4 000 000 putnu.<ref>{{Tīmekļa atsauce |url=http://www.lob.lv/lv/putni_pie_barotavam.php |title=Putni pie barotavām |access-date={{dat|2006|02|10||bez}} |archiveurl=https://web.archive.org/web/20130126074922/http://www.lob.lv/lv/putni_pie_barotavam.php |archivedate={{dat|2013|01|26||bez}} }}</ref> 

== Izskats ==
Mājas zvirbulis ir neliels vai vidēji liels, kompakts [[dziedātājputns]] ar lielu, apaļu galvu un spēcīgu [[knābis|knābi]]. Ķermeņa garums 14—18 [[Centimetrs|cm]] (tipiski 16 cm), [[spārnu plētums]] 19—25 cm.<ref name=summ>Summers-Smith, J. Denis (1988). The Sparrows. illustrated by Robert Gillmor. Calton, Staffs, England: T. & A. D. Poyser. {{ISBN|0-85661-048-8}}.</ref><ref name=alive/><ref name=ois>{{Tīmekļa atsauce |url=http://www.oiseaux-birds.com/card-house-sparrow.html |title=Oiseaux-birds: House Sparrow |access-date={{dat|2018|03|03||bez}} |archive-date={{dat|2018|03|26||bez}} |archive-url=https://web.archive.org/web/20180326151733/http://www.oiseaux-birds.com/card-house-sparrow.html }}</ref> Areāla ziemeļos dzīvojošās pasugas lielākas nekā areāla dienvidos dzīvojošās pasugas. Ziemeļu grupai svars apmēram 20—39 [[grams|g]] (tipiski 30 g<ref name=summ/>), dienvidu grupai 21—33 g (tipiski 26 g<ref name=summ/>).<ref name=alive>[https://www.hbw.com/species/house-sparrow-passer-domesticus Alive: House Sparrow (Passer domesticus)]</ref> Mātītes nedaudz lielākas nekā tēviņi ligzdošanas sezonā, bet tēviņi nedaudz lielāki ziemas periodā.<ref name=summ/> 

Mājas zvirbulim piemīt [[dzimumu dimorfisms]]. Nominālpasugas [[Tēviņš|tēviņa]] [[mugura]] un pleci tumši brūni ar melnām svītrām, [[vēders]] pelēks. [[Galva]] trīskrāsaina: pelēks ar kastaņbrūnu un melnu (virspuse un vaigi pelēki, laukums ap acīm līdz knābja pamatnei melns). Pakakle melna. Uz brūnajiem [[spārns|spārniem]] balta josla. Lidspalvas gaišāk brūnas ar tumši brūnām maliņām. [[Aste]] brūna. [[acs|Acis]] tumši brūnas, knābis melns, [[kāja]]s rozīgi pelēkas. Ziemā apspalvojums, knābi ieskaitot, kļūst pelēcīgāks, pakakle nav tik koši melna, arī galvas brūnais apspalvojums zaudē sarkanīgo toni.<ref name=ois/>

[[Mātīte]] kopumā ir viscauri pelēkbrūna ar tumši svītrotu muguru un vienkrāsainu pavēderi. Pakakle pelēkbrūna tāpat kā krūtis un vēders. Galvas virsa brūna, virs acs izceļas gaišā uzacs. Knābis dzeltenīgs. Jaunie putni līdzīgi mātītei.<ref name=ois/><ref name=gate>[http://www.luontoportti.com/suomi/en/linnut/house-sparrow Nature Gate: House Sparrow]</ref>

== Uzvedība ==
[[Attēls:House_Sparrows_feeding_on_scraps.jpg|thumb|220px|Pilsētvidē mājas zvirbulis barojas arī ar pārtikas paliekām]]
Mājas zvirbulis ir skaļš un sabiedrisks putns, visu laiku uzturoties barā, pat ligzdošanas sezonā. Bari rudenī un ziemā ir lielāki nekā vasarā. Bars nakšņo pēc iespējas augstākā un labi aizsedzošā veģetācījā, piemēram, biezi saaugušos [[mēzvīteņi|mežvīteņos]], zarotās [[koks|koku]] vai [[krūmi|krūmu]] lapotnēs, zem māju jumtiem. Uz nakšņošanas vietu bars, skaļi, trokšņojot, ierodas krēslā un pamet to īsi pirms saullēkta. Arī barojoties tas visu laiku savā starpā sazinās.<ref name=ois/> 

Uz zemes mājas zvirbulis pārvietojas ar lēcieniem. Lidojums ātrs un taisnvirziena, bet lidojot augstāk kļūst viļņveidīgs.<ref name=ois/> Lai arī īpaši nebaidās no [[cilvēks|cilvēka]], tā klātbūtnē ir uzmanīgs un veikls.  

== Barība ==
Mājas zvirbulis ir [[visēdājs]]. Barojas gan ar [[augi|augu]], gan [[dzīvnieki|dzīvnieku]] izcelsmes barību: dažādām [[sēklas|sēklām]] (īpaši iecienīti ir [[graudi]]), [[kukaiņi]]em un to [[kāpuri]]em, arī ar [[augļi]]em, [[sliekas|sliekām]] un [[zirnekļi]]em. Pilsētvidē arī ar pārtikas paliekām. Barību galvenokārt meklē uz zemes, bet ķer kukaiņus arī lidojumā.<ref name=ois/> Zvirbulis ir ļoti derīgs putns, jo iznīcina kaitēkļus.

== Ligzdošana ==
[[Attēls:Passerdomesticuseggs.JPG|thumb|220px|Mājas zvirbuļa ligzda]]
[[Attēls:Passer_domesticus_detail(loz).jpg|thumb|220px|Vecāki turpina rūpēties par jaunajiem putniem arī pēc ligzdas atstāšanas]]
Mājas zvirbulis ligzdo nelielās kolonijās. Sezona parasti sākas maijā. Ligzda atrodas koka dobumā, klints spraugā vai ēku konstrukciju iedobumā, arī telpās zem jumta, piemēram, [[pažobele|pažobelē]] vai [[bēniņi|bēniņos]]. [[ligzda|Ligzdu]] pāris būvē kopīgi, izmantojot sausu [[zālaugi|zāli]] un [[spalva]]s, arī stieples un [[papīrs|papīra]] gabaliņus.<ref name=ois/> Dažkārt zvirbulis var būt tik nekaunīgs, ka vai nu ieņems jau cita putna ierīkotu ligzdu, vai arī uzbūvēs tai pa virsu savējo, pat ja tā jau būs “apdzīvota”. 

Sezonā var būt līdz 4 perējumiem, bet biežāk 2—3 perējumi. Dējumā 3—7 gaiši zaļganas [[ola]]s ar tumši pelēkiem un lillīgiem raibumiņiem. Inkubācijas periodsilgst 10—15 dienas, perē galvenokārt mātīte. Tēviņš to īslaicīgi nomaina, kamēr mātīte barojas. Izšķiļoties mazuļi ir ligzdguļi, nevarīgi un kaili. Par tiem rūpējas abi vecāki, tos barojot ar kukaiņiem. Ligzdu jaunie putni atstāj apmēram 13—18 dienu vecumā, patstāvīgi kļūst 26—28 dienu vecumā.<ref name=ois/><ref name=gate/>

== “Zvirbulis” kultūrā un sadzīvē interesanti fakti ==
* Zvirbuļa [[vārds|vārdā]] Latvijā nosaukti vairāki konkursi, to vidū [[Rīgas dome]]s [[Rīgas domes Kultūras pārvalde|Kultūras pārvaldes]] gada balva “Baltais zvirbulis” un [[Valmieras rajons|Valmieras rajona]] skatuves runas konkurss skolēniem “Zvirbulis”. [[Ķekava|Ķekavā]] savukārt darbojas runas pulciņš “Zvirbulēns”. 
* [[Rīga|Rīgā]] atrodas arī [[bibliotēka]] ar nosaukumu “Zvirbulis” un Bērnu un jauniešu klubs “Baltais zvirbulis”.
* Ar vārdu salikumu “baltais zvirbulis” apzīmē cilvēku, kas ar savu izskatu, izturēšanos vai interesēm uzkrītoši atšķiras no pārējiem cilvēkiem.

== Sistemātika ==
[[Attēls:Kashmir_House_Sparrow_at_Rajkot.jpg|thumb|220px|Himalaju pasuga ''P. d. parkini'', attēls uzņemts Indijā]]
Mājas zvirbulim ir 12 pasugas:<ref name=world/>
*''Passer domesticus domesticus'' — nominālpasuga, sastopams no [[Eiropa]]s rietumiem un ziemeļiem, pāri [[Āzija]]s ziemeļiem līdz [[Sibīrija]]s ziemeļaustrumiem un [[Japāna]]s ziemeļiem, introducēts [[Amerika|Amerikā]], [[Dienvidāfrika|Dienvidāfrikā]] un [[Austrālija|Austrālijā]];
*''Passer domesticus bactrianus'' — sastopams no [[Turkmenistāna]]s rietumiem un [[Irāna]]s ziemeļaustrumiem līdz [[Ķīna]]s rietumiem un [[Pakistāna]]s ziemeļrietumiem;
*''Passer domesticus balearoibericus'' — sastopams [[Dienvideiropa|Dienvideiropā]] (izņemot [[Itālija|Itāliju]]), līdz [[Turcija]]s centrālajai daļai;
*''Passer domesticus biblicus'' — sastopams [[Kipra|Kiprā]], [[Izraēla]]s ziemeļos un [[Jordānija]]s ziemeļrietumos, līdz [[Sīrija]]s rietumiem, Turcijas dienvidaustrumiem un Irānas ziemeļrietumiem; 
*''Passer domesticus hufufae'' — sastopams [[Arābijas pussala]]s ziemeļaustrumos;
*''Passer domesticus hyrcanus'' — sastopams [[Azerbaidžāna]]s dienvidaustrumos un Irānas ziemeļos;
*''Passer domesticus indicus'' — sastopams no Izraēlas un [[Palestīna]]s dienvidiem pāri Arābijas pussalai līdz [[Indija]]s austrumiem un [[Dienvidaustrumāzija]]s centrālajai daļai; 
*''Passer domesticus niloticus'' — sastopams [[Ēģipte|Ēģiptē]];
*''Passer domesticus parkini'' — sastopams [[Himalaji|Himalajos]];
*''Passer domesticus persicus'' — sastopams no Irānas centrālās daļas līdz [[Afganistāna]]s rietumiem un dienvidiem;
*''Passer domesticus rufidorsalis'' — sastopams [[Sudāna|Sudānā]] un [[Eritreja|Eritrejā]];
*''Passer domesticus tingitanus'' — sastopams [[Ziemeļāfrika]]s rietumos.

== Atsauces ==
{{atsauces}}

== Ārējās saites ==
*[https://www.latvijasdaba.lv/putni/passer-domesticus-l/ Latvijas Daba: Mājas zvirbulis]
*[http://www.videsvestis.lv/zvirbuli/ Vides Vēstis: Lūgtie un nelūgtie zvirbuļi] {{Webarchive|url=https://web.archive.org/web/20190904170141/http://www.videsvestis.lv/zvirbuli/ |date={{dat|2019|09|04||bez}} }}
*[https://web.archive.org/web/20110703204708/http://www.arkive.org/house-sparrow/passer-domesticus/ ARKive: House sparrow (Passer domesticus)]
*[http://animaldiversity.org/accounts/Passer_domesticus/ ADW: Passer domesticus]

{{autoritatīvā vadība}}

[[Kategorija:Zvirbuļi]]
[[Kategorija:Latvijas putni]]
[[Kategorija:Eiropas putni]]
[[Kategorija:Āzijas putni]]
[[Kategorija:Āfrikas putni]]
[[Kategorija:Austrālijas putni]]
[[Kategorija:Ziemeļamerikas putni]]
[[Kategorija:Centrālamerikas putni]]
[[Kategorija:Dienvidamerikas putni]]

[[simple:Sparrow#The House Sparrow]]