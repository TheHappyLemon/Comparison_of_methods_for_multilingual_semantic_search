{{Valsts amatpersonas infokaste
| vārds = Vilhelms Munters
| attēls = Vilhelms Munters.jpg
| att_izm = 200px
| amats = [[Latvijas Republikas ārlietu ministrs]]
| term_sākums = {{dat|1936|7|14|N}}
| term_beigas = {{dat|1940|6|20|N}}
| premjers = [[Kārlis Ulmanis]]
| priekštecis = [[Ludvigs Ēķis]]
| pēctecis = [[Augusts Kirhenšteins]]
| dzim_dati = {{dat|1898|7|25}}
| dzim_vieta = {{vieta|Krievijas Impērija|Rīga}}
| mir_dati = {{miršanas datums un vecums|1967|1|11|1898|7|25}}
| mir_vieta = {{vieta|PSRS|Rīga|td=Latvija}}
| tautība = [[vācbaltietis]]
| partija = Bez partijas
| dzīvesb = [[Natālija Kļagina]]
| profesija = [[ķīmija|ķīmiķis]], [[diplomāts]]
| alma_mater = [[Latvijas Universitāte]]
| reliģija = 
| paraksts = 
| piezīmes = 
}}

'''Gothards Vilhelms Nikolajs Munters''' ({{val|de|Gotthard Wilhelm Nikolai Munter}}; dzimis {{dat|1898|7|25}} [[Rīga|Rīgā]], miris {{dat|1967|1|11}} [[Rīga|Rīgā]])<ref name="ministry">{{Tīmekļa atsauce |title = Vilhelms Munters |publisher = [[Latvijas Republikas Ārlietu ministrija]] |url = http://www.am.gov.lv/lv/Ministrija/vesture/4439/4473/ |access-date = {{dat|2012|07|15||bez}} |archive-date = {{dat|2012|06|14||bez}} |archive-url = https://web.archive.org/web/20120614130150/http://www.am.gov.lv/lv/Ministrija/vesture/4439/4473/ }}</ref> bija [[Latvija]]s diplomāts, [[Latvijas Republikas ārlietu ministrs|ārlietu ministrs]] (1936—1940). [[Tautu Savienība]]s padomes loceklis (1936—1938), [[Tālie Austrumi|Tālo Austrumu]] komisijas vadītājs, Tautu Savienības padomes 101. sesijas prezidents (1938).

Latvijas valdības vārdā parakstīja vairākus svarīgus starpvalstu līgumus ar [[Baltijas valstis|Baltijas valstīm]], [[Trešais reihs|nacistisko Vāciju]] un [[Padomju Savienība|PSRS]] (1934—1939).

== Biogrāfija ==

=== Agrīnie gadi ===
Vilhelms Munters dzimis {{dat|1898|7|25||bez}} [[Rīga|Rīgā]] [[igauņi|igauņu]] tirgotāja Nikolaja Muntera un [[Vācbaltieši|vācbaltietes]] Augustes Kleinas ģimenē. 1915. gadā viņš ar zelta medaļu beidza [[Rīgas biržas komercskola|Rīgas biržas komercskolu]] un uzsāka studijas [[Rīgas Politehniskais institūts (1896—1919)|Rīgas Politehniskā institūta]] Ķīmijas fakultātē. Tajā pašā gadā kopā ar Politehnisko institūtu evakuējās uz [[Maskava|Maskavu]], kur turpināja studijas līdz 1917. gadam. 1917. gada 22. maijā Munteru iesauca [[Krievijas Impērija]]s armijā, viņš dienēja 1. sagatavošanas mācību bataljonā [[Ņižņijnovgoroda|Ņižņijnovgorodā]], no 8. augusta līdz 26. oktobrim mācījās Vladimira kara skolā [[Sanktpēterburga|Petrogradā]]. Kopā ar citiem junkuriem viņš piedalījās cīņās lielinieku [[Oktobra revolūcija]]s laikā, bija īslaicīgi ieslodzīts Pētera un Pāvila cietoksnī, izmantojot pazīšanos, panācis atbrīvošanu. Pēc tam strādāja par eļļotāju rūpnīcā ''Треугольник''.

Pēc [[Brestļitovskas miera līgums|Brestļitovskas miera līguma]] noslēgšanas Munters 1918. gada jūlijā atgriezās vācu okupētajā Rīgā. [[Latvijas brīvības cīņas|Latvijas brīvības cīņu]] laikā 1919. gada martā viņu iesauca [[Padomju Latvijas armija|Padomju Latvijas armijā]], bet no tās viņš drīz dezertēja un pēc [[Cēsu kaujas|Cēsu kaujām]] 1919. gada 24. jūnijā brīvprātīgi iestājās [[Igaunijas Aizsardzības spēki|Igaunijas armijas]] 6. kājnieku pulkā. Piedalījās Brīvības cīņās Ziemeļvidzemē, bija Igaunijas armijas komandantūras komandas priekšnieks un 6. kājnieku pulka [[Vīlande]]s garnizona priekšnieka [[adjutants]]. 1920. gada 17. oktobrī viņu [[leitnants|leitnanta]] pakāpē atbrīvoja no aktīvā dienesta Igaunijas armijā.

1920. gada 22. novembrī Munteru iesauca [[Latvijas Bruņotie spēki|Latvijas Bruņotajos spēkos]] un iedalīja [[6. Rīgas kājnieku pulks|6. Rīgas kājnieku pulkā]], bet jau 20. decembrī atvaļināja virsseržanta pakāpē. Līdztekus darbam Latvijas Ārlietu ministrijā Munters atsāka studijas [[Latvijas Universitāte]]s [[Latvijas Universitātes Ķīmijas fakultāte|Ķīmijas fakultātē]], ko beidza 1925. gadā, iegūstot inženiera ķīmiķa (''ing. chem.'') grādu.

=== Diplomātiskajā dienestā ===
[[Attēls:Bundesarchiv Bild 183-E07262, Berlin, Nichtangriffspakt mit Estland und Lettland.jpg|thumb|left|250px|Vilhelms Munters (pa kreisi) 1939. gada 7. jūnijā Berlīnē paraksta neuzbrukšanas paktu. Vidū [[Joahims fon Ribentrops|J. fon Ribentrops]], pa labi Igaunijas ārlietu ministrs [[Karls Selters|K. Selters]]]]
Kopš 1920. gada 20. decembra Munters strādāja Latvijas Ārlietu ministrijā. Līdz 1921. gada 30. septembrim viņš bija Ārlietu ministrijas Politiski ekonomiskā departamenta Informācijas nodaļas 3. sekretārs. No 1921. gada 1. oktobra līdz 1922. gada 31. jūlijam — 2. sekretārs, no 1922. gada 1. augusta līdz 1923. gada 31. martam — 1. sekretārs. No 1923. gada 1. aprīļa līdz 1924. gada 31. martam — Rietumu nodaļas 1. sekretārs, no 1924. gada 1. aprīļa līdz 1925. gada 15. februārim — Preses nodaļas 1. sekretārs, 1925. gada 16. februārī kļuva par Politiski ekonomiskā departamenta Baltijas valstu nodaļas vadītāju. 1927. gada beigās viņu iecēla par Ārlietu ministrijas pārstāvi Finansu ministrijas ārējās tirdzniecības komisijā, bet 1931. gada 1. janvārī — par Administratīvi juridiskā departamenta direktoru (alga 1927. gadā 3600 Ls<ref>[http://www.arhivi.gov.lv/sitedata/ZURNALS/zurnalu_raksti/79-91-VESTURE-Grunte.pdf Vija Grunte. Ko vēstī ienākumu paziņojumi: par Gustavu Zemgalu, Raini, Kārli Ulmani u.c. // Latvijas Arhīvi. 2006. Nr.1.]{{Novecojusi saite}}</ref>), vienlaikus pildot ministrijas ģenerālsekretāra palīga pienākumus. Dzīvoja Rīgā, 3 istabu dzīvoklī [[Stabu iela (Rīga)|Stabu ielā]] 62.

Papildus tiešajiem amata pienākumiem Munters bija vairāku Ārlietu ministrijas komisiju loceklis. Piedalījās svarīgāko saimniecisko un politisko līgumu sagatavošanā ar ārvalstīm. Kopš 1931. gada ņēma dalību visās [[Tautu Savienība]]s pilnsapulcēs.

1933. gada 14. jūlijā Munteru iecēla par Ārlietu ministrijas ģenerālsekretāru ar viceministra funkcijām. Kad kopš 1934. gada 17. marta [[Kārlis Ulmanis]] sāka pildīt ārlietu ministra pienākumus, ministrijas faktiskā vadība nonāca Muntera rokās.
1934. gada 12. septembrī [[Ženēva|Ženēvā]] Tautu Savienības sesijas laikā viņš kā Latvijas Ārlietu ministrijas ģenerālsekretārs parakstīja [[Saprašanās un sadarbības līgums starp Latviju, Lietuvu un Igauniju|Baltijas valstu saprašanās un sadarbības līgumu]]. Laikā no 1935. līdz 1939. gadam bija Latvijas delegācijas vadītājs Tautu Savienībā, 1936. gada 14. jūlijā viņš kļuva par ārlietu ministru un šajā amatā palika līdz 1940. gada 21. jūnijam.
No 1936. līdz 1938. gadam Munters bija Latvijas pārstāvis Tautu Savienībā, 1937. gada 13. jūnijā viņu tās 13. pilnsapulcē ievēlēja par Tālo Austrumu komisijas vadītāju, bet 1938. gadā — par Tautu Savienības padomes 101. sesijas prezidentu. 1939. gada 7. jūnijā Munters Berlīnē parakstīja [[Neuzbrukšanas līgums starp Latviju un Vāciju|Neuzbrukšanas līgumu starp Latviju un Vāciju]], bet 1939. gada 5. oktobrī Maskavā [[Savstarpējās palīdzības pakts starp Latviju un PSRS|Savstarpējās palīdzības paktu starp Latviju un PSRS]] jeb "Bāzu līgumu", ko PSRS izmantoja kā ieganstu pilnīgai [[Latvijas okupācija (1940)|Latvijas okupācijai]].

=== Deportācija un ieslodzījums ===
Pēc Latvijas okupācijas 1940. gada 16. jūlijā Munteru ģimeni deportēja, klātesot tā brīža iekšlietu ministram [[Vilis Lācis|Vilim Lācim]]. Atrodoties izsūtījumā [[Voroņeža|Voroņežā]], viņš strādāja Svešvalodu skolotāju institūtā. Šajā laikā viņš uzrakstīja vairākus [[Padomju Savienība|PSRS]] iekšlietu tautas komisāram [[Lavrentijs Berija|Lavrentijam Berijam]] adresētus iesniegumus, kuros sniedza detalizētas ziņas par daudziem saviem laikabiedriem.{{nepieciešama atsauce}}

Sākoties karam, 1941. gada 26. jūnijā Munteru apcietināja. Atradās ieslodzījumā [[Voroņeža|Voroņežā]], septembrī pārvests uz [[Saratova|Saratovu]], 1942. gada septembrī — uz [[Kirova]]s cietumu. 1952. gada 14. aprīlī [[PSRS Iekšlietu Tautas komisariāts|čekas]] īpašā apspriede Munteru notiesāja uz 25 gadiem ieslodzījumā "par aktīvu cīņu pret revolucionāro strādnieku kustību un naidīgu darbību pret PSRS". Sodu viņš izcieta [[Butirku cietums|Butirku cietumā]] Maskavā un [[Vladimira]]s centrālcietumā. Pēc [[Staļins|Staļina]] nāves 1954. gada 16. augustā Munteru pirms termiņa atbrīvoja bez tiesībām atgriezties Baltijā.

=== Pēdējie dzīves gadi ===
Pēc atbrīvošanas Munters dzīvoja [[Vladimira|Vladimirā]] pie [[Kļazma]]s, kur strādāja par tulkotāju Vladimiras traktoru rūpnīcā. 1958. gadā saņēma atļauju atgriezties Latvijā, kur 1959. gadā strādāja "Latvijas PSR Zinātņu Akadēmijas Vēstu" redakcijā par tulku, bija arī vairāku citu zinātnisku izdevumu līdzstrādnieks.

Kopš 1962. gada publicēja Latvijas presē, kā arī laikrakstā ''[[Известия]]'' kritiskus rakstus par latviešu [[trimda]]s organizācijām. 1963. gadā izdots Muntera atmiņu apcerējums "Pārdomas", bet 1964. gadā apcerējums "Savu tautu ienaidnieki" par Apspiesto Eiropas tautu asambleju (''Assembly of Captive European Nations''). 1964. gadā Munteru iecēla par [[Valsts drošības komiteja|VDK]] kontrolētās [[Latvijas komiteja kultūras sakariem ar tautiešiem ārzemēs|Latvijas komitejas kultūras sakariem ar tautiešiem ārzemēs]] locekli.

Miris 1967. gada 11. janvārī Rīgā. 15. janvārī apbedīts [[Rīgas Meža kapi|Meža kapos]].

== Apbalvojumi ==
Munters apbalvots ar [[Lāčplēša Kara ordenis|Lāčplēša Kara ordeni]] (1924. gadā, Nr. 1814), [[Triju Zvaigžņu ordenis|Triju Zvaigžņu ordeņa]] II (1937. gada 14. maijā, Nr. 305),<ref>{{Ziņu atsauce|url=http://periodika.lv/periodika2-viewer/?lang=fr#panel:pp&#124;issue:7263&#124;article:DIVL5|title=Ar Triju zvaigžņu ordeni apbalvoto 22. saraksts|work=[[Latvijas Vēstnesis|Valdības Vēstnesis]]|access-date=2022-01-02|date=1937-05-14|issue=107|page=1}}</ref> III un IV šķiru, [[Atzinības krusts|Atzinības krusta]] I šķiras Nr. 2 (1938. gada 16. novembrī)<ref>[https://www.vestnesis.lv/ta/id/13114 Ar Atzinības Krustu apbalvotie] Latvijas vēstnesis Nr. 426/429 no 28.11.2000</ref>, [[Ziemeļu Zvaigznes ordenis|Zviedrijas Ziemeļzvaigznes]] I, II, un III šķiras, Somijas Baltās Rozes I un II šķiras, [[Lietuvas Dižkunigaiša Ģedimina ordenis|Lietuvas Ģedimina]] I un II šķiras, Beļģijas Leopolda I un II šķiras ordeņiem, I šķiras 2. un 3.pakāpes Igaunijas Brīvības krustu, Igaunijas Ērgļa I un II šķiras, Itālijas Kroņa I un II šķiras, Dienvidslāvijas Sv. Savas II šķiras, Portugāles Militārā Kristus II šķiras, Luksemburgas Lielhercogistes Ozola vainaga III šķiras, Polijas Polonia Restituta I un III šķiras, Francijas [[Goda Leģiona ordenis|Goda leģiona]] II, III un V šķiras, Austrijas nopelnu I šķiras, Pāvesta Gregora Lielā I šķiras, [[Ķīnas Republika]]s [[Mirdzošais nefrīts|Mirdzošā nefrīta]] I šķiras, Lietuvas Vītauta Dižā I šķiras, Rumānijas Kroņa II šķiras, Beļģijas Kroņa III šķiras, Itālijas Sv. Maurīcija un Lazara I šķiras, Vācu Ērgļa I šķiras ordeņiem.

== Atsauces ==
{{atsauces}}

== Informācijas avoti ==
* Munters, Vilhelms, [https://web.archive.org/web/20100212213439/http://www.historia.lv/alfabets/M/mu/munters/munters.htm Historia.lv] {{lv ikona}}
* {{Grāmatas atsauce |last=Rihards |first=Treijs |title=Vilhelms Munters|year=2010 |publisher=Jumava |isbn=978-9984-38-803-8 |pages=242}} {{lv ikona}}
* ''Vilhelma Muntera ēra Latvijā,'' <small>Tekla Šaitere,</small> http://www.diena.lv/arhivs/vilhelma-muntera-era-latvija-11378287
* https://latvians.com/en/CFBH/Biographies/Files/munters.pdf{{Novecojusi saite}}

{{kastes sākums}}
{{s-amati}}
{{Amatu secība | pirms = [[Ludvigs Ēķis]] | virsraksts = [[Latvijas Republikas ārlietu ministrs]] | periods = {{dat|1936|7|14|N}} — {{dat|1940|6|20|N}} | pēc = [[Augusts Kirhenšteins]]}}
{{kastes beigas}}

{{Ulmaņa 5. Ministru kabinets}}
{{autoritatīvā vadība}}

{{DEFAULTSORT:Munters, Vilhelms}}
[[Kategorija:1898. gadā dzimušie]]
[[Kategorija:1967. gadā mirušie]]
[[Kategorija:Rīgā dzimušie]]
[[Kategorija:Latvijas Universitātes absolventi]]
[[Kategorija:Latvijas ārlietu ministri]]
[[Kategorija:Latvijas diplomāti]]
[[Kategorija:Lāčplēša Kara ordeņa kavalieri]]
[[Kategorija:Triju Zvaigžņu ordeņa lielvirsnieki]]
[[Kategorija:Triju Zvaigžņu ordeņa komandieri]]
[[Kategorija:Triju Zvaigžņu ordeņa virsnieki]]
[[Kategorija:Atzinības krusta lielkrusta komandieri]]
[[Kategorija:Padomju represijās cietušie]]
[[Kategorija:Rīgas Meža kapos apbedītie]]
[[Kategorija:Ar Goda Leģiona ordeni apbalvotie]]
[[Kategorija:Ar Lietuvas Dižkunigaiša Ģedimina ordeni apbalvotie]]