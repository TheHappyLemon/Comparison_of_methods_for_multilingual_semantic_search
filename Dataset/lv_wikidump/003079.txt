[[Attēls:Bouguereau venus detail.jpg|thumbnail|200px|[[Viljams Adolfs Bugro|Viljama Adolfa Bugro]] glezna "[[Veneras dzimšana (Bugro)|Veneras dzimšana]]" (1879)]]
'''Afrodīte''' ([[grieķu valoda|grieķu]] ''Ἀφροδίτη'' 'radusies no jūras putām') [[sengrieķu mitoloģija|sengrieķu mitoloģijā]] ir mīlas un skaistuma, kā arī [[auglība]]s un dzīvības dieviete.

[[Romiešu mitoloģija|Romiešu mitoloģijā]] Afrodīti dēvē par [[Venera (dieviete)|Veneru]].

== Rašanās ==
Afrodīte dzima no jūras putām, kuras tajā bija radušās, kad [[Krons]] nocirta [[Urāns (dievs)|Urānam]] ģenitālijas un jūrā nokļuva viņa sēkla un asinis ([[Hēsiods]] vēstīja, ka reizē ar Afrodīti no putām radušās arī [[erīnijas]] un [[giganti]]). "[[Iliāda|Iliādā]]" minēta cita Afrodītes izcelsmes leģenda - viņa bijusi [[Dione]]s meita (Dione varētu būt [[Reja (mitoloģija)|Reja]]). Daži dzejnieki par Afrodītes tēvu uzskatīja [[Zevs|Zevu]].

== Afrodīte un Hēfaists ==
Baidīdamies, ka Afrodītes lielā skaistuma dēļ dievi savā starpā varētu uzsākt cīņu, Zevs Afrodīti salaulāja ar [[Hēfaists|Hēfaistu]]. Hēfaists Afrodītei izkala dažādas skaistas rotas, kas viņu darīja vēl pievilcīgāku. Afrodīte laulībā bija nelaimīga, tāpēc meklēja citu dievu (parasti - [[Arejs|Areja]], taču arī [[Adonīss|Adonīsa]] u.c.) sabiedrību. Hēfaists reiz ar smalki izkaltām ķēdēm pieķēra Areju un Afrodīti gultā un sasauca pārējos [[Olimpa kalns|Olimpa]] dievus skatīties. Viņš abus atbrīvoja vien pēc tam, kad [[Poseidons]] bija Hēfaistam apsolījis, ka Arejs Hēfaistam samaksās (pēc atbrīvošanas Arejs šo solījumu neturēja).

== Afrodīte un Psīhe ==
Afrodīte bija greizsirdīga uz mirstīgas sievietes — [[Psīhe]]s — skaistumu. Viņa lūdza [[Erots|Erotam]] ar savām zelta bultām panākt, ka Psīhe iemīlas visneglītākajā vīrietī uz zemes. Erots piekrita to izdarīt, taču pats iemīlējās Psīhē (vai arī nejauši sadūrās ar zelta bultu). Psīhe katru nakti devās uz alu tikties ar Erotu. Kādu nakti viņa nolēma Erotu apskatīt, bet viņš aizbēga. Psīhe devās Erotu meklēt.

[[Dēmetra]] viņai deva padomu lūgt Afrodītei svētību. Afrodīte lika Psīhei paveikt nepaveicamu uzdevumu, taču Erots, kurš viņu joprojām mīlēja, viņai palīdzēja. Tad Afrodīte viņai lika savākt zelta vilnu no aitām, kuras viņu saplosītu, taču arī šoreiz Psīhe tika brīdināta un savāca vilnu, kas bija aizķērusies zaros, tā palikdama dzīva. Afrodīte paziņoja, ka uztraukumu dēļ zaudējusi daļu sava skaistuma, tāpēc sūtīja Psīhi uz mirušo valstību tam pakaļ. Psīhei izdevās arī nokļūt mirušo valstībā un izkļūt no tās. Viņa nolēma skaistumu paturēt sev, taču iegrima dziļā miegā, no kura viņu atmodināja Erots, kurš bija viņai piedevis. Tad Erots lūdza Zevu un Afrodīti dot savu piekrišanu viņu precībām. Viņi piekrita, un Zevs Psīhi darīja nemirstīgu.

== Atsauces ==
{{atsauces+}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{sengrieķu mitoloģija}}

{{autoritatīvā vadība}}

[[Kategorija:Auglības dievi]]
[[Kategorija:Grieķu dievi]]
[[Kategorija:Mīlas dievi]]
[[Kategorija:Skaistuma dievi]]