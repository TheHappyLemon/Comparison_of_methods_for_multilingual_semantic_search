{{infokaste+}}
[[Attēls:Lucas Cranach d. Ä. 063.jpg|thumb|250px|Krānaha pašportrets 77 gadu vecumā (1550)]]
'''Lūkass Krānahs Vecākais''' ({{val-de|Lucas Cranach der Ältere}}, dzimis [[1472]]. gada 4. oktobrī [[Kronaha|Kronahā]], miris [[1553]]. gada 16. oktobrī [[Veimāra|Veimārā]]), dzimis '''Lūkass Millers''' (''Lucas Müller''), bija [[renesanse]]s laika vācu gleznotājs un grafiķis (vara grebumi, kokgriezumi), [[ziemeļu renesanse]]s pārstāvis. Viņš gleznoja reliģiskas un mitoloģiskas ainas, kā arī portretus. Starp nozīmīgākajiem Krānaha darbiem jāmin "Ādams un Ieva" (1528), "Jaunava ar bērnu zem ābeles" (apm. 1530. g.), "Mārtiņa Lutera portrets" (1543) un "[[Mūžīgās jaunības avots]]" (1546).

Krānahs dzimis [[Augšfrankonija]]s pilsētā Kronahā, no kuras arī aizguvis savu uzvārdu. Arī Krānaha tēvs Hanss Millers bija mākslinieks (dažos avotos parādās, ka viņa uzvārds bijis "Mālers", iespējams, atsaucoties uz viņa profesiju). Apmēram 1501.—1504. gadā Krānahs darbojās [[Vīne|Vīnē]]; šajā laikā viņš uzgleznoja darbus "Johannesa Kuspiniāna portrets" un "Krustā sišana", kā arī pieņēma uzvārdu "Krānahs". 1505. gadā Krānahs kļuva par Saksijas kūrfirsta [[Frīdrihs Gudrais|Frīdriha Gudrā]] galma gleznotāju [[Vitenberga|Vitenbergā]] un šo amatu ieņēma līdz pat 1550. gadam. Vitenbergā Krānaham bija liela darbnīca, turklāt viņš vairākkārt bija pilsētas padomes loceklis un arī pilsētas mērs. 1508. gadā viņš apmeklēja [[Nīderlande|Nīderlandi]], kur uzgleznoja imperatora [[Maksimiliāns I Hābsburgs|Maksimiliana I]] un vēlākā [[Kārlis V Hābsburgs|Kārļa V]] portretu. Ceļojuma laikā viņš apskatīja arī daudzas holandiešu un itāliešu gleznas, kas vēlāk ietekmēja viņa gleznošanas stilu.

Krānahs vairākkārt portretēja nozīmīgus [[protestantisms|protestantisma]] atbalstītājus ([[Mārtiņš Luters|Mārtiņu Luteru]], Saksijas hercogu Henrihu).

Arī Krānaha dēli darbojās viņa darbnīcā, taču par atzītu mākslinieku kļuva tikai [[Lūkass Krānahs Jaunākais]].

[[Attēls:Cranach-fountain.jpg|thumb|250px|left|"[[Mūžīgās jaunības avots]]"]]

== Ārējās saites ==
{{sisterlinks-inline}}
{{enciklopēdiju ārējās saites}}
{{gleznotājs-aizmetnis}}

{{autoritatīvā vadība}}

{{DEFAULTSORT:Krānahs, Lūkass Vecākais}}
[[Kategorija:1472. gadā dzimušie]]
[[Kategorija:1553. gadā mirušie]]
[[Kategorija:Vācijas gleznotāji]]
[[Kategorija:Vācijas grafiķi]]
[[Kategorija:Renesanses gleznotāji]]
[[Kategorija:Renesanses mākslinieki]]