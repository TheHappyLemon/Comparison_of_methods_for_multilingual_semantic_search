{{ezera infokaste
|ezers=Kivu ezers
|attēls=Goma,_Lake_Kivu,_DRC_(Zaire_-_Congo),_Photo_by_Sascha_Grabow.jpg‎
|paraksts=[[Goma]]s pilsēta Kivu ezera krastā
|map = Kongo Demokrātiskā Republika#Ruanda
| plat_d=2 | plat_m= | plat_s= | plat_NS=S
| gar_d=29 | gar_m= | gar_s= | gar_EW=E
|vieta={{RWA}}<br />{{COD}}
|platība=2700
|garums=89
|Vid_dziļums=240
|Max_dziļums=480
|tilpums=333
|augstums_vjl=1460
|izteka=[[Ruzizi]]
|baseins=7000
|valstis=
|salas=[[Idžvi]], Buvuma, Rubondo
|pilsētas={{flaga|Ruanda}} [[Kibuje]], [[Giseņi]]<br />{{flaga|Kongo Demokrātiskā Republika}} [[Bukavu]], [[Goma]]
}}
'''Kivu ezers''' ({{val|rw|Ikiyaga cya Kivu}}, {{val|fr|Lac Kivu}}) ir viens no [[Āfrika]]s lielajiem [[ezers|ezeriem]]. Atrodas uz [[Kongo Demokrātiskā Republika|Kongo Demokrātiskās Republikas]] un [[Ruanda]]s robežas Austrumāfrikas Lielās Lūzuma zonas atzarā, [[tektonika|tektoniskajā]] lūzumā. Tektoniskais lūzums turpina paplašināties, ezera apkaimē bieži notiek [[vulkāns|vulkānu]] izvirdumi. Ap ezeru atrodas augsti kalni un pirmatnējais mežs, ezers ir ļoti ainavisks.

Ezerā atrodas devītā lielākā ezeru sala pasaulē — [[Idžvi]] (285 km²), kā arī Buvumas (225 km²; piecpadsmitā lielākā ezeru sala pasaulē) un Rubondo (215 km²; sešpadsmitā lielākā) salas. Ezera krasti ir blīvi apdzīvoti. Eiropieši ezeru atklāja tikai [[1894]]. gadā. Kopš šī laika ap ezeru notiek vardarbīgi konflikti. Ezers ieguvis skumju slavu ar to, ka [[1994]]. gada [[Ruandas genocīds|Ruandas genocīda]] laikā šeit tika nogremdēti daudzi upuri.

Ezerā dzīvo 32 sugu zivis, no kurām 16 dzīvo tikai šajā ezerā ([[endēms|endēmas sugas]]).

== Metāna izvirdumi ==
[[Attēls:Lake Kivu shoreline at Gisenyi.jpg|left|thumb|200px|Ezera piekraste Ruandā]]
Kivu ezers ir viens no trim zināmajiem [[ezera izvirdums|eksplozīvajiem ezeriem]] — abi pārējie ir [[Kamerūna|Kamerūnā]] esošie [[Niosas ezers]] un [[Monūnas ezers]]. Ezera gultnes nogulumi izpēte liecina, ka aptuveni reizi 1000 gados ezerā notiek [[Masveida izmiršana|masveida organismu izmiršana]]. Nav droši zināms, kas izraisa Kivu ezera izvirdumus, bet tie varētu būt saistāmi ar vulkāniskajām aktivitātēm.

Gāzu sastāvs katram no eksplozīvajiem ezeriem ir atšķirīgs. Kivu ezers sava izvirduma laikā izdala lielu daudzumu [[metāns|metāna]] un [[ogļskābā gāze|ogļskābās gāzes]]. Pēdējos gadsimtos šāds izvirdums nav noticis, taču, ja tāds notiktu šodien, tā sekas būtu nesalīdzināmi lielākas nekā citām pasaulē pieredzētajām dabas katastrofām, jo ezera apkaimē dzīvo ap 2 miljoni cilvēku. Pēkšņā gāzu izdalīšanās dažu stundu laikā nosmacētu lielu daļu no šiem cilvēkiem. Bez tam Kivu ezera ūdens masa ir tik liela, ka spēja gāzu izdalīšanās radītu ļoti lielus viļņus, kas salīdzināmi ar [[cunami]]. Kivu ezera radītais risks apkārtējiem iedzīvotājiem ir apzināts tikai pēdējā desmitgadē.

Aptuveni 300 metru dziļumā Kivu ezerā atrodas ap 55 miljardi kubikmetru metāna. Ruandas valdība plāno uzsākt šīs gāzes ieguvi, kas ir ļoti vienkāršs process — uzsūknējot ar gāzēm bagāto ūdeni virspusē, tas pats izdala uzņemtās gāzes, galvenokārt [[ogļskābā gāze|ogļskābo gāzi]], [[sērūdeņradis|sērūdeņradi]] un [[metāns|metānu]]. Metānu var izmantot enerģijas ieguvei un Ruanda cer neilgā nākotnē palielināt valstī saražotās enerģijas daudzumu divdesmitkārt un kļūt par enerģijas eksportētāju tieši pateicoties Kivu ezera resursiem. Šādā veidā pakāpeniski, nelielā mērā tiktu mazināts ezera radītais risks.<ref>[[NZZ]] Online: ''[http://www.nzz.ch/nachrichten/wissenschaft/kivu-see_1.567887.html ETH-Forscher helfen bei Suche nach Lösung für Kivu-See]''</ref>

== Skatīt arī ==
* [[Pasaules lielākie ezeri pēc tilpuma]]
* [[Pasaulē dziļākie ezeri]]

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Kongo Demokrātiskās Republikas ezeri]]
[[Kategorija:Ruandas ezeri]]
[[Kategorija:Āfrikas Lielie ezeri]]