{{cita nozīme|organisma stāvokli|apdzīvotu vietu Saulkrastu pagastā|Veselība (Saulkrastu pagasts)}}
[[Attēls:Star of life2.svg|thumbnail|upright=1.1|Dzīvības zvaigzne, kuras centrā redzams [[Asklēpija spieķis]] ar čūsku, kas ir ne tikai medicīnas, bet arī veselības simbols]]
'''Veselība''' ir pilnīga fiziska, garīga un sociāla [[labklājība]],<ref name="WHO"/> kā dzīves kvalitātes, personīgās un ģimenes labklājības pamats, kā arī [[slimība]]s neesamība, kad cilvēks jūtas ne tikai fiziski stiprs un vesels, bet arī ir garīgi tīrs. 1984. gadā [[Pasaules Veselības organizācija]]s izveidotās veselības definīcija ir šāda: "veselība ir pakāpe, līdz kurai indivīds vai grupa spēj realizēt centienus un apmierināt vajadzības, gan pieņemot veselībai labvēlīgus lēmumus, gan mainot vides ietekmi".<ref name="WHO">{{tīmekļa atsauce | url= http://www.visc.gov.lv/vispizglitiba/saturs/dokumenti/metmat/veseliba.pdf | title= Veselības izglītības jautājumi (pamatizglītības mācību priekšmetu saturā) | publisher= visc.gov.lv | accessdate= 2016. gada 3. oktobrī | archiveurl= https://web.archive.org/web/20170516213437/http://visc.gov.lv/vispizglitiba/saturs/dokumenti/metmat/veseliba.pdf | archivedate= {{dat|2017|05|16||bez}} }}</ref> Veselība ir viena no [[cilvēks|cilvēka]] pamattiesībām. Vesels organisms ir sabalansēts organisms pilnīgi visās sfērās.

== Veselības uzturēšana ==
=== Veselīgs uzturs ===
[[Veselīgs uzturs]] ir viens no veselības stūrakmeņiem. Tas dod enerģiju, kas nepieciešams dažādu funkciju veikšanai. Veselīgs uzturs ir ne tikai atkarīgs no [[uzturs|uztura]] kvalitātes, bet arī no [[ēdienreize|ēdienreižu]] regularitātes. Daudzas ēdienreizes un pārmērīgs pārtikas daudzums var izraisīt [[aptaukošanās|aptaukošanos]], savukārt nekvalitatīvs ēdiens un neregulāras ēdienreizes izraisa [[nepietiekams uzturs|nepietiekamu uzturu]] vai pat [[badošanās|badošanos]].

=== Fiziskās aktivitātes ===
[[Attēls:Soldier running in water.jpg|thumbnail|upright=0.75|Fiziskas aktivitātes uztur ķermeni formā, un tās samazina risku saslimt ar slimībām]]
[[Fiziska aktivitāte|Fiziskās aktivitātes]] uztur ķermeni formā. Tas nodrošina vienmērīgi [[vielmaiņa|vielmaiņu]], kā arī nostiprina muskuļus. Regulāras fiziskās aktivitātes ne tikai uztur ķermeni formā un palielina tā [[izturība|izturību]], bet arī samazina risku saslimt ar kādu no [[slimība|slimībām]]. Fizisko aktivitāšu laikā uz muskuļiem un arī orgāniem tiek sūtīts papildu [[skābeklis]] un [[uzturvielas]], kas stimulē to sekmīgu darbību.

Fiziskas aktivitātes palīdz uzturēt arī [[mentālā veselība|mentālo veselību]], veicinot emocionālo [[labsajūta|labsajūtu]] un mazinot [[depresija (psihisks stāvoklis)|depresiju]].

=== Miegs ===
Vēl viens svarīgs faktors, kas palīdz uzturēt veselību, ir kvalitatīvs [[miegs]]. Ja cilvēks ilgstoši guļ par maz, vai par daudz, tad viņa [[imūnsistēma]]s spēja pretoties ārējiem faktoriem samazinās. Tas nozīmē, ka ir lielāka iespēja saslimt.

=== Vakcinēšanās ===
{{pamatraksts|vakcinācija}}
Pastāv arī ļoti bīstamas slimības, no kurām var izvairīties, ja vakcinējas pret tām. Ar [[vakcīna|vakcīnām]] tiek novērsta saslimšana ar [[infekcijas slimība|infekcijas slimībām]] vai samazināta iespēja ar tām saslimt. Vakcinācija ir visefektīvākā infekcijas slimību [[profilakse]]s metode.<ref>{{tīmekļa atsauce | author= LR1: "Kā labāk dzīvot" | url= https://lr1.lsm.lv/lv/raksts/ka-labak-dziivot/vakcinacija-ari-pieaugusajiem-ir-efektivaka-infekciju-slimibu-pr.a96305/ | title= Vakcinācija arī pieaugušajiem ir efektīvākā infekciju slimību profilakses metode | publisher= LSM.LV | date= 2017. gada 7. decembris | accessdate = 2018. gada 14. decembrī}}</ref> Vakcinācijas rezultātā ir izskausta tāda slimība kā [[bakas]], kā arī ievērojami samazināta saslimstība ar [[poliomielīts|poliomielītu]], [[masalas|masalām]] un [[stingumkrampji]]em.

=== Higiēna ===
{{pamatraksts|higiēna}}
Rupējoties par savu [[higiēna|higiēnu]], arī samazinās risks saslimt. Piemēram, regulāra un pareiza [[roku mazgāšana]] spēj novērst saslimšanu ar kādu no infekcijas slimībām.

== Veselības aprūpe ==
[[Veselības aprūpe]] ir valsts nodrošināts sektors, kas organizē un nodrošina [[veselības aizsardzība|veselības aizsardzību]] ikvienai valstī dzīvojošajai personai. Šajā sektorā ietilpst [[slimnīca]]s, [[medpunkts|medpunkti]], medicīnas speciālistu izglītošana, infrastruktūras veidošana tās nodrošināšanai, piemēram, [[Neatliekamās palīdzības mašīna|neatliekamās palīdzības mašīnu]] iegāde, un tā tālāk. Veselības aprūpe iedalās četros sektoros: [[pirmā palīdzība|neatliekamajā medicīniskajā palīdzībā]], [[primārā veselības aprūpe|primārajā veselības aprūpē]], [[sekundārā veselības aprūpe|sekundārajā veselības aprūpē]] un [[terciārā veselības aprūpe|terciārajā veselības aprūpē]].<ref name="likumi.lv">{{tīmekļa atsauce | url= http://likumi.lv/ta/id/263457-veselibas-aprupes-organizesanas-un-finansesanas-kartiba | title= Ministru kabineta noteikumi Nr.1529 "Veselības aprūpes organizēšanas un finansēšanas kārtība" | publisher= likumi.lv | accessdate= 2016. gada 3. oktobrī | archiveurl= https://web.archive.org/web/20161108195737/http://likumi.lv/ta/id/263457-veselibas-aprupes-organizesanas-un-finansesanas-kartiba/ | archivedate= {{dat|2016|11|08||bez}} }}</ref> Veselības aprūpe veido nozīmīgu daļu no ikvienas valsts [[saimniecība|tautsaimniecība]]s.

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

[[Kategorija:Veselība| ]]