[[Attēls:Liivi.jpg|thumb|250px|[[Dainis Kārkluvalks|Daiņa Kārkluvalka]] foto, 1994. gads]]
'''Lībiešu krasts''' ({{val|liv|Līvõd rānda}}) ir no 1991. gada līdz 2003. gadam [[Ziemeļkurzeme|Ziemeļkurzemē]] (piekrastes teritorija no [[Ovīši]]em [[Baltijas jūra]]s krastā līdz [[Ģipka]]i [[Rīgas līcis|Rīgas līča]] pusē) pastāvējusi Valsts īpaši aizsargājamā [[Lībieši|lībiešu]] kultūrvēsturiskā teritorija un lībiešu kultūras atjaunošanas programma. Līdz tam šo teritoriju tās atšķirīgā [[Etniskā grupa|etniskā]] sastāva dēļ dēvēja par "lībiešu jūrmalu".

[[Attēls:Livonian flag map.png|thumb|Lībiešu krasts]]

Ideja par ''Lībiešu krasta'' izveidi radās [[1990. gadi|1990. gadu]] sākumā, kad [[Ventspils rajons|Ventspils rajona]] un [[Talsu rajons|Talsu rajona]] pašvaldība un [[Lībiešu kultūras savienība]]s (šobrīd - Līvu Savienība) pārstāvji kopīgi izstrādāja nolikumu, pēc kura tika iecelta ''Lībiešu krasta'' administrācija, kas atbild par lībiešiem kopumā šajā teritorijā un nodarbojas ar līdzekļu sadali gan kultūras vajadzībām, grāmatu izdošanai, gan ražošanas vajadzībām, gan transporta vajadzībām.<ref>[http://www.saeima.lv/steno/AP_steno/1993/st_930317.htm Latvijas Republikas Augstākās padomes 1993. gada 17. marta sēdes stenogramma.]</ref> Oficiāli ''Lībiešu krastu'' atklāja 1991. gada 4. februārī ar [[Latvijas PSR|LPSR]] Ministru padomes lēmumu pēdējā lībiešu apdzīvotajā teritorijā Ziemeļkurzemes piekrastē (aptuveni 50 km garumā gar [[Irbes jūras šaurums|Irbes jūras šaurumu]]), lai aizsargātu lībiešu tautības, dabas un kultūras mantojumu un tradicionālo dzīves veidu, kā arī izveidotu bāzi un radītu nepieciešamos apstākļus lībiešu tautības saglabāšanai, pastāvēšanai un attīstībai. Šo ciemu teritorijas pārzināja [[Kolkas pagasts|Kolkas]], [[Dundagas pagasts|Dundagas]] un [[Tārgales pagasts|Tārgales]] pagastu pašvaldības, bet kultūras norises tika iekļautas valsts programmā.

== Programmas īstenošana ==
Tā kā šajos ciemos lībieši praktiski vairs nedzīvoja,<ref>2000. gadā jūrā gāja vairs tikai 4 lībiešu zvejnieki, bet lielākā daļa šīs tautas piederīgo dzīvoja pilsētās, prom no šīs piekrastes. [http://virmus.ri.lv/index.php?akt=ra&menu=rak/lib&img=r-lib Virtuālais muzejs]{{Novecojusi saite}}</ref> ''Lībiešu krasta'' programmā pamatvērība tika veltīta lībiešu [[vēsture]]s, [[etnogrāfija]]s, kultūrvēstures un citu nozaru pētniecībai. Tika izdots mēnešraksts “Līvli” un "Lībiešu gadagrāmatas”. Interesentiem [[Rīga|Rīgā]], [[Ventspils|Ventspilī]] un [[Kolka|Kolkā]] tika mācīta lībiešu valoda (to var mācīties arī [[Latvijas Universitāte]]s moderno valodu fakultātē). “Lībiešu krasts” ar stipendijām atbalstīja lībiešu jauniešus, kas mācās augstskolās, katru gadu vasarās [[Mazirbe|Mazirbē]] notika lībiešu jauniešu nometne.

== Programmas darbības apturēšana ==
2003. gada augustā revīzija atklāja Lībiešu krastam dotās valsts naudas nelietderīgu izmantošanu, īstenojot programmu Lībiešu krasts - divas trešdaļas no valsts budžeta piešķirto līdzekļu tērētas algās 13 štata vietām.<ref>Dita Arāja, Ilze Grīnuma. Lībiešu krasts atklāj izšķērdību. // Diena. 5. augusts (2003.)</ref> 2003. gada otrajā pusē sākās “Lībiešu krasta” reorganizācija, apturot programmas darbību.

=== Atsauces un paskaidrojumi ===
{{atsauces}}

== Literatūra ==
* Mednis J. Zaļš Balts Zils + CD. - Kolkasrags, 2006.

== Ārējās saites ==
* [https://web.archive.org/web/20100613112506/http://www.lsif.lv/files/pics/Projektu%20konkursi/EEZ_finansu_instruments/2008-2012-libiesi.programma.doc Programma „Lībieši Latvijā 2008.-2012. gads” (.doc)]
* [https://web.archive.org/web/20110719160909/http://www.livones.lv/libiesi/libiesilatvija/?raksts=230 Lībiešu aizsardzības projekts] {{en ikona}}

{{Latvijas ģeogrāfija-aizmetnis}}

{{DEFAULTSORT:Libieszu krasts}}
[[Kategorija:Lībieši]]
[[Kategorija:Kurzeme]]