{{BioTakso infokaste
| attēls =Felis silvestris silvestris.jpg
| att_nosaukums=[[Eiropas meža kaķis]] (''Felis silvestris silvestris'')
| valsts =Animalia
| valsts_lv =Dzīvnieki
| valsts_r =Dzīvnieki
| tips =Chordata
| tips_lv =Hordaiņi
| klase =Mammalia
| klase_lv =Zīdītāji
| kārta =Carnivora
| kārta_lv =Plēsēji
| apakškārta=Feliformia
| apakškārta_lv=Kaķveidīgie
|         dzimta = Felidae
|      dzimta_lv = Kaķu dzimta
| apakšdzimta=Felinae
| apakšdzimta_lv=Kaķu apakšdzimta
| ģints =Felis
| ģints_lv =Kaķi
| suga =F. silvestris
| suga_lv =Meža kaķis
| binomial =Felis silvestris <small>([[Schreber]], 1777)</small>
| izplatība =
[[Attēls:Felis-silvestris2.png|center||250px]]
| iedalījums =
* {{TaksoSaite|Felis silvestris lybica|Āfrikas savvaļas kaķis}}
* {{TaksoSaite|Felis silvestris ornata|Āzijas savvaļas kaķis}}
* {{TaksoSaite|Felis silvestris cafra|Dienvidāfrikas savvaļas kaķis}}
* {{TaksoSaite|Felis silvestris silvestris|Eiropas meža kaķis}}
* {{TaksoSaite|Felis silvestris bieti|Ķīnas kalnu kaķis}}
* {{TaksoSaite|Felis silvestris catus|Mājas kaķis|Kaķis}}
}}
'''Meža kaķis''', arī '''savvaļas kaķis''' (''Felis silvestris'') ir [[kaķi|kaķu dzimtas]] (''Felidae'') suga, kas pieder [[kaķi|kaķu ģintij]] (''Felis''). Meža kaķim ir 6 [[pasuga]]s, no kurām viena ir [[mājas kaķis]] (''Felis silvestris catus''). Par mājas kaķa priekšteci uzskata vienu no meža kaķa pasugām — [[Āfrikas savvaļas kaķis|Āfrikas savvaļas kaķi]] (''Felis sylvestris libyca'').

Meža kaķa izplatības areāls aptver [[Eiropa]]s dienviddaļu, [[Āzija]]s centrālo un dienviddaļu un lielāko daļu [[Āfrika]]s.<ref>{{Tīmekļa atsauce |url=http://www.iucnredlist.org/apps/redlist/details/8543/0 |title=IUCN: Felis silvestris |access-date={{dat|2012|01|19||bez}} |archive-date={{dat|2011|02|24||bez}} |archive-url=https://web.archive.org/web/20110224005726/http://www.iucnredlist.org/apps/redlist/details/8543/0 }}</ref> Tas parasti mīt jauktos platlapju mežos, [[stepe|stepēs]] un [[savanna|savannā]]. Mežu intensīvā izmantošana gan mežrūpniecībai, gan cilvēku atpūtai liek meža kaķiem pārvietoties uz citām [[bioma|biomām]], piemēram, [[skujkoki|skujkoku]] [[mežs|mežiem]], klinšainām augstienēm, tīreļiem, [[krūmi|krūmājiem]], [[purvi]]em un [[jūra]]s piekrasti. Meža kaķis ir visizplatītākais no savvaļas kaķiem, tādēļ suga nav iekļauta Pasaules [[Sarkanā grāmata|Sarkanajā grāmatā]]. Tomēr daudzās Eiropas valstīs meža kaķis ir aizsargājams.<ref name=zoo>{{Tīmekļa atsauce |url=http://rigazoo.lv/public/29314.html |title=Eiropas meža kaķis |access-date={{dat|2010|08|16||bez}} |archiveurl=https://web.archive.org/web/20130615124850/http://rigazoo.lv/public/29314.html |archivedate={{dat|2013|06|15||bez}} }} {{Webarchive|url=https://web.archive.org/web/20130615124850/http://rigazoo.lv/public/29314.html |date={{dat|2013|06|15||bez}} }}</ref> [[Latvija|Latvijā]] meža kaķis vairs nav sastopams.<ref name=zoo/>

== Izskats un īpašības ==
[[Attēls:AfricanWildCat.jpg|thumb|left|220px|[[Āfrikas savvaļas kaķis]] (''Felis silvestris lybica'')]]
[[Attēls:Felis silvestris Vadmacska.jpg|thumb|left|220px|Meža kaķis ir ļoti uzmanīgs dzīvnieks]]
Meža kaķis augumā ir līdzīgs [[mājas kaķis|mājas kaķim]], bet ir par to nedaudz lielāks un spēcīgāks. Meža kaķa ķermeņa garums ir 36,5—80 [[centimetrs|cm]], tā aste 21—45 cm,<ref>{{Tīmekļa atsauce |url=http://zsienvis.nic.in/endb/end_mam/felis_silvestris.htm |title=Felis silvestris (Schreber) |access-date={{dat|2011|09|20||bez}} |archiveurl=https://web.archive.org/web/20120426001834/http://zsienvis.nic.in/endb/end_mam/felis_silvestris.htm |archivedate={{dat|2012|04|26||bez}} }}</ref> augstums skaustā 25—40 cm. Lielākā daļa meža kaķu sver 3—6 [[kilograms|kg]], bet mazākie indivīdi var svērt tikai 1,6 kg, bet lielākie 13 kg.<ref>{{Tīmekļa atsauce |url=http://www.grid.unep.ch/bsein/redbook/txt/felis.htm?%20MAMMALIA |title=Felis silvestris Schreber, 1777 |access-date={{dat|2012|01|19||bez}} |archiveurl=https://web.archive.org/web/20120414191328/http://www.grid.unep.ch/bsein/redbook/txt/felis.htm?%20MAMMALIA |archivedate={{dat|2012|04|14||bez}} }} {{Webarchive|url=https://web.archive.org/web/20120414191328/http://www.grid.unep.ch/bsein/redbook/txt/felis.htm?%20MAMMALIA |date={{dat|2012|04|14||bez}} }}</ref><ref>Boitani, L. 1984. Simon & Schuster's Guide to Mammals. Simon & Schuster/Touchstone Books, {{ISBN|978-0-671-42805-1}}</ref> Āfrikas un Āzijas pasugas ir slaidākas nekā Eiropas meža kaķis, kā arī tām salīdzinoši ir gaišāk, īsāks un plānāks kažoks. Tā kažoka krāsa var būt smilšu brūna, rudi brūna vai pelēkbrūna ar tumšāk brūnām svītrām vai raibumiem.

== Uzvedība ==
Meža kaķis ir ļoti uzmanīgs dzīvnieks. Tas baidās no cilvēka un izvairās no apdzīvoto vietu tuvuma. Meža kaķis ir vientuļnieks un teritoriāls dzīvnieks. Tā teritorija ir 1,5—12 km² liela. [[tēviņš|Tēviņiem]] teritorija ir lielāka nekā [[mātīte|mātītēm]], kā arī tēviņa teritorija pārklājas ar 3—6 mātīšu teritorijām. Abi dzimumi savu teritoriju iezīmē ar [[urīns|urīnu]], [[fekālijas|fekālijām]] un zemes skrāpējumiem.<ref name=sun>Sunquist, M.; Sunquist, F. (2002). Wild cats of the World. Chicago: University of Chicago Press. pp. 83–98. {{ISBN|0-226-77999-8}}.</ref>

Meža kaķu galvenie konkurenti uz barību ir [[lapsas]], [[šakāļi]] un [[niedrāju kaķis|niedrāju kaķi]].

== Barība ==
Meža kaķi ir izteikti gaļēdāji. Tie pārtiek no [[truši]]em un nelieliem [[grauzēji]]em, piemēram, [[žurkas|žurkām]], [[peles|pelēm]], [[strupastes|strupastēm]] un [[lemingi]]em.<ref name=zoo/> Meža kaķis veikli kāpelē pa zariem, ķerot [[vāveres|vāveru]] mazuļus un putnus. Kopumā tas medī jebko, ko var nomedīt. Tās ir [[ķirzakas]], [[vardes]], [[zivis]], [[zebiekste]]s, [[skorpions|skorpionus]] un pat mazas [[stirna|stirniņas]] vai [[antilope]]s.<ref name=sun/> Nepieciešamības gadījumā tie ēd arī maitu.

== Vairošanās ==
Meža kaķis pārojas vienu reizi gadā. Tomēr ir iespējams otrais metiens, ja pirmais aiziet bojā. Tā pārošanās laiks Eiropā ir no februāra līdz martam, bet Āfrikā tas ir [[Lietus sezona|lietus sezonā]]. Grūsnība ilgst 56—69 dienas. Āfrikas pasugām grūsnības periods ir īsāks nekā Eiropas meža kaķim.<ref name=sun/> Metienā ir 1—5 kaķēni, bet visbiežāk ir 3 vai 4 mazuļi. Tie piedzimst mātītes iekārtotā migā — koka dobumā, alā starp klintīm vai saknēm, [[truši|trušu]] vai [[āpši|āpšu]] pamestā [[ala|alā]]. Kaķēni piedzimstot sver 75—150 [[grams|g]], Tie ir akli un nevarīgi. Acis atveras pēc 7—12 dienām. Medīt kaķēni sāk 10—12 nedēļu vecumā. Māte tos zīda ar pienu pirmos 2 mēnešus. Jau 3 mēnešu vecumā kaķēni sāk dzīvot patstāvīgi, pametot māti. Apmēram gada vecumā, kad jaunie kaķi sasniedz dzimumbriedumu, tie ieņem savu teritoriju.<ref name=sun/>

Tā mazuļus apdraud un bieži nogalina [[caunas]].<ref>Geptner, V.G., Sludskii, A. A., (1972) Mlekopitaiuščie Sovetskogo Soiuza. Vysšaia Škola, Moskva. (In Russian; English translation: Heptner, V.G.; Sludskii, A.A.; Bannikov, A.G.; (1992) Mammals of the Soviet Union. Volume II, Part 2: Carnivora (Hyaenas and Cats). Smithsonian Institute and the National Science Foundation, Washington DC). Pages 398–497.</ref>

== Meža kaķis un cilvēki==
Kādreiz meža kaķi lielā skaitā apdzīvoja visu [[Eiropa|Eiropu]]. Lielu [[Atmežošana|mežu teritoriju izciršana]] izraisīja meža kaķu pārcelšanos uz mierīgākiem reģioniem. Neraugoties uz to, tie kļuva par mednieku iecienītu objektu. Mednieki uzskatīja ka tā viņi aizsargā mazākus medījamos dzīvniekus un uz zemes ligzdojošos putnus, piemēram, [[fazāns|fazānus]] vai [[irbes]].

19. gadsimtā un 20. gadsimta sākumā mednieki izšāva tūkstošiem meža kaķu, kuri līdz ar to no daudzām vietām izzuda. Par laimi meža kaķim, 20. gadsimta abi pasaules kari pievērsa cilvēku uzmanību citām problēmām un līdz ar to tika pārtraukta šī dzīvnieka iznīcināšana. Tagad sabiedriskā doma ir mainījusies un cilvēki vēlas pilnībā izbeigt lielo plēsīgo dzīvnieku nogalināšanu.

Meža kaķis ir vērtīgs dabas elements. Viens no nedaudzajiem tā ienaidniekiem ir [[lūsis]].<ref>Dzīvnieku pasaulē,Izdevējs UAB IMP BALTIC, 61 karte, {{ISBN|9986-9333-7-4}}</ref>
== Pasugas ==
Meža kaķim ir 6 pasugas:
* {{TaksoSaite|Felis silvestris lybica|Āfrikas savvaļas kaķis}}
* {{TaksoSaite|Felis silvestris ornata|Āzijas savvaļas kaķis}}
* {{TaksoSaite|Felis silvestris cafra|Dienvidāfrikas savvaļas kaķis}}
* {{TaksoSaite|Felis silvestris silvestris|Eiropas meža kaķis}}
* {{TaksoSaite|Felis silvestris bieti|Ķīnas kalnu kaķis}}
* {{TaksoSaite|Felis silvestris catus|Mājas kaķis|Kaķis}}

== Atsauces ==
{{atsauces}}

== Ārējās saites ==
{{commonscat|Felis silvestris|Meža kaķis}}
* [https://web.archive.org/web/20111130024656/http://www.arkive.org/wildcat/felis-silvestris/ Wildcat (Felis silvestris)]
* [http://digimorph.org/specimens/Felis_sylvestris_lybica/female/ Felis silvestris lybica, African Wildcat]
* [https://web.archive.org/web/20120311193609/http://www.highlandtiger.com/index.asp Highland Tiger: The Scottish Wildcat]
* [http://www.scottishwildcats.co.uk/ Scottish Wildcat Association] {{Webarchive|url=https://web.archive.org/web/20120917073509/http://www.scottishwildcats.co.uk/ |date={{dat|2012|09|17||bez}} }}
* [https://web.archive.org/web/20120114030559/http://www.purina.lv/Home/All+About+Cats/Your+New+Pet+Cat/Choosing+a+Cat/A+Short+History+Of+The+Cat.htm Kaķu izcelsmes vēsture]

{{autoritatīvā vadība}}

[[Kategorija:Eiropas fauna]]
[[Kategorija:Apvienotās Karalistes fauna]]
[[Kategorija:Āzijas fauna]]
[[Kategorija:Tuvo Austrumu fauna‎]]
[[Kategorija:Centrālāzijas fauna]]
[[Kategorija:Dienvidāzijas fauna]]
[[Kategorija:Āfrikas fauna]]