{{Ēkas infokaste|architectural_style=|building_type=[[Viesnīca]]|end_date=1867|image=Istanbul asv2020-02 img66 Çırağan Palace.jpg|image_size=275px|latNS=N|latd=41|latm=2|lats=39.98|longEW=E|longd=29|longm=1|longs=0.01|location={{vieta|Turcija|Stambula}}|map=Stambula|name=Čiraganas pils|native_name=''Çırağan Sarayı''|opening=1876. gadā|renovated=1991. gadā|start_date=1863. gadā}}
[[Attēls:Istanbul asv2020-02 img59 Çırağan Palace.jpg|thumb|250px|Skats uz Čiraganas pili no Bosfora]]
'''Čiraganas pils''' ({{val|tr|Çırağan Sarayı}}) agrāk bija [[Osmaņu impērija|Osmaņu]] [[sultāns|sultāna]] pils Bosfora jūras šauruma Eiropas krastā Stambulā. Tagad pilī ierīkota pieczvaigžņu viesnīca.

Pili būvēt pavēlēja sultāns [[Abdulazizs]] un to projektēja armēņu arhitekts Nigogajos Baljans, bet būvniecību uzraudzīja viņa dēli Hagops Baljans un Sarkis Baljans. Pils tika celta no 1863. līdz 1867. gadam un šis laiks atšķiras ar to, ka sultāni būvē sev jaunas pilis, lai nebūtu jālieto vecās priekšgājēju pilis. Pēdējais jauno piļu būvniecības laikmeta darbs ir Čiraganas pils. Pils iekšējās sienas un pārsegumi bija no koka, bet ārsienas no krāsaina marmora. Skaists marmora tilts savieno šo pili ar Jildizas pili, kas atrodas uz paugura pils aizmugurē. Pili no ārpasaules norobežoja ļoti augsta dārza siena.

Pēdējie darbi un interjera dekorēšana tika pabeigta 1872. gadā. Kad pils bija gatava, sultāns Abdulazizs vairs nevarēja dzīvot šajā burvīgajā vietā. 1876. gada 30. maijā viņu atrada mirušu pilī uzreiz pēc tam, kad viņš bija gāzts no troņa. Viņa pēctecis, brāļadēls sultāns [[Murads V]] ienāca Čiraganas pilī, bet paspēja būt tronī tikai 93 dienas. Viņu no troņa gāza viņa brālis sultāns [[Abdulhamids II]] un, tā kā viņam bija konstatēta garīga slimība, viņš šajā pilī nodzīvoja mājas arestā līdz savai nāvei 1904. gada 29. augustā.

Otrās konstitūcijas laikā sultāns [[Mehmeds V]] Rešads atļāva šajā pilī pulcēties parlamentam. Tikai divus mēnešus vēlāk, 1910. gada 19. janvārī pili nopostīja milzīgs ugunsgrēks.

1991. gadā pili restaurēja un blakus pilij tika uzbūvēts moderns viesnīcas komplekss. Pilī tagad atrodas dārgākie luksusa numuri un divi viesnīcas restorāni.

Pils atjaunošana tika uzskatīta par farsu, jo liela daļa uzskatīja, ka valdībai nevajadzēja atdot Turcijai piederošu kultūrvēsturisku pieminekli privātās rokās par mazu cenu, ignorējot pils vēsturisko nozīmību.

== Ārējās saites ==
{{sisterlinks-inline}}
{{enciklopēdiju ārējās saites}}

{{Portāls2|Turcija}}

{{autoritatīvā vadība}}

[[Kategorija:Pilis Osmaņu impērijā]]
[[Kategorija:Pilis Turcijā]]
[[Kategorija:Stambula]]