{{Apdzīvotas vietas infokaste
|name                   = Tbilisi
|official_name            = თბილისი
|settlement_type        = galvaspilsēta
|image_skyline          =
|image_caption          = 
|imagesize              = 250px
|image_flag             = Flag of Tbilisi.svg
|image_seal             = Seal of Tbilisi, Georgia.svg
|seal_size              = 70px
|pushpin_map            = Gruzija
|subdivision_type       = Valsts
|subdivision_name       = {{GEO}}
|established_title      = Dibināta
|established_date       = [[458. gads|458]]. gadā
|leader_title           = Mērs
|leader_name            = Giorgi Ugulava
|area_magnitude         =
|area_total_km2         = 726
|area_land_km2          =
|area_water_km2         =
|population_as_of       = 2010. gadā
|population_footnotes   =
|population_total       = 1152500
|population_metro       = 1485293
|population_density_km2 = auto
|timezone               = [[UTM|GMT]]
|utc_offset             = +4
|timezone_DST           = nav
|utc_offset_DST         = +4
|latd=41 |latm=43 |lats= |latNS=N
|longd=44 |longm=47 |longs= |longEW=E
|elevation_footnotes    = 
|elevation_m            = 
|elevation_max_m        = 770
|elevation_min_m        = 380
|website                = {{URL|http://www.tbilisi.gov.ge/}}
|footnotes              =
}}

'''Tbilisi''' ({{val|ka|თბილისი}}, izrunā: {{IPA|[[IPA|[tb̥ ilisi]]]}}), līdz 1936. gadam '''Tiflisa''', ir [[Gruzija]]s galvaspilsēta, lielākā pilsēta, kā arī galvenais ekonomikas un kultūras centrs. Atrodas valsts austrumu daļā, [[Kūra (upe)|Kūras]] krastos, 380—770 m vjl.

== Vēsture ==
[[458. gads|458]]. gadā (dažos avotos tiek minēts 455. gads) Tbilisi dibinājis Ibērijas ([[Kartlija]]s) valdnieks [[Vahtangs I Gorgasali]]. Pilsētas vārds cēlies no gruzīnu vārda ''tbili'', kas nozīmē ''karsts''. Leģenda vēsta, ka Vahtangs I devies medībās ar [[piekūns|piekūnu]] apvidū, kurā bija nolēmis celt jauno valsts galvaspilsētu. Piekūnam izdevies noķert putnu, taču tas tomēr izslīdējis no piekūna nagiem un iekritis strautā. Tas izrādījies karstais minerālūdens avots, kurā putns bija izvārījies un pagatavots maltītei. Laika gaitā pilsēta vairākas reizes ir iekarota. [[6. gadsimts|6. gadsimtā]] to iekaroja [[persieši]], [[7. gadsimts|7. gadsimtā]] — [[Austrumromas impērija|Bizantija]] un [[arābi]]. [[1122. gads|1122]]. gadā Tbilisi iekaroja Gruzijas karalis [[Dāvids IV]], kas to pasludināja par valsts galvaspilsētu. [[1234. gads|1234]]. gadā pilsētu iekaroja [[mongoļi]], bet [[1386. gads|1386]]. gadā — [[Samarkanda]]s emīrs [[Tamerlans]]. Pēc tam vairākas reizes Tbilisi iekaroja [[Osmaņu impērija]] līdz [[1795. gads|1795]]. gadā to iekaroja persieši un to nodedzināja. [[1801. gads|1801]]. gadā to iekaroja [[Krievijas Impērija]]. [[1921. gads|1921]]. gadā Tbilisi tika pasludināta par neatkarīgās Gruzijas galvaspilsētu.

== Sports ==
Populārākie sporta veidi Tbilisi ir [[futbols]], [[regbijs]], [[basketbols]] un [[cīņas sports]]. Futbolā vislielākos panākumus ir guvis futbola klubs ''[[Dinamo Tbilisi]]'', kas 1981. gadā ieguva [[UEFA Kausu ieguvēju kauss|UEFA Kausu ieguvēju kausu]]. Kopš 1990. gada, kad notika pirmais neatkarīgas Gruzijas futbola čempionāts, ''Dinamo Tbilisi'' ir visvairāk reižu (13 reizes) ieguvusi Gruzijas čempiona titulu.

== Tūrisma objekti Tbilisi == 
* '''Tbilisi vecpilsēta''' ir skaista un kolorīta. Tā aizrauj gan ar atjaunotām fasādēm, gan mājīgiem pagalmiem, verandām un balkoniem. Vecpilsētā atrodas slavenās Abanotubani sēravotu pirtis, kurās izbaudīt gruzīnu pirts rituālus.Shardeni ielā cita pie citas atrodas mājīgas kafejnīcas, restorāni, naktsklubi, kā arī jaukas mākslas galerijas, kur iespējams nobaudīt gan Gruzijas virtuves šedevrus, gan arī iepazīt Gruzijas mākslu.
* '''Cietoksnis''' ir celts 4. gadsimtā un tajā ir iespējams nokļūt ar gaisa tramvaju, kas ved no pretējā upes krasta un ļauj apskatīt Tbilisi centrālo daļu no putna lidojuma. Līdzās cietoksnim atrodas Mātes Gruzijas statuja, kura vienā rokā tur zobenu, lai atvairītu ienaidniekus, bet otrā vīna trauku, lai pacienātu viesus.
* '''Rustaveli avēnija''' ir Tbilisi centrālā iela, uz kuras atrodas Nacionālais muzejs, Nacionālā galerija, Gruzijas Opera, valdības iestādes un neskaitāmi veikali. Brīvības laukumā atrodas Sv. Georgija statuja, kas veltīta Gruzijas brīvībai un neatkarībai.
* Tbilisi '''funikulieris''' tika izbūvēts 1905. gadā un pilnībā renovēts un modernizēts 2012. gadā. Funikulieris ved uz Mtatsminda parku kalna virsotnē, kur iespējams gan izbaudīt pasakainu skatu uz pilsētu, gan ieturēt maltīti restorānā, gan atpūsties atrakciju parkā.
* '''Krāmu tirgus''' pie Sausā tilta un '''Tbilisi tirgus'''. Krāmu tirgus labos laikapstākļos atvērts katru dienu no pulksten 10 līdz 17, taču lielākais pārdevēju un pircēju pieplūdums novērojams nedēļas nogalēs. Tirdziņā var atrast dažādu laikaposmu relikvijas – gan lētākus nieciņus, gan arī vērtīgas antīkas lietas. Savukārt Tbilisi tirgū var apskatīt un izbaudīt garšvielu, augļu, sieru un citu produktu daudzveidību, kā arī paša tirgus kolorītu.
* '''Revaza Gabriadzes leļļu teātris'''. Padomju laiku populārā mākslinieka (filmu "Mimino" un "Kin-dza-dza!" scenārista) Revaza Gabriadzes leļļu teātris atrodas Tbilisi vecpilsētā un ir atpazīstams pēc šķībā torņa un savdabīgās arhitektūras. Katru dienu pulksten 12.00 tornī ir vērojama figūriņu performance.
* '''Sameba – Sv. Trīsvienības katedrāle'''. Katedrāles celtniecība pabeigta 2004. gadā, un tā ir trešā augstākā pareizticīgo katedrāle pasaulē. Kompleksā ietilpst ne tikai katedrāle, bet arī zvanu tornis, patriarha rezidence, klosteris un teoloģijas akadēmija.
== Iedzīvotāji ==
=== Ievērojamas personības ===
* [[Aleksejs Brusilovs]] (krievu: ''Алексе́й Алексе́евич Бруси́лов'', 1853—1926) bija krievu kavalērijas ģenerālis, visplašāk pazīstams ar savu darbību Pirmā pasaules kara kaujās, ko vēlāk nosauca par Brusilova pārrāvumu.
* [[Georgijs Danelija]] (krievu: ''Гео́ргий Никола́евич Дане́лия''; gruzīnu: ''გიორგი დანელია''; 1930–2019) bija padomju / gruzīnu / krievu kinorežisors, scenārists un aktieris. Lielākā daļa viņa filmu ir liriskas un satīriskas komēdijas.
* [[Hviča Kvarachelija]] (gruzīnu: ''ხვიჩა კვარაცხელია'', 2001) ir Gruzijas futbolists.
* [[Rubens Mamuljans]] (angļu: R''ouben Mamoulian'', 1897—1987) bija amerikāņu kinorežisors
* [[Miheils Saakašvili]] — [[Gruzīni|gruzīnu]] politiķis.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.tbilisi.gov.ge/ Mājaslapa]
* https://web.archive.org/web/20151017045106/http://turismagids.delfi.lv/galamerki/kontrastu-pilseta-kosa-tbilisi-ko-apskatit-gruzijas-galvaspilseta.d?id=46531399, 2015. gada 30. septembris

{{Gruzija-aizmetnis}}

{{Gruzijas pilsētas}}
{{Gruzijas administratīvais iedalījums}}
{{Eiropas galvaspilsētas}}
{{Āzijas galvaspilsētas}}
{{autoritatīvā vadība}}

[[Kategorija:Tbilisi| ]]