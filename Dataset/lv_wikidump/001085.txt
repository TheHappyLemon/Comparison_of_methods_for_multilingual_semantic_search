{{Labs raksts}}
{{Valsts amatpersonas infokaste
| vārds               = Jānis Kristaps Čakste
| vārds_orģ           = 
| attēls              = Janis Cakste.jpg
| mazs_att            = 
| apraksts            = 
| amats               = 1. [[Latvijas Valsts prezidents]]
| term_sākums         = {{dat|1922|11|14|N}}
| term_beigas         = {{dat|1927|3|14|N}}
| premjers            = [[Zigfrīds Anna Meierovics]]<br />[[Jānis Pauļuks (politiķis)|Jānis Pauļuks]]<br />[[Voldemārs Zāmuēls]]<br />[[Hugo Celmiņš]]<br />[[Kārlis Ulmanis]]<br />[[Arturs Alberings]]<br />[[Marģers Skujenieks]]
| priekštecis         = —*
| pēctecis            = [[Gustavs Zemgals]]
| dzim_dati           = {{dat|1859|9|14}}
| dzim_vieta          = {{vieta|Krievijas Impērija|Kurzemes guberņa|Dobeles apriņķis|Lielsesavas pagasts|td=Latvija}}
| dzīves_vieta        = 
| mir_dati            = {{miršanas datums un vecums|1927|3|14|1859|9|14}}
| mir_vieta           = {{vieta|Latvija|Rīga}}
| apglabāts           = [[Rīgas Meža kapi]]
| tautība             = 
| partija             = [[Progresīvā tautas partija]]<br />[[Kadetu partija]]<br />[[Latviešu zemnieku savienība]]<br />[[Demokrātiskais Centrs]]
| tēvs                = 
| māte                = 
| dzīvesb             = Justīne (dzimusi Vesere)
| bērni               = Visvaldis, [[Mintauts Čakste|Mintauts]], Janīna, Gedimīns, [[Ringolds Čakste|Ringolds]], [[Konstantīns Čakste|Konstantīns]], Aldona, Maiga, Daila
| profesija           = [[tiesību zinātne|Jurists]]
| alma_mater          = [[Maskavas Universitāte]]
| reliģija            = 
| paraksts            = Jāņa Čakstes paraksts.jpg
| paraksts_izm        = 200px
| piezīmes            = <nowiki>*</nowiki> Amats izveidots
}}
'''Jānis Kristaps Čakste''' (dzimis {{dat VS|{{dat|1859|9|14|N}}|{{dat||9|1}}}}, miris {{dat|1927|3|14}}) bija pirmais [[Latvijas Valsts prezidents]].<ref name="treijs">{{Grāmatas atsauce |title= Prezidenti: Latvijas valsts un ministru prezidenti (1918—1940) |last= Treijs |first= Rihards |authorlink= |year= 2004 |publisher= [[Latvijas Vēstnesis]] |isbn= 9984-731-47-2 |page= |pages= |url= }}</ref>

== Dzīvesgājums ==

=== Izcelsme un izglītība ===
Jānis Kristaps Čakste ir dzimis kā trešais bērns {{dat|1859|9|14}} (pēc vecā stila&nbsp;— {{dat||09|1}}) [[Jelgavas apriņķis|Dobeles apriņķa]] [[Lielsesavas pagasts|Lielsesavas pagasta]] "Čakstu Zirņu" saimnieka Krišjāņa Čakstes ''alias'' Zirnis (1827-) un Karlīnes Matildes (dzimušas Narunovskas, 1835-) ģimenē (māju vieta tagadējā [[Viesturu pagasts|Viesturu pagastā]]).<ref>Sesavas luterāņu draudzes dzimušo reģistrs&nbsp;— 1859. gads&nbsp;— Nr.189</ref> Vecākais bērns vecākiem bijis Jānis (1853), tad Anna Marija (1856), bet jaunākā Hermīne Otīlija (1865).<ref>{{Tīmekļa atsauce |url=http://gramatas.lndb.lv/periodika2-viewer/view/index-dev.html#panel:pp{{!}}issue:/g_001_0309054572{{!}}page:14{{!}}issueType:B |title=Jānis Čakste.&nbsp;— 1928.&nbsp;— 10.—14.lpp. |access-date={{dat|2016|03|15||bez}} |archiveurl=https://web.archive.org/web/20190902065147/http://gramatas.lndb.lv/periodika2-viewer/view/index-dev.html#panel:pp{{!}}issue:/g_001_0309054572{{!}}page:14{{!}}issueType:B |archivedate={{dat|2019|09|02||bez}} }}</ref> Viņa vectēvs sākotnēji saņēma uzvārdu Zirnis, bet vēlāk tika saukts māju vārdā, kas vēlāk arī ierakstīts dokumentos. Čakstes vecāki nomāja [[Bērsteles muiža|Bērsteles muižu]], kā arī pārvaldīja [[Dzirnavas|vējdzirnavas]] un [[Ķieģelis|ķieģeļu]] cepli, bet vēlāk iepirka [[Vecsvirlaukas pagasts|Vecsvirlaukas]] (vēlāk [[Salgales pagasts|Salgales]]) pagasta "[[Jāņa Čakstes memoriālais muzejs "Auči"|Aučus]]". Pirmo izglītību Čakste ieguva mājskolotājas vadībā. Izglītību viņš turpināja [[Jelgava]]s Sv. Annas elementārskolā, pēc tam (aptuveni 1875. gadā) iestājās [[Jelgavas ģimnāzija|Jelgavas ģimnāzijā]]. Aptuveni 60% no ģimnāzijas audzēkņiem bija [[vācieši]]. [[Latvieši]] sāka rīkot tā sauktos skolēnu vakarus, kuros tika noturēti dažādi priekšlasījumi. Vakaru noturēšanai Čakste bija atvēlējis savu dzīvokli. Arī viņš pats uzstājās ar dažādiem referātiem. Ģimnāziju viņš pabeidza 1882. gada pavasarī un rudenī iestājās [[Maskavas Universitāte]]s Juridiskajā fakultātē. [[Maskava|Maskavā]] Čakste iepazinās ar [[Krišjānis Valdemārs|Krišjāni Valdemāru]], kura vadībā iesaistījās sabiedriskajā dzīvē.

Pēc Čakstes ierosmes {{dat|1883|10|31||bez}} tika nodibināta [[Maskavas latvju studentu biedrība]], kura vēlāk kļuva pārtapa par [[Akadēmiskā vienība "Austrums"|Akadēmisko vienību "Austrums"]]. Visu savu studiju laiku viņš ieņēma tās priekšsēdētāja amatu. Viņa dēli [[Mintauts Čakste|Mintauts]], [[Konstantīns Čakste]] un znots [[Verners Tepfers]] bija visietekmīgākie ''Austruma'' biedri [[organizācija]]s pastāvēšanas vēsturē, kuri noteica tās ideoloģiju, stratēģiju, virzību gandrīz 75 gadus, ''Austrums'' lielā mērā ir Čakstes organizācija.<ref>Čakste 1999 (no Austruma arhīva&nbsp;— stenografētās J. Čakstes runas Austruma sanāksmēs); Stradiņš 2000; Dimants 2000</ref>
Studiju laikā Čakste pētnieciskos nolūkos pievērsās [[Kurzemes un Zemgales hercogistes kolonijas|Kurzemes un Zemgales hercogistes kolonijām]], sevišķi [[Tobāgo]]. Universitāti viņš beidza 1886. gadā, aizstāvot diplomdarbu par [[romiešu tiesības|romiešu tiesībām]].
Pēc universitātes beigšanas viņš iestājās par tiesas amata kandidātu jaundibinātajā [[Kurzemes guberņa]]s prokuratūrā, kur kļuva par sekretāru.

=== Politiskā darbība ===
[[Attēls:Valsts domes deputāti Grosvalds, Trasuns, Čakste.gif|left|thumb|250px|Pirmās Krievijas Impērijas Valsts Domes latviešu deputāti ar palīgiem. Sēž no kreisās: [[Frīdrihs Grosvalds|F. Grosvalds]], [[Francis Trasuns|F. Trasuns]], J. Čakste (1906).]]

==== 1887—1905 ====
1887. gadā Jāni Čaksti ievēlēja par [[Jelgavas Latviešu biedrība]]s priekšnieku. Šos pienākumus viņš pildīja līdz 1901. gadam. Viņš aktīvi darbojās arī Kurzemes [[biškopība]]s biedrības un Jelgavas Sarkanā Krusta latviešu komitejas vadībā. Tāpat viņš noorganizēja Jelgavas zemkopības nodaļu, kas vēlāk pārtapa par Jelgavas lauksaimniecības biedrību.

1888. gadā Čakste atstāja darbu prokuratūrā un pierakstījās par zvērināta advokāta palīgu. Paralēli saviem darba pienākumiem viņš veicināja dažādu biedrību dibināšanu [[Kurzeme|Kurzemē]], izstrādādams to statūtus un sniegdams palīdzību to apstiprināšanā.

1888. gadā Čakste atpirka nedēļas laikrakstu "[[Tēvija (laikraksts)|Tēvija]]" un līdz pat [[Pirmais pasaules karš|Pirmā pasaules kara]] sākumam bija tā izdevējs. No 1. novembra Čakste laikrakstu parakstīja arī kā tā redaktors. Redaktora pienākumus viņš pildīja līdz 1906. gadam. Galvenais uzsvars laikrakstā tika likts uz mazgruntniecības aizstāvēšanu un muižniecības privilēģiju apkarošanu.

Balstoties uz Kurzemes lauku biedrību pieprasījumu, Čakste panāca [[IV Vispārējie latviešu Dziesmu un Mūzikas svētki|IV Vispārējo latviešu Dziesmu un Mūzikas svētku]] rīkošanu Jelgavā, kas notika 1895. gadā, no 15. līdz 18. jūnijam. Viņš arī bija šo svētku daļējs finansētājs&nbsp;— no prāvajiem zaudējumiem, ko radīja svētku organizēšana, Čakste personīgi sedza zaudējumus 4000 zelta rubļu apmērā.

1902. gadā Kurzemes gubernatora sasauktajā lielgruntnieku un mazgruntnieku konferencē Čakste uzstājās kā tajā esošo 40 mazgruntnieku pārstāvju vadonis. Viņš panāca, ka turpmāk oficiālajās apspriedēs, ko vadīja gubernators Sverbejevs, lauksaimniecības jautājumos pieaicināja arī mazgruntniecības pārstāvjus.

[[1904]]. gada rudenī Čakste piedalījās Krievijas advokātu slepenajā kongresā, kurā tika apspriestas Krievijas absolūtisma ierobežošanas iespējas.

[[1905. gada revolūcija]]s laikā Čakste bija viens no Latvijas autonomijas programmas izstrādātājiem. Laikā, kad soda ekspedīcijas izvērsa represijas pret revolucionāriem, viņš kā advokāts piedalījās tiesājamo revolucionārās kustības dalībnieku aizstāvībā.

==== 1906—1920 ====
[[Attēls:Jānis Čakste 1906. gadā.jpg|thumb|200px|Jānis Čakste 1906. gadā]]
1906. gadā kā [[Progresīvā tautas partija|Progresīvās tautas partijas]] kandidātu viņu no Kurzemes ievēlēja pirmās [[Krievijas Valsts dome]]s sastāvā. Domē Čakste iestājās [[Kadetu partija|kadetu partijā]]. Poļu politiķis [[Aleksandrs Ļedņickis]] uzņēmās iniciatīvu autonomistu frakcijas dibināšanā. Vēlāk viņš minējis Čaksti kā vienu no aktīvākajiem šīs iniciatīvas atbalstītājiem. Čakste piedalījās arī autonomistu frakcijas programmas izstrādē. 4. maijā Valsts domes agrārlietu komisijā viņš uzstājās ar plašu referātu par [[Baltijas provinces|Baltijas]] [[Kristīgā baznīca|baznīcu]] un pastorātu zemēm, kā arī iesniedza likumprojektu, kas paredzēja baznīcu zemju atsavināšanu par labu rentniekiem. Pēc pirmās Valsts domes atlaišanas Čakste kopā ar 168 citiem liberālajiem un sociālistu deputātiem protestēja pret [[Nikolajs II Romanovs|Nikolaja II]] nelikumīgo rīcību, [[Somija|Somijā]] parakstot tā saukto [[Vīborgas deklarācija|Vīborgas deklarāciju]], par ko [[1908]]. gadā viņam nācās izciest trīs mēnešu cietumsodu Jelgavas cietumā. Bez tam viņam tika atņemtas turpmākās tiesības piedalīties sabiedriskajā darbā, tai skaitā kandidēt nākamajās Valsts domes vēlēšanās.

Saskaņā ar Ļedņicka liecību, Čakste piedalījās arī vienā no nelegālajiem Krievijas mazākuma tautību kongresiem, kas notika [[1911]]. un [[1912]]. gadā.

Sākoties [[Pirmais pasaules karš|Pirmajam pasaules karam]], Čakste kļuva par Jelgavas Sarkanā Krusta komitejas priekšsēdētāju. [[1915]]. gada vasarā Čakste pārcēlās uz [[Tartu|Tērbatu]] (tagad Tartu). 30. un 31. augustā viņš piedalījās latviešu bēgļu apgādāšanas organizāciju kongresā [[Sanktpēterburga|Sanktpēterburgā]]. Viņu ievēlēja par vienu no [[Latviešu bēgļu apgādāšanas centrālkomiteja|Bēgļu apgādāšanas centrālkomitejas]] valdes priekšsēdētāja [[Vilis Olavs|Viļa Olava]] biedriem, bet pēc Olava nāves par valdes priekšsēdētāju. Vēlāk, Pirmā pasaules kara laikā, viņš darbojās kā Latviešu bēgļu apgādāšanas Centrālkomitejas vadītājs un darīja daudz, lai nodrošinātu cilvēcīgus dzīves apstākļus.

[[1916]]. gada decembrī Bēgļu apgādāšanas centrālkomiteja nosūtīja Čaksti uz [[Amerikas Savienotās Valstis|ASV]], taču viņš paspēja nokļūt tikai līdz [[Stokholma]]i, kur viņu sasniedza ziņa par 1917. gada [[Februāra revolūcija|Februāra revolūciju Krievijā]]. Būdams spiests uzturēties Stokholmā vairākas nedēļas, Čakste tur sarakstīja un izdeva brošūru (67 lpp.) "Latvieši un viņu Latvija: kāda latvieša balss" (''Die Letten und ihre Latvia: Eine lettische Stimme''), kurā, starp citu, deklarēja: “Latvju tauta grib pasargāt savu tautību, paturēt vienā kopībā savu tēviju Latviju, panākt neierobežotu iespēju un brīvību noteikti vadīt Latvijā savu nacionālo, kulturālo un ekonomisko attīstību.”.

[[1917]]. gada 7. maijā Čakste aktīvi piedalījās [[Kurzemes Zemes padome]]s sapulcē, kas notika Tērbatā. Viņš tika ievēlēts sapulces prezidijā, bet pēc tam par Kurzemes galveno pārstāvi sadarbībai ar Krievijas Pagaidu valdības oficiālajām iestādēm. Pēc tam Pagaidu valdība iecēla viņu par Kurzemes novada komisāru, kas stājās agrākā gubernatora vietā. Kurzemes gubernatora kanceleja un pakļautās iestādes šajā laikā bija evakuētas uz Tērbatu, bet oktobra sākumā tās pārcēlās uz [[Kazaņa|Kazaņu]]. Pildot savus komisāra pienākumus, Čakste Kurzemes gubernatora arhīvā uzdūrās bijušā gubernatora pavēlei par viņa (Čakstes) kā nevēlamas personas izsūtīšanu ārpus [[Baltijas valstis|Baltijas]]. Pavēle netika izpildīta, jo Čakste līdz ar bēgļiem Jelgavu 1915. gadā bija atstājis.

{{dat|1917|5|28}} Čakste vadīja [[Tartu|Tērbatā]] pirmo latviešu juristu kongresu.

==== Latvijas Republikas dibināšanas posms ====
1917. gada 13. oktobrī (1. oktobrī pēc vecā stila) tika nodibināta [[Latviešu Pagaidu Nacionālā padome]]. Čakste sāka darboties tās ārlietu nodaļā, izstrādādams memorandu tekstu iesniegšanai Rietumu valstu vēstniecībām Sanktpēterburgā, protestējot pret [[Vācija]]s aneksijas plāniem Baltijā. 1918. gada 26.—28. jūnijā Čakste jau pagrīdes apstākļos vadīja Latviešu Pagaidu Nacionālās Padomes 3. sesiju.

[[1918]]. gada 11. novembrī Čakste atgriezās Latvijā, kur apmetās "Aučos". Te viņš uzzināja, ka [[Tautas padome]] 17. novembrī viņu aizmuguriski ievēlējusi par savu prezidija priekšsēdētāju. Ar telegrammu viņš tika uzaicināts piedalīties 18. novembra Latvijas Republikas proklamēšanas aktā, taču Čakste uz to neieradās. Šis fakts historiogrāfijā netiek viennozīmīgi skaidrots. Ir izteikti pieņēmumi, ka tam pamatā varētu būt nesaskaņas starp Latviešu Pagaidu Nacionālās Padomes un [[Demokrātiskais bloks|Demokrātiskā bloka]] pārstāvjiem. Interesanti, ka īsu brīdi atsevišķas aprindas Čaksti bija izvirzījušas arī par pirmā Latvijas Valsts ministru prezidenta kandidātu.
[[Attēls:Satversmes sapulces priekšēdētājs Jānis Čakste 1921.png|thumb|270px|Satversmes sapulces priekšēdētājs Jānis Čakste atklāj svinīgo sēdi par godu valsts ''de iure'' atzīšanai 1921. gada 28. janvārī.]]
23. novembrī Tautas padome pilnvaroja viņu ārzemēs organizēt Latvijas aizstāvēšanu no [[lielinieki]]em. [[1919]]. gada janvārī Čakste ieradās [[Londona|Londonā]], bet pēc tam devās uz [[1919. gada Parīzes miera konference|Parīzes miera konferenci]], kur uzņēmās Latvijas delegācijas vadību. Darbodamies delegācijas vadībā, viņš izstrādāja reparāciju pieprasījumu no Vācijas. 21. maijā viņš delegācijas vadību nodeva [[Zigfrīds Anna Meierovics|Zigfrīdam Meierovicam]], bet pats atgriezās Latvijā.

Kopš 1919. gada 13. jūlija Čakste atkal uzņēmās Tautas padomes priekšsēdētāja pienākumu pildīšanu, ko vadīja līdz Satversmes sapulces sanākšanai. Šajā laikā viņš bija [[Latviešu zemnieku savienība|Zemnieku savienības biedrs]], taču vēlāk kopā ar vairākiem citiem partijas biedriem&nbsp;— [[Miķelis Valters|Miķeli Valteru]], [[Jānis Goldmanis|Jāni Goldmani]], [[Oto Nonācs|Oto Nonācu]] u.c.&nbsp;— viņš pameta Zemnieku savienību, nevarēdams samierināties ar [[Kārlis Ulmanis|Kārļa Ulmaņa]] diktatorisko partijas vadības stilu. Pēc tam Čakste kļuva par [[Demokrātiskais Centrs|Demokrātiskā Centra]] biedru.

1920. gada 1. maijā Čakste atklāja [[Latvijas Satversmes sapulce|Satversmes sapulces]] pirmo sēdi. Tika izvirzīti divi Satversmes sapulces priekšsēdētāja amata kandidāti&nbsp;— Jānis Čakste no pilsoniskajām partijām un [[Rainis|Jānis Rainis]] kā sociāldemokrātu pārstāvis. Satversmes sapulce ar 83 balsīm par savu priekšsēdētāju ievēlēja Čaksti, Rainim iegūstot tikai 48 balsis. Šajā amatā viņš atradās visu Satversmes sapulces darbības laiku.

==== Latvijas Valsts Prezidents ====
 
[[Attēls:Valsts prezidents J. Čakste atklāj VI dziesmu svētkus 1926.jpg|thumb|270px|Valsts prezidents Jānis Čakste atklāj VI dziesmu svētkus 1926. gadā.]]

1922. gada 14. novembrī Latvijas [[1. Saeima|pirmā Saeima]] ar 92 balsīm, sešiem deputātiem atturoties, Čaksti kā vienīgo kandidātu [[1922. gada Latvijas prezidenta vēlēšanas|ievēlēja par pirmo Latvijas Valsts prezidentu]]. 1925. gada 6. novembrī otrā Saeima viņu [[1925. gada Latvijas prezidenta vēlēšanas|atkārtoti ievēlēja prezidenta amatā]]. Šoreiz uz prezidenta vēlēšanām bija uzstādīti trīs kandidāti&nbsp;— Rainis, Ulmanis un Čakste. Pirmajā balsošanas kārtā Rainis saņēma 33 sociāldemokrātu balsis, Ulmanis&nbsp;— 32 Zemnieku savienības, labējā spārna un minoritāšu balsis, bet Čakste&nbsp;— 29 centristu balsis. Otrajā kārtā sociāldemokrāti Raiņa kandidatūru vairs neizvirzīja, un Čaksti ievēlēja ar 60 balsīm par, Ulmanim saņemot 31 balsi.

Prezidenta amatā Čakste izcēlās ar spēju stāvēt pāri partijām un saglabāt iespējamo objektivitāti. Tas gan netraucēja viņam atcelt no amata 1. Kurzemes divīzijas komandieri pulkvedi [[Krišs Ķūķis|Krišu Ķūķi]], kurš izcēlās ar savām simpātijām [[fašisms|fašistiskajai]] kustībai. Savu abu prezidentūru laikā viņš publicēja 402 likumus, no kuriem 261 bija pieņemti steidzamības kārtībā; 3 likumus viņš nosūtīja atpakaļ Saeimai otrreizējai caurlūkošanai; viņš arī apžēloja 549 notiesātas personas, starp tiem arī [[Andrievs Niedra|Andrievu Niedru]] (1926. gada aprīlī), kura apžēlošana izsauca plašu sabiedrisko rezonansi un kas bija vienīgā reize, kad Čakste sakarā ar savu darbību prezidenta amatā saņēma publisku kritiku.

Kā valsts galva Čakste 1925. gadā no 22. līdz 26. februārim bija oficiālā vizītē [[Igaunija|Igaunijā]], bet 1926. gadā no 13. līdz 19. maijam&nbsp;— [[Somija|Somijā]].

Čakste bija arī aktīvs savā akadēmiskajā darbībā. Viņš iesaistījās [[Latvijas Universitāte]]s dibināšanā, kļūdams par LU starptautisko publisko tiesību docentu, bet 1919. gada 14. novembrī viņu iecēla par profesoru. Viņš piedalījās tautsaimniecības un tiesību zinātņu fakultātes mācību programmu izstrādāšanā, kā arī mācībspēku atlasē. Universitātes piecu gadu jubilejas svētkos 1924. gada 28. septembrī viņam svinīgi piešķīra Dr. iur. honoris causa grādu. Kopš 1921. gada Čakste lasīja arī valsts tiesību lekcijas virsnieku kursos.

1925. gada 24. februārī Čaksti apbalvoja ar I šķiras [[Triju Zvaigžņu ordenis|Triju Zvaigžņu ordeni]].

== Ģimene ==
[[Attēls:Cakstes gimene.PNG|thumb|270px|Jāņa Čakstes ģimene 1910. gadā. 1. rindā no kreisās&nbsp;— Justīne Čakste ar meitu Dailu klēpī, meita Maiga, Jānis Čakste, meita Aldona. 2. rindā&nbsp;— dēli Mintauts un Visvaldis, meita Janina, dēls Janis Gedimins. Priekšā sēd&nbsp;— dēli Konstantīns un Ringolds.]]
Precējies 1891. gada 22. maijā ar Justīni Katrīnu Mariju Veseri (1870 Rīgā&nbsp;— 1954 Stokholmā). Laulībā dzimuši deviņi bērni: pieci dēli un četras meitas.
* Visvaldis Ernsts Nikolajs (1892 Jelgavā&nbsp;— 1915 Daugavpilī), Krievijas armijas praporščiks, miris no ievainojumiem, apglabāts Daugavpils brāļu kapos.<ref>{{Tīmekļa atsauce |url=http://www.periodika.lv/periodika2-viewer/view/index-dev.html#panel:pp{{!}}issue:/p_001_dzvs1915n188{{!}}article:DIVL148{{!}}page:4{{!}}query:Wiswalds%20Tschakste%20T%C5%9Fchakstes{{!}}issueType:P |title=Dzimtenes Vēstnesis&nbsp;— 1915.&nbsp;— 12. jūlijs |access-date={{dat|2016|01|22||bez}} |archive-date={{dat|2016|04|06||bez}} |archive-url=https://web.archive.org/web/20160406095631/http://periodika.lv/periodika2-viewer/view/index-dev.html#panel:pp{{!}}issue:/p_001_dzvs1915n188{{!}}article:DIVL148{{!}}page:4{{!}}query:Wiswalds%20Tschakste%20T%C5%9Fchakstes{{!}}issueType:P }}</ref>
* [[Mintauts Čakste|Mintauts Fridrihs Andrejs]] (1893 Jelgavā&nbsp;— 1962 Stokholmā), jurists, precējies ar Martu (dz. Benjamiņu) ([[Antons Benjamiņš|Antona Benjamiņa]] meita no pirmās laulības) (1902—1990), viņu bērni Aija Aldona Čakste (1924—2013), Jānis Konstantins Čakste (1925—2005) un Visvaldis Gedimins Čakste.<ref>{{APPL|83}}</ref>
* Janīna Leontīne Margarēte prec. Teriņa (1896 Jelgavā&nbsp;— 1978 Zviedrijā), vīrs&nbsp;— mācītājs [[Jānis Teriņš]] (1893—1980), viņu bērni Jānis Ringolds un Jēkabs Ģedimins
* Jānis Kārlis Gedimins (1897 Jelgavā&nbsp;— 1979 Stokholmā), "Auču" saimnieks, neprecējies
* [[Ringolds Čakste|Ringolds Pauls Miķelis]] (1898 Jelgavā&nbsp;— 1967 Baltkrievijā), ārsts Jelgavā, Latvijas PSR Nopelniem bagātais ārsts, precējies divreiz, meitas ķīmiķes Māra Kūka un Ilze Čakste, un Inta Čakste<ref>http://www.jelgava.lv/aktuali/lv/63162/apskatama-valerijana-dadzana-pieminas-iz/{{Novecojusi saite}}</ref> un dēls Andrejs Čakste.<ref>{{Tīmekļa atsauce |url=http://www.irliepaja.lv/lv/raksti/liepajnieki/pirms-115-gadiem-dzimis-arsts-ringolds-cakste/ |title=Pirms 115 gadiem dzimis ārsts Ringolds Čakste |access-date={{dat|2016|03|15||bez}} |archiveurl=https://web.archive.org/web/20140813123706/http://www.irliepaja.lv/lv/raksti/liepajnieki/pirms-115-gadiem-dzimis-arsts-ringolds-cakste/ |archivedate={{dat|2014|08|13||bez}} }}</ref>
* [[Konstantīns Čakste|Konstantīns Jēkabs Marģers]] (1901 Jelgavā&nbsp;— 1945 Polijā), jurists, sieva Anastasija (dz. Stīpnieks) (1909—1995), meitas Anna Justīne Čakste-Rollinsa (''Rollinss''; 1936) un Katrīna Čakste-Vilsone (''Wilson'').
* Aldona Paula Karolīne prec. Tepfere (1903 Jelgavā&nbsp;— 1991 Stokholmā), tēlniece, vīrs&nbsp;— Latvijas armijas ģenerālis [[Verners Tepfers]] (1893—1958), meitas Barbara Karolīna (1931), Jana Kristīne (1934) un Aldona Irēna (1939).<ref>[http://www.jzb.lv/piedavajam/par-jelgavu/visi-ieverojamie-cilveki-jelgava/1103/ Jelgavas Zinatniskā bibliotēka]{{Novecojusi saite}}</ref>
* Maiga Elizabete Marija prec. Šīrons (1904 Jelgavā&nbsp;— 1984 Latvijā), vīrs&nbsp;— jurists Teodors Šīrons (1899—1959), bērni Ināra Šīrone (1933—2015) un Valdis Šīrons (1934—2016), izsūtīti 1941. gada 14. jūnijā.<ref>[https://nekropole.info/lv/Maiga-Sirons Maiga Šīrons]</ref>
* Daila Ida Vilhelmīne prec. Zemgals (1909 Jelgavā&nbsp;— 2004 Zviedrijā), vīrs&nbsp;— jurists Pauls Zemgals (1911—1977) (otrā Latvijas prezidenta [[Gustavs Zemgals|Gustava Zemgala]] dēls), 3 meitas un 1 dēls.<ref>[https://nekropole.info/lv/Daila-Zemgals Daila Zemgals]</ref><ref>{{Tīmekļa atsauce |url=http://www.periodika.lv/periodika2-viewer/view/index-dev.html#panel:pp{{!}}issue:/p_001_jgzi1991n083{{!}}article:DIVL142{{!}}query:%C4%8Cakstes%20%C4%8Cakste%20%C4%8Cakstes{{!}}issueType:P |title=Jelgavas Ziņotājs.&nbsp;— 1991.&nbsp;— 25. maijs |access-date={{dat|2016|01|22||bez}} |archive-date={{dat|2016|04|06||bez}} |archive-url=https://web.archive.org/web/20160406095631/http://periodika.lv/periodika2-viewer/view/index-dev.html#panel:pp{{!}}issue:/p_001_jgzi1991n083{{!}}article:DIVL142{{!}}query:%C4%8Cakstes%20%C4%8Cakste%20%C4%8Cakstes{{!}}issueType:P }}</ref>

== Piemiņa ==
[[Attēls:Čakstes pieminekļa atklāšana Jelgavā 1930.jpg|thumb|270px|J. Čakstes pieminekļa atklāšana Jelgavā 1930. gadā.]]
1927. gada 14. marta vakarā Čakste mira. Viņš apglabāts [[Rīgas Meža kapi|Rīgas Meža kapos]], kur 1935. gadā atklāts [[Kārlis Jansons (tēlnieks)|Kārļa Jansona]] veidots piemineklis.<ref>[http://www.president.lv/pk/content/?cat_id=898 Latvijas Valsts prezidenti: Jānis Čakste] {{Webarchive|url=https://web.archive.org/web/20110514050911/http://www.president.lv/pk/content/?cat_id=898 |date={{dat|2011|05|14||bez}} }} {{lv ikona}}</ref>
1930. gadā Jelgavas [[Pētera akadēmija]]s priekšā atklāja bronzas pieminekli (tēlnieks Kārlis Jansons)  par godu prezidentam Jānim Čakstem, kuru iznīcināja Latvijas PSR laikā 1949. gadā.

1998. gada 7. novembrī [[Šveice|Šveicē]] Jungfraujohas kalnā atklāja Brīvības halli, kas veltīta 100 lielākajiem pasaules demokrātiem. Līdzās tādiem vārdiem kā [[Vudro Vilsons]], [[Vinstons Čērčils]] un [[Ichaks Rabins]] te minēts arī Jāņa Čakstes vārds.<ref>[http://www.liberal-international.org/editorialIndex.asp?ia_id=931 Hall of Freedom] {{Webarchive|url=https://web.archive.org/web/20120310123244/http://www.liberal-international.org/editorialIndex.asp?ia_id=931 |date={{dat|2012|03|10||bez}} }} {{en ikona}}</ref>

{{dat|2003|11|14||bez}} [[Jelgava|Jelgavā]] [[Lielā iela (Jelgava)|Lielās]] un [[Akadēmijas iela (Jelgava)|Akadēmijas ielas]] krustojumā, skvērā pie [[Jelgavas Svētās Trīsvienības baznīca|Svētās Trīsvienības baznīcas]] torņa atklāja tēlnieces [[Arta Dumpe|Artas Dumpes]] veidoto pieminekli Jānim Čakstem. Uz pieminekļa ir attēloti prezidenta vārdi: "Latvijas valsts izaugusi no latviešu tautas vienprātības, tā palikusi stipra caur latviešu tautas vienprātību un plauks un zels tālāk".
 
<gallery>
Attēls:J. Čakstes piemineklis pie Latvijas bankas Jelgavas nodaļas.jpg|J. Čakstes piemineklis pretī [[Latvijas Banka]]s Jelgavas nodaļai (1931).
Attēls:Jelgava, J. Čakstes piemineklis 2003-12-13 - panoramio.jpg|Piemineklis Jānim Čakstem [[Jelgava|Jelgavā]] (2009).
Attēls:J. Chakstes piemineklis.JPG|Jāņa Čakstes piemineklis Rīgā, Meža kapos.
Attēls:Latvia stamp Ya.Chakste 1998 10.jpg|[[Latvijas Pasts|Latvijas Pasta]] Jānim Čakstem 1998. gadā veltīta pastmarka
</gallery>

== Skatīt arī ==
* [[1922. gada Latvijas prezidenta vēlēšanas]]
* [[1925. gada Latvijas prezidenta vēlēšanas]]

== Atsauces ==
{{Atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://latvians.com/en/Reading/Cakste/envelope-album.php Pirmā Latvijas Prezidenta Jāņa Čakstes Piemiņai (albums, 1927)] {{en ikona}}
* [https://web.archive.org/web/20110514050911/http://www.president.lv/pk/content/?cat_id=898 Jāņa Čakstes oficiālā biogrāfija]
* [http://www.saeima.lv/lv/par-saeimu/likumdeveju-vesture/janis-cakste Biogrāfija]

{{kastes sākums}}
{{s-amati}}
{{Amatu secība
 | virsraksts = [[Latvijas Valsts prezidents]]
 | periods    = {{dat|1922|11|14|N}} — {{dat|1927|3|14|N}}
 | pirms      = —
 | pēc        = [[Gustavs Zemgals]]
}}
{{kastes beigas}}

{{Latvijas prezidenti}}
{{Krievijas Impērijas Valsts Domes deputāti no Kurzemes guberņas}}
{{Satversmes sapulce}}
{{1. Saeima}}
{{2. Saeima}}
{{Autoritatīvā vadība}}

{{DEFAULTSORT:Čakste, Jānis}}
[[Kategorija:1859. gadā dzimušie]]
[[Kategorija:1927. gadā mirušie]]
[[Kategorija:Bauskas novadā dzimušie]]
[[Kategorija:Latviešu zemnieku savienības politiķi]]
[[Kategorija:Demokrātiskā Centra politiķi]]
[[Kategorija:Latvijas prezidenti]]
[[Kategorija:Tautas padomes locekļi]]
[[Kategorija:Satversmes sapulces deputāti]]
[[Kategorija:1. Saeimas deputāti]]
[[Kategorija:2. Saeimas deputāti]]
[[Kategorija:Krievijas politiķi]]
[[Kategorija:1905. gada revolūcija]]
[[Kategorija:Latvijas juristi]]
[[Kategorija:Maskavas Valsts universitātes absolventi]]
[[Kategorija:Latvijas Universitātes darbinieki]]
[[Kategorija:Triju Zvaigžņu ordeņa lielkrusta komandieri]]
[[Kategorija:Rīgas Meža kapos apbedītie]]