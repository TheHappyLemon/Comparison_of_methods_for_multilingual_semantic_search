{{Enciklopēdisks stils}}
{{Citas nozīmes|mājas kaķi|kaķis (nozīmju atdalīšana)|kaķis}}
{{BioTakso infokaste
| platums        = 235px
| nosaukums      = Mājas kaķis
| attēls         = Domestic cat cropped.jpg
| att_izmērs     = 235px
| valsts         = Animalia
| valsts_lv      = Dzīvnieki
| tips           = Chordata
| tips_lv        = Hordaiņi
| klase          = Mammalia
| klase_lv       = Zīdītāji
| kārta          = Carnivora
| kārta_lv       = Plēsēji
| dzimta         = Felidae
| dzimta_lv      = Kaķu dzimta
| apakšdzimta    = Felinae
| apakšdzimta_lv = Kaķu apakšdzimta
| ģints          = Felis
| ģints_lv       = Kaķi
| suga           = F. silvestris
| suga_lv        = Meža kaķis
| pasuga         = F. s. catus
| pasuga_lv      = Mājas kaķis
| pasuga_r       = Kaķis
| binomial       = Felis silvestris catus <small>([[Kārlis Linnejs|Linnaeus]], 1758)</small>
| kategorijas    = nē
| sinonīmi=
*''Felis catus''
}}
'''Mājas kaķis''' jeb '''kaķis''' (''Felis silvestris catus''), arī '''[[domestikācija|domesticētais]] kaķis''' ir mazs, plēsīgs [[kaķu dzimta]]s [[zīdītājs]], kas pieradināts pirms vairāk nekā 9500 gadiem.<ref name="9500 years">{{en ikona}} {{Tīmekļa atsauce | title = Oldest Known Pet Cat? 9500-Year-Old Burial Found on Cyprus | url = http://news.nationalgeographic.com/news/2004/04/0408_040408_oldestpetcat.html | accessdate = 2007-03-06 |date=2004-04-08 | publisher = National Geographic News}}</ref> Kaķis ir ļoti populārs [[mājdzīvnieks]], jo palīdz cilvēkam cīnīties ar dažādiem [[kaitēkļi]]em, piemēram, [[pele|pelēm]], [[čūska|čūskām]] un pat [[skorpions|skorpioniem]]. Mājas kaķa tēviņus dēvē par '''runčiem''', bet mātītes — par '''kaķenēm'''.

Ir zināms, ka kaķi medī vairāk nekā 1000 dažādu citu dzīvnieku [[suga|sugu]]. Tiem var iemācīt izpildīt dažādas vienkāršas komandas. Kaķi spēj iemācīties manipulēt ar dažādiem vienkāršiem mehānismiem, piemēram, tie māk atvērt [[durvis]], izmantojot durvju rokturus. Kaķis, iespējams, ir populārākais mājas mīlulis pasaulē; kopumā pasaulē ir aptuveni 600 miljoni kaķu.<ref>{{en ikona}} {{Tīmekļa atsauce|url=http://myspacetv.com/index.cfm?fuseaction=vids.individual&videoid=35944126 |title= Cat Diversity by National Geographic |publisher=MySpaceTV |accessdate=2008-11-22}}</ref>

Saskaņā ar [[ģenētika|ģenētiskajiem]] pētījumiem, visi mājas kaķi ir domesticēti no [[meža kaķis|meža kaķa]] pasugas [[Āfrikas savvaļas kaķis|Āfrikas savvaļas kaķa]] (''Felis silvestris lybica''). Lai gan visu veidu meža kaķi var krustoties savā starpā, nav nekādu liecību, ka mājas kaķa [[filoģenēze|filoģenēzē]] būtu saistība ar citu meža kaķa pasugu.

{{TOClimit|limit=2}}

== Fizioloģija ==

=== Izmērs ===
[[Attēls:Scheme cat anatomy-lv.svg|thumb|310px|Kaķa tēviņa vispārīgās anatomijas diagramma]]
Pieauguša kaķa vidējais [[garums]] no degungala līdz astes galam ir 50 [[centimetrs|centimetri]]. Kaķenes ir mazākas par runčiem, bet tas galvenokārt ir atkarīgs no [[kaķu šķirnes|šķirnes]]. Saskaņā ar [[Ginesa rekordu grāmata|Ginesa rekordu grāmatu]], vislielākais kaķa garums ir sasniedzis 121,9 centimetrus.<ref name="bolshoy_kot">{{ru ikona}} [http://www.royalpet.ru/News/28.05.03.htm Гиннес представляет: самая длинная кошка в мире.] {{Webarchive|url=https://web.archive.org/web/20090112011400/http://www.royalpet.ru/News/28.05.03.htm |date={{dat|2009|01|12||bez}} }}</ref> Pasaulē garākā reģistrētā mājas kaķa aste ir bijusi 44,66 cm gara.{{fact}} Atšķirībā no [[suns|suņiem]], kaķiem nav punduršķirņu.

Skausta augstums kaķiem parasti ir no 23 līdz 25 centimetriem.<ref>{{en ikona}} {{Grāmatas atsauce | title=PetSpeak: You're closer than you think to a great relationship with your dog or cat! | publisher=Rodale | last=Pets, you're part of the family | year=2000 | page=134 | isbn=9781579540777 | url=http://books.google.com/books?id=84pB-rEV9pEC&pg=PA134&dq=cat+average+height&client=firefox-a}}</ref>

=== Svars ===
Kaķi parasti [[masa|sver]] no 2,5 līdz 7 [[kilograms|kg]], lai gan dažu [[kaķu šķirnes|šķirņu]] pārstāvji, piemēram, [[meinkūns|meinkūni]], sver ap 11,3 kg. Ir reģistrēti pat 23 kg smagi kaķi, bet šie gadījumi ir izņēmumi. Liels kaķa svars ir sliktas veselības rādītājs un tas parasti ir arī pārbarošanas rezultāts. Pretstatā, vieglākie pieaugušie kaķi sver mazāk nekā 1,8 kg.<ref>{{en ikona}} {{Tīmekļa atsauce | url = http://www.messybeast.com/dwarfcats.html | title = Dwarf, Midget and Miniature cats | accessdate = 2007-03-06}}</ref>

=== Vecums ===
Kaķu mūža ilgums vidēji ir no 15 līdz 20 gadiem, bet ir reģistrēti gadījumi, kad kaķis nodzīvo arī 36 gadus.<ref name="samiy_stariy_kot">{{ru ikona}} [http://poluhin.narod.ru/Knigacat.htm Самый старый кот.] {{Webarchive|url=https://web.archive.org/web/20090224001946/http://poluhin.narod.ru/Knigacat.htm |date={{dat|2009|02|24||bez}} }}</ref> Kaķi dzīvo ilgāk, ja tos nelaiž ārā uz ielas. Tādā veidā tie tiek pasargāti no dažādām iespējamām traumām un ievainojumiem. Arī [[kastrācija|kastrētie]] un [[sterilizācija|sterilizētie]] kaķi dzīvo salīdzinoši ilgāk. Toties kastrētie kaķi daudz biežāk cieš no citām hroniskām [[slimība|slimībām]], piemēram, no aptaukošanās.<ref>{{ru ikona}} [http://www.animall.ru/node/1162 Ожирение у кастрированных котов. журнал «Друг» (кошки) 1998/4-5] {{Webarchive|url=https://web.archive.org/web/20090109220739/http://www.animall.ru/node/1162 |date={{dat|2009|01|09||bez}} }}</ref> Pāragra kastrācija (agrāk par septiņām nedēļām) var izsaukt urīnorgānu akmeņu slimības attīstību.<ref>{{ru ikona}} [http://www.bkvet.ru/castration_and_urolitiasis Кастрация приводит к развитию мочекаменной болезни] {{Webarchive|url=https://web.archive.org/web/20120614040900/http://www.bkvet.ru/castration_and_urolitiasis |date={{dat|2012|06|14||bez}} }}</ref> Kaķi, kuri nav nevienam vajadzīgi, mūsdienās pilsētā dzīvo tikai aptuveni divus gadus, lai gan ir fiksēts gadījums, ka klaiņojošais kaķis ir nodzīvojis pat 19 gadus.

Pirmie divi kaķa nodzīvotie [[gads|gadi]] relatīvi atbilst 24 [[cilvēks|cilvēka]] nodzīvotajiem gadiem. Katrs nākamais nodzīvotais gads atbilst vairs tikai četriem cilvēka nodzīvotajiem gadiem, respektīvi, 20 gadus vecs kaķis atbilst 100 gadus vecam cilvēkam.<ref name="apollo" />

=== Ķermeņa temperatūra ===
Pieauguša kaķa ķermeņa [[temperatūra]] svārstās no 38 līdz 39,5 °C,<ref>{{en ikona}} {{Tīmekļa atsauce | title = Normal Values For Dog and Cat Temperature, Blood Tests, Urine and other information in ThePetCenter.com | url = http://www.thepetcenter.com/exa/nv.html | accessdate = 2005-08-01 | archiveurl = https://web.archive.org/web/20050802011330/http://www.thepetcenter.com/exa/nv.html | archivedate = 2005-08-02 }}</ref> bet kaķēniem tā parasti ir mazliet augstāka. [[Sirds]] pukstu biežums pieaugušiem kaķiem mainās atkarībā no fiziskās un psihiskās aktivitātes un tas svārstās no 120 līdz 220 sitieniem minūtē.

=== Maņu orgāni ===

==== Acis ====
[[Attēls:Изображение 307.jpg|thumb|200px|Kaķa acs dienas gaismā]]
No visiem [[mājdzīvnieki]]em kaķiem ir vislielākās [[acis]] proporcionāli pret ķermeni. Tās kaķiem nodrošina [[stereoskopija|stereoskopisku]] redzi, kas tāpat kā citiem [[plēsēji]]em palīdz novērtēt attālumu līdz medījumam vai kādai lietai. Pēc daudzu [[zooloģija|zoologu]] domām, kaķiem ir ļoti attīstīti [[maņu orgāni]]. Lai gan [[dzirde]] tiem attīstīta sliktāk nekā, piemēram, [[pele|pelēm]], tiem tomēr ir salīdzinoši labāka [[redze]] un [[oža]]. Redzes leņķis kaķiem ir 200°, salīdzinājumam, cilvēks redz 180° leņķī. Kaķiem ir trešais plakstiņš, kas reizēm redzams acs iekšējā kaktiņā kā balts punkts. Kaķiem ar lielām acīm un īsu purnu acis mēdz pastiprināti asarot.

==== Ausis ====
Ausīm vienmēr jābūt tīrām un bez nepatīkamas smakas. Auss ārējo gliemežnīcu var tīrīt ar speciālā šķīdumā samitrinātu vates piciņu. Izdalījumi liecina par ausu saslimšanu. Ja kaķim pastiprināti izdalās [[sēra korķis|ausu sērs]], ausis reizi nedēļā jāapskata un, ja nepieciešams, tās jāiztīra. Ausis tīra ar ausu tīrāmajiem kociņiem, kas apmērcēti kosmētiskajā eļļā vai tualetes pieniņā. Kociņu ausī nedrīkst bāzt pārāk dziļi, jātīra redzamā daļa. Persijas kaķiem auss ārējā malā visapkārt jānoplūc spalva. To izdara, pieturot austiņas malu stingri starp pirkstiem ar vienu roku un ar otru izplūcot spalvu. Auss spalvu neplūc ne pusgarspalvainajiem, ne īsspalvainajiem kaķiem.

=== Nagi ===
[[Attēls:Krallen lv.jpg|right|200px|thumb|Nagu izlaišanas mehānisms]]
Bieži ir maldīgs priekšstats, ka kaķi [[nags|nagus]] ievelk, kad viņam tie nav vajadzīgi, bet īstenībā ir otrādi. Kaķi nagus tieši izlaiž, kad viņiem tos vajag, bet, kad vairs tos nevajag, tie automātiski atkal ielaižas [[ķepa|ķepā]]. Kad kaķi izlaiž nagus, saraujas [[muskulis|muskuļi]], kuri iztaisno vairākas [[locītava]]s.<ref>"Ilustrētā Zinātne", 2005. gada decembris, 13. lpp.</ref>

Nagi kaķim kalpo gan medībām, gan cīņām, gan priekšmetu satveršanai. Pirms medījuma nogalināšanas kaķi to pietur ar nagiem, lai tas neaizmuktu. Nagi kalpo arī, lai cieši noturētos, piemēram, pie [[koks|koka]]. Visiem šiem nolūkiem kaķa nagiem ir jābūt asiem.

Kaķi regulāri asina nagus, lai atbrīvotos no to vecās daļas. Brīvā dabā šim nolūkam kaķi parasti izmanto kokus, bet mājas kaķi var radīt problēmas, asinot nagus tam nepiemērotās vietās (piemēram, pret mēbelēm vai tapetēm). Lai izvairītos no šīs problēmas, kaķim var iemācīt nagu asināšanai izmantot īpašu dēlīti, ko saimnieks var izgatavot pats vai iegādāties zooveikalā.

Daži saimnieki izvēlas sava kaķa nagus apgriezt, tomēr šiem kaķiem ir grūti pielāgoties apkārtējai [[dabiskā vide|vide]]i, ja tie nokļūst uz ielas.{{nepieciešama atsauce}} [[Amerikas Savienotās Valstis|ASV]] ir pieņemts kaķiem nagus izoperēt, amputējot katra pirksta pēdējo falangu visām četrām ķepām.<ref>http://www.declawing.com/</ref> Tā ir sāpīga un smaga operācija.<ref>http://www.diena.lv/arhivs/kapec-kakim-mauc-nagus-11636793</ref> Dzīvnieku aizsardzības organizācijas aktīvi cīnās pret šo metodi<ref>http://news.nationalgeographic.com/news/2013/09/130911-declawing-cats-paw-project-vets-pets/</ref> un 2009 Ziemeļu Kalifornijā izdevās panākt tās aizliegšanu<ref>{{Tīmekļa atsauce |url=http://news.discovery.com/animals/pets/california-cities-ban-cat-declawing.htm |title=Arhivēta kopija |access-date={{dat|2014|03|02||bez}} |archive-date={{dat|2013|06|23||bez}} |archive-url=https://web.archive.org/web/20130623012845/http://news.discovery.com/animals/pets/california-cities-ban-cat-declawing.htm }}</ref> Lielākajā Eiropas valstu daļā šāda procedūra ir aizliegta.{{nepieciešama atsauce}}

=== Zobi ===
Kaķa kopšana ietver arī zobu pārbaudi. Gan no ūdens, gan barības kaķiem veidojas zobakmens. Par zobakmeni liecina dzeltens aplikums uz zobu sānu malām un nepatīkama smaka no mutes. Lai smaganas būtu veselas un uz zobiem neveidotos zobakmens, kaķiem ir jādod ilgāk košļājama barība, piemēram, sīksta gaļa, kauli bez šķembām vai speciāli cepumi. Ja kaķis ļauj tīrīt zobus, tas jādara reizi nedēļā ar speciālu birsti un pastu, kas nopērkama zooveikalā. Izveidojušos zobakmeni ar speciālu aparātu noņem veterinārārsts, pirms procedūras kaķi iemidzinot. Garspalvainajiem un [[eksotiskie kaķi|eksotiskajiem kaķēniem]] zobi mēdz augt šķībi, līdz ar to veidojas sakodiena anomālija. Šādiem kaķēniem izrauj piena zobu ilkņus, lai sakodiens izlabotos.<ref>{{Tīmekļa atsauce |title=Kaķu ausu, acu un zobu kopšana |publisher=portāls Delfi |work=Vija Klučniece|url=http://woman.delfi.lv/pets/information/article.php?id=11626574| accessyear=2010 }}</ref>

=== Grūsnība ===
Kaķu [[grūtniecības periods|grūsnības periods]] ir no 58 līdz 71 [[diena|dienām]] (aptuveni divi mēneši), vidēji 63 dienas.<ref name="apollo">{{lv ikona}} {{Tīmekļa atsauce | url= http://www.apollo.lv/portal/life/1816/articles/118519 | title= Jums ir suns vai kaķis? Noteikti izlasiet! | publisher= apollo.lv | accessdate= 2009. gada 21. martā }}{{Novecojusi saite}}</ref> Vienā metienā parasti piedzimst no trim līdz četriem kaķēniem, bet tikpat labi var būt arī tikai viens kaķēns un arī vairāk par četriem. Dzimumbriedumu gan kaķenes, gan runči sasniedz septiņu mēnešu vecumā.<ref name="apollo" />

== Uzvedība ==
{{Skaņas piemēra kaste pa labi|Kaķu izdoto skaņu piemēri:}}
{{multi klausīšanās sākums}}
{{multi klausīšanās objekts
  | fails = Felis_silvestris_catus.ogg
  | nosaukums = Kaķa ņaudiens
  | apraksts = 
}}
{{multi klausīšanās objekts
  | fails = Purr.ogg
  | nosaukums = Kaķa murrāšana
  | apraksts = 
}}
{{multi klausīšanās beigas}}
{{skaņas piemēra kastes beigas}}
Kaķi ņaudot izdod skaņas, kuras pieraksta šādi: "ņau" vai "mjau". Citās valodās to pieraksta šādi: [[angļu valoda|angliski]] — "''meow''" vai "miaow", [[krievu valoda|krieviski]] — "''мяу''", [[franču valoda|franciski]] — "''miaou''" vai "''miaw''", [[vācu valoda|vāciski]] un [[spāņu valoda|spāniski]] — "miau", [[japāņu valoda|japāniski]] (ar latīņu burtiem) — "''nyaa''" vai "''nyan''", bet [[korejiešu valoda|korejiski]] — "''yaong''" vai "''nyaong''".

Atkarībā no nozīmes ņaudēšanai var būt dažādas [[intonācija]]s. Kaķis parasti ņaud tādēļ, lai piesaistītu cilvēka [[uzmanība|uzmanību]] (piemēram, tādēļ, lai viņu [[barošana|pabarotu]] vai arī lai kāds ar viņu [[spēlēšanās|paspēlētos]]). Tāpat kaķa ņaudēšana var nozīmēt [[prieks|priecīgas]] vai [[sāpe|sāpīgas]] izjūtas. Visi kaķi nav vienādi, citi ļoti bieži ņaud, bet tikpat labi ir arī kaķi, kuri ļoti reti ņaud.

=== Higiēna ===
Kaķi ir pazīstami kā ļoti kopti un tīrīgi [[dzīvnieks|dzīvnieki]]. Kaķi, lai savestu kārtībā savu ķermeni, izmanto [[ķepa|ķepu]] un [[mēle]]s palīdzību. Vietas, kuras kaķis var aizsniegt ar mēli, tiek sakoptas bez ķepu palīdzības. Bet, piemēram, lai sakoptu savas [[ausis]], kaķis vispirms samitrina savu ķepu ar mēli un tad berzē pret tīrāmo vietu.

[[Ūdens]] kaķiem nepatīk, jo tas saistās ar ķermeņa atdzišanu. Kaķa kažoks ir diezgan sauss, tāpēc tas ātri samirkst un zaudē siltumizolējošās īpašības. Ja kaķis dzīvo siltā klimatā, tad tā nav liela problēma, bet tiklīdz [[klimats]] kļūst vēsāks, kaķis vairs nevar atļauties tādā veidā zaudēt [[siltums|siltumu]]. Ne visas kaķu [[šķirne]]s baidās no ūdens. [[Turcijas Vana kaķis]], kurš dzīvo pie [[Vanas ezers|Vanas ezera]] [[Turcija]]s austrumos, ar prieku peldas [[ezers|ezerā]].

== Izcelsme ==
Saskaņā ar [[ģenētika|ģenētiskajiem]] pētījumiem, mājas kaķi ir cēlušies no [[meža kaķis|meža kaķa]] pasugas — [[Āfrikas savvaļas kaķis|Āfrikas savvaļas kaķa]] (''Felis silvestris lybica''). Pirmie kaķi parādījās [[Ēģipte|Ēģiptē]], to izcelšanās ir saistīta ar [[Nūbija]]s savvaļas kaķiem. [[Eiropa|Eiropā]] kaķus ieveda [[Senā Roma|romieši]], kuri tos atveda no karagājieniem [[Tuvie Austrumi|Tuvajos Austrumos]].<ref name="vēsture" />

== Šķirnes ==
[[Attēls:Seal Old Style Siamese Thai.jpg|thumb|200px|Siāmietis]]
[[Attēls:Mainecoon1.png|thumb|200px|Meinkūns]]
[[Attēls:PersanBlanc.jpg|thumb|200px|Persietis]]
[[Kaķu šķirnes]] tiek grupētas galvenokārt pēc diviem kritērijiem, tas ir, garspalvainie un īsspalvainie kaķi, bet izšķir arī pusgarspalvainos kaķus, kā arī tā sauktos Āzijas kaķus.

{| class="wikitable"
|-
| '''Garspalvainie kaķi''' || '''Īsspalvainie kaķi'''
|-
| valign=top width=170px | [[Eksotiskais kaķis]]<br />[[Persijas kaķis]]
| valign=top width=170px rowspan=5 | [[Abesīnijas kaķis]]<br />[[Bengālijas kaķis]]<br />[[Burmilla]]<br />[[Britu īsspalvainais kaķis]]<br />[[Burmas kaķis]]<br />[[Kartēzijas kaķis]]<br />[[Kornvolas rekss]]<br />[[Kimriks]]<br />[[Devonas rekss]]<br />[[Eiropas īsspalvu kaķis]]<br />[[Vācijas rekss]]<br />[[Japānas bobteils]]<br />[[Kurīlijas īsspalvu bobteils]]<br />[[Kurīlijas garspalvu bobteils]]<br />[[Korāts]]<br />[[Mankss]]<br />[[Ēģiptes mau]]<br />[[Osikats]]<br />[[Krievijas zilais kaķis]]<br />[[Sniegakurpju kaķis]]<br />[[Sokoke]]<br />[[Somālijas kaķis]]<br />[[Sfinkss]]
|-
| '''Pusgarspalvainie kaķi'''
|-
| valign=top | [[Amerikas garspalvu kaķis]]<br />[[Amerikas īsspalvu kaķis]]<br />[[Meinkūns]]<br />[[Norvēģijas meža kaķis]]<br />[[Ragdolls]]<br />[[Svētais birmas kaķis]]<br />[[Sibīrijas kaķis]]<br />[[Turcijas Angoras kaķis]]<br />[[Turcijas Vana kaķis]]
|-
| '''Āzijas kaķi'''
|-
| valign=top | [[Balinēzijas kaķis]]<br />[[Garspalvu orientālais kaķis]]<br />[[Īsspalvu orientālais kaķis]]<br />[[Siāmas kaķis]]<br />[[Seišelu garspalvu kaķis]]<br />[[Seišelu īsspalvu kaķis]]
|}

== Audzināšana ==

=== Barošana ===
Pētījumos ir atklāts, ka kaķi [[diennakts]] laikā ēd vidēji 36 reizes, ieturot starp [[barošana|barošanās]] reizēm noteiktus laika intervālus.<ref name="whiskas">{{lv ikona}} {{Tīmekļa atsauce | url= http://www.whiskas.lv/jusu_kakis/veseliba/veseligs_uzturs/ | title= Veselīgs uzturs | publisher= Whiskas | accessdate= 2009. gadā 21. martā | archiveurl= https://web.archive.org/web/20081204044302/http://www.whiskas.lv/jusu_kakis/veseliba/veseligs_uzturs/ | archivedate= {{dat|2008|12|04||bez}} }}</ref> Parasti vairāk barības apēd kaķenes grūsnības un kaķēnu barošanas laikā, kā arī augoši kaķēni. Pieauguši kaķi notiesā salīdzinoši mazāk barības.

Kaķi uzturā galvenokārt ēd [[gaļa|gaļu]], bet tas nav vienīgais, ko tie lieto uzturā. Tie ēd arī citus produktus, kā, piemēram, dzīvnieku iekšējos orgānus.<ref name="whiskas" />

=== Kažoka kopšana ===
[[Attēls:Cats_hair.jpg|thumb|300px]]
Kaķa apmatojums aug visu gadu, taču pavasarī un rudenī pastiprināti tiek mesta spalva. Šajā laikā kaķis jāsukā, lai palīdzētu atbrīvot kažoku no vecās vilnas. [[Garspalvainie kaķi|Garspalvainos kaķus]] jāķemmē katru dienu, bet [[īsspalvainie kaķi|īsspalvainos]] — aptuveni reizi nedēļā. Regulāra kaķa apmatojuma kopšana var palīdzēt pamanīt, ja kaķim ir parazīti vai kādas problēmas ar ādu vai apmatojumu.

=== Vannošana ===
[[Attēls:Sphynx taking a bath.jpg|thumb|150px|Sfinkss tiek mazgāts]]
Lai gan daudziem kaķiem ūdens nepatīk, tos reizēm nepieciešams mazgāt, īpaši [[šķirne|tīršķirnes]] kaķus pirms piedalīšanās [[dzīvnieku izstāde|izstādē]]. Ja kaķēnus jau no mazotnes pieradina pie šīs procedūras, tad tie vannošanos spēj paciest diezgan labi. Kaķi jāmazgā siltā ūdenī un pēc mazgāšanas kaķa spalva pēc iespējas ātrāk jāizžāvē un dzīvnieks jātur siltumā.

=== Slimības ===
Dažkārt kaķi tiek uzskatīti par otršķirīgiem mājdzīvniekiem, tādēļ bieži vien to saimnieki neveic tiem [[vakcinācija]]s. Kaķi slimo ar dažādām slimībām, kas var būt bīstamas ne tikai kaķiem, bet arī to saimniekiem. Dažas no kaķu slimībām ir šādas: [[trakumsērga]] (Rabies, Lysa), [[kaķu panleikopēnija]] (FPV), [[kaķu herpesvīrusa infekcija]] jeb vīrusa rinotraheīts (FHV), [[kaķu kaliciviroze]] (FCV), kaķu koronavīrusa (FCoV) izraisītais kaķu infekciozais peritonīts, [[kaķu leikēmija]] (FeLV), [[kaķu imūndeficīta sindroms]] (FIV), [[hlamidioze]] un dažādas [[dermatofitoze]]s.<ref name="slimības">{{lv ikona}} {{Tīmekļa atsauce | url= http://woman.delfi.lv/pets/interviews/article.php?id=11212913 | title= Sīgrens Brics: Kaķu infekcijas slimības ir ļoti izplatītas | publisher= woman.delfi.lv | accessdate= 2009. gada 21. martā}}</ref> Bīstamākā no šīm slimībām ir trakumsērga, tādēļ [[Latvija|Latvijā]] trakumsērgas apkarošanas instrukcija paredz katru gadu veikt vienu obligātu kaķu vakcināciju pret to.<ref name="slimības" />

== Etimoloģija ==
Kaķa nosaukuma izcelsme meklējama [[Āfrika|Āfrikā]] un tas līdz ar kaķi izplatījies Eiropā 1. gadu tūkstotī. Vārda formu latviešu valodā, tāpat kā vairumā Eiropas valodu, ietekmējušas [[ģermāņu valodas]]. Tagadējais vārds ''kaķis'' mūsdienu latviešu valodā ienācis no [[kurši|kursiskajām]] izloksnēm. Sākumā kaķis saukts sieviešu dzimtē ''kate'' (saglabājies apvidvārds ''katene'' — 'kaķene'), tad ''katis'', kas pārveidojies par ''kaķis''. Ir arī uzskats, ka sakne ''kat-'' ir indoeiropiešu izcelsmes, lietota jebkuru mazu dzīvnieku apzīmēšanai; par to liecina [[latīņu valoda|latīņu]] vārds ''catulus'' — 'dzīvnieka mazulis' vai 'kucēns'.<ref>Konstantīns Karulis. Latviešu etimoloģijas vārdnīca. I sējums. R:, Avots, 1992, 370.—371. lpp.</ref>

== Kaķi mitoloģijā un mākslā ==

=== Kaķi mitoloģijā ===
[[Attēls:Bastet-E 2533-IMG 0630-gradient.jpg|thumb|Ēģiptiešu skulptūra, kas apskatāma [[Luvra|Luvrā]]]]
Daudzu tautu kultūrās kaķiem piemīt deviņas [[dzīvība]]s (dažreiz septiņas). [[Senā Ēģipte|Senajā Ēģiptē]] kaķi bija svēti dzīvnieki, kuri pat tika pielūgti. Iespējams, tie tika pielūgti, jo kaķi veiksmīgi tika galā ar [[pele|pelēm]], kas apdraudēja [[labība]]s krājumus klētīs.<ref name="vēsture">{{lv ikona}} {{Tīmekļa atsauce | url= http://kitten.eclub.lv/kitten/veesture.htm | title= Mājas kaķis: vēsture | publisher= kitten.eclub.lv | accessdate= 2009. gada 22. martā | archiveurl= https://web.archive.org/web/20120329182834/http://kitten.eclub.lv/kitten/veesture.htm | archivedate= {{dat|2012|03|29||bez}} }}</ref> Ēģiptieši nakts, auglības un bērnu radīšanas dievieti [[Basta|Bastu]] attēloja ar kaķa galvu. Ja izcēlās [[ugunsgrēks]], tad ēģiptieši vispirms izglāba kaķus un tikai tad devās dzēst ugunsgrēku. Kaķa nāvi viņi ļoti pārdzīvoja. Ēģiptieši pēc kaķa nāves noskuva sev [[mati|matus]] un [[uzacs|uzacis]]. Savukārt kaķa nogalināšana, pat ja tā bija nejauša, tika [[nāves sods|sodīta ar nāvi]]. Mirušos dzīvniekus viņi balzamēja un apbedīja no [[zelts|zelta]] un [[sudrabs|sudraba]] veidotās kastēs, kuras bagātīgi rotāja ar [[dārgakmens|dārgakmeņiem]].<ref name="vēsture" /> Kaķu pielūgsme Ēģiptē beidzās aptuveni pirms 700 gadiem, kad kaķu pielūdzējus sāka vajāt viduslaiku [[Baznīca (organizācija)|Baznīca]].

[[Kristietība|Kristietībā]] kaķi, it īpaši melnie, bija pagānu dievi, jo tiem bija tieksme gandrīz nedzirdami klejot pa [[nakts|naktīm]], kā arī tiem tumsā spīdēja acis. Gandrīz visā Eiropā kaķi bija ļaunuma iemiesojums. Tie tika slīcināti, mesti no torņiem, dedzināti [[sārts|sārtā]]. Tikai pateicoties [[žurka|žurkām]], kuras strauji vairojās, kaķi tomēr paglābās no iznīcināšanas. Cilvēki pat sāka iegādāties kaķus, lai tie apkarotu žurkas.<ref name="vēsture" />

Savukārt austrumos [[musulmaņi]] vienmēr ir godājuši kaķus. Arī [[Japāna|Japānā]] kaķi ir iekarojuši vispārēju atzinību, jo tie tika galā ar pelēm, kuras savukārt iznīcināja [[zīdtauriņš|zīdtauriņus]].

=== Kaķis māņticībā ===
Arī [[māņticība|māņticībā]] kaķis bieži figurē. Visbiežāk ir dzirdēts par melnu kaķi, kas šķērso ielu, un gājēju, kas pa to iet, piemeklēs nelaime.

=== Kaķi daiļliteratūrā ===
Kaķis bieži vien ir sastopams tēls [[daiļliteratūra|daiļliteratūrā]], piemēram, [[Kārlis Skalbe|Kārļa Skalbes]] literārajā pasakā "[[Kaķīša dzirnavas]]", [[Šarls Pero|Šarla Pero]] pasakā "[[Runcis zābakos]]" vai arī kaķis Behemots [[Mihails Bulgakovs|Mihaila Bulgakova]] romānā "[[Meistars un Margarita]]".

=== Kaķi filmās ===
Nereti tiek uzņemtas arī filmas, kurās centrālie tēli ir kaķi, piemēram, [[animācija]]s filma "[[Olivers un viņa draugi]]" ir viena no tām.

== Papildliteratūra ==
{{refbegin}}
* {{lv ikona}} {{Grāmatas atsauce |last=Brūss |first=Fogls |title="Tavs kaķis. Kaķa saimnieka rokasgrāmata"|year=2008 |publisher=Zvaigzne ABC |isbn=9984178412 |pages=lpp. 128}}
* {{lv ikona}} {{Grāmatas atsauce |last=Verhofa-Verhallena |first=Estere |title="Kaķi. Enciklopēdija" |year=2003 |publisher=Zvaigzne ABC |isbn=9984229441 |pages=lpp. 240}}
* {{lv ikona}} {{Grāmatas atsauce |last=Džuljeta |first=Kletona-Broka |title="Redzeslokā 3: Kaķi" |year=1997 |publisher=Zvaigzne ABC |isbn=9984045684 |pages=lpp. 64}}
* {{lv ikona}} {{Grāmatas atsauce |last=Fulds |first=Verners |title="Kaķi un citi cilvēki" |year=2005 |publisher=Rozīne |isbn=9984981207 |pages=lpp. 104}}
* {{lv ikona}} {{Grāmatas atsauce |last=Nevils |first=Pīters |title="Kaķu psihes noslēpumi" |year=2008 |publisher=Madris |isbn=9984317692 |pages=lpp. 168}}
* {{lv ikona}} {{Grāmatas atsauce |last=Elena |first=Djugana |title="Burvju kaķi. Kaķiskās burvestības, burvju vārdi un maģija" |year=2006 |publisher=Nordik |isbn=9984792269 |pages=lpp. 192}}
* {{lv ikona}} {{Grāmatas atsauce |title="Kaķi un citi cilvēki" |year=2008 |publisher=Jāņa Rozes apgāds |isbn=9984232751 |pages=lpp. 96}}
* {{lv ikona}} {{Grāmatas atsauce |title="Kaķa saimnieks. Izdzīvošanas rokasgrāmata" |year=2005 |publisher=Egmont Latvija |isbn=9984096572 |pages=lpp. 32}}
* {{lv ikona}} {{Grāmatas atsauce |title="Smieklīgie kaķi" |year=2008 |publisher=Mansards |isbn=9984812189 |pages=lpp. 62}}
{{refend}}

== Atsauces ==
{{atsauces|2}}

== Ārējās saites ==
{{sisterlinks-inline}}
{{enciklopēdiju ārējās saites}}
* [https://web.archive.org/web/20080513204836/http://www.petnet.lv/sheep/?publ005_005.html PetNet: kaķu un suņu kopšana] {{lv ikona}}
* [https://web.archive.org/web/20090328114553/http://www.cfca.lv/lat/index.html CFCA — Kaķu Mīļotāju Klubu Asociācija] {{lv ikona}}
* [https://web.archive.org/web/20090103001653/http://kitten.eclub.lv/ Kaķu šķirnes] {{lv ikona}}
* [http://www.wcf-online.de/ World Cat Federation] (Pasaules kaķu federācija) {{en ikona}} {{ru ikona}} {{fr ikona}} {{de ikona}} {{es ikona}}

{{mājdzīvnieki}}

{{autoritatīvā vadība}}

[[Kategorija:Mājdzīvnieki]]
[[Kategorija:Kaķi]]