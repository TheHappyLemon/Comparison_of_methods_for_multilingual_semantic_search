{{infokaste+}}
[[Attēls:Angelo Bronzino - Venus, Cupid, Folly and Time - National Gallery, London.jpg|thumb|250px|"[[Venera, Kupidons, Muļķība un Laiks]]" (apm. 1543. g.)]]
'''Anjolo Bronzino''', īstajā vārdā '''Anjolo di Kozimo di Mariano''', saukts arī '''Anjolo Tori''' (''Agnolo Bronzino'', ''Agnolo di Cosimo di Mariano'', ''Agnolo Tori'', dzimis 1503. gada 17. novembrī Montičelli pie [[Florence]]s, miris 1572. gada 23. novembrī [[Florence|Florencē]]), bija [[manierisms|manierisma]] perioda florenciešu mākslinieks. Iespējams, pavārdu "Bronzino" viņš ieguvis tumšās ādas krāsas dēļ. Bronzino bija izcils portretists; viņa portretiem raksturīgs manierismam specifiskais aristokrātiskums un atsvešinātība. Bronzino bijis arī dzejnieks un portretējis rakstniekus, piemēram, dzejnieci Lauru Batiferri. Starp viņa nozīmīgākajiem darbiem jāmin gleznas "[[Venera, Kupidons, Muļķība un Laiks]]" (apm. 1543. g.), "Toledo Eleonoras portrets" (apm. 1545. g.) un "Lauras Batiferri portrets" (apm. 1555.-1560. g.).

Bronzino dzimis Florencē. Viņu adoptējis [[Pontormo]], pie kura viņš arī apguvis glezniecību. No 1530. līdz 1533. gadam viņš bijis Umbrijas hercoga gleznotājs. Pirmo [[Mediči ģimene]]s pasūtījumu — dekorēt telpas [[Kozimo de' Mediči]] kāzām ar Toledo Eleonoru — Bronzino saņēma 1539. gadā. 1540. gadā viņš kļuva par hercoga galma gleznotāju. 1546. gadā Bronzino devās uz [[Roma|Romu]], kur pavadīja divus gadus, šajā laikā iepazīdams [[Mikelandželo]] darbus. Pēc Romas perioda Bronzino gleznās parādījās reliģiska tematika ("Jaunavas Marijas augšāmcelšanās", 1552). Bronzino portreti tomēr tiek vērtēti augstāk par viņa reliģiskajiem darbiem. Bronzino nomira 1572. gadā Florencē.

Bronzino ietekmējies no Pontormo, [[Rafaēls|Rafaēla]] un Mikelandželo.

[[Attēls:Angelo Bronzino 037.jpg|thumb|250px|right|"Bias, Kozimo de' Mediči ārlaulības meitas, portrets" (apm. 1542. g.)]]
[[Attēls:Laura Battiferri by Angelo Bronzino.jpg|thumb|250px|right|"Lauras Batiferri portrets" (apm. 1555.-1560.g.)]]

{{commonscat|Agnolo Bronzino|Anjolo Bronzino}}

{{autoritatīvā vadība}}

{{DEFAULTSORT:Bronzino, Anjolo}}
[[Kategorija:1503. gadā dzimušie]]
[[Kategorija:1572. gadā mirušie]]
[[Kategorija:Toskānā dzimušie]]
[[Kategorija:Itāliešu mākslinieki]]
[[Kategorija:Manierisma gleznotāji]]
[[Kategorija:Renesanses gleznotāji]]