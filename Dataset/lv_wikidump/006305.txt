{{infokaste+}}
[[Attēls:Arthur Schnitzler.jpg|thumb|200px|Arturs Šniclers]]
'''Arturs Šniclers''' (''Arthur Schnitzler'', dzimis 1862. gada 15. maijā [[Vīne|Vīnē]], miris 1931. gada 21. oktobrī [[Vīne|Vīnē]]) bija [[ebreji|ebreju]] izcelsmes [[Austrija|austriešu]] rakstnieks — prozaiķis un dramaturgs, [[Vīnes modernisms|Vīnes modernisma]] pārstāvis.

== Dzīve ==

Arturs Šniclers dzimis pazīstama [[laringoloģija|laringologa]] Johana Šniclera ģimenē. No 1871. līdz 1879. gadam viņš mācījies ģimnāzijā, tad turpat Vīnē studējis [[medicīna|medicīnu]], studijas beidzis 1885.g. Līdz 1894.g. bijis ārsts, taču darbojies arī kā rakstnieks. Viņa literārā debija bija stāsts "Balerīnas mīlasdziesma" (''Liebeslied der Ballerine'') laikrakstā ''Der freie Landbote'' 1880. gadā.

No 1890.g. Šniclers kopā ar saviem draugiem [[Hugo fon Hofmanštāls|Hugo fon Hofmanštālu]] un [[Rihards Bērs-Hofmans|Rihardu Bēru-Hofmanu]] bija viens galvenajiem Vīnes modernistiem. Kopš 20.gs. sākuma Šniclera darbi bija vieni no visvairāk iestudētajiem [[Vācija]]s un [[Austrija]]s teātros. Pēc noveles "Leitnants Gustls" (''Leutnant Gustl'', 1900), kurā kritiski aplūkota karavīra dzīve Austrijas armijā, publicēšanas Šnicleram tika atņemta virsnieka pakāpe (viņš bija rezervē esošs virsārsts). 1903. gadā viņš apprecējās ar aktrisi [[Olga Gusmana|Olgu Gusmanu]], viņu dēlam Heinriham šajā laikā jau bija viens gads.

1921. gadā Šniclers šķīrās no sievas Olgas. Viņš pakāpeniski izolējās no sabiedrības dažādu fizisku un psihisku problēmu dēļ. 1928.g. viņu spēcīgi satrieca meitas pašnāvība. Šniclers nomira 1931. gadā 21. oktobrī no asinsizplūduma smadzenēs.

== Darbi ==

Šniclers rakstīja prozu (stāstus, noveles, romānus) un lugas. Darbība tajos lielākoties notiek Vīnē ap gadsimta miju. Viņa darbos liela loma [[seksualitāte]]i, daudzos darbos viņš pieskāries tēmām, kas tā laika literatūrā vēl bija [[tabu]]. Šniclers ir viens no [[iekšējais monologs|iekšējā monologa]] tehnikas attīstītājiem vācvalodīgajā literatūrā, un vairākos viņa darbos iekšējais monologs jau pārvēršas [[apziņas plūsma|apziņas plūsmā]].

Šniclera pazīstamākie darbi ir arī latviešu valodā publicētās noveles "Leitnants Gustls", "Sapņa novele" (''Traumnovelle'', 1926), "Kazanovas atgriešanās" (''Casanovas Heimfahrt'', 1918), stāsts "Elzas jaunkundze" (''Fräulein Else'', 1924). Citi pazīstami darbi ir romāns "Ceļš uz brīvību" (''Der Weg ins Freie'', 1908), luga "Riņķa deja" (''Reigen'', 1896/97). Vēl latviešu valodā publicēts romāns "Terēze" (''Therese'', 1928) un citi darbi. Pēc "Sapņa noveles" motīviem uzņemta [[Stenlijs Kubriks|Stenlija Kubrika]] filma "[[Acis plaši aizvērtas]]" (1999).

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}
{{DEFAULTSORT:Šniclers, Arturs}}

[[Kategorija:1862. gadā dzimušie]]
[[Kategorija:1931. gadā mirušie]]
[[Kategorija:Austriešu rakstnieki]]
[[Kategorija:Vācu valodā rakstošie]]
[[Kategorija:Dramaturgi]]
[[Kategorija:Vīnē dzimušie]]