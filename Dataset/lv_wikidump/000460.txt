{{Citas nozīmes|Ministru prezidentu|Celmiņš (nozīmju atdalīšana)|Celmiņš}}
{{Valsts amatpersonas infokaste
| vārds = Hugo Celmiņš
| attēls = Celmins Hugo.PNG
| amats = [[Latvijas Republikas Ministru prezidents|Latvijas Republikas Ministru prezidents]]
| term_sākums = {{dat|1928|12|01|N|}}
| term_beigas = {{dat|1931|03|26|N|}}
| prezidents = * [[Gustavs Zemgals]]
* [[Alberts Kviesis]]
| priekštecis = [[Pēteris Juraševskis]]
| pēctecis = [[Kārlis Ulmanis]]
| term_sākums2 = {{dat|1924|12|19|N|}}
| term_beigas2 = {{dat|1925|12|23|N|}}
| prezidents2 = [[Jānis Čakste]]
| priekštecis2 = [[Voldemārs Zāmuēls]]
| pēctecis2 = [[Kārlis Ulmanis]]
| dzim_dati = {{dat VS|{{dat|1877|10|30}}|{{dat||10|18}}}}
| dzim_vieta = {{vieta|Krievijas Impērija|Vidzemes guberņa|Cēsu apriņķis|Lubānas pagasts}} (tagad {{LAT}})
| mir_dati = {{miršanas datums un vecums|1941|07|30|1877|10|30}}
| mir_vieta = {{vieta|PSRS|Maskava}}
| tautība = [[latvieši|latvietis]]
| partija = [[Latviešu zemnieku savienība]], [[Latgales Zemnieku partija]]
| dzīvesb = 
| profesija = [[agronomija|agronoms]]
| alma_mater = [[Rīgas Politehniskais institūts (1896—1919)|Rīgas Politehniskais institūts]]
| reliģija = 
| paraksts = 
| piezīmes = [[File:LVA Order of the Three Stars - Knight BAR.png|70px]] [[Triju Zvaigžņu ordenis]],<br> [[File:LTU Order of the Lithuanian Grand Duke Gediminas - Grand Cross BAR.png|70px]] [[Lietuvas Dižkunigaiša Ģedimina ordenis]] (I šķira)
| amats3 = [[Rīgas pašvaldības vadītājs|Rīgas pilsētas galva]]
| term_sākums3 = {{dat|1931|05|05|N|}}
| term_beigas3 = {{dat|1935|09|01|N|}}
| prezidents3 = [[Alberts Kviesis]]
| premjers3 = * [[Marģers Skujenieks]]
* [[Ādolfs Bļodnieks]]
* [[Kārlis Ulmanis]]
| priekštecis3 = [[Ādams Krieviņš]]
| pēctecis3 = [[Roberts Garselis]]
| amats4 = [[Latvijas Republikas ārlietu ministrs]]
| term_sākums4 = {{dat|1930|02|05|N|}}
| term_beigas4 = {{dat|1931|03|26|N|}}
| prezidents4 = * [[Gustavs Zemgals]]
* [[Alberts Kviesis]]
| premjers4 = Hugo Celmiņš
| term_sākums5 = {{dat|1925|08|23|N|}}
| term_beigas5 = {{dat|1925|12|23|N|}}
| prezidents5 = [[Jānis Čakste]]
| premjers5 = Hugo Celmiņš
| priekštecis4 = [[Antons Balodis]]
| pēctecis4 = [[Kārlis Ulmanis]]
| priekštecis5 = [[Zigfrīds Anna Meierovics]]
| pēctecis5 = [[Hermanis Albats]]
| amats6 = [[Latvijas Republikas zemkopības ministrs]]
| term_sākums6 = {{dat|1924|12|19|N|}}
| term_beigas6 = {{dat|1925|03|05|N|}}
| prezidents6 = [[Jānis Čakste]]
| premjers6 = Hugo Celmiņš
| priekštecis6 = [[Ernests Bauers]]
| pēctecis6 = [[Markuss Gailītis]]
| term_sākums7 = {{dat|1920|06|12|N|}}
| term_beigas7 = {{dat|1921|06|18|N|}}
| premjers7 = [[Kārlis Ulmanis]]
| priekštecis7 = [[Augusts Kalniņš]]
| pēctecis7 = [[Voldemārs Zāmuēls]]
| amats8 = [[Latvijas Republikas izglītības ministrs]]
| term_sākums8 = {{dat|1923|10|15|N|}}
| term_beigas8 = {{dat|1924|01|26|N|}}
| prezidents8 = [[Jānis Čakste]]
| premjers8 = [[Zigfrīds Anna Meierovics]]
| priekštecis8 = [[Staņislavs Jaudzems]]
| pēctecis8 = [[Kārlis Straubergs]]
}}
'''Hugo Celmiņš''' (dzimis {{dat VS|{{dat|1877|10|30}}|{{dat||10|18}}}}, miris {{dat|1941|07|30}}) bija [[Latvija]]s politiķis, sabiedrisks darbinieks, agronoms, divreiz [[Latvijas Republikas Ministru prezidents|Latvijas Ministru prezidents]]. Pēc [[Latvijas okupācija (1940)|Latvijas okupācijas]] apcietināts un deportēts uz [[Padomju Savienība|PSRS]], kur ieslodzīts [[Maskava]]s Ļefortovas cietumā. 1941. gada 30. jūlijā vai arī 16. oktobrī nošauts un apglabāts [[Komunarkas masu kapi|Komunarkas masu kapos]].

== Dzīves gājums ==
Hugo Celmiņš dzimis 1877. gada 30. oktobrī [[Cēsu apriņķis|Cēsu apriņķa]] [[Lubānas pagasts|Lubānas pagastā]] kā jaunākais dēls [[pagasts|pagasta]] vecākā ģimenē. No 1887. līdz 1891. gadam mācījies [[Lubāna]]s ministrijas skolā. Pēc tam mācījies Gorku zemkopības skolā. 1898. gadā nokārtojis karaklausību un ieskatīts rezervē kā [[virsnieks]]. 1899. gadā iestājies [[Rīgas Politehniskais institūts (1896—1919)|Rīgas Politehniskā institūta]] Lauksaimniecības nodaļā, kuru pabeidza 1903. gadā kā I šķiras agronoms. Bija viens no studentu [[studentu korporācijas|korporācijas]] "[[Talavija]]" dibinātājiem 1900. gadā.

No 1904. līdz 1905. gadam piedalījies [[Krievijas—Japānas karš|Krievijas—Japānas karā]]. Karam beidzoties, uzsācis savas darba gaitas. Strādāja par pedagogu, [[lauksaimniecība|agronomu]], publicējies [[Laikraksts|laikrakstos]]. Aktīvi aizstāvējis latviešu zemniecības kooperācijas ideju. 1906. gadā ir viens no [[Rīga]]s (vēlākās [[Latvija]]s) [[lauksaimniecība]]s centrālbiedrības dibinātājiem. 1907. gadā kļūst par Rīgas lauksaimniecības centrālbiedrības laikraksta ''Baltijas Lauksaimnieks'' redaktoru. No 1908. gada Centrālbiedrības agronoms (lektors un kursu vadītājs). Kopš 1910. gada skaitījās kā Rīgas lauksaimniecības centrālbiedrībai no [[Krievija]]s zemkopības departamenta piekomandēts lauksaimniecības speciālists. 1912. gadā tika iecelts par valdības vecāko speciālistu lopkopības jautājumos [[Baltijas provinces|Baltijas provincēs]]. Šajā laikā saraksta vairākas grāmatas. Iepazinies ar lauksaimniecību [[Dānija|Dānijā]], [[Zviedrija|Zviedrijā]], [[Vācija|Vācijā]], [[Šveice|Šveicē]]. Ar viņa gādību Centrālbiedrība saņēma lielu valdības finansiālo atbalstu. 1913. gadā turpina savas studijas ārzemēs, iestājoties [[Bernes universitāte]]s Matemātikas un dabaszinātņu nodaļā, kuras nepabeidz kara dēļ.

1914. gadā sākās [[Pirmais pasaules karš]] un Celmiņu iesauca Krievijas armijā, 1915. gadā kritis gūstā. 1918. gadā pēc [[Brestļitovskas miera līgums|Brestļitovskas miera līguma]] atbrīvots no gūsta un atgriezies Latvijā. 1918. gadā Rīgas lauksaimniecības centrālbiedrībā (sekretārs). Veic arī pedagoga darbu.

1919. gada jūnijā brīvprātīgi iestājās [[Dienvidlatvijas brigāde|Dienvidlatvijas brigādē]] un piedalās [[Latvijas brīvības cīņas|Latvijas brīvības cīņās]]. Par kaujas nopelniem ieguvis [[Kapteinis (dienesta pakāpe)|kapteiņa]] pakāpi. [[Bermontiāde]]s sākumā, kad pretinieka spēki bija ieņēmuši Pārdaugavu, Hugo Celmiņš bija starp tiem, kuri aizstāvēja Rīgu un Daugavas tiltus no pretinieka pārcelšanās, kad lielākā daļa Latvijas Bruņoto spēku bija atkāpusies uz Juglu. Par to vēlāk apbalvots ar [[Lāčplēša Kara ordenis|Lāčplēša kara ordeni]].

Viens no [[Latviešu zemnieku savienība]]s dibinātājiem. [[Tautas padome]]s loceklis. [[Latvijas Satversmes sapulce]]s (tajā ievēlēts no [[Latgales Zemnieku partija]]s)<ref>{{Tīmekļa atsauce|url=http://periodika.lv/periodika2-viewer/?lang=fr#panel:pa%7Cissue:492386%7Carticle:DIVL21%7Cquery:Celmi%C5%86%C5%A1|website=periodika.lv|title=Galigi welešonu rezultati Latgolâ.|publisher=Latgalits, Nr.13 (25.04.1920) |access-date=2023-03-19}}</ref> un visu [[Saeima|Saeimu]] deputāts, LZS centrālās valdes loceklis. Viens no [[Priekuļu un Jāņmuižas Valsts tehnikums|Priekuļu tehnikuma]] dibinātājiem. [[Latvijas Republikas zemkopības ministrs|Zemkopības ministrs]] (1920-21, 1924-25), [[Latvijas Republikas ārlietu ministrs|Ārlietu ministrs]] (1925, 1930-31), [[Latvijas Republikas izglītības un zinātnes ministrs|Izglītības ministrs]], (1923—24), [[Latvijas Republikas Ministru prezidents|Ministru prezidents]] (1924-25, 1928-31).

Rīgas pilsētas galva ({{dat|1931|05|05|N}} — {{dat|1935|09|01|N}}). Nepiedalījās Ulmaņa [[Ulmaņa apvērsums|15. maija apvērsumā]], un pieklājīgi izraidīts no valsts — {{dat|1935|10|01}} iecelts par [[Latvija]]s Ārkārtējo sūtni un pilnvaroto ministru Vācijā, Austrijā un Nīderlandē ar rezidenci Berlīnē. 1938. gada beigās pensionējās.

Pēc [[Latvijas okupācija (1940)|Latvijas okupācijas]] 1940. gada jūlijā sarīkotajās [[Tautas Saeimas vēlēšanas|"Tautas saeimas" vēlēšanās]] kopā ar domubiedriem mēģināja Centrālajai vēlēšanu komisijai iesniegt Demokrātiskā bloka jeb Demokrātisko latviešu vēlētāju sarakstu, ko okupācijas varas iestādes nepieļāva.<ref>[http://www.historia.lv/dokumenti/apcietinata-akenina-lieciba-par-vina-lidzdalibu-demokratisko-latviesu-veletaju-saraksta Apcietinātā A.Ķeniņa liecība par viņa līdzdalību Demokrātisko latviešu vēlētāju saraksta organizēšanā (5.10.1940.)] No: Latvijas okupācija un aneksija 1939-1940: Dokumenti un materiāli. Sastādītāji: I.Grava-Kreituse, I.Feldmanis, J.Goldmanis, A.Stranga. Rīga, 1995. Nr.216, 481.-486.lpp.</ref>

{{dat|1940|10|11}} [[Taurenes pagasts|Taurenes pagastā]] apcietināts, 1941. gada maija sākumā pārvests uz [[Maskava|Maskavu]]. {{dat|1941|07|07}} notiesāts pēc [[Krievijas PFSR]] Kriminālkodeksa 58. panta "par kontrrevolucionārām darbībām" (dalību [[Latvijas brīvības cīņas|Brīvības cīņās]], "reakcionārās kulaku partijas" ''Zemnieku savienība'' vadīšanu un darbošanos Latvijas valdībā). {{dat|1941|07|30}} nošauts Ļefortovas cietumā ([[Maskava]]).

== Pirmā valdība ==
[[Zāmuēla Ministru kabinets]] atkāpās 1924. gada 2.decembrī un prezidents [[Jānis Čakste]] valdību veidot uzticēja Zemnieku savienības pārstāvim Celmiņam. 16.decembrī publiskotā [[Celmiņa 1. Ministru kabinets|Celmiņa 1. Ministru kabineta]] programma lika uzsvaru uz valsts drošību, noziedzības apkarošanu, un demokrātiskās iekārtas aizstāvēšanu. Tā bija reakcija uz 1. decembrī Tallinā notikušo komunistu valsts apvērsuma mēģinājumu. Saeima valdību atbalstīja tikai ar 49 balsīm, pret balsojot 37 un atturoties 5.<ref name="Latvijas valsts vadības stūresvīri">[https://vestnesis.lv/ta/id/79249 Latvijas valsts vadības stūresvīri]</ref>

1925. gada 1. aprīlī Čakste izsludināja valdības izstrādāto likumu par Ministru kabineta iekārtu, kas paredzēja, ka valdība sastāv no Ministru prezidenta, ārlietu, finanšu, iekšlietu, izglītības, kara, zemkopības, satiksmes, tautas labklājības un tieslietu ministriem.

Valdība pieņēma lēmumu par atbalstu lauksaimniecības zemju meliorācijai, paredzot valsts pabalstus novadgrāvju rakšanai, upju un strautu regulēšanai un ūdens aizsargdambju un slūžu ierīkošanai. Tāpat valsts sāka izsniegt kredītus jaunsaimniekiem lauksaimniecības ēku celšanai.<ref name="Latvijas valsts vadības stūresvīri"/> Oktobrī pieņēma noteikumus par valsts robežu apsardzību, ko nodeva Iekšlietu ministrijas pārziņā.<ref name="vestnesis.lv">[https://vestnesis.lv/ta/id/79423 Latvijas valsts vadības stūresvīri]</ref>

Īstenojot [[Agrārā reforma Latvijā|agrāro reformu Latvijā]], valdība bija nacionalizējusi muižnieku un baznīcas zemes. Vācu muižnieki iesniedza sūdzību [[Tautu savienība]]i, pieprasot finansiālu kompensāciju. Valdība 1925. gada 3. novembrī, iesniedza savu atbildi, noraidot muižnieku prasību. 1927. gada martā Tautu savienība noraidīja muižnieku sūdzību.<ref name="vestnesis.lv"/>

Pēc [[2. Saeimas vēlēšanas|2. Saeimas vēlēšanām]] Celmiņa valdība iesniedza demisiju, un beidza darbu 1925. gada 23. decembrī.

== Otrā valdība ==
[[3. Saeimas vēlēšanas]] notika 1928. gada oktobrī. Parlaments sāka darbu 6. novembrī. 23. novembrī prezidents [[Gustavs Zemgals]] Celmiņam uzticēja veidot valdību. 30. novembrī [[Celmiņa 2. Ministru kabinets]] saņēma 54 deputātu atbalstu, pret balsojot 40.

1929. gadā Latvija importēja preces par 362 milj. latu, bet eksportēja par 271 milj. latu. Imports no Vācijas veidoja 148 milj. latu, kamēr eksports bija tikai 72 milj. latu. vērtībā. Latvijas eksportā ap 50% ieņēma lauksaimniecības ražojumi (20% lini, 20% sviests un 10% pārējaie).<ref>[https://vestnesis.lv/ta/id/79456 Latvijas valsts vadības stūresvīri]</ref> Celmiņa valdība cerēja veicināt eksporta izaugsmi, taču šos plānus sagrāva [[Lielā Depresija]].

1930. gada pavasarī divas nedēļas uzturējās Igaunijā, kur apsprieda abu valstu attiecību jautājumus. Kā ministru prezidents un ārlietu ministrs Celmiņš 1930.gada rudenī vadīja Latvijas delegāciju Tautu Savienības kārtējā asamblejā. 1930.gada novembrī apmeklēja Lietuvu. 1931. gada janvārī Lietuvas premjerministrs Tūbelis atbildes vizītē apmeklēja Latviju.

1931.gada sākumā sākās valdības krīze, kad opozīcijai pievienojās arī [[Jezups Trasuns|Jezupa Trasuna]] latgaliešu frakcija. 3. martā Celmiņš paziņoja par valdības atkāpšanos, un tās pēdējā sēde notika 25. martā.

== Apbalvojumi ==
* [[Lāčplēša Kara ordenis]] (III šķira)
*[[File:LVA Order of the Three Stars - Knight BAR.png|70px]] [[Triju Zvaigžņu ordenis]] (I, II un III šķira)
* Igaunijas Ērgļa krusta (I šķira)
* [[File:LTU Order of the Lithuanian Grand Duke Gediminas - Grand Cross BAR.png|70px]] [[Lietuvas Dižkunigaiša Ģedimina ordenis]] (I šķira)
* Somijas Baltās rozes ordenis (I šķira)
* Polijas "Polonia Restituta" ordenis (I šķira)
* Francijas [[Goda Leģiona ordenis]] u.c.

== Piemiņa ==

2022. gadā, pārskatot PSRS okupācijas mantojumu publiskajā telpā un vietvārdus, kuras okupācijas vara nodēvēja «padomju varoņu» godināšanai, pēc [[Rīgas dome]]s būvniecības eksperta [[Ilmārs Reinholds Drēziņš|Ilmāra Reinholda Drēziņa]] priekšlikuma Arhitektūras un pilsētvides dizaina pārvaldes komisija nolēma nodēvēt Celmiņa piemiņai ielu Rīgā<ref>[https://jauns.lv/raksts/zinas/501646-vesturiskais-analfabetisms-valdis-dombrovskis-pamatigi-saputrojas-latvijas-vesture-talak-jau-vairs-nav-kur-iet Barkāns, Elmārs. ''Vēsturiskais analfabētisms''. «Kas jauns», 2022, 12. maijs]</ref>. 2022. gada 14. decembrī Rīgas dome nolēma pārdēvēt Staraja Rusas ielu [[Klīversala|Klīversalā]] par [[Hugo Celmiņa iela|Hugo Celmiņa ielu]]<ref>[https://www.lsm.lv/raksts/zinas/latvija/rigas-dome-vienojas-mainit-brantkalna-pikula-staraja-rusas-un-keldisa-ielas-nosaukumus.a487068/ Rīgas dome vienojas mainīt Brantkalna, Pikuļa, Staraja Rusas un Keldiša ielas nosaukumus]. Lsm.lv, {{dat|2022|12|14||bez}}</ref>.

== Atsauces ==
{{atsauces}}

== Ārējās saites ==
{{Enciklopēdiju ārējās saites}}
* [http://dom.lndb.lv/data/obj/file/185169.mp3 Hugo Celmiņa runa 1935. gada 29. aprīlī (audio)]
* [http://www.mfa.gov.lv/ministrija/arlietu-dienesta-vesture/latvijas-republikas-arlietu-ministri-un-latvijas-diplomatiska-dienesta-vaditaji-kops-1918-gada/hugo-celmins Hugo Celmiņš] {{Webarchive|url=https://web.archive.org/web/20170822112457/http://www.mfa.gov.lv/ministrija/arlietu-dienesta-vesture/latvijas-republikas-arlietu-ministri-un-latvijas-diplomatiska-dienesta-vaditaji-kops-1918-gada/hugo-celmins |date={{dat|2017|08|22||bez}} }}
* [http://www.periodika.lv/periodika2-viewer/view/index-dev.html?lang=fr#panel:pp%7cissue:/p_001_wawe1924n290%7carticle:DIVL374%7cissueType:P Jaunais ministru prezidents Hugo Celmiņš (Valdības Vēstnesis Nr. 290 (20.12.1924))] {{Webarchive|url=https://web.archive.org/web/20190515001310/http://periodika.lv/periodika2-viewer/view/index-dev.html?lang=fr#panel:pp%7cissue:/p_001_wawe1924n290%7carticle:DIVL374%7cissueType:P |date=15.05.2019 }}
* [http://www.periodika.lv/periodika2-viewer/view/index-dev.html?lang=fr#panel:pp%7cissue:/p_001_brze1937n247%7carticle:DIVL398%7cissueType:P Sūtņa H. Celmiņa 60 gadi (Brīvā Zeme)] {{Webarchive|url=https://web.archive.org/web/20190515001310/http://periodika.lv/periodika2-viewer/view/index-dev.html?lang=fr#panel:pp%7cissue:/p_001_brze1937n247%7carticle:DIVL398%7cissueType:P |date={{dat|2019|05|15||bez}} }}

{{kastes sākums}}
{{s-amati}}
{{Amatu secība | pirms = [[Augusts Kalniņš]]<br />[[Ernests Bauers]] | virsraksts = [[Latvijas Republikas zemkopības ministrs]] | periods = {{dat|1920|06|12|N}} — {{dat|1921|06|18|N}}<br />{{dat|1924|12|19|N}} — {{dat|1925|03|05|N}} | pēc = [[Voldemārs Zāmuēls]]<br />[[Markuss Gailītis]] }}
{{Amatu secība | pirms = [[Staņislavs Jaudzems]] | virsraksts = [[Latvijas Republikas izglītības un zinātnes ministrs|Latvijas Republikas izglītības ministrs]] | periods = {{dat|1923|10|15|N}} — {{dat|1924|01|26|N}} | pēc = [[Kārlis Straubergs]] }}
{{Amatu secība | pirms = [[Voldemārs Zāmuēls]]<br />[[Pēteris Juraševskis]] | virsraksts = [[Latvijas Republikas Ministru prezidents]] | periods = {{dat|1924|12|19|N}} — {{dat|1925|12|23|N}}<br />{{dat|1928|12|01|N}} — {{dat|1931|03|26|N}} | pēc = [[Kārlis Ulmanis]]<br />[[Kārlis Ulmanis]] }}
{{Amatu secība | pirms = [[Zigfrīds Anna Meierovics]]<br />[[Antons Balodis]] | virsraksts = [[Latvijas Republikas ārlietu ministrs]] | periods = {{dat|1925|08|23|N}} — {{dat|1925|12|23|N}}<br />{{dat|1930|02|05|N}} — {{dat|1931|03|26|N}} | pēc = [[Hermanis Albats]]<br />[[Kārlis Ulmanis]] }}
{{Amatu secība | pirms = [[Ādams Krieviņš]] | virsraksts = [[Rīgas pašvaldības vadītājs]] | periods = {{dat|1931|05|05|N}} — {{dat|1935|09|01|N}} | pēc = [[Roberts Garselis]] }}
{{Amatu secība | pirms = [[Edgars Krieviņš]]| virsraksts = [[Latvijas sūtnis Vācijā]], Austrijā un Nīderlandē | periods = [[1935]]—[[1938]] | pēc = [[Edgars Krieviņš]]}}
{{kastes beigas}}

{{Latvijas ministru prezidenti}}
{{Rīgas pašvaldības vadītāji}}
{{navboxes|title=Latvijas valdības|list={{Meierovica 3. Ministru kabinets}}
{{Celmiņa 1. Ministru kabinets}}
{{Celmiņa 2. Ministru kabinets}}}}
{{navboxes|title=Latvijas parlamenti|list={{Satversmes sapulce}}
{{1. Saeima}}
{{2. Saeima}}
{{3. Saeima}}
{{4. Saeima}}}}

{{Autoritatīvā vadība}}

{{DEFAULTSORT:Celmiņš, Hugo}}
[[Kategorija:1877. gadā dzimušie]]
[[Kategorija:1941. gadā mirušie]]
[[Kategorija:Madonas novadā dzimušie]]
[[Kategorija:Latviešu zemnieku savienības politiķi]]
[[Kategorija:Latvijas Ministru prezidenti]]
[[Kategorija:Latvijas ārlietu ministri]]
[[Kategorija:Latvijas izglītības ministri]]
[[Kategorija:Latvijas zemkopības ministri]]
[[Kategorija:Tautas padomes locekļi]]
[[Kategorija:Satversmes sapulces deputāti]]
[[Kategorija:1. Saeimas deputāti]]
[[Kategorija:2. Saeimas deputāti]]
[[Kategorija:3. Saeimas deputāti]]
[[Kategorija:4. Saeimas deputāti]]
[[Kategorija:Latvijas vēstnieki Vācijā]]
[[Kategorija:Rīgas pašvaldības vadītāji]]
[[Kategorija:Rīgas Politehniskā institūta absolventi]]
[[Kategorija:Latvijas Bruņoto spēku virsnieki]]
[[Kategorija:Lāčplēša Kara ordeņa kavalieri]]
[[Kategorija:Triju Zvaigžņu ordeņa lielkrusta komandieri]]
[[Kategorija:Triju Zvaigžņu ordeņa lielvirsnieki]]
[[Kategorija:Triju Zvaigžņu ordeņa komandieri]]
[[Kategorija:Ar Goda Leģiona ordeni apbalvotie]]
[[Kategorija:Padomju represijās nogalinātie]]
[[Kategorija:Ar nāvi sodītie politiķi]]
[[Kategorija:Ar Lietuvas Dižkunigaiša Ģedimina ordeni apbalvotie]]