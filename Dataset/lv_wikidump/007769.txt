[[Attēls:NEO lake eyre big.jpg|thumb|300px|Beznoteces [[Eira ezers]] Austrāljā. Satelītuzņēmums ar izmainītu krāsu spektru. ''NASA's Earth Observatory'']]
'''Beznoteces ezers''' ir [[ezers]], no kura nav ūdens noteces ne pa virszemi, ne pazemē. No šāda ezera ūdens tikai iztvaiko. Šāds ezers atrodas '''beznoteces baseinā'''.

Beznoteces baseini sastopami visā pasaulē, taču visizplatītākie tie ir [[tuksnesis|tuksnešu]] joslā, kur ir maz [[nokrišņi|nokrišņu]]. Vietās, kur ir vairāk nokrišņu, ezera krastos pamazām izveidojas upju ielejas un ezers pa tām atrod izeju uz zemāk novietotu hidroloģisko sistēmu.

Senāk šāds beznoteces ezers bija [[Melnā jūra]] līdz tajā ieplūda [[Vidusjūra]].

Karstajos tuksnešos ir mazs nokrišņu daudzums un liels ezeru iztvaikojums. Tāpēc ezera sateces baseinā neveidojas upju tīkls. Šādā noslēgtā hidroloģiskajā sistēmā pakāpeniski palielinās ūdenī izšķīdušo sāļu daudzums un veidojas [[sālsezers]]. Ezera ūdens līmenim krītoties gultnē atsedzas izgulsnējušies sāļi.

Beznoteces baseinā var atrasties gan pastāvīgi ezeri ([[Kaspijas jūra]]), gan periodiski izsīkstoši ezeri ([[Eira ezers]]).

Beznoteces ezeru ekosistēma bieži ir trauslāka, nekā parasto ezeru ekosistēma. Samazinot ūdens plūsmu uz agrāk stabilu beznoteces ezeru, tā virsmas līmenis var kristies un ezers var izzust. Šāds liktenis ir piemeklējis agrāk vienu no pasaules lielākajiem ezeriem — [[Arāla jūra|Arāla jūru]].

== Ievērojami beznoteces baseini ==
* Lielākie beznoteces baseini un ezeri atrodas [[Centrālāzija|Centrālāzijā]]. Te atrodas tādi beznoteces ezeri, kā:
** [[Kaspijas jūra]] — pasaules lielākais ezers;
** [[Arāla jūra]], kura strauji samazinājusies un sadalījusies vairākos baseinos;
** [[Balhašs]] — liels ezers [[Kazahstāna|Kazahstānā]];
** [[Isikuls]] — liels kalnu ezers [[Kirgizstāna|Kirgizstānā]];
* [[Nāves jūra]] — tās krastā atrodas zemākais sauszemes punkts
* [[Eira ezers]] — teorētiski lielākais ezers [[Austrālija|Austrālijā]], taču tā izmērs krasi mainās atkarībā no klimatiskajiem apstākļiem;
* [[Čada ezers]] — joprojām lielākais ezers Āfrikas ziemeļu daļā, taču šis ezers ir tikai neliela atlieka no kādreizēja milzu ezera;
* [[Vidas ezers]] — neaizsalstošs ezers [[Antarktīda|Antarktīdā]] — tas neaizsalst tikai tāpēc, ka sāls saturs ezera ūdenī septiņkārt pārsniedz jūras ūdens sāļumu;
* [[Lielais Sālsezers]] — lielākais sālsezers [[Rietumu puslode|Rietumu puslodē]];
* [[Neizīdles ezers]] — ezers [[Austrija|Austrijā]] un [[Ungārija|Ungārijā]]. Šis ezers ir vairākkārt pilnībā izžuvis;
* [[Balatons]] — liels ezers Ungārijā

== Kādreizēji beznoteces baseini ==
* [[Melnā jūra]] — līdz tās saplūšanai ar [[Vidusjūra|Vidusjūru]] neilgi pēc pēdējā [[ledus laikmets|ledus laikmeta]] beigām;
* [[Vidusjūra]] — pirms aptuveni 5 miljoniem gadu tā bija atdalīta no [[Atlantijas okeāns|Atlantijas okeāna]]

[[Kategorija:Beznoteces ezeri| ]]
[[Kategorija:Limnoloģija]]