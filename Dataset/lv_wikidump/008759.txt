[[Attēls:Great Seal of the United States (reverse).svg|thumb|200px|Iluminātu simbolika (piramīda ar [[Dieva acs|visuredzošo aci]]) ASV valsts zīmoga reversā]]

'''Ilumināti''' (''[[Bavārija]]s Iluminātu'' slepenā brālība) ir ordenis, kuru [[1776]]. gada [[1. maijs|1. maijā]] [[Bavārija|Bavārijā]] nodibināja [[Ingolštates Universitāte]]s (''Ingolstadt'') jurisprudences profesors [[Adams Veishaupts]].

== Ideoloģija ==

Par iluminātu oficiālo mērķi tika pasludināta "cilvēces pilnveidošana un uzlabošana." Grupējums apgalvoja, ka viss dabīgais cilvēkā nav ļauns. Taču cilvēku samaitā apkārtējā vide: valsts, reliģija u.c. ietekmes. Cilvēkam dabīgi, no dzimšanas piemītot tiesības uz vienlīdzību un brīvību, kuras sabiedrība viņam atņem. Tātad, atbrīvojot cilvēku no sociālo institūtu negatīvās ietekmes un dzīvē  vadoties tikai pēc auksta aprēķina un loģiskā saprāta morāles, problēmas izzudīs pašas no sevis. Šādu uzskatu dēļ organizācija nonāca asā konfliktā ar valsts varu un baznīcu.<ref>{{Tīmekļa atsauce|url=http://www.newadvent.org/cathen/07661b.htm|title=Illuminati|publisher=Catholic Encyclopedia}}</ref>

Nekādus vērā ņemamus teorētiskus sacerējumus, kas kaut kā ietekmētu laikabiedru uzskatus un zinātnes domu, ilumināti nav atstājuši.

== Vēsture ==

Bavārijas iluminātu biedrība tika dibināta 1776. gada 1. maijā. Ordeņa pamatlicējs Veishaupts bija ievērojams [[deisms|deisma]] uzskatu pārstāvis un līdz ar to viņa dibinātā organizācija aktīvi propagandēja šos uzskatus.

Savas eksistences sākuma posmā organizācija sastāvēja no vietējās universitātes profesoriem. Ordenī iestājās visi profesori, izņemot divus.

1777. gadā Veishaupts iestājās [[Minhene]]s [[brīvmūrnieki|brīvmūrnieku]] ložā. Pateicoties barona Savērija fon Cvaka darbībai, iluminātu ordenī iesaistījās liels daudzums masonu brāļu, kas veicināja ordeņa kvalitatīvu un kvantitatīvu izaugsmi.
1782. gadā pēc Vilhelmsbādes kongresa daudzas Vācijas ložas nokļuva iluminātu ietekmē.

1784. gadā pēc organizācijas iekšēja konflikta starp Veishauptu un viņa tuvāko palīgu baronu [[Ādolfs Knigge|Ādolfu Kniggi]], pēdējais kopā ar saviem sekotājiem pameta ordeni. (Fon Knige it kā esot bijis neapmierināts, ka Veishauptam ordenī pieder gandrīz neierobežota vara, bet ordeņa uzplaukumam esot lielā mērā jāpateicas fon Kniges darbībai. Veishauptam savukārt nepatika, ka fon Knige pārāk iedziļinās mistikā un okultismā.) Pēc skandāla aizgājušie publicēja par iluminātiem virkni pamfletu, kas piesaistīja Bavārijas policijas uzmanību - nevienas valsts vara nevar pieļaut slepenu un nekontrolētu biedrību pastāvēšanu. Pēc vairāku ordeņa brāļu aresta, kratīšanām to dzīvesvietās un ideoloģiskās literatūras konfiscēšanas tika veikta izmeklēšana, kuras rezultātā ordeni aizliedza Bavārijā un apkārtējās vācu valstīs.<ref>{{Tīmekļa atsauce|url=http://freemasonry.bcy.ca/anti-masonry/stauffer.html|title=Vernon L. Stauffer, New England and the Bavarian Illuminati|publisher=Grand Lodge of British Columbia and Yukon}}</ref>

Adams Veishaupts līdz savai nāvei 1830. gadā, dzīvojot emigrācijā, turpināja polemiku presē, aizstāvot iluminātus.

== Iluminātu attēlojums literatūrā ==
Pierādījumu tam, vai ordenis beidza pastāvēt, vai turpināja darboties slepeni, nav. XIX un XX gs. ir bijis gana daudz avantūristu un biedrību, kas sevi pašpasludināja par iluminātiem vai to mantiniekiem. Sabiedrībā izplatījušās daudzas [[sazvērestības teorija]]s par iluminātu slepeno ietekmi uz svarīgiem vēsturiskiem notikumiem. Sarakstīti daudzi daiļliteratūras darbi, kuros pieminēts iluminātu ordenis. Starp pazīstamākajiem darbiem ir [[Umberto Eko]] romāns "Fuko svārsts" (''Il pendolo di Foucault'', 1988) un [[Dens Brauns|Dena Brauna]] romāns "[[Eņģeļi un dēmoni]]" (''Angels & Demons'', 2000).<ref>{{Tīmekļa atsauce|url=http://www.cesnur.org/2005/mi_illuminati_en.htm|title=Angels & Demons from the Book to the Movie FAQ - Do the Illuminati Really Exist?|publisher=Center for Studies on New Religions|access-date={{dat|2022|04|30||bez}}|archive-date={{dat|2022|01|28||bez}}|archive-url=https://web.archive.org/web/20220128144103/https://www.cesnur.org/2005/mi_illuminati_en.htm}}</ref>

== Atsauces ==
{{atsauces}}

== Skatīt arī ==
* [[Brīvmūrniecība]]

{{Vēsture-aizmetnis}}

{{autoritatīvā vadība}}

[[Kategorija:Brālības]]
[[Kategorija:Misticisms]]