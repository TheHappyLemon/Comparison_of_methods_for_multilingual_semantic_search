{{Administratīvā iedalījuma vienības infokaste
| name                    = Šlēsviga-Holšteina
| native_name             = ''Schleswig-Holstein''
| other_name              = 
| settlement_type         = [[Vācijas federālās zemes|Federālā zeme]]
| image_skyline           = Lübeck Holstentor.jpg
| imagesize               = 235px
| image_caption           = Lībeka
| image_flag              = Flag of Schleswig-Holstein.svg
| flag_size               = 
| image_shield            = DEU Schleswig-Holstein COA.svg
| seal_size               = 
| nickname                = 
| motto                   = 
| anthem                  = 
| capital                 = [[Ķīle]]
| largest_city            = Ķīle
| official_language       = 
| spoken_language         = 
| image_map               = Locator map Schleswig-Holstein in Germany.svg
| mapsize                 = 200px
| map_caption             = 
| subdivision_type        = [[Suverēno valstu uzskaitījums|Valsts]]
| subdivision_name        = {{GER}}
| leader_party            = 
| leader_title            = 
| leader_name             = 
| area_footnotes          = 
| area_magnitude          = 
| area_total_km2          = 15799.38
| area_land_km2           = 
| area_water_km2          = 
| area_water_percent      = 
| area_rank               = 
| elevation_max_m         = 
| population_footnotes    = 
| population_total        = 2920850
| population_as_of        = 2022-01-04
| population_rank         = 
| population_density_km2  = auto
| timezone                = [[Centrāleiropas laiks|CET]]
| utc_offset              = +1
| timezone_DST            = [[Centrāleiropas vasaras laiks|CEST]]
| utc_offset_DST          = +2
| website                 = [http://www.schleswig-holstein.de schleswig-holstein.de]
| footnotes               = 
}}

'''Šlēsviga-Holšteina''' ({{val|de|Schleswig-Holstein}}, {{izrunā|ˈʃleːsvɪç ˈhɔlʃtaɪn}}) ir [[Vācijas federālās zemes|federālā zeme]] [[Vācija]]s ziemeļos. Robežojas ar [[Dānija|Dāniju]] ziemeļos, [[Hamburga]]s un [[Lejassaksija]]s federālajām zemēm dienvidos, kā arī ar [[Mēklenburga-Priekšpomerānija|Mēklenburgas-Priekšpomerānijas]] federālo zemi dienvidaustrumos. Rietumos to apskalo [[Ziemeļjūra]], austrumos – [[Baltijas jūra]]. Kopējā teritorijas platība ir 15 799 km<sup>2</sup>. Šlēsvigas-Holšteinas administratīvais centrs ir [[Ķīle]].

== Vēsture ==
Mūsdienu Šlēsvigas-Holšteinas teritoriju, beidzoties pēdējam [[Ledus laikmets|ledus laikmetam]], sāka apdzīvot pirmatnējie mednieki un augu savācēji. 4000. gadā p.m.ē. teritorijā ienāca pirmie lauksaimnieki, kuri ierīkoja no 2800 līdz 3500 apmetņu. Mūsdienās saglabājušās vien aptuveni simts šādu apmetņu. Vēsturnieki uzskata, ka kopš bronzas laikmeta caur teritoriju vedis ceļš uz dāņu apdzīvoto [[Viborga|Viborgu]], kurš laika gaitā kļuvis par svarīgu tirdzniecības ceļu [[Jitlandes pussala|Jitlandes pussalā]].

Līdz [[Agrīnie viduslaiki|agrīnajiem viduslaikiem]] reģionā nostiprinājās četras tautas: ziemeļos Eideres upes krastos – ģermāņu [[jiti]] un ziemeļģermāņu [[dāņi]], ziemeļrietumos – rietumģermāņu [[frīzi]], austumos – slāvu [[abodrīti]], dienvidos un dienvidrietumos - rietumģermāņu [[sakši]]. 77. gadā dāņu un jitu ieceļotāji reģiona ziemeļaustrumos dibināja vienu no ievērojamākām agrīno viduslaiku tirdzniecības pilsētām – [[Haithabu]], uz robežas ar Saksiju tika uzcelts aizsargvalnis, lai pasargātu teritoriju no sakšu iebrukumiem.

[[Saksijas karš|Saksijas kara]] laikā daļa dienvidu teritorijas nonāca [[Franku impērija]]s kontrolē. 768. līdz 811. gads bija regulāru konfliktu laiks starp frankiem un ziemeļģermāņiem. 811. gadā tika parakstīts miera līgums, kas noteica, ka [[Eidere]] kalpos kā robeža starp Franku impēriju un dāņu apdzīvotajām teritorijām. Eidere laika gaitā kļuva par simbolisku robežu starp [[Šlēsviga (zeme)|Šlēsvigu]] un [[Holšteina|Holšteinu]].

11. un 12. gadsimtā abās Eideres upes pusēs strauji pieauga iedzīvotāju skaits un veidojās ciešākas savstarpējās ekonomiskās un politiskās attiecības.

1946. gada 23. augustā no [[Šlēsvigas hercogiste|Šlēsvigas]], [[Holšteinas hercogiste|Holšteinas]] un [[Lauenburgas hercogiste|Lauenburgas hercogistēm]], kā arī no [[Hanzas savienība|Hanzas]] pilsētas [[Lībeka]]s tika izveidota Šlēsvigas-Holšteinas federālā zeme.

== Ģeogrāfija ==
Šlēsviga-Holšteina atrodas [[Jitlandes pussala]]s dienvidos un [[Ziemeļvācijas zemiene]]s ziemeļos.

Ziemeļos Šlēsviga-Holšteina robežojas ar [[Dānija|Dāniju]], dienvidos – ar [[Hamburga]]s un [[Lejassaksija]]s federālajam zemēm, dienvidaustrumos – ar [[Mēklenburga-Priekšpomerānija|Mēklenburgas-Priekšpomerānijas]] federālo zemi. Rietumos to apskalo [[Ziemeļjūra]], austrumos – [[Baltijas jūra]]. Krasta līnijas garums sasniedz 3,2% no [[Eiropa]]s kopējā krasta līnijas garuma. Federālās zemes [[ģeogrāfiskais viduspunkts]] atrodas [[Nortorfa|Nortorfā]].

Garākās upes ir [[Elba]], [[Eidere]] (188 km) un [[Trāve]] (124 km). Reģionā atrodas arī mākslīgi izveidotais [[Ķīles kanāls]], kas savieno Ziemeļjūru ar Baltijas jūru. Tā garums ir 98 km, kuģošanai tika atklāts 1895. gadā. Federālās zemes teritorijā ietilpst vairākas salas, piemēram, Ziemeļjūrā esošās [[Helgolande]] un [[Ziemeļfrīzu salas]], un [[Baltijas jūra|Baltijas jūrā]] esošā [[Fēmarna]].

=== Krasta līnija ===
Vatu jūras krastos atrodas [[Ziemeļfrīzu salas|Ziemeļfrīzu salu]] [[arhipelāgs]], kurā ietilpst daudzas nelielas saliņas. Lielākā no tām ir netālu no Dānijas robežas esošā [[Zilta]], platība – 99 km<sup>2</sup>. Ārpus Ziemeļfrīzu salu arhipelāga robežām atrodas [[Helgolande]], kuras platība ir 1,7 km<sup>2</sup>.

Baltijas jūras krastos izvietojušies dažādi [[Līcis|līči]], lielākie no tiem ir [[Ķīles līcis|Ķīles]] un [[Lībekas līcis|Lībekas līči]], dažādi [[fjordi]] un [[klints krāvumi]]. [[Fēmarna]] ir vienīgā Baltijas jūrā esošā sala, kura iekļauta Šlēsvigas-Holšteinas teritorijā, tā atrodas starp Ķīles un Lībekas līci, netālu no [[Oldenburga]]s. Tās platība ir 185 km<sup>2</sup>.

=== Reljefs ===
Šlēsvigas-Holšteinas ainavu no rietumiem uz austrumiem veido pēdējā [[Ledus laikmets|ledus laikmetā]] izveidojušies [[Tīrelis|tīreļi]], [[smiltājs|smiltāji]] un [[pauguraine]]s.

Augstākais Šlēsvigas-Holšteinas punkts – [[Bungsbergs]] (168 m vjl) - atrodas netālu no Baltijas jūras. Holšteinas austrumi ir ezeriem un pauguriem bagātākais federālās zemes reģions, to sauc arī par ''Holšteinas Šveici''.

<center>'''Tipiskas Šlēsvigas-Holšteinas lauku ainavas'''</center>
<center><gallery>
Attēls:Beltringharder Koog 0067.JPG|Ziemeļfrīzlande
Attēls:Eiderstedt Vollerwiek KAP Hoefe.jpg|Eiderštetes apkārtne
Attēls:Bungsberg 14.jpg|Bungsbergs
Attēls:Aukrug Blick nach innien.JPG|Aukrūgas apkārtne
</gallery></center>

=== Dabas aizsardzība ===
[[Attēls: SLH.nature.png|thumb|Lielākās aizsargātās dabas teritorijas]]
Šlēsvigā-Holšteinā liela vērība tiek pievērsta dabas aizsardzībai. Tā pagājušā gadsimta astoņdesmitajos gados tika ierīkotas 464 aizsargātas dabas teritorijas, no tām 189 [[Dabas liegums|dabas liegumi]] un 275 [[Aizsargājamais ainavu apvidus|aizsargājamie ainavu apvidi]], ar kopējo platību aptuveni 6400 km<sup>2</sup>.

Platības ziņā vislielākā aizsargātā dabas teritorija ir 1985. gadā ierīkotais [[Vatu jūra]]s [[nacionālais parks]], kura kopējā platība pārsniedz 4400 km<sup>2</sup>. 2009. gada jūnijā nacionālais parks tika iekļauts [[UNESCO Pasaules mantojuma objekts|UNESCO Pasaules mantojuma]] objektu sarakstā. Dabas aizsardzības organizācijas ir aicinājušas Vatu jūras nacionālajam parkam noteikt [[Biosfēras rezervāts|biosfēras rezervāta]] statusu.

Lielākie [[Dabas parks|dabas parki]] ir [[Hīteneras kalnu dabas parks|Hīteneras kalnu]], [[Vestenzē dabas parks|Vestenzē]], [[Aukrūgas dabas parks|Aukrūgas]], [[Holšteinas Šveices dabas parks|Holšteinas Šveices]] un [[Lauenburgas ezeru dabas parks|Lauenburgas ezeru]] dabas parki. Daļa Lauenburgas ezeru dabas parka teritorijas robežojas ar [[Mēklenburga-Priekšpomerānija|Mēklenburgas-Priekšpomerānijas]] federālajā zemē izveidoto [[Šālzē biosfēras rezervāts|Šālzē biosfēras rezervātu]].

Šlēsvigas-Holšteinas federālajā zemē ietilpst arī vairāki [[Augšelba]]s dabas liegumi, kas ir daļa no [[Elba]]s upes biosfēras rezervāta.

== Administratīvais iedalījums ==
[[Attēls:Kreise Schleswig-Holstein.svg|thumb|Šlēsvigas-Holšteinas administratīvais iedalījums]] 
Laikā no 1970.līdz 1974. gadam tika veikta administratīvi teritoriālā reforma, kuras rezultātā tika izveidoti 11 apriņķi (''Kreise'') un 4 neatkarīgās pilsētas (''kreisfreie Städte'').

=== Apriņķi ===
{| 
| valign="top" |
{| class="wikitable" style="margin: 1em 1em 1em 0; font-size: 95%;" 
|-
! width="150"| Apriņķis
! width="120"|Administratīvais centrs
|-
| [[Ditmāršenas apriņķis|Ditmāršenas]]
| [[Heide]]
|-
| [[Lauenburgas apriņķis|Lauenburgas]]
| [[Raceburga]]
|-
|  [[Ziemeļfrīzlandes apriņķis|Ziemeļfrīzlandes]]
| [[Husūma]]
|-
|  [[Austrumholšteinas apriņķis|Austrumholšteinas]]
| [[Eitine]]
|-
|  [[Pinnebergas apriņķis|Pinnebergas]]
| [[Pinneberga]]
|-
|  [[Plēnas apriņķis|Plēnas]]
| [[Plēna]]
|-
|  [[Rendsburgas-Ekenferdes apriņķis|Rendsburgas-Ekenferdes]]
| [[Rendsburga]]
|-
|  [[Šlēsvigas-Flensburgas apriņķis|Šlēsvigas-Flensburgas]]
| [[Šlēsviga (pilsēta)|Šlēsviga]]
|-
|  [[Zēgeborgas apriņķis|Zēgeborgas]]
| [[Bādzēgeborga]]
|-
|  [[Šteinburgas apriņķis|Šteinburgas]]
| [[Icehoe]]
|-
|  [[Štormarnas apriņķis|Štormarnas]]
| [[Bādoldesloe]]
|}
|}

=== Neatkarīgās pilsētas ===
* [[Flensburga]]
* [[Ķīle]]
* [[Lībeka]]
* [[Neiminstere]]

== Iedzīvotāji ==
Šlēsvigā-Holšteinā dzīvo 2,82 miljoni iedzīvotāju, [[apdzīvojuma blīvums]] - apmēram 179 cilvēki uz kvadrātkilometru. Tā ir sestā mazāk apdzīvotā Vācijas federālā zeme.

Par teritorijas pirmiedzīvotājiem uzskata ziemeļos (Šlēsvigā) dzīvojošo [[Dāņi|dāņu]] kopienu un rietumos (pie Ziemeļjūras) dzīvojošo [[Frīzi|frīzu]] kopienu.

Iedzīvotāju skaits teritorijā strauji pieauga [[Otrais pasaules karš|Otrā pasaules kara]] laikā un pirmajos pēckara gados, kad tika uzņemti bēgļi no [[Pomerānija]]s un [[Austrumprūsija]]s. Iedzīvotāju skaits līdz 1949. gadam bija pieaudzis par vairāk nekā miljonu.

Šlēsvigā-Holšteinā, salīdzinot ar citām [[Rietumvācija]]s federālajām zemēm, ir viszemākais reģistrētais ārvalstnieku skaits. Tā 1994. gadā uz dzīvi bija apmetušies tikai 140 000 jeb 5,1% ārvalstnieku. Lielākās cittautiešu kopienas 1999. gadā bija [[turki]] (42 000) un bijušās [[Dienvidslāvija]]s iedzīvotāji (14 000).

2007. gada beigās 20 iedzīvotāju skaita ziņā lielākās pilsētas bija:
{{Šlēsvigas-Holšteinas lielākās pilsētas}}
{{clear}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.schleswig-holstein.de/ Informācija par Šlēsvigu-Holšteinu]
* [https://web.archive.org/web/20070927215923/http://www.sh-landtag.de/ Šlēsvigas-Holšteinas landtāga oficiālā vietne]
* [https://web.archive.org/web/20060102214827/http://www.geschichte.schleswig-holstein.de/ Šlēsvigas-Holšteinas vēsture]

{{Dānijas lielvalsts}}
{{Vācijas zemes}}
{{Vācija-aizmetnis}}

{{autoritatīvā vadība}}

[[Kategorija:Vācijas federālās zemes]]
[[Kategorija:Šlēsviga-Holšteina| ]]