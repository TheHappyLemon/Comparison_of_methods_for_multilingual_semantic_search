{{Protestantisms}}
'''Anglikānisms''' (no [[Latīņu valoda|latīņu]] ''anglicanus'') ir [[reformācija|reformācijā]] radies [[protestantisms|protestantisma]] novirziens. Ar šo vārdu apzīmē arī anglikāņu ticības, tradīcijas un reliģiskās dzīves kopumu. Lielākā anglikāņu daļa (aptuveni 77 miljoni) ir apvienota starptautiskā [[Anglikāņu sadraudzība|Anglikāņu sadraudzībā]] — 44 autonomās nacionālajās baznīcās, kas vēsturiski saistītas ar [[Anglijas Baznīca|Anglijas Baznīcu]].

== Iezīmes ==
Anglikāņu Baznīca apvieno sevī elementus no protestantisma un reformācijas kustības, piemēram, noliedzot [[Romas pāvests|pāvesta]] autoritāti, taču tanī pašā laikā uzskatot sevi par agrīnās [[Apustulis|apustuļu]] un viduslaikos izveidojušās Baznīcas tradīciju turpinātāju, nevis jaunu kustību. Arī reliģisko prakšu ziņā anglikānisms apvieno elementus gan no protestantu, gan [[Romas Katoļu baznīca]]s. No katoļiem paturēja garīdzniecības iedalījumu trīs pakāpēs — [[Bīskaps|bīskapi]], [[Priesteris|priesteri]], [[Diakons|diakoni]], taču reformēja [[Liturģija|liturģiju]]. Arhibīskapa [[Tomass Kranmers|Tomasa Kranmera]] (1489—1556) izdotajā "Draudzes lūgšanu grāmatā" paturēti daudzi viduslaiku Baznīcas teksti, taču tie pārveidoti protestantisma garā. Mūsdienās anglikānisms aptver ticīgos, kas pārstāv vismaz trīs novirzienus: ''anglokatolisko'', ''liberālo'' un ''evaņģēlisko''.

== Ārējās saites ==
{{sisterlinks-inline}}
{{Enciklopēdiju ārējās saites}}

{{Reliģija-aizmetnis}}

[[Kategorija:Anglikāņu baznīca|*]]
[[Kategorija:Protestantisms]]
[[Kategorija:Katoļticība]]