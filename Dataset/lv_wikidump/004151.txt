'''Latvijas [[rokmūzika]]''' ir nozīmīgs mūzikas žanrs [[Latvijas mūzika|Latvijas mūzikā]] kopš 1960. gadiem, kad [[Latvija]] bija iekļauta [[Padomju Savienība|Padomju Savienībā]]. Daudzus nozīmīgākos ierakstus šī Latvijas žanra mūzikā apskatījis [[Uldis Rudaks]] savā raidījumā [[Zibens pa dibenu (raidījums)|Zibens pa dibenu]].

== Vēsture ==
=== 60. gadi ===
20. gadsimta 60. gados Latvijā radās pirmās rokgrupas (toreiz sauktas arī par bigbīta grupām, oficiāli rokmūzikas grupas padomju laikā dēvēja par vokāli instrumentālajiem ansambļiem), kas sākumā spēlēja ārzemju grupu dziesmas, taču drīz vien "[[Eolika]]", "[[Katedrāle (grupa)|Katedrāle]]" un citas grupas sāka izpildīt arī pašu sacerētus skaņdarbus. Padomju kultūras iestādes lika šķēršļus rokmūzikas attīstībai un grupu koncertdarbībai.

=== 70. gadi ===
70. gadu sākumā pazīstama kļuva grupa "[[Menuets (grupa)|Menuets]]", kas izpildīja Imanta Kalniņa un arī grupas dalībnieku dziesmas. [[Raimonds Pauls]] nodibināja ansambli "Studija", kas vēlāk kļuva par "[[Modo]]" un līdzās šlāgermūzikai atskaņoja arī atsevišķas rokmūzikas kompozīcijas.

Vairāki Latvijas rokmūzikas mākslinieki nāk no [[Liepāja]]s.<ref>[http://www.micrec.lv/news/news/article.php?id=1128099 "Liepājā šo sestdien iestāsies 1979. gads" micrec.lv]  {{Webarchive|url=https://web.archive.org/web/20071112013722/http://www.micrec.lv/news/news/article.php?id=1128099 |date=12.11.2007 }}</ref> Tur ir radušās tādās grupas kā "[[Līvi (grupa)|Līvi]]", "[[Credo (grupa)|Credo]]" un ''[[Remix]]'', kā arī dzimuši rokmūzikas komponisti [[Imants Kalniņš]] un [[Zigmars Liepiņš]].

=== 80. gadi ===
80. gados līdzās estrādes mūzikai kļuva pazīstamas arī vairākas rokgrupas. [[Mārtiņš Brauns|Mārtiņa Brauna]] dziesmas izpildīja "[[Sīpoli]]", Jāņa Lūsēna kompozīcijas atskaņoja "Zodiaks", Jura Kulakova dziesmas atnesa popularitāti grupai "Pērkons", taču tās darbība tika ierobežota. Pagrīdes grupas kā [[NSRD]] un "[[Dzeltenie Pastnieki]]" bija pirmie, kas plaši sāka pielietot [[elektroniskā mūzika|elektronisko instrumentāciju]], pārsvarā darbodamās kā studijas grupas. 80. gadu otrajā pusē popularitāti guva grupas "[[Jumprava (grupa)|Jumprava]]", "[[Jauns Mēness]]", un "[[Linga (grupa)|Linga]]", alternatīvās rokmūzikas laukā darbojās "[[K. Remonts]]", "[[Zig Zag|Zig zag]]" un "[[Aurora (grupa)|Aurora]]".

1988. gadā [[Zigmars Liepiņš]] un [[Māra Zālīte]] sarakstīja [[rokopera|rokoperu]] [[Lāčplēsis (rokopera)|Lāčplēsis]], balstoties uz [[Andrejs Pumpurs|Andreja Pumpura]] [[Lāčplēsis|eposu ar tādu pašu nosakumu]], kas kļuva par sensāciju, ar [[Igo (mūziķis)|Igo]] (Rodrigo Fominu) galvenajā lomā.

=== 90. gadi ===
"[[Inokentijs Mārpls]]", "[[Baložu Pilni Pagalmi]]", "[[Skumju akmeņi]]" un "[[Sirke]]" ir vienas no populārākajām vēlākajām [[alternatīvais roks|alternatīvās rokmūzikas]] grupām.

=== Rokmūzika un popmūzika trimdā ===
Sākot no 20. gadsimta 60. gadiem, popmūzikas, folkmūzikas un rokmūzikas grupas radās arī trimdas latviešu centros dažādās zemēs. Starp nozīmīgākajiem un populārākajiem māksliniekiem ir "[[Čikāgas piecīši]]", [[Ilmārs Dzenis]], "[[Akacis (grupa)|Akacis]]", "Robis un latvieši", "Skandāls", "Portlandes dzintars" (ASV), "Elektriskie burkāni" (Kanāda), "[[Dundurs (rokgrupa)|Dundurs]]", "[[Prusaku ansamblis]]", "[[Alis P]]" (Zviedrija), [[Larisa Mondrusa]], "Ludvigs dzird", Kristaps Grasis ([[Rietumvācija|Vācijas Federatīvā Republika]]), "[[Alva (grupa)|Alva]]" ([[Lielbritānija]]).

== Atsauces ==
{{atsauces}}

{{mūzika-aizmetnis}}

{{Eiropas rokmūzika}}

[[Kategorija:Latvijas mūzika|Rokmuzika]]
[[Kategorija:Rokmūzika]]