'''Kodolfizika''' ir [[fizika]]s nozare, kas pēta [[atoma kodols|atoma kodola]] uzbūvi, īpašības un pārvēršanās procesus.

Divdesmitā gadsimta sākumā, kad [[Īzaks Ņūtons|Īzaka Ņūtona]] [[klasiskā mehānika]] vairs nespēja izskaidrot procesus [[atoms|atoma]] mērogos un ātrumus, tuvus [[gaismas ātrums|gaismas ātrumam]], sāka attīstīties [[modernā fizika]]. Radās [[kvantu mehānika]] un Einšteina [[relativitātes teorija]]. Attīstījās no [[atomfizika]]s atšķirīga nozare - kodolfizika, kas pēta atoma kodolu un procesus tajā.

Gan [[kodolu dalīšanās]], gan [[kodolsintēze]]s procesos tiek iegūta milzīga [[enerģija]]. Kodolfizikas atklājumus sāka izmantot militārās struktūras, un tika radīti [[kodolieroči]]. Mūsdienu enerģētikā [[kodolu dalīšanās]] procesā izdalīto siltumuu izmanto, ražojot elektrību [[kodolspēkstacija|kodolspēkstacijās]].

== Atoma kodols ==
=== Protoni un neitroni ===
Pirmo hipotēzi par [[atoms|atoma]] uzbūvi, kura ir spēkā arī mūsdienās, izvirzīja padomju zinātnieks [[Dmitrijs Ivaņenko]] un vācu fiziķis [[Verners Heizenbergs]] 1932.g. Šī hipotēze skanēja šādi: „Visu atomu kodoli sastāv no protoniem un neitroniem.”

1911.g. protonus atklāja angļu fiziķis [[Ernests Rezerfords]]. [[Protons]] tiek uzskatīts par elementārdaļiņu, kura masa ir 1.673*10<sup>-27</sup> kg. Ir pierādīts, ka [[protons|protona]] masa ir par 1836 reizēm lielāka nekā elektrona masa. [[Protons]] sastāv no pozitīvi lādētiem elektriskiem lādiņiem un tā vērtība ir vienāda ar elektrona lādiņu. Visvienkāršākais [[atoms]] ir [[ūdeņradis]] un tā kodols sastāv no viena [[elektrons|elektrona]], tas nozīmē, ka [[protons]] ir identisks ūdeņraža [[atoms|atoma]] kodolam.

1932.g. neitronus atklāja angļu fiziķis [[Džeimss Čedviks]]. [[Neitrons]] tiek uzskatīts par elementārdaļiņu, kura masa ir 1.675*10<sup>-27</sup> kg. Pierādās, ka [[neitrons|neitrona]] masa no [[protons|protona]] masas atšķiras tikai par 2.5 elektronu masas. [[neitrons|Neitrona]] nosaukums jau liecina, ka tas ir elektroneitrāla daļiņa. Pirmos neironus ieguva [[kodolreakcija|kodolreakcijās]], kad [[berilijs|berilija]] tika apstarots ar [[alfa daļiņa|alfa daļiņām]]. Bet tos bija grūti novērot, jo tiem nebija elektriskā lādiņa un tie ļoti vāji jonizēja gāzes. Tagad neitronus novēro galvenokārt pēc [[protons|protoniem]], kurus tie izsit no vielām, kas satur daudz ūdeņraža [[atoms|atomu]] piemēram, [[parafīns]].

=== Alfa, bēta un gamma starojums ===
Pierādīts, ka radioaktīvo vielu sabrukšanā no kodola tiek izstarots [[alfa daļiņa|alfa]], [[bēta starojums|bēta]] un [[gamma starojums]], bet par kodola sastāvdaļām tās nevar uzskatīt. Tomēr zināmā mērā alfa daļiņas var uzskatīt par kodola sastāvdaļu. Tās sastāv no 2 [[protons|protoniem]] un 2 [[neitrons|neitroniem]]. Novērots, ka protoni un neitroni ir ļoti cieši sasaistīti, un smagāko [[atoms|atomu]] kodolos kāda daļa neitronu un protonu veido strukturālus elementus, kuri ir līdzīgi alfa daļiņām.

Bēta daliņas un gamma starojums kodolā nevar atrasties. To apstiprina [[kvantu mehānika|kvantu mehānikas]] likumi. Bet šīs daļiņas veidojas no kodola [[matērija]]s, kas veidojas radioaktīvo vielu sabrukšanas laikā un ko apstiprina [[enerģijas nezūdamības likums]].

=== Atomskaitlis un masas skaitlis ===
Bieži vien [[atoms|atomu]] un to kodolu masu mēra [[Atommasa|atommasas]] vienībās (u). Tā ir ārpussistēmu vienība, kura vienāda ar 1/12 no [[ogleklis|oglekļa]] [[atoms|atomu]] masas. 1 u ir 1.6606*10<sup>-27</sup>kg. Tādēļ aprēķināts, ka protona masa ir 1.0073 u un neitrona masa ir 1.0086 u. 
	
Kodolu apzīmē ar attiecīgo elementa simbolu. Pie simbola pieraksta divus skaitļus, kurus apzīmē ar burtiem Z un A. Z ir kārtas skaitlis jeb [[atomskaitlis]], ko raksta kodola simbola kreisajā pusē apakšā. Tas ir vienāds ar protona skaitu kodolā un ar kodolam atbilstošo elementa kārtas numuru [[Dmitrijs Mendeļejevs|Dmitrija Mendeļejeva]] [[Ķīmisko elementu periodiskā tabula|Ķīmisko elementu periodiskā tabulā]]. [[Masas skaitlis|Masas skaitli]] A raksta kodola simbolu kreisajā pusē augšā, tas ir vienāds ar [[protons|protona]] un [[neitrons|neitrona]] kopējo skaitu kodolā. [[Neitrons|Neitrona]] skaitu apzīmē ar simbolu N un [[masas skaitlis|masas skaitli]] aprēķina pēc formulas:
A=Z+N.

Tā ka [[protons|protona]] un [[neitrons|neitrona]] masa ir aptuveni 1u, tad ķīmisko elementu atommasas ir aptuveni vienādas ar atbilstošo [[atoms|atomu]] kodolu masas skaitļiem. Trīs faktori nosaka, ka elementu atommasa ir daļskaitlis: 1) protonu un neitronu masas ir vienādas tikai aptuveni ar 1 u, 2) izotopu eksistence, 3) masas defekts.

=== Izotopi ===
Par [[izotops|izotopiem]] uzskata tādus [[atoms|atomus]], kuru kodols ir viens un tas pats [[protons|protonu]] skaits Z, bet dažāds [[neitrons|neitronu]] skaits N. [[Izotops|izotopiem]] ir dažādi masas skaitļi. Termins izotops veidots tulkojumā no sengrieķu valodas:  ''isos'' — vienāds un ''topos'' — vieta. Tādējādi visi izotopi atrodas vienkopus [[Dmitrijs Mendeļejevs|Dmitrija Mendeļejeva]] elementu periodiskajā sistēmā. [[izotops|Izotopiem]] ķīmiskās īpašības nosaka kārtas skaitlis un šīs īpašības ir vienādas, bet fizikālās īpašības nedaudz atšķiras. Dabiskajos atomu sakopojumos dažādo [[izotops|izotopu]] daudzumu attiecība ikvienā elementā vienmēr ir stingri noteikta. Tādēļ ir noteikta vidējā [[atommasa]] , kura ir norādīta [[Dmitrijs Mendeļejevs|Dmitrija Mendeļejeva]] elementu periodiskajā sistēmā. Piemēram, [[ūdeņradis|ūdeņradim]] ir trīs izotopi, kuru [[atoma kodols|atomu kodoli]] tiek apzīmēti šādi: <sup>1</sup><sub>1</sub>H, <sup>2</sup><sub>1</sub>H un <sup>3</sup><sub>1</sub>H. Izotopi, kuriem ir atomu kodoli ir <sup>1</sup><sub>1</sub>H sauc par parasto ūdeņradi, un tas dabiskajā ūdeņradī sastāda 99.985% no visa ūdeņraža masas. Bet izotopu, kuru atomu kodoli ir <sup>2</sup><sub>1</sub>H, sauc par smago ūdeņradi jeb [[deitērijs|deitēriju]]. Deitērija kodolā atrodas [[protons]] un [[neitrons]]; tas dabiskajā ūdeņradī aizņem 0.015%. Ūdeni, kuram ūdeņraža vietā ir deitērijs sauc par [[Smagais ūdens|smago ūdeni]]; tā blīvums ir 1.104*10<sup>3</sup> kg/m3, kušanas temperatūra ir 276.97 K, bet vārīšanās temperatūra ir 374.59 K. Parastā ūdens sastāvā aptuveni ir 0.02% smagā ūdens.

== Atoma kodola saites enerģija ==

=== Kodolspēki ===
Starp kodolā esošiem [[neitrons|neitroniem]] un [[protons|protoniem]] darbojas kodolspēks jeb [[stiprā mijiedarbība]]. Šī ir visspēcīgākā no četrām dabā zināmajām mijiedarbībām. Kaut arī starp protoniem un neitroniem, kurus visus sauc par [[nukloni]]em, darbojas arī [[gravitācijas spēks]], tas uzskatāms par visvājāko [[mijiedarbība|mijiedarbību]] dabā. Kodolos gravitācijas spēku darbība ir tik minimāla, ka tā neietekmē ne protonus ne neitronus. [[Elektromagnētiskā mijiedarbība|Elektromagnētiskās mijiedarbības]] atgrūšanas spēki, kas darbojas starp protoniem, gan ir pietiekamu lieli, tomēr arī tos pārspēj [[stiprā mijiedarbība|stiprās mijiedarbības]] radītā pievilkšanās starp [[nuklons|nukloniem]].

[[Stiprā mijiedarbība]] vienādi darbojas starp visiem [[nuklons|nukloniem]] — kā starp [[protons|protoniem]], tā arī [[neitrons|neitroniem]]. Lielākā atšķirība starp [[stiprā mijiedarbība|stipro mijiedarbību]] un gravitācijas un elektromagnētiskajiem spēkiem ir šo spēku atšķirīgā izmaiņa atkarība no attāluma. Ja gravitācijas spēki un elektromagnētiskie spēki samazinās apgriezti proporcionāli attāluma kvadrātam, (~ 1/r<sup>2</sup>), tad [[stiprā mijiedarbība|stiprās mijiedarbības]] spēki samazinās daudzkārt straujāk un to nosaka likums, ko izsaka [[eksponentfunkcija]]s. Tādēļ kodolspēku darbība izbeidzas jau dažu ''fermi'' attālumā (1 ''fermi'' = 1.0 x 10<sup>−15</sup> m) attālumā no nukloniem. Tas arī nosaka kodola izmērus - tie ir ar kārtu 1.0 x 10<sup>−15</sup> m. Kodolos notiekošo procesu teorija nav vēl pilnībā izstrādāta.

=== Saites enerģija ===
[[Nuklonu saites enerģija]] (''nuclear binding energy'') raksturo [[nuklons|nuklonu]] piesaisti kodolā.

Saites enerģija ir enerģija, kas jāpievada [[nuklons|nukloniem]], lai tie kļūtu brīvi. Tādēļ saites enerģiju izmanto kodola stabilitātes raksturošanai. Lai novērstu [[nuklons|nuklonu]] skaita ietekmi uz konkrēta kodola stabilitātes aprakstu, izmanto viena nuklona saites enerģiju jeb īpatnējo saites enerģiju. Ja ΔE<sub>s</sub> — kodola pilnā saites enerģija un A — kodola masas skaitlis (nuklonu skaits kodolā), tad izmanto šādu formulu:
 E<sub>s</sub> = ΔE<sub>s</sub>/A.

Kodola stabilitāti raksturo nuklona īpatnējās saites enerģijas daudzums, kas jāpievada viena nuklona atbrīvošanai.

Mazāka īpatnējā saites enerģija ir pašiem vieglākajiem un smagākajiem kodoliem. Vieglajiem kodoliem tā ir mazāka tādēļ, ka tajā savstarpēji iedarbojas mazāks skaits [[nuklons|nuklonu]]. Bet smagajos kodolos šīs saites enerģiju mazina [[protons|protonu]] [[elektromagnētiskā mijiedarbība]] jeb atgrūšanas spēks. Atgrūšanas potenciālā enerģija ir pozitīva, tādēļ mijiedarbības enerģija ir mazāka. Lai iegūtu [[kodolenerģija|kodolenerģiju]], izmanto šo saišu enerģijas atšķirības.

==== Kodolsintēze ====
Ja apvienojas vairāki vieglie kodoli, tad palielinās saites enerģija, kura ir negatīva un pārpalikusī enerģija izplatās apkārtējā vidē. Šādu parādību var novērot [[kodolsintēze]]s jeb kodoltermiskajās reakcijās.

Kodoltermiskās reakcijas nepārtraukti notiek uz [[Saule]]s. Lai šo reakciju varētu realizēt ir nepieciešama ļoti augsta temperatūra apmēram 10<sup>8</sup> K. Tik augstu temperatūru uz [[Zeme]]s var iegūt tikai [[kodolieroči|kodolieroču]] sprādzienā. Kodolieroču veidu, kura darbības pamatā ir kodoltermiskās reakcijas, sauc par [[ūdeņraža bumba|ūdeņraža bumbām]]. Jau ilgstoši tiek strādāts pie tehniskiem projektiem, lai nodrošinātu vadāmu kodolsintēzes procesu. Tā rezultātā būtu iegūta neierobežota [[enerģija]], lai to izmantotu cilvēces vajadzībām.

==== Kodoldalīšanās ====
Smago kodolu dalīšanās reakcijā to enerģijas saites palielinās. Šajā reakcijā veidojas lieka [[enerģija]], kura izplatās apkārtējā vidē. Šādas reakcijas veidojas [[kodolreaktors|kodolreaktoros]]. Šāda tipa reakcijas ir izdevies padarīt vadāmas un tās ir pamatā kodolspēkstaciju jeb [[atomelektrostacija|atomelektrostaciju]] darbībai.

=== Masas defekts ===
[[Alberts Einšteins]] savā [[Speciālā relativitātes teorija|Speciālā relativitātes teorijā]] pierādīja, ka masa un enerģija ir saistīti lielumi. Šo pamatojumu apstiprina [[masas—enerģijas ekvivalence]]s likums, kas nosaka, ka jebkurai masai piemīt enerģija un otrādi. Šī apgalvojuma formula ir tāda:
 E = mc<sup>2</sup>
E ir ķermeņa pilnā masa, m ir noteiktā objekta masa, c ir [[gaismas ātrums]] [[vakuums|vakuumā]] (3*10<sup>8</sup> m/s). Novērots, ka kodolam veidojoties, [[nuklons|nukloni]] zaudē saites enerģiju un pēc [[masas—enerģijas ekvivalence|masas—enerģijas ekvivalences]] likuma tie zaudē arī daļu no masas. Tādēļ [[atoms|atoma]] kodola masa ir daudzreiz mazāka nekā tās veidojošo nuklonu masa summa. Tā kā kodolā ir Z [[protons|protoni]] un A — Z [[neitrons|neitroni]], tādēļ [[nuklons|nuklonu]] masa sumu un kodola masas starpību sauc par [[masas defekts|masas defektu]] un to apzīmē ar Δm. Šīs starpība formula ir šāda:
 Δm = Zm<sub>p</sub> + (A — Z)*m<sub>n</sub> - m<sub>k</sub>
m<sub>p</sub> ir [[protons|protonu]] masa, m<sub>n</sub> ir [[neitrons|neitronu]] masa un m<sub>k</sub> ir kodola masa.

Izmantojot [[masas—enerģijas ekvivalence|masas—enerģijas ekvivalences]] likuma formulu, saites enerģijas un [[masas defekts|masas defekta]] sakarību var uzrakstīt šādi:
 ΔE<sub>s</sub> = Δmc<sup>2</sup>

[[masas defekts|Masas defektu]] kodoliem ir viegli aprēķināt, tādēļ šo sakarību var izmantot, lai aprēķinātu kodolu saites enerģiju un īpatnējo saites enerģiju.

== Smago kodolu dalīšanās ==

Tā kā smagajiem kodoliem īpatnējā saites enerģija ir mazāka nekā vidējās masas kodoliem, daži smagie kodoli spēj patstāvīgi pāriet no nestabila stāvokļa, kurā tiem ir lielāka enerģija, stabilākā stāvoklī, kurā tiem ir mazāka [[enerģija]]. Tāda pāreja notiek smagajam kodolam sadaloties vidējas [[masa]]s kodolos vai arī izstarojot dažas elementārdaļiņas. Šīs pārejas rezultātā izdalās liekās saites enerģija. Lai gan atsevišķiem kodoliem izdalītā enerģija ir relatīvi liela mikropasaules mērogā, bet tā ir niecīga salīdzinot ar ikdienas dzīvē vajadzīgajiem enerģijas daudzumiem.

Dabiskos apstākļos dabiskie radioaktīvie elementu atomi sabrūk samērā reti, bet, ja vienlaikus sabrūk liels skaits šo kodolu, ko var iegūt mākslīgi ar [[Kodolreakcija|kodolreakciju]] palīdzību, var iegūt lielu enerģija daudzumu. Šīs sabrukšanas procesā radioaktīvās vielas daļiņu skaits samazinās. Samazināšanās ir atkarīga no laika pēc likuma, kuru matemātiski izsaka šāda formula:

 N = N<sub>0</sub>e<sup>-λt</sup>

N<sub>0</sub> ir sākotnējais daļiņu skaits; λ ir sabrukšanas konstante; t ir laiks; e ir skaitlis 2.71828.

[[Sabrukšanas konstante]] ir vienāda ar varbūtību, ka noteikts šīs radioaktīvās vielas [[atoms|atoma]] kodols sabruks nākamajā laika vienībā. Tas norāda, ka sabrukšanai ir gadījuma raksturs, un to nosaka tikai atoma kodola struktūra.

Radioaktīvajām vielām sabrukšanas konstante λ ir stingri noteikts lielums, bet bieži tās vietā izmanto [[pussabrukšanas periods|pussabrukšanas periodu]] T. Pussabrukšanas periods ir laika posms, kurā sabrūk puse no dotā radioaktīvās vielas daudzuma. Lai aprēķinātu pussabrukšanas periodu izmanto formulu N=N<sub>0</sub>e<sup>-λt</sup>, kurā t ir T, tad gala formula ir šāda:
 N = N<sub>0</sub>/2
Tas nozīmē, ka starp pussabrukšanas periodu un sabrukšanas konstanti pastāv šāda sakarība:
 T = 0.693/λ
No šīs formulas var izveidot arī šādu sakarību:
 N<sub>n</sub> = N<sub>o</sub>/2<sup>n</sup>,
kur N<sub>n</sub> ir daļiņu skaits pēc n pussabrukšanas periodiem.

=== Kodolreakcijas ===

[[Kodolreakcija]] ir process, kurā mainās [[atoms|atoma]] kodols. Šādās reakcijās var notikt kodolu apvienošanās vai sadalīšanās, elementārdaļiņu [[absorbcija]] vai izstarošana, divu kodolu apvienošanās, pēc kuras notiek kodola dalīšanās utt.. Kodolreakciju var pierakstīt līdzīgi ķīmiskajai reakcijai. Vispārīgā veidā to var uzrakstīt šādi:
 <sup>A1</sup>X<sub>Z1</sub>  +  <sup>A2</sup>Y<sub>Z2</sub> → <sup>A3</sup>U<sub>Z3</sub>  +  <sup>A4</sup>V<sub>Z4</sub>, 
Kur X un Y ir atomu kodoli pirms reakcijas, bet U un V — reakcijā radušies kodoli.

Tāpat kā ķīmiskajās reakcijās arī kodolreakcijās ir spēkā visi nezūdamības likumi. Elektriskā lādiņa nezūdamības likums ir spēkā tikai tad, ja protonu (vienīgās lādētās daļiņas kodolā) skaits nemainās, tas ir, kārtas skaitļu summa pirms reakcijas vienāda ar kārtas skaitļa summu pēc reakcijas:
 Z<sub>1</sub>  +  Z<sub>2</sub> = Z<sub>3</sub>  +  Z<sub>4</sub>.

Tā kā šajā reakcijā [[nuklons|nukloni]] no jauna nerodas un nezūd, tad ir spēkā arī [[nuklons|nuklonu]] skaita nezūdamības likums, pēc kura masas skaitļu summa pirms reakcijas vienāda ar masas skaitļu sumu pēc reakcijas:
 A<sub>1</sub> + A<sub>2</sub> = A<sub>3</sub>  +  A<sub>4</sub>.

Arī pārējie nezūdamības likumi, piemēram, [[enerģijas nezūdamības likums]] un [[impulsa nezūdamības likums]], ir spēkā un tiek izmantoti [[kodolreakcija|kodolreakciju]] pētīšanas procesā, bet pierakstā tas nav uzrādīts.

Pirmo reizi kodolreakciju realizēja E. Rezerfords 1919.gadā, apstarojot slāpekli ar α daļiņām [[Vilsona kamera|Vilsona kamerā]]. Šīs reakcijas rezultātā ieguva slāpekļa un ūdeņraža atomu kodolus. Šo reakciju pieraksta šādi:
 <sup>14</sup>N<sub>7</sub> + <sup>4</sup>H<sub>2</sub> → <sup>17</sup>O<sub>8</sub>  +  <sup>1</sup>H<sub>1</sub>.

Radioaktīvo sabrukšanu, kurā no kodola X tiek izsviesta α daļiņa, vispārīgā veidā var pierakstīt šādi:
 <sup>A</sup>X<sub>Z</sub> → <sup>4</sup>He<sub>2</sub>  + <sup>A-4</sup>Y<sub>Z-2</sub>. 
Kodolam Y, kas rodas šajā procesā, kārtas skaitlis ir par 2 un masas skaitlis par 4 vienībām mazāks nekā sākotnējam kodolam.

[[Bēta sabrukšana]]s kodolam X vispārīgais pieraksts ir šāds:
 <sup>A</sup>X<sub>Z</sub> → e<sub>-1</sub> + <sup>A</sup>Y<sub>Z+1</sub>
kur ar e<sub>-1</sub> apzīmēts elektrons.

Kodolam Y, kas rodas reakcijā, masas skaitlis nemainās, jo nemainās [[nuklons|nuklonu]] skaits, bet kārtas skaitlis pieaug par vienu vienību. Kodolam zaudējot negatīvo lādiņu, tā pozitīvais lādiņš palielinās. Kodolam Y masa tomēr ir mazāka nekā atomam X. Bet tā kā elektrona masa salīdzinājumā ar [[nuklons|nuklonu]] masu ir daudzkārt mazāka, tad atommasas vērtība mainās tikai ceturtā zīmē.

Gamma sabrukšanā kodola sastāvs nemainās. Kodols tikai izstaro lielu enerģiju [[kvants|kvanta]] veidā. Ievērojot [[masas—enerģijas ekvivalence|masas—enerģijas ekvivalences]] likumu, mainās tikai atbilstošā [[atommasa]], bet Z un A paliek nemainīgi.

=== Kodolenerģijas iegūšana ===
Dabiskajos kodolpārveidošanās procesos izdalītā enerģija ir niecīga. Tāpēc šos procesus nevar izmantot, lai iegūtu enerģiju praktiskajām vajadzībām. [[Zeme]]s [[evolūcija]]s procesā ātri sabrūkošie kodoli jau ir sabrukuši, bet palikušajiem kodoliem, kuriem ir liels pusabrukšanas periods, sabrukšanas process noris tik lēni, ka tie nespēj izdalīt kaut cik ievērojamus enerģijas daudzumus.
Lai iegūtu enerģiju, nestabilie [[smagie kodoli]] ir jāierosina dalīties tā, lai viena kodola dalīšanās izraisītu citu kodolu dalīšanos. Tādējādi veidojas [[ķēdes reakcija]].

=== Kritiskā masa ===
Lai ķēdes reakcija varētu norisināties, [[neitrons|neitronu]] pavairošanas koeficientam jābūt lielākam par vienu. Par neitronu pavairošanas koeficientu sauc attiecību starp reakcijā radušos neitronu skaitu un reakcijā patērēto neitronu skaitu. Tas nozīmē, ka [[neitrons|neitronu]] zudumi, kas rodas, piemaisījumu atomiem absorbējot neitronus un neitroniem izlidojot no radioaktīvās vielas, nedrīkt pārsniegt jaunradīto neitronu skaitu. Lai novērstu neitronu izlidošanu, [[izotops|izotopa]] gabala masai jābūt pietiekami lielai. Kā zināms no ģeometrijas, palielinoties ķermeņa izmēriem, ķermeņa virsmas [[laukums]] pieaug lēnāk nekā [[tilpums]]. Tāpēc mazos kodoldalāmā materiāla gabalos ķēdes reakcija nevar rasties, jo gabala relatīvi lielās virsmas dēļ neitroni pagūst izlidot, pirms tie ir ierosinājuši jaunu kodolu dalīšanos. Minimālo dalāmā materiāla masu, kurā var sākties ķēdes reakcija, sauc par [[kritiskā masa|kritisko masu]]. [[Spontānā dalīšanās|Spontānās dalīšanās]] procesā radušies [[neitrons|neitroni]] momentāni izraisa ķēdes reakciju jebkurā kodoldalāmā materiāla gabalā, kura masa ir lielāka par [[kritiskā masa|kritisko masu]].

===Kodolenerģijas izmantošana ===
==== Atombumba ====
[[Attēls:ATOMBUMBU2.jpg|150px|thumb|left|Atombumbu iagatavotie dalāma materiāla gabali.]]
Par atombumbu sauc ierīci, kurā notiek ļoti strauja [[atoma kodols|atomu kodolu]] dalīšanās [[ķēdes reakcija]]. Šajā reakcijā gandrīz momentāni izdalās ļoti daudz enerģijas. Tā ir reakcijas produktu [[kinētiskā enerģija]], kas rada lielu spiedienu un temperatūru, kā arī radioaktīvā starojuma (galvenokārt [[gamma starojums|gamma starojuma]]) enerģija.

Atombumbu izgatavo no diviem vai vairākiem kodoldalāmā materiāla gabaliem. Katra gabala masa ir mazāka par kritisko masu. Izraisot sprādzienu, gabalus savieno kopā, lai kopējā masa būtu lielāka par kritisko masu. [[sprādziens|Sprādziena]] [[lietderības koeficients]] ir jo lielāks, jo īsākā laika sprīdī notiek gabalu savienošanās. Tāpēc parasti to izdara, uzspridzinot ķīmisko [[sprāgstvielas|sprāgstvielu]]. Šādas atombumbas sprādziena spēku var mainīt tikai nelielās robežās, jo to nosaka kritiskā masa. Atombumbās par dalāmo materiālu parasti izmanto [[Urāns (elements)|urānu]] <sup>235</sup> <sub>92</sub>U vai [[plutonijs|plutoniju]] <sup>239</sup><sub>94</sub> Pu.

Atšķirīgi darbojas [[ūdeņraža bumba]] jeb kodoltermiskā bumba. Sprādienā atbrīvojas vieglo elementu [[kodolsintēze]]s radītā enerģija. Ūdeņraža bumbas sprādzienā izdalēs daudz lielāka energija nekā atombumbu sprādzienā.

==== Kodolreaktori ====
Lai ķēdes reakcija noritētu nevis sprādziena veidā, bet mierīgi, un iegūto enerģiju varētu izmantot praktiskām vajadzībām, izmanto ierīces, kuras sauc par [[kodolreaktors|kodolreaktoriem]].

Tā galvenā sastāvdaļa ir [[kodoldegviela]], kas parasti ir dabīgais urāns, bagātināts ar [[urāns (elements)|urāna]] izotopu <sup>235</sup><sub>92</sub>U. Urāna <sup>235</sup><sub>92</sub>U vietā var lietot arī [[plutonijs|plutoniju]] <sup>239</sup><sub>94</sub>Pu. Kodoldegvielas stieņus apņem [[neitronu palēninātājs]] (''neutron moderator''). Par palēninātāju parasti izmanto ķīmiski tīru [[ūdens|ūdeni]]. Var izmantot arī [[smagais ūdens|smago ūdeni]], [[grafīts|grafītu]] un citas vielas, kas mazās atommasas dēļ neitronus palēnina, bet tos neabsorbē. [[Ūdens]] izdevīgs tāpēc, ka tas vienlaikus izmantojams arī par siltuma novadītāju un tas dzesē reaktoru. Tā kā šis ūdens var būt radioaktīvs, to ievada [[siltummainis|siltummainī]], kur tas sakarsē [[ūdens|ūdeni]] citā cirkulācijas ķēdē, kur ūdens nav radioaktīvs. Šī [[ūdens tvaiks]] tiek izmantots tvaika [[turbīna]]s darbināšanai, kura savienota ar strāvas [[ģenerators|ģeneratoru]]. Tādējādi kodolenerģija ar siltuma starpniecību pārvēršas elektroenerģijā.

Reaktora darbību regulē ar vadīšanas stieņiem, kas izgatavoti no vielas, kura spēcīgi absorbē neitronus, piemēram, [[kadmijs]], [[bors|bora]] karbīds u.c. Kad reaktors nedarbojas, vadīšanas stieņi ir dziļi iegremdēti reaktorā un neitronu pavairošanas koeficients ir mazāks par vienu. Reaktoru iedarbina, stieņus izvelkot no reaktora tik tālu, lai neitronu pavairošanas koeficients kļūtu aptuveni vienāds ar vienu. Tādā gadījumā neitroni, kas rodas laika vienībā, tiek arī šajā laika vienībā absorbēti, un reakcijas ātrums nemainās. Vadīšanas stieņu pārbīdi regulē automātiskas ierīces. Neitronu pavairošanas koeficients nedrīkst ievērojami pārsniegt vienu, jo tādā gadījumā reakcija pārvērstos sprādzienā.

[[Attēls:Kodolreaktora uzbuves shema.jpg|250px|thumb|right|Kodolreaktora uzbūves shēma]]
Reaktora drošību garantē avārijas stieņi. Tie tāpat gatavoti no vielām, kuras absorbē neitronus. Ja neitronu pavairošanas koeficients kļūst lielāks par vienu, avārijas stieņi automātiski tiek iebīdīti reaktorā tik tālu, lai ķēdes reakcija aprimtu.

Apkalpojošo personālu no radioaktīvā starojuma pasargā bioloģiskā aizsardzība. Tā ir bieza (1 m un vairāk) īpaša sastāva betona siena, kas no visām pusēm apņem reaktoru. [[Jonizējošais starojums]] šādai sienai praktiski cauri izspiesties nevar. Vēl bez tam par apkalpojošā personāla drošību rūpējas dažādas radioaktīvā starojuma novērošanas ierīces, kuras dod brīdinājuma signālu, kad starojums pārsniedz pieļaujamās robežas.

==== Atombaterijas ====
Ir izgatavoti arī strāvas avoti - [[atombaterija]]s, kurās [[jonizējošais starojums]] tieši, bez siltuma starpniecības rada [[elektriskā enerģija|elektrisko enerģiju]] (līdzīgi kā [[fotoelements|fotoelementos]]) Tām ir pielietojums autonomos kosmosa aparātos un zinātniskajās stacijās, kur starojums neapdraud cilvēkus.

== Skatīt arī ==
* [[Kodolu dalīšanās]]
* [[Kodolsintēze]]
* [[Atomelektrostacija]]
* [[Atombumba]]

{{fizika-aizmetnis}}
{{autoritatīvā vadība}}

[[Kategorija:Kodolfizika]]