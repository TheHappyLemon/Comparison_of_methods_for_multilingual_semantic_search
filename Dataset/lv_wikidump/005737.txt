{{Citas nozīmes|opija alkaloīdu|Morfijs (nozīmju atdalīšana)|morfijs}}
[[Attēls:Morphin - Morphine.svg|right|200px]]
'''Morfīns''' jeb '''morfijs''' (C<sub>17</sub>H<sub>19</sub>NO<sub>3</sub>) ir opiāts (opija atvasinājums). Pirmo reizi morfīnu ieguva [[1804]]. gadā, nosaucot [[Sengrieķu mitoloģija|sengrieķu sapņu un miega dieva]] [[Morfejs|Morfeja]] ({{val-el|μορφή}}) vārdā. Morfīnu lielākoties iegūst no opija (ko savukārt iegūst no [[magones|magonēm]]), lai arī to iespējams sintezēt arī mākslīgi. Acetilējot abas morfīna [[hidroksilgrupa]]s, iegūst diacetilmorfīnu jeb [[heroīns|heroīnu]].

Galvenais morfīna darbībā ir spēja radīt pretsāpju efektu. Pretsāpju efekts tiek saistīts ar iedarbību uz opiātu receptoriem galvas smadzenēs. Normāli ikviena cilvēka organismā veidojas vielas — neiropeptīdi, kas mazina sāpju sajūtu. Ilgstoši lietojot morfīnu, šīs dabīgās organisma vielas veidojas mazāk. Ar to izskaidro medikamentozo atkarību un abstinences parādības, ja morfīnu pārtrauc lietot. Taču morfīns arī rada [[eiforija]]s sajūtu. Cilvēkam rodas sajūta, ka viss ir vislabākajā kārtība, zūd paškontrole, pastiprinās iztēle. Morfīna darbībai turpinoties, cilvēku pārņem miers un viņš aizmieg. Sakarā ar morfīna spēju radīt eiforiju, to atkārtoti lietojot rodas narkomānijas veids — morfīnisms.

== Nodrošinājums ar morfiju nabadzīgajās valstīs ==

Lai gan morfīns ir lēts, daudzām nabadzīgajām valstīm tas nav pieejams. Pēc [[Starptautiskā narkotiku kontroles padome|Starptautiskās narkotiku kontroles padomes]] (International Narcotics Control Board) 2005. gada aplēsēm sešas valstis ([[Austrālija]], [[Lielbritānija]], [[Kanāda]], [[Francija]], [[Vācija]] un [[Amerikas Savienotās Valstis|ASV]]) patērē 79 procentus pasaules morfīna. Mazāk turīgās valstis, kas pārstāv 80 procentus no pasaules iedzīvotāju skaita, patērē tikai apmēram 6 procentus no pasaules morfīna daudzuma. Vairākas valstis vispār neimportē morfīnu. Tas un citi medikamenti ir reti pieejami pat gadījumos, lai mazinātu sāpes nāves brīdī.

[[Atsāpināšana]]s eksperti norāda, ka morfīna nelielā izplatība ir saistība ar nepamatotām bailēm no medikamenta ļaunprātīgas izmantošanas un atkarības. Lai gan morfīns ir acīmredzami atkarību izraisošs, Rietumu pasaules ārsti uzskata, ka medikamenta izmantošana dod pozitīvus rezultātus un pacientus ir iespējams pēc ārstēšanas pabeigšanas no tā atradināt.<ref>{{Ziņu atsauce |author = Donald G. McNeil Jr. |title= Drugs Banned, Many of World’s Poor Suffer in Pain|url= http://www.nytimes.com/2007/09/10/health/10pain.html?em&ex=1189483200&en=b29a1fe3ba2b3e19&ei=5087%0A|publisher= New York Times|date= 2007-09-10 |accessdate=2007-09-11}}</ref>

== Atsauces ==
{{Atsauces|2}}

{{Ķīmija-aizmetnis}}

{{Psihotropās substances}}

{{autoritatīvā vadība}}

[[Kategorija:Alkaloīdi]]
[[Kategorija:Fenoli]]
[[Kategorija:Opioīdi]]
[[Kategorija:Spirti]]