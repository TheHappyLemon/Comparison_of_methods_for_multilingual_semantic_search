{{Komponista infokaste
|             platums = 
|               vārds = Ludvigs van Bēthovens
|          vārds_orig = ''Ludwig van Beethoven''
|              attēls = Beethoven.jpg
|          att_izmērs = 
|       att_nosaukums = Ludvigs van Bēthovens ap 1820. gadu.
|          dz_dat_alt = 
|             dz_gads = 1770
|          dz_mēnesis = 12
|            dz_diena = 16
|            dz_vieta = {{Vieta|Svētā Romas impērija|Ķelnes arhibīskapija|Bonna}}
|           m_dat_alt = 
|              m_gads = 1827
|           m_mēnesis = 3
|             m_diena = 26
|             m_vieta = [[Vīne]], [[Austrijas impērija]]
|        dzīves_vieta = [[Bonna]], [[Vīne]]
|           pilsonība = 
|             tautība = vācietis
|             dzimums = V
|            paraksts = 
|               stils = [[Klasicisms]], [[romantisms]]
|               žanrs = 
|             tehnika = 
|               grupa = 
|            mācījies = 
|           skolotāji = [[Kristiāns Nēfe]], [[Jozefs Haidns]]
|           skolnieki = 
|         apbalvojumi = 
|            piezīmes = 
|         kategorijas = jā
}}

'''Ludvigs van Bēthovens''' (''Ludwig van Beethoven'', [[1770]]. gada [[16. decembris]] [[Bonna]] - [[1827]]. gada [[26. marts]] [[Vīne]]) bija [[Vācija|vācu]] [[Klasiskā mūzika|klasiskās]] un agrīnā [[Romantisms|romantisma]] mūzikas [[komponists]]. Viņš tiek uzskatīts par vienu no visu laiku diženākajiem komponistiem, kurš ir ietekmējis daudzus vēlāko gadu mūziķus.

Bēthovenu nosacīti dēvē par pirmo romantiķi, jo, lai gan viņa skaņdarbi pamatā stila ziņā pieder Vīnes klasicismam, atsevišķos sacerējumos parādās jau brīvākas, romantiskākas noskaņas un harmoniskā valoda. Viņa pazīstamākie darbi ir [[Bēthovena 5. simfonija|5. simfonija]] un [[Bēthovena 9. simfonija|9. simfonija]], kā arī klavieru sonātes ([[Patētiskā]], [[Mēnesnīcas sonāte]] (''Sonata quasi una fantasia''), [[Apasionāta]]). Populāra ir miniatūra "Elīzei".

[[Eiropas Savienība]]s himnā ir izmantots Bēthovena 9. simfonijas fināla koris "[[Oda priekam]]".

== Biogrāfija ==
[[Attēls:Beethoven house of birth Bonn 2008.jpg|left|thumb|Bēthovena dzimšanas vieta Bonnā]]
Ludvigs van Bēthovens dzimis vācu pilsētā [[Bonna|Bonnā]]<ref>{{Grāmatas atsauce|title=Beethoven: anguish and triumph|publisher=Faber & Faber|date=2014|location=London|isbn=978-0-571-31255-9|first=Jan|last=Swafford}}</ref>. Zēna muzikālās dotības atklājās agri. Tēvs mācīja savam dēlam mūziku, taču viņš bija nepieredzējis pedagogs, neiejūtīgs mūziķis, neatsaucīgs, reizēm pat cietsirdīgs.<ref name=":0">{{Grāmatas atsauce|title=Beethoven, Ludwig van|url=http://www.oxfordmusiconline.com/grovemusic/documentID/omo-9781561592630-e-0000040026|publisher=Oxford University Press|date=2001|isbn=978-1-56159-263-0|first=Joseph|last=Kerman|first2=Alan|last2=Tyson|first3=Scott G.|last3=Burnham|first4=Douglas|last4=Johnson|first5=William|last5=Drabkin}}</ref> Tēvam nedeva mieru mazā [[Mocarts|Mocarta]] slava. Vispirms tēvs mācīja viņam spēlēt [[klavesīns|klavesīnu]], vēlāk viņa draugi, mūziķi, iemācīja zēnu spēlēt [[vijole|vijoli]], [[ērģeles]] un [[alts (mūzikas instruments)|altu]].<ref name=":1">{{Grāmatas atsauce|title=Thayer's Life of Beethoven. Vol. 1.|last=Thayer|first=Alexander Wheelock|publisher=Princeton University Press.|year=1967|isbn=978-0-691-02717-3|location=Princeton|pages=57-58|last2=Forbes (ed.)|first2=Elliot}}</ref>

Astoņu gadu vecumā Bēthovens pirmo reizi koncertēja [[Ķelne|Ķelnē]] un citās [[Vācija]]s pilsētās.<ref name=":1" /> Tēvs, redzēdams, ka neko vairs dēlam nespēj iemācīt, pārtrauca nodarbības ar viņu. Naudas trūkuma dēļ desmit gadu vecumā izņēma viņu arī no skolas. Trūkuma un nedienu novārdzināta, saslima Ludviga māte.<ref name=":2">{{Grāmatas atsauce|edition=second revised edition|title=Beethoven|url=https://archive.org/details/isbn_9780825672682|publisher=Schirmer Books|date=2001|location=New York|isbn=978-0-8256-7268-2|first=Maynard|last=Solomon}}</ref> Divpadsmit gadu vecumā viņš sāka strādāt par ērģelnieku galma kapelā. [[1782]]. gadā Ludvigs van Bēthovens sastop tā laika lielisku komponistu, pedagogu un ērģelnieku [[Kristiāns Nēfe|Kristiānu Nēfi]], kurš izprot zēna savdabīgo talantu.<ref name=":2" /> Tieši Nēfe iepazīstināja Bēthovenu ar [[Johans Sebastiāns Bahs|Baha]], [[Gotfrīds Frīdrihs Hendelis|Hendeļa]], [[Jozefs Haidns|Haidna]] un [[Mocarts|Mocarta]] labākajiem skaņdarbiem, tā likdams stingrus pamatus komponista jaunrades attīstībai. Skolotājs palīdzēja arī iespiest pirmos skaņdarbus.<ref name=":1" /> Paklausīdams Nēfes padomam, jauneklis daudz lasīja, mācījās svešvalodas ([[latīņu valoda|latīņu]], [[franču valoda|franču]], [[itāļu valoda|itāļu]]). 1787. gadā Ludvigs van Bēthovens devās uz [[Vīne|Vīni]], lai satiktu [[Volfgangs Amadejs Mocarts|Mocartu]] un uzklausītu viņa padomus. Bēthovens spēlēja savus skaņdarbus un improvizēja. Mocarts bija pārsteigts par jaunekļa fantāzijas bagātību un drosmi, par neparasto — bangojošo, brāzmaino atskaņojumu veidu. Pievērsdamies klātesošajiem, Mocarts izsaucās: “Ievērojiet viņu! Viņš vēl liks par sevi runāt!”<ref name=":0" />
[[Attēls:Christian Gottlob Neefe.jpg|thumb|Kristiāns Nēfe - viens no Bēthovena skolotājiem]]
Nomira Bēthovena māte, un viņam nācās atgriezties Bonnā un uzņemties rūpes par ģimeni. Bēthovens sāka strādāt operas teātrī, kur spēlēja altu, uzstājās koncertos, pasniedza bezgala daudz stundu.<ref name=":0" />

[[1789]]. gadā sākās [[franču revolūcija]], tika pasludināta brīvība, vienlīdzība, visu cilvēku brālība. Pret karaļa varu bija sacēlusies tauta, kas izraisīja Bēthovenā kvēlu atbalsi. Šiem ideāliem viņš palika uzticīgs visu mūžu. Tikšanās ar [[Jozefs Haidns|Haidnu]], kurš brauca cauri Bonnai, nostiprināja lēmumu doties uz Vīni, lai mācītos pie izcilā komponista.<ref name=":3">{{Grāmatas atsauce|title=Beethoven|publisher=Oxford University press|date=2008|location=Oxford|isbn=978-0-19-531331-4|first=Barry|last=Cooper}}</ref>

[[1792]]. gadā 22 gadus vecais komponists ieradās Vīnē, kur nodzīvoja līdz pat mūža galam.<ref name=":3" /> Tajā laikā Vīne bija viens no lielākajiem mūzikas centriem ne tikai [[Austrija|Austrijā]], bet visā [[Eiropa|Eiropā]]. Turp devās tā laika labākie komponisti. Uz Vīnes teātra skatuves tika uzvestas operas, koncertos skanēja simfoniskie un kamermūzikas skaņdarbi. Savā starpā sacentās atskaņotājmakslinieki virtuozi. Šeit dzīvoja un komponēja pasaulē pazīstamie Haidns un Mocarts. Vīnes ielās un laukumos spēlēja tautas muzikanti.

Bēthovena vārds drīz vien kļuva pazīstams. Vispirms viņš Vīni iekaroja kā [[pianists]]. Vīniešus pārsteidza jaunā mūziķa vētrainās improvizācijas, viņa fantāzijas bagātība. Bēthovens sāka spēlēt uz tolaik jaunā instrumenta — āmuriņu [[klavieres|klavierēm]]. Jaunais virtuozs, pilnībā pārvaldot savas mākslas tehniku, savaldzināja klausītājus, izvirzīdamies tālu priekšā visiem tā laika pianistiem.<ref name=":2" />

Arī Bēthovens pats, viņa ārējais izskats, viņa attieksme pret cilvēkiem lauza visus iesīkstējušos priekštatus un pieņēmumus. Bez [[parūka]]s, bieziem, melniem matiem, spītīgi savilktām uzacīm un cieši sakniebtām lūpām, turklāt viņš tā laika izpratnē bija pārāk nevērīgi un vienkārši ģērbies. Nereti Bēthovens bija ass pret bagātajiem augstmaņiem. Vienā no Bēthovena vēstulēm ir šādi vārdi: “[[Firsts|Firstu]] ir un būs tūkstošiem. Bet Bēthovens ir tikai viens.”
[[Attēls:Beethoven Hornemann.jpg|left|thumb|Bēthovens 1803. gadā]]
Bēthovena traģēdija bija viņa [[kurlums]]. Dzirdi viņš zaudē ap 1801. gadu.<ref name=":3" /> Smagās slimības dēļ viņš vairījās no cilvēkiem, kļuva noslēgts. Slimības pirmās pazīmes viņš manīja 28 gadu vecumā. Neatlaidīgā ārstēšanās nelīdzēja, kurlums arvien vairāk padziļinājās. Bēthovenu pārņēma izmisums, viņš bija gatavs šķirties no dzīves, tomēr mīlestība pret mūziku, doma, ka viņš spēj ļaudīm sagādāt prieku, izglāba viņu no traģiskās nāves.

Par lūzuma gadu Bēthovena jaunradē kļuva [[1802]]. gads. Turpmākie desmit gadi komponista dzīvē bija visražīgakie.<ref>{{Publikācijas atsauce|last=Tyson|first=Alan|date=1969-02|title=Beethoven's Heroic Phase|url=https://www.jstor.org/stable/952790?origin=crossref|journal=The Musical Times|volume=110|issue=1512|pages=139|doi=10.2307/952790}}</ref> Bēthovens kļuva pazīstams un cienījams visā pasaulē. Tika izdoti viņa skaņdarbi. Komponists turpināja pilnveidot savu meistarību. Bēthovens bija enerģijas, spēka, gaišu cerību pilns. Taču tuvojās neveiksmes un sarūgtinājumi. Bez atbildes palika Bēthovena lūgums pieņemt viņu pastāvīgā darbā operas teātrī. Ar katru gadu jūtamākas kļuva materiālās grūtības. Grāfiene [[Terēze Brunsvika]], kuru viņš mīlēja, tā arī nekļuva par viņa sievu. Bēthovens bija aizvainots, viņš dziļi cieta.<ref name=":4">{{Grāmatas atsauce|edition=1. paperback ed. with corr|title=The Beethoven compendium: a guide to Beethoven's life and music|url=https://archive.org/details/beethovencompend0000unse_e3i0|publisher=Thames and Hudson|date=1996|location=London|isbn=978-0-500-27871-0}}</ref>

Kurlums, kas aizvien pastiprinājās, padarīja viņu vēl vairāk noslēgtu un vientuļu. Bēthovens vairs neuzstājās solokoncertos. Viņš pārtrauca uzstāties kā [[diriģents]] un arvien retāk parādījās sabiedrībā. Lai saprastos ar cilvēkiem komponists sāka lietot klausāmās taurītes. “Sarunu burtnīcas” komponists izmantoja, lai saprastos ar saviem draugiem.<ref name=":4" />

1824. gadā radās “[[Svinīgā mesa]]” — garīga satura kora skaņdarbs latīņu valodā. Tūlīt pēc mesas radās grandiozākais sacerējums — [[Bēthovena 9. simfonija|9.simfonija]] (pēdējā). Komponists orķestrim papildus pievienoja solistus un kori. Mūža beigās Bēthovens palika uzticīgs saviem jaunības ideāliem. Simfonijas finālā skan vārdi no [[Frīdrihs Šillers|Šillera]] “[[Oda priekam]]”:<ref name=":1" />

:Līksme, dievu kvēle skaistā,
:Elizejas saules stars.
[[Attēls:Beethoven Funerals.jpg|thumb|Bēthovena bēru procesija 1827. gadā]]
Simfonijas beigās diženā mūzika, kas atgādina [[himna|himnu]], aicina visas pasaules tautas apvienoties, tiekties pēc laimes un prieka.

Bēthovena pēdējie skaņdarbi bija kvarteti, kam ir neparasts veidojums un kas ir sarežģīti ieceres ziņā. Tikai retais no Bēthovena laikabiedriem spēja šos skaņdarbus saprast.<ref>{{Grāmatas atsauce|title=Beethoven: The Universal Composer.|last=Morris|first=Edmund|publisher=HarperCollins|year=2010|isbn=978-0-06-075975-9|location=London}}</ref>

Dzīves pēdējos gados Bēthovens smagi slimoja ar nierēm. Četrreiz tika izdarīta operācija, taču nekas vairs nelīdzēja. Dižais komponists nomira, kad pie viņa nebija neviena no piederīgajiem. Viņu pēdējā gaitā pavadīja desmitiem tūkstošu liels ļaužu pūlis.<ref>{{Grāmatas atsauce|title=Music in the seventeenth and eighteenth centuries|publisher=Oxford University Press|date=2010|location=Oxford|isbn=978-0-19-538482-6|series=The Oxford history of Western music|first=Richard|last=Taruskin}}</ref>

== Atsauces ==
<references />
== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

{{DEFAULTSORT:Bēthovens, Ludvigs Van}}
[[Kategorija:Vācijas komponisti]]
[[Kategorija:Austrijas komponisti]]
[[Kategorija:Operu komponisti]]
[[Kategorija:Romantisma komponisti]]
[[Kategorija:Ziemeļreinā-Vestfālenē dzimušie]]