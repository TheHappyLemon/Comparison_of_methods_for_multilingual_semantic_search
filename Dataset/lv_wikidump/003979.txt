[[Attēls:Electrolysis Apparatus.png|thumb|Skolas laboratorijas elektrolīzes aparāta ilustrācija.]]

'''Elektrolīze''' ir [[Ķīmija|ķīmisks]] process, kas norisinās pie [[elektrods|elektrodiem]] — [[anods|anoda]] un [[katods|katoda]], ja caur [[elektrolīts|elektrolīta]] [[šķīdums|šķīdumu]] vai kausējumu plūst [[elektriskā strāva|strāva]], kā rezultātā [[viela]]s tiek sadalītas atsevišķos [[ķīmiskais elements|ķīmiskajos elementos]] un citos savienojumos.

== Elektrolīzes būtība ==
[[Līdzstrāva]] ir daudz spēcīgāks [[oksidētājs]] un [[reducētājs]] nekā ķīmiskie reaģenti. Elektrolīze ir [[oksidēšanās-reducēšanās reakcijas|oksidēšanās-reducēšanās process]], kura laikā: 
* [[katjoni]], kas ir pozitīvi lādēti [[jons|joni]], tātad ar [[elektrons|elektronu]] iztrūkumu, dodas pie negatīvi lādētā katoda;
* [[anjoni]], kas ir negatīvi lādēti joni, tātad ar elektronu pārpalikumu, dodas pie pozitīvi lādētā anoda;
* ja jonam ir elektronu pārpalikums, tad pie anoda notiek [[oksidēšanās]] — pozitīvi uzlādētais anods saņem brīvos elektronus no anjona;
* ja jonam ir elektronu iztrūkums, tad katjons tiecas saņemt elektronus pie katoda un notiek [[reducēšanās]] — negatīvi uzlādētais katods atdod elektronus katjonam.

== Elektrolīzes process ==
[[Attēls:Elektrolīze.jpg|right|thumb|300px|Elektrolīzes process]]
=== Kausējumu elektrolīze ===
Ja izkausē [[sāļi|sāļus]] un [[sārms|sārmus]], vai arī tos izšķīdina ūdenī, tie sadalās jonos. Ja caur elektrolītu kausējumiem laiž līdzstrāvu, noris elektrolīze.

[[Nātrija hlorīds|Nātrija hlorīda]] (NaCl) kausējuma elektrolīze, piemēram, noris šādi.

Pie katoda veidojas metāliskais [[nātrijs]]:
: Na<sup>+</sup> + e<sup>−</sup> → Na

Pie anoda veidojas atomārais [[hlors]]:
: Cl<sup>−</sup> − e<sup>−</sup> → Cl

Hlora atomi savā starpā veido nepolāro kovalento saiti:
: 2Cl → Cl<sub>2</sub>

Pie anoda izdalīto hloru var just pēc smakas.

=== Ūdens šķīdumu elektrolīze ===
Elektrolizējot ūdeni, iegūst [[ūdeņradis|ūdeņradi]] un [[skābeklis|skābekli]]:
: 2H<sub>2</sub>O → 2H<sub>2</sub> + O<sub>2</sub>

Pie katoda(-) izdalīsies ūdeņradis un vide kļūs sārmaina:
: 2H<sub>2</sub>O + 2e<sup>−</sup> → H<sub>2</sub>↑ + 2OH<sup>−</sup>

Savukārt pie anoda(+) izdalās skābeklis un vide kļūst skāba:
: 2H<sub>2</sub>O − 4e<sup>−</sup> → O<sub>2</sub>↑ + 4H<sup>+</sup>

Elektrolizējot elektrolītu ūdens šķīdumus, rodas problēma noskaidrot, kādi joni dosies pie elektrodiem, jo bez elektrolīta joniem šķīdumā ir arī H<sup>+</sup> un OH<sup>-</sup> joni, taču to var noskaidrot, zinot kādi joni konkrētajos apstākļos ir aktīvāki.

* Secību, kādā pie katoda reducējas metālu joni, parāda katjonu rinda:

{| class="wikitable" style="text-align:center" align="center"
|+ '''Katjonu rinda'''
! '''K<sup>+</sup>, Ca<sup>2+</sup>, Na<sup>+</sup>, Mg<sup>2+</sup>, Al<sup>3+</sup>, Zn<sup>2+</sup>, Fe<sup>2+</sup>, Ni<sup>2+</sup>, Sn<sup>2+</sup>, Pb<sup>2+</sup>, H<sup>+</sup>, Cu<sup>2+</sup>, Hg<sup>2+</sup>, Ag<sup>+</sup>, Pt<sup>4+</sup>, Au<sup>3+</sup>'''
|-
| Ķīmiskā aktivitāte pieaug uz labo pusi ——————————————————————>
|}
<br />
Taču jāņem vērā, ka ir izņēmumi, kad H<sup>+</sup> koncentrācija ir maza (kā tas ir neitrālā vidē), pie katoda var reducēties metālu katjoni, kas ir ķīmiski neaktīvāki par ūdeņradi, kas ir raksturīgi '''niķelēšanā''', '''alvošanā''' un '''hromēšanā'''.
* Anjonu secība pēc spējas oksidēties sakārtota šādā rindā:
{| class="wikitable" style="text-align:center" align="center"
|+ '''Anjonu rinda'''
! '''I<sup>-</sup>, Br<sup>-</sup>, S<sup>2-</sup>, Cl<sup>-</sup>, OH<sup>-</sup>, SO<sub>4</sub><sup>2-</sup>, citi skābekli saturoši anjoni'''
|- 
| <————————————————————— Ķīmiskā aktivitāte pieaug uz kreiso pusi
|}

Tikai ņemot vērā katjonu un anjonu spēju reducēties un oksidēties, mēs varam paredzēt, kā notiks jebkura elektrolīta ūdens šķīduma elektrolīze.

Kā piemēru mēs varam apskatīt [[hroma(II) sulfāts|hroma(II) sulfāta]] ūdens šķīduma elektrolīzes (neitrālā vidē) summāro vienādojumu:
: CrSO<sub>4</sub> + H<sub>2</sub>O → Cr + O<sub>2</sub>↑ + H<sub>2</sub>SO<sub>4</sub>

Tā kā vide ir neitrāla un H<sup>+</sup> jonu ir maz, tad, neskatoties uz tabulu, reducējas hroma joni, kuru koncentrācija ir liela.

== Faradeja likumi elektrolīzei ==

* Uz [[Elektrods|elektroda]] izgulsnētās vielas [[masa]] <math>m</math> ir tieši [[Proporcija|proporcionāla]] caur [[Elektrolīts|elektrolītu]] izplūdušajam [[Elektriskais lādiņš|elektriskajam lādiņam]] <math>q</math>: 

<math>m=kq</math>, kur <math>k</math> ir [[elektroķīmiskais ekvivalents]].
* Uz elektroda izgulsnētās vielas masa <math>m</math> ir tieši proporcionāla vielas [[Ķīmiskais ekvivalents|ķīmiskajam ekvivalentam]] <math>C</math>.

Abus [[Maikls Faradejs|Faradeja]] likumus var izteikt ar vienu formulu: <math>m=\frac{M}{nN_Ae}q</math> jeb <math>m=\frac{C}{N_Ae}q</math>, kur <math>M</math> ir [[molmasa]], <math>n</math> ir jonu vērtība, <math>N_A</math> ir [[Avogadro skaitlis]], <math>e</math> ir [[Elektriskais lādiņš|elektriskais elementārlādiņš]].

Tātad koeficients (elektroķīmiskais ekvivalents) <math>k=\frac{C}{N_Ae}</math>. <ref name=":0">{{Grāmatas atsauce|title=Fizikas rokasgrāmata|last=Fļorovs|first=V.|publisher=Zvaigzne|year=1985|pages=226.—227|last2=Kolangs|first2=I.|last3=Puķītis|first3=P.|last4=Šilters|first4=E.}}</ref>

== Elektrolīzes izmantošana ==

Ar elektrolīzes palīdzību iegūst dažādas vienkāršas vielas:
* [[kālijs|K]], [[nātrijs|Na]], [[kalcijs|Ca]], [[magnijs|Mg]], [[alumīnijs|Al]], [[hlors|Cl<sub>2</sub>]], [[fluors|F<sub>2</sub>]], [[skābeklis|O<sub>2</sub>]], [[Alumīnijs|Al]], [[Varš|Cu]], [[Titāns|Ti]]; 
un saliktas vielas:
* [[nātrija hidroksīds|NaOH]], [[kālija hidroksīds|KOH]], [[kālija hlorāts|KClO<sub>3</sub>]].
Izmantojot elektrolīzi, [[Metāli|metālus]] pārklāj ar citiem metāliem — iegūst pārklājumus, kas atstaro [[Gaisma|gaismu]], uzlabo izskatu, nodrošina siltumizturību, aizsargā pret dilšanu, [[Korozija|koroziju]].

Elektrolīze tiek izmantota [[Galvaniskais elements|galvaniskajos elementos]], tostarp [[Cinka — oglekļa baterija|Leklanšē elementos]], [[Akumulatoru baterija|akumulatoros]].  

Reālajā dzīvē kosmosa stacijas var izmantot [[Ūdens|ūdeni]], kas veidojies kosmosa kuģa degvielas tvertnē, un ražot papildu skābekli, izmantojot elektrolīzes procesu. [[Enerģija|Enerģiju]] elektrolīzes procesam šajā gadījumā var iegūt ar [[saules baterijas|saules bateriju]] palīdzību.

== Skatīt arī ==
* [[Anods]]
* [[Katods]]
* [[Elektrolīts]]
* [[Elektrods]]

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

== Atsauces ==

{{atsauces}}
[[Kategorija:Elektroķīmija]]