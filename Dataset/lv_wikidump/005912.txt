[[Attēls:ManganeseOreUSGOV.jpg|thumb|300px|[[mangāns|Mangāna]] rūda]]
[[Attēls:LeadOreUSGOV.jpg|thumb|235px|[[svins|Svina]] rūda]]
[[Attēls:GoldOreUSGOV.jpg|thumb|235px|[[zelts|Zelta]] rūda]]
'''Rūda''' ir [[derīgais izraktenis|derīgā izrakteņa]] veids, dabisks [[minerāls]], kas satur saimniecībā noderīgu materiālu izejvielas (piemēram, [[metāls|metālus]]) tādā [[koncentrācija|koncentrācijā]], kas padara šo izejvielu ieguvi ekonomiski pamatotu. Rūdai jāsatur materiālus, kas ir:
* vērtīgi;
* tādā koncentrācijā kas padara šo materiālu ieguvi, transportu un tālāko pārstrādi ienesīgu;
* iegūstami no rūdas ar pieejamām ekonomiski pamatotajām tehnoloģijām.
Rūdu atradnes ir tādas rūdu minerālu atradnes, kuru apguve ir ekonomiski pamatota. Rūdu minerālu atradnēs var atrasties arī tādi iežu masīvi, kas nav piemēroti derīgo izrakteņu ieguvei.

Līdzās metālu [[tīrradnis|tīrradņiem]] metālu ([[dzelzs]], [[alva]]s, [[varš|vara]], [[cinks|cinka]], [[niķelis|niķeļa]] utml.) rūdas ir galvenā šo derīgo izrakteņu dabā sastopamā forma, kas piemērota to rūpnieciskai ieguvei.

Rūdu atradni vērtīgu padara galvenokārt [[ekonomika]]s apsvērumi. Tomēr nereti notiek ekonomiski grūtāk pamatojama rūdu ieguve nāciju, kultūru vai atsevišķu indivīdu kultūras, stratēģisko vai sociālo apsvērumu dēļ. Piemēram, kāds grūti iegūstams [[rotakmens]] veids var būt nozīmīgs noteiktai kultūrai vai nācijai, kaut arī tam nav noteiktas saimnieciskas nozīmes.

Līdz ar to rūda drīzāk ir ekonomikas jēdziens nevis fizikāli stingri definējams jēdziens. Dažādu materiālu tirgus cenu izmaiņas var padarīt noteiktu atradņu izmantošanu rentablu vai nerentablu. Savukārt jaunu tehnoloģiju attīstība rada pieprasījumu pēc agrāk nepieprasītiem materiāliem, radot lielu vērtību jau agrāk zināmām un par mazvērtīgām uzskatītām minerālu iegulām.

Nozīmīgs faktors rūdu atradnes vērtības noteikšanā ir rūdas ''koncentrācija''. Rūdu ieguve atmaksājas tad, ja vērtīgās izejvielas koncentrācija ir pietiekami augsta, lai pārsniegtu rūdas ieguves, transportēšanas un pārstrādes izmaksas.
Visbiežāk rūdu minerāli ir [[oksīds|oksīdi]], [[sulfīds|sulfīdi]], [[silikāts|silikāti]] vai tīrradņi (piemēram, [[varš]]), kuri [[Zemes garoza|Zemes garozā]] nav bieži sastopami, kā arī [[cēlmetāls|cēlmetāli]], kas nemēdz veidot savienojumus, piemēram [[zelts]].

Rūdu ķermeņi veidojas dažādos [[ģeoloģija|ģeoloģiskajos]] procesos. Rūdu veidošanās procesu sauc par [[rūdu ģenēze|rūdu ģenēzi]].

== Nozīmīgi rūdas veidojoši minerāli ==
* [[Argentīts]]: Ag<sub>2</sub>S
* [[Barīts]]: BaSO<sub>4</sub>
* [[Berils]]: Be<sub>3</sub>Al<sub>2</sub>(SiO<sub>3</sub>)<sub>6</sub>
* [[Boksīts]] Al<sub>2</sub>O<sub>3</sub> [[alumīnijs|alumīnija]] ieguvei
* [[Bornīts]]: Cu<sub>5</sub>FeS<sub>4</sub>
* [[Cinobrs]]: HgS [[dzīvsudrabs|dzīvsudraba]] ieguvei
* [[Galenīts]]: PbS
* [[Halkocīts]]: Cu<sub>2</sub>S [[varš|vara]] ieguvei
* [[Halkopirīts]]: CuFeS<sub>2</sub>
* [[Hematīts]]: Fe<sub>2</sub>O<sub>3</sub>
* [[Hromīts]]: (Fe,Mg)Cr<sub>2</sub>O<sub>4</sub> [[hroms|hroma]] ieguvei
* [[Ilmenīts]]: FeTiO<sub>3</sub>
* [[Kasiterīts]]: SnO<sub>2</sub>
* [[Kobaltīts]]: (Co,Fe)AsS
* [[Kolumbīts]]—[[Tantalīts]]: (Fe,Mn)(Nb,Ta)<sub>2</sub>O<sub>6</sub>
* [[Magnetīts]]: Fe<sub>3</sub>O<sub>4</sub>
* [[Molibdenīts]]: MoS<sub>2</sub>
* [[Pentlandīts]]:(Fe,Ni)<sub>9</sub>S<sub>8</sub>
* [[Piroluzīts]]:MnO<sub>2</sub>
* [[Sfalerīts]]: ZnS
* [[Šēlīts]]: CaWO<sub>4</sub>
* [[Uraninīts]]: UO<sub>2</sub> metāliska [[urāns (elements)|urāna]] ieguvei
* [[Volframīts]]: (Fe,Mn)WO<sub>4</sub>
* [[Zelts]]: Au, parasti asociācijā ar [[kvarcs|kvarcu]]

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Ģeoloģija]]
[[Kategorija:Derīgie izrakteņi]]