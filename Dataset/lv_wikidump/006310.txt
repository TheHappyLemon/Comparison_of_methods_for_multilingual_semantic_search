{| class="wikitable" style="text-align: right; float:right"
! style="text-align:centered" | '''''n'''''
! style="text-align:centered" | '''''p<sub>n</sub>'''''
|-
| 1
| 2
|-
| 10
| 29
|-
| 100
| 541
|-
| 1000
| 7919
|-
| 10000
| 104729
|}

'''Pirmskaitlis''' ir tāds [[naturāls skaitlis]], kas lielāks par [[1 (skaitlis)|1]] un kam ir tikai divi [[dalītājs|dalītāji]]: 1 un pats skaitlis. Naturālus skaitļus, kas lielāki par 1, bet nav pirmskaitļi, sauc par [[salikts skaitlis|saliktiem skaitļiem]]. Tā, piemēram, 5 ir pirmskaitlis, jo 5 dalās tikai ar 1 un 5. Savukārt 6 ir salikts skaitlis, jo 6 dalās ne tikai ar 1 un 6, bet arī ar 2 un 3. Pirmie 10 pirmskaitļi ir šādi:
:[[2 (skaitlis)|2]], [[3 (skaitlis)|3]], [[5 (skaitlis)|5]], [[7 (skaitlis)|7]], [[11 (skaitlis)|11]], [[13 (skaitlis)|13]], [[17 (skaitlis)|17]], [[19 (skaitlis)|19]], [[23 (skaitlis)|23]], [[29 (skaitlis)|29]].

Pirmskaitļiem ir liela nozīme [[skaitļu teorija|skaitļu teorijā]], [[Kriptogrāfija|kriptogrāfijā]] un citur.

Nav grūti pierādīt, ka pirmskaitļu ir bezgalīgi daudz. Pirmais to pierādīja [[Eiklīds]] ap 300. g. p.m.ē. Vēlāk to pierādīja arī citi matemātiķi, izmantojot dažādas metodes.

Vienkāršs [[algoritms]] pirmskaitļu atrašanai ir [[Eratostena siets]].

Parasti <math>n</math>-to pirmskaitli apzīmē ar <math>p_n</math>. Tādējādi <math>p_1 = 2</math>, <math>p_2 = 3</math>, <math>p_3 = 5</math> utt.

== Vai 1 ir pirmskaitlis? ==
Daudzi senie grieķi neuzskatīja 1 par skaitli, tāpēc neuzskatīja to arī par pirmskaitli. Savukārt 19. gs. daudzi matemātiķi uzskatīja skaitli 1 par pirmskaitli. Piemēram, D. N. Lēmera publicētais pirmskaitļu saraksts sākās ar 1 kā ar pirmo pirmskaitli. A. Lebegs tiek saukts par pēdējo profesionālo matemātiķi, kurš 1 uzskata par pirmskaitli.<ref>
{{Citation |last1=Derbyshire |first1=John  |title=Prime  Obsession: Bernhard Riemann and the Greatest  Unsolved Problem in  Mathematics  |accessdate=2008-03-11 |year=2003  |publisher=Joseph Henry Press |location=Washington,  D.C.  |isbn=9780309085496 |oclc=249210614  |page=33  |chapter=The  Prime Number Theorem }}</ref> Kaut gan liela daļa no matemātiskiem darbiem ir derīgi, ja 1 uzskata par pirmskaitli, [[aritmētikas pamatteorēma]] neizpildās kā ir formulēta. Piemēram, skaitli 15 var sadalīt pirmreizinātājos kā {{nowrap|3 · 5}} vai {{nowrap| 1 · 3 · 5}}. Ja 1 uzskata par pirmskaitli, tad šie divi sadalījumi būtu jāuzskata par dažādiem skaitļa 15 sadalījumiem pirmreizinātājos, tāpēc šīs teorēmas formulējums būtu jāmaina.

== Pirmskaitļu īpašības ==
* Vienīgais pāra pirmskaitlis ir 2, visi pārējie pirmskaitļi ir nepāra.
* Visi pirmskaitļi, kas lielāki par 3 ir izsakāmi formā <math>6k+1</math> vai <math>6k-1</math>.
* Ja <math>p</math> ir pirmskaitlis un <math>p>3</math>, tad <math>p^2-1</math> dalās ar 24.
* Ja <math>p</math> ir pirmskaitlis un <math>ab</math> dalās ar <math>p</math>, tad vai nu <math>a</math> vai <math>b</math> dalās ar <math>p</math>.
* Ja <math>p</math> ir pirmskaitlis un <math>a^k</math> dalās ar <math>p</math>, tad <math>a</math> dalās ar <math>p</math>.

== Vēl daži fakti ==
* Katrs [[naturāls skaitlis]], kas lielāks par 1, dalās ar vismaz vienu pirmskaitli.
* Ja <math>n</math> ir naturāls skaitlis un <math>n>1</math>, tad starp <math>n</math> un <math>2n</math> atrodas vismaz viens pirmskaitlis (Bertrāna postulāts). Šo faktu pirmais pierādīja krievu matemātiķis P. Čebiševs.
* Starpība starp diviem blakusesošiem pirmskaitļiem var būt pēc patikas liela. Piemēram, 3 un 5 ir blakus esoši pirmskaitļi, kuru starpība ir 2. 7 un 11 ir blakusesoši pirmskaitļi, kuru starpība ir 4, utt.
* Visiem naturāliem <math>n</math> <math>p_n \geq 2n-1</math>.
* Ja <math>p_n</math> ir <math>n</math>-tais pirmskaitlis, tad <math>\textstyle p_n \sim n \ln n</math>.
* Visiem naturāliem <math>n</math> <math>p_n > n \cdot \ln n</math> (Rosera teorēma).

== Savstarpēji pirmskaitļi ==
{{pamatraksts|savstarpēji pirmskaitļi}}
Divus skaitļus sauc par '''savstarpējiem pirmskaitļiem''', ja tiem nav neviena kopīga [[dalītājs|dalītāja]], izņemot skaitli 1. Piemēram, skaitļiem 6 un 11 kopīgais dalītājs ir tikai skaitlis 1, tāpēc skaitļi 6 un 11 ir savstarpēji pirmskaitļi. Saprotams, ka jebkuri divi dažādi pirmskaitļi ir savstarpēji pirmskaitļi.

== Pirmskaitļu skaita funkcija ==
Bieži skaitļu teorijā, [[kriptogrāfija|kriptogrāfijā]] un citur lieto [[funkcija|funkciju]], kas izsaka tādu pirmskaitļu skaitu, kas nepārsniedz kādu skaitli <math>x</math>. To apzīmē ar <math>\pi(x) \,</math>. Piemēram, <math>\pi(10)=4 \,</math>, jo ir tieši četri pirmskaitļi, kas nepārsniedz 10: 2, 3, 5 un 7. Svarīgs skaitļu teorijas rezultāts ir šīs funkcijas asimptotiskais novērtējums <math>\pi(n) \sim \frac{n}{\ln n}</math>.

Viens nevienādība ir

:<math> \forall x\ge55,\quad
\frac {x} {\ln x + 2} < \pi(x) <  \frac {x} {\ln x - 4}
</math>

== Pirmskaitļu apgriezto lielumu summa ==
Daudzi matemātiķi ir pētījuši pirmskaitļu apgriezto lielumu summu. [[Leonards Eilers]], [[Pāls Erdēšs]] un citi ir pierādījuši, ka šī summa tiecas uz bezgalību:
:<math>\sum_{p \text{ ir pirmskaitlis}} \frac 1 p = \frac 1 2 + \frac 1 3 + \frac 1 5 + \frac 1 7 + ... = \infty</math>.

Tā kā, piemēram, naturālo skaitļu kvadrātu apgriezto lielumu summa netiecas uz bezgalību, tad tas nozīmē, ka pirmskaitļi ir sastopami biežāk nekā pilnie kvadrāti.

== Speciāla veida pirmskaitļi ==
Skaitļu teorijā un citur ir nozīme dažādiem speciāla veida pirmskaitļiem. Vieni no tiem ir Mersenna pirmskaitļi. Tie ir pirmskaitļi, kurus var izteikt formā <math>p = 2^n - 1</math>, kur n ir naturāls skaitlis. Tādi ir pirmskaitļi 3, 7, 31, 127 utt.

== Pirmskaitļu formulas ==
Nav zināmas efektīvas formulas pirmskaitļu izrēķināšanai. Tomēr ir iegūti atsevišķi rezultāti. Piemēram, Mīlsa teorēma apgalvo ka eksistē reāla konstante ''A>1'' tāda, ka

:<math>\left \lfloor A^{3^{n}}\right \rfloor</math>

ir pirmskaitlis katram naturālam ''n''. Šeit <math>\lfloor x \rfloor</math> ir noapaļošana uz leju.

== Neatrisinātas problēmas ==
Ar pirmskaitļiem ir saistītas daudzas neatrisinātas matemātikas problēmas. Piemēram:

* [[Rīmaņa hipotēze]].
* Dvīņu pirmskaitļu problēma: jānoskaidro, vai eksistē bezgalīgi daudz tādu pirmskaitļu, kuru starpība ir 2.
* Mersena pirmskaitļu problēma: jānoskaidro, vai ir bezgalīgi daudz pirmskaitļu, kuri izsakāmi formā <math>p=2^n-1</math>.
* Jānoskaidro, vai Fermā pirmskaitļu skaits ir galīgs vai bezgalīgs.
* Vai eksistē bezgalīgi daudz pirmskaitļu, kas izsakāmi formā <math>p=n^2+1</math>, kur <math>n</math> ir naturāls skaitlis?
* Jānoskaidro, vai eksistē bezgalīgi daudz tādu pirmskaitļu <math>p</math>, ka <math>2p+1</math> arī ir pirmskaitlis.

== Pirmskaitļi, kas nepārsniedz 1000 ==

[[2 (skaitlis)|2]], [[3 (skaitlis)|3]], [[5 (skaitlis)|5]], [[7 (skaitlis)|7]], [[11 (skaitlis)|11]], [[13 (skaitlis)|13]], [[17 (skaitlis)|17]], [[19 (skaitlis)|19]], [[23 (skaitlis)|23]], [[29 (skaitlis)|29]], [[31 (skaitlis)|31]], [[37 (skaitlis)|37]], [[41 (skaitlis)|41]], [[43 (skaitlis)|43]], [[47 (skaitlis)|47]], [[53 (skaitlis)|53]], [[59 (skaitlis)|59]], [[61(skaitlis)|61]], 67, 71, 73, 79, 83, 89,
97, 101, 103, 107, 109, 113, 127, 131, 137, 139, 149, 151, 157, 163, 167, 173, 179, 181,
191, 193, 197, 199, 211, 223, 227, 229, 233, 239, 241, 251, 257, 263, 269, 271, 277, 281, 283,
293, 307, 311, 313, 317, 331, 337, 347, 349, 353, 359, 367, 373, 379, 383, 389, 397, 401,
409, 419, 421, 431, 433, 439, 443, 449, 457, 461, 463, 467, 479, 487, 491, 499, 503, 509,
521, 523, 541, 547, 557, 563, 569, 571, 577, 587, 593, 599, 601, 607, 613, 617, 619, 631,
641, 643, 647, 653, 659, 661, 673, 677, 683, 691, 701, 709, 719, 727, 733, 739, 743, 751,
757, 761, 769, 773, 787, 797, 809, 811, 821, 823, 827, 829, 839, 853, 857, 859, 863, 877,
881, 883, 887, 907, 911, 919, 929, 937, 941, 947, 953, 967, 971, 977, 983, 991, 997.

== Skatīt arī ==
* [[Dalītājs]]
* [[Eratostena siets]]
* [[Pirmreizinātājs]]
* [[Vilsona teorēma]]
* [[Savstarpēji pirmskaitļi]]

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

[[Kategorija:Matemātika]]
[[Kategorija:Skaitļi]]
[[Kategorija:Pirmskaitļi]]
[[Kategorija:Skaitļu teorija]]