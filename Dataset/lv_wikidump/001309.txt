{{Infokaste+}}
[[Attēls:Kaupo mälestusmärk.jpg|350px|thumb|Kaupo piemineklis pie [[Krimuldas baznīca]]s]]
'''Kaupo no Turaidas''' ([[latīņu valoda|latīņu]]: ''Kaupo'', [[vidusaugšvācu valoda|vidusaugšvācu]]: ''Kōpe'', "Jēkabs") (? — {{dat|1217|9|22}}) bija [[Turaida (zeme)|Turaidas]] novada [[līvi|līvu]] valdnieks. [[Indriķa hronika|Indriķa hronikā]] Kaupo minēts kā '''quasi rex et senior Lyvonum de Thoreida''' t.i., gandrīz ķēniņš un Turaidas līvu vecākais.

Viņam piederēja īpašumi [[Gauja]]s labajā krastā, bet galvenā rezidence bija [[Turaidas pils]]. Kļuvis par līvu galveno karavadoni un kritis 1217. gada 22. septembrī [[Svētā Matīsa dienas kauja|Svētā Matīsa dienas kaujā]] [[Livonijas krusta kari|krusta karā]] pret [[Sakala]]s igauņiem.

Mūsdienās Kaupo personība tiek pretrunīgi vērtēta. Vieni viņu uzskata par savas dzimtenes un tautas nodevēju, citi — par reālpolitiķi, kurš saprata, ka nav līvu spēkos cīnīties ar vācu iebrucēju pārspēku.<ref>{{Tīmekļa atsauce |url=http://www.ut.ee/klassik/sht/2004/ungern-sternberg1.pdf |title=Jürgen von Ungern-Sternberg (2004). Der Livenfürst Caupo (sadaļa). KOLLABORATION VON DER ANTIKE BIS ZUM 21. JAHRHUNDERT. EIN DISKUSSIONSBEITRAG. STUDIA HUMANIORA TARTUENSIA vol. 5.B.2 |access-date={{dat|2012|01|08||bez}} |archive-date={{dat|2012|01|31||bez}} |archive-url=https://web.archive.org/web/20120131115520/http://www.ut.ee/klassik/sht/2004/ungern-sternberg1.pdf }}</ref><ref>Zemītis, G. Kaupo — nodevējs vai laikmeta pretrunu upuris? Pārrunu kārtībā. Latvijas Zinātņu Akadēmijas Vēstis 1995, 11/12, 27–33.</ref>

== Dzīvesgājums ==
=== Kristīšana ===
Nav droši zināms, kad Kaupo pieņēmis kristīgo ticību. Tas noticis vai nu 1200. gadā, vai arī jau agrāk, 1192. gadā, kad Indriķa hronikā aprakstīta kāda ievainota Turaidas līvu karavīra izdziedināšana un kristīšana, ko veicis Turaidas priesteris [[Teoderihs no Turaidas]]. Pirmo reizi Indriķa hronikā Kaupo nosaukts vārdā 1200. gadā, kad bīskaps [[Alberts fon Bukshēvdens|Alberts]] uzaicināja līvu vecākos uz dzīrēm. Dzīru laikā līvu vecākie tika sagūstīti. Tādā veidā Alberts panāca miera noslēgšanu ar līviem un vecākos atbrīvoja tikai pēc tam, kad tie deva ap 30 zēnu kā ķīlniekus. Pēc kristīšanās viņš ieguvis kristīgo vārdu Jēkabs.

=== Ceļojums uz Romu ===
1203. gadā vasarā Kaupo kopā ar [[Daugavgrīvas klosteris|Daugavgrīvas klostera]] abatu Teoderihu devās ceļojumā uz [[Roma|Romu]] pie pāvesta [[Inocents III|Inocenta III]], kurš apvaicājies par [[Livonija]]s tautām un audiences laikā apdāvinājis Kaupo ar 100 zelta gabaliem. Ceļojums notika bīskapa Alberta politiskajās interesēs, kas centās kļūt neatkarīgs no [[Brēmenes arhibīskapi|Brēmenes arhibīskapa]]. Pēc Rietumeiropas ceļojuma, no kura Kaupo atgriezās 1204. gada rudenī, viņš kļuvis ļoti uzticīgs katolicismam un tā politikai.

=== Kaupo pilsnovada pakļaušana ===
1206. gadā līvu sacelšanās laikā, Turaidas [[līvi]] padzina krustnešu sabiedroto Kaupo un nopostīja viņa īpašumus. Lai atgūtu savu zaudēto stāvokli, Kaupo vadīja krustnešu un to sabiedroto [[zemgaļi|zemgaļu]] kopīgo uzbrukumu [[Turaidas pils|Turaidas pilij]].

1207. gadā līvu zemes sadalīja [[Rīgas arhibīskapija|Livonijas bīskaps]] un [[Zobenbrāļu ordenis]]. Kaupo novadu (''pars cauponis, Thoreyda videlicet'') ar divām pilīm (''castrum magnum Cauponis'' un ''castrum Cauponis'', tagadējo Turaidas un Krimuldas pilsdrupu tuvumā) novērtēja kā trešo daļu no līvu zemēm, kas nokļuva bīskapa Alberta tiesā.

=== Piedalīšanās krusta karos ===
Turpmāk Kaupo piedalījās daudzās krustnešu un to sabiedroto militārajās akcijās. 1210. gadā viņš ar savu karadraudzi ieradās palīgā atbrīvot [[Rīga|Rīgu]] no [[Rīgas aplenkums (1210)|kuršu aplenkuma]]. Tajā pašā gadā Kaupo piedalījās [[Cēsis|Cēsu]] pili aplenkušo [[Igaunija|igauņu]] spēku vajāšanā un tai sekojošajā [[Kauja pie Imeras|Kaujā pie Imeras upes]], kur krita viņa dēls Bertolds un svainis Vane. Arī turpmāk Kaupo regulāri piedalījās militārajās operācijās pret igauņiem, kas apdraudēja viņa īpašumus. Skaidri zināma Kaupo līdzdalība [[Pirmais karagājiens uz Sontaganu (1211)|karagājienā uz Sontaganu]] un [[Pirmais karagājiens uz Sakalu un Vilandes aplenkums (1211)|trīs karagājienos Sakalas novadā]] 1211. gadā, kā arī savā pēdējā kaujā - [[Svētā Matīsa dienas kauja|Svētā Matīsa dienas kaujā]] Sakalā 1217. gadā.

1212. gada [[Autines sacelšanās]] laikā Kaupo atteicās pievienoties nemierniekiem un piedāvāja risināt konfliktu sarunu ceļā. Viņš ietilpa bīskapa Alberta sūtītajā miera delegācijā sarunām ar sacelšanās dalībniekiem [[Satezele]]s pilī. Sarunu laikā viņš aizstāvēja latviešus un līvus. Taču miera sarunas izrādījās neveiksmīgas un sacelšanās vēlāk tika apspiesta.

Kaupo miris no gūtajiem ievainojumiem pēc šķēpa dūriena nākamajā dienā pēc 1217. gada 21. septembra [[Vīlande]]s kaujas. Būdams bez mantiniekiem, viņš savas zemes novēlēja [[Livonijas bīskapija]]i. Kaupo mirstīgās atliekas tika pārvestas atpakaļ uz dzimteni, līķi pēc senas līvu—vikingu paražas sadedzināja, bet pelnus apbedīja Kubeseles baznīcā. Pastāv vairākas versijas par Kaupo atdusas vietu (Ikšķiles baznīca, senkapi pie bijušās Krimuldas mācītājmuižas), no kurām pārliecinošākā norāda, ka Kaupo apbedīts Krimuldas baznīcā.{{fact}}

== Ģerbonis un iespējamie pēcteči ==
[[Attēls:UngernSternbergWappen.jpg|thumb|150px|Ungernu-Šternbergu dzimtas ģerbonis ar trīs lilijām (no "Baltisches Wappenbuch")]]
1203. gada vasarā pāvests [[Inocents III|Innocents III]] esot apstiprinājis Līvzemes Kaupo dižciltīgā titulu (''Lyvo'' vai ''Live'', no kā vēlāk ''von Lieven''), kā arī ģerboni, kurā attēlotas trīs zelta lilijas purpursarkanā laukā. [[Līvenu dzimta]]s piederīgie Kaupo uzskata par savu ciltstēvu. Pēc lēņu grāmatām Līvenu sencis Gerardus Līvo (''Lyvo'') 1269. gadā un viņa dēls (''filius Gerardi Lyvonis'') Johannes 1292. gadā bija Rīgas [[Arhibīskaps|arhibīskapa]] [[Vasalis|vasaļi]].

Rīgas arhibīskapu vasalis Johans apprecējis Kaupo otro meitu un, pēc vēsturnieka Jirgena fon Ungerna-Šternberga uzskata, arī [[Ungerni-Šternbergi|Ungernu-Šternbergu]] dzimta cēlusies no Kaupo pēcnācējiem.<ref>{{Tīmekļa atsauce |url=http://www.pilis.lv/c_zinas/zinja.php?id=3195 |title="Mājas Viesis", 2009. gada 23. janvāris |access-date={{dat|2012|01|08||bez}} |archiveurl=https://web.archive.org/web/20160305185153/http://www.pilis.lv/c_zinas/zinja.php?id=3195 |archivedate={{dat|2016|03|05||bez}} }}</ref> Saglabājušās ziņās par to, ka [[Rīgas Svētās Marijas Magdalēnas Romas katoļu baznīca]] nosaukta Kaupo mazmeitas Magdalēnas vārdā, kas bijusi pirmā [[cisterciešu ordenis|cisterciešu]] sieviešu klostera priekšniece.<ref>[http://m.la.lv/kaupo-nodevejs-bandinieks-laikmeta-spele-3/ Kaupo – nodevējs? Bandinieks laikmeta spēlē?] {{Webarchive|url=https://web.archive.org/web/20160304135117/http://m.la.lv/kaupo-nodevejs-bandinieks-laikmeta-spele-3/ |date={{dat|2016|03|04||bez}} }} Anita Bormane, [[Latvijas Avīze]] 2012. gada 18. septembrī</ref>

== 13. gadsimta Latvijas nominālie un faktiskie valdnieki Kaupo laikā ==
Mūsdienu Latvijas teritorijas [[Baltu Ciltis|baltu]] un [[Somugri|somugru]] ciltis pārvaldīja neatkarīgi valdnieki, kuriem bija savas pilis un karadraudzes. Turaidas valdnieks Kaupo bija neatkarīgs un salīdzinoši varens valdnieks, vācu krustneši viņu saukuši par "gandrīz karali". 1203. gadā Kaupo pārgāja kristietībā un par to tika padzīts no Turaidas. Tad Kaupo sabiedrojās ar krustnešiem un kopā ar tiem 1206. gadā uzbruka pats savai pilij Turaidā; pils tika ieņemta un nodedzināta un teritorija nonāca vācu krustnešu kontrolē. Pēc Gaujas līvu zemju sadalīšanas 1207. gadā viņa pilī valdīja Livonijas bīskapa fogts (soģis).

== Atsauces ==
{{atsauces}}

== Ārējās saites ==
* Kaupo, [https://web.archive.org/web/20100416182443/http://www.historia.lv/alfabets/K/ka/kaupo/encik/kaupo_lkv.htm Latviešu konversācijas vārdnīca. 8.sējums, 16336.—16338.sleja.]
* Kaupo, [http://www.historia.lv/alfabets/K/ka/kaupo/kaupo.htm Historia.lv]
* Eduards Liniņš (2017. gada 1. februāris). [http://lr1.lsm.lv/lv/raksts/septini-gadsimti-lidz-valstij/turaidas-libiesu-vadonis-kaupo-izveles-neatskiras-no-citiem-balt.a81026/ Turaidas lībiešu vadonis Kaupo izvēlēs neatšķīrās no citiem Baltijas cilšu līderiem]. ''Septiņi gadsimti līdz valstij''. [[Latvijas Radio 1]]. [[Lsm.lv]]. Skatīts: 2017. gada 2. februārī.
* [http://www.lv.lv/index.php?menu_body=DOC&id=49415&menu_left=LAIDIENS&PHPSESSID=67 Profesors Roberts Feldmanis par Kaupu]
* [http://la.lv/index.php?option=com_content&view=article&id=360251:kaupo-itin-k-karalis-laikmetu-grieos-&Itemid=177 Kaupo — nodevējs? Bandinieks laikmeta spēlē?]  Anita Bormane, [[Latvijas Avīze]], 18.09.2012.

{{kastes sākums}}
{{Amatu secība | pirms = nezināms | virsraksts = [[Senlatvijas valdnieki|Turaidas zemes vecākais]] <br /> Kaupo | periods = pirms [[1200. gads|1200. gada]] - [[1217. gads]] | pēc = [[Vesiķis]] <br /> [[Livonijas bīskaps|Livonijas bīskapa]] fogts [[Gerhards (fogts)|Gerhards]]<br />(pirms 1212.-pēc 1239.)}}

{{Amatu secība | pirms = [[Volodars no Minskas]] (1167-1184) <br /> [[Ginvils (Jurijs)]] (1192 — 1199) | virsraksts = [[Polockas kņazi]] <br /> [[Vladimirs Vseslavičs]] (1184 - 1216)<br />[[Vasiļko Volodarevičs]]? (1216 — 1222) | periods =  Dažu kņazu valdīšanas gadi nav precīzi zināmi | pēc = [[Svjatoslavs Mstislavičs]] (1222-1223)}}

{{Amatu secība | pirms = [[Bertolds]] (1196 - 1198) | virsraksts = [[Livonijas bīskapi]] <br /> [[Alberts fon Bukshēvdens]] (1199-1229)  | periods = | pēc = [[Nikolajs fon Nauens]] (1229 - 1253)}}

{{Amatu secība | pirms = nav | virsraksts = [[Zobenbrāļu Ordeņa mestri]] <br /> [[Venno]] (1204 - 1209) <br /> [[Folkvins]] (1209 - 1236) 
 | periods = | pēc = [[Livonijas Ordeņa mestri]] <br />[[Hermans Balke]] (1237-1239)}}

{{kastes beigas}}

[[Kategorija:Valdnieki Latvijas teritorijā]]
[[Kategorija:1217. gadā mirušie]]
[[Kategorija:Latvijas dižciltīgie]]
[[Kategorija:Latvijas vēsture]]
[[Kategorija:Livonija]]
[[Kategorija:Viduslaiki]]
[[Kategorija:Latvijas cilvēki]]