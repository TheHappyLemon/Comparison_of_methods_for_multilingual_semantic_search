{{Jūras infokaste
|jūra=Karību jūra
|attēls=Topographic30deg N0W60.png
|attēls_izm    = 300
 |vietaskarte  = Atlantijas okeāns#Ziemeļamerika
 |latd = 15 |latm =  |lats =  |latNS = N
 |longd = 75 |longm =  |longs =  |longEW = W
 |paraksta_izvietojums = 
 |relief = jā
 |alt_karte    =
| okeāns       = Atlantijas okeāns
|platība       = 2 754 000
|garums        = 2400
|platums       = 1400
|Max_dziļums   = 7686
|Vid_dziļums   = 2500
|tilpums       = 6 860 000
|sāļums        = 36
|temperatūra   = 25—28
|valstis=
|pilsētas=[[Kartahena (Kolumbija)|Kartahena]]<br />[[Barankilja]]<br />[[Marakaibo]]<br />[[Karakasa]]<br />[[Santodomingo]]
}}
'''Karību jūra''' ({{val|es|Mar Caribe}}, {{val|en|Caribbean Sea}}, {{val|fr|Mer des Caraïbes}}, {{val|nl|Caraïbische Zee}}, {{val|ht|Lamè Karaïb}}, {{val|pap|Laman Karibe}}) ir [[Atlantijas okeāns|Atlantijas okeānam]] piederīga [[iekšējā jūra]] [[tropi|tropu]] joslā [[Rietumu puslode|Rietumu puslodē]]. Klāj lielāko daļu [[Karību plātne|Karību tektoniskās plātnes]]. Dienvidos no tās atrodas [[Dienvidamerika]], dienvidrietumos un rietumos — [[Centrālamerika]] un [[Meksika]], ziemeļos — [[Lielās Antiļu salas]], austrumos — [[Mazās Antiļu salas]].

Karību jūra ir viena no lielākajām jūrām — tās platība ir 2 754 000<ref>2 754 000</ref> kvadrātkilometri.<ref>[http://www.britannica.com/eb/article-9109730/Caribbean-Sea Encyclopaedia Britannica]</ref> Dziļākā vieta ir [[Kaimanu dzelme]] (7686 metri) starp [[Kuba|Kubu]] un [[Jamaika|Jamaiku]].

== Ģeoloģija un ģeomorfoloģija ==
Karību jūra aizņem lielāko daļu [[Karību plātne]]s. Ģeologu vērtējums par jūras vecumu krasi atšķiras — daži uzskata, ka tā ir 20 000 gadus veca, citi — ka 570 miljonus gadu veca. Zemūdens grēdas sadala Karību jūras gultni piecos mazākos baseinos. Par spīti dziļajai dzelmei pie Kaimanu Salām (7686 metri) Karību jūra pārsvarā ir salīdzinoši sekla.

Karību jūrā ir divas izteiktas [[lūzums (ģeoloģija)|lūzuma]] zonas — Espaņjolas lūzums un [[Puertoriko lūzums]]. Teorētiski šeit ir iespējamas zemūdens [[zemestrīce]]s, kas var izraisīt [[cunami]], kā arī sauszemes zemestrīces. Pētījumi liecina, ka pēdējo 500 gadu laikā Karību baseinā notikušas 12 zemestrīces, kuru stiprums pārsniedza 7,5 balles.<ref>Dawicki, Shelley. [http://www.whoi.edu/oceanus/viewArticle.do?id=3964 Tsunamis in the Caribbean? It's Possible.] Oceanus. Apmeklēts 2006. gada 14. decembrī</ref>

== Klimats ==
Karību jūras klimatu nosaka [[Golfa straume]] un [[Karību straume]]. Atrašanās tropu joslā nodrošina to, ka visu gadu ūdens temperatūra ir 21 — 28&nbsp;°C grādi.

Karību jūrā veidojas daļa no Rietumu puslodes [[tropiskais ciklons|tropiskajiem cikloniem]]. Karību viesuļvētru sezona ilgst no jūnija līdz decembrim, visvairāk vētru notiek augustā un septembrī. Caurmērā gadā veidojas 9 tropiskās vētras, no kurām 5 sasniedz viesuļvētras spēku.

[[Attēls:NASA ASMR-E image of average SSTs of Hurricane Katrina.jpg|thumb|300px|right|Karību jūras ūdens virsējā slāņa vidējā temperatūra [[2005. gads|2005]]. gada 25 — 27. augustā. Ūdens temperatūra virs 28 °C grādiem palīdz veidoties tropiskajiem cikloniem]]
Postošās viesuļvētras nopietni ietekmē Karību baseina iedzīvotāju ikdienu un saimniecību.

== Vēsture ==
Karību jūras nosaukums cēlies no [[karibi|karibu]] cilts indiāņiem. Šī cilts bija viena no valdošajām laikā, kad reģionā ieradās pirmie eiropieši — 15. gadsimta beigās.

Karību jūras salās pirmie uz dzīvi apmetās [[aravaki|aravaku]] indiāņi, kas tajās ieceļoja no tagadējās Venecuēlas 1. gadu tūkstotī pirms mūsu ēras. Sākotnēji viņi sasniedza [[Trinidādas sala|Trinidādas salu]], no kuras izplatījās tālāk uz ziemeļiem. Aptuveni 1500 gadus vēlāk aravakus izspieda karibi.

Karību jūra eiropiešiem un Āzijas iedzīvotājiem bija maz zināma līdz 1492. gadam, kad to sasniedza [[Kristofors Kolumbs]], mēģinot atrast jaunu ceļu uz [[Indija|Indiju]]. Tūlīt pēc šī atklājuma sākās strauja [[Amerika]]s kolonizācija, kas sākās tieši Karību jūras baseinā. 16. gadsimtā Karību jūras baseinu pilnībā kontrolēja spāņi, taču pakāpeniski palielinājās arī citu Eiropas jūras nāciju (jo sevišķi angļu, franču un holandiešu) ietekme.

Vērtīgās transporta kravas, kas tika pārvadātas Karību baseinā un no tā uz Eiropu, kā arī konkurence Eiropas valstu starpā veicināja plašu [[pirātisms|pirātisma]] izplatību Karību baseinā. Vislielāko izplatību pirātisms sasniedza 16. gadsimtā, kad pirātus nereti atbalstīja viņu izcelsmes valstu valdības. [[Portrojāla|Portrojālā]] (Jamaika) un [[Tortuga|Tortugā]] pat atradās pastāvīgas pirātu apmetnes — pilsētas.

Mūsdienās Karību jūrā ir 22 salu teritorijas un tā skar 9 kontinentālās valstis.

== Iedzīvotāji un ekonomika ==
[[Attēls:MargaritasSala.jpg|300px|right|thumb|Pludmale Margaritas salā, Venecuēla]]
Ap Karību jūru dzīvo ap 35 miljoni cilvēku, no kuriem lielākā daļa ir eiropiešu un afrikāņu izcelsmes. Pamatiedzīvotāju — indiāņu — palicis maz. Ap 70% runā [[spāņu valoda|spāņu valodā]].

Karību jūrai ir liela nozīme pasaules ekonomikā kopš 16. gadsimta. Mūsdienās Karību jūras baseins pieder pie lielajiem [[nafta]]s ieguves baseiniem, kur ik gadu tiek iegūts ap 170 miljonu tonnu naftas.<ref name="autogenerated1">[http://www.cep.unep.org/issues/lbsp.html An Overview of Land Based Sources of Marine Pollution Caribbean Environment Programme] {{Webarchive|url=https://web.archive.org/web/20061207011407/http://www.cep.unep.org/issues/lbsp.html |date={{dat|2006|12|07||bez}} }}. Apmeklēts 2006. 14. decembrī</ref> Karību jūra ir arī ļoti produktīva no zvejsaimniecības viedokļa — šeit ik gadu tiek nozvejots ap pusmiljons tonnu zivju.<ref>[http://na.nefsc.noaa.gov/lme/text/lme12.htm#fish LME 12: Caribbean Sea] {{Webarchive|url=https://web.archive.org/web/20060504182758/http://na.nefsc.noaa.gov/lme/text/lme12.htm#fish |date={{dat|2006|05|04||bez}} }} NOAA Fisheries Northeast Fisheries Science Center Narragansett Laboratory. Apmeklēts 2006. gada 14. decembrī.</ref>

Siltais un maigais klimats visa gada garumā padarījis Karību jūras baseinu par visas pasaules iecienītu tūrisma un atpūtas reģionu.

== Ekoloģija un vides problēmas ==
Karību jūrā atrodas ap 9% no pasaules [[koraļļu rifs|koraļļu rifiem]], no kuriem lielākā daļa atrodas [[Centrālamerika]]s krastā un Antiļu salās. Koraļļu rifi pieder pie [[biotops|biotopiem]] ar lielāko bioloģisko daudzveidību. Savdabīgie un vizuāli ļoti iespaidīgie koraļļu rifi pievilina reģionam tūristus, ik gadus radot Karību jūras nācijām 3,1 — 4,6 miljardus ASV dolāru ienākumus.<ref>[http://news.bbc.co.uk/1/hi/sci/tech/3679332.stm Alarm sounded for Caribbean coral]. BBC News. Apmeklēts 2006. gada 14. decembrī</ref>

[[Globālā sasilšana]] padara Karību jūras ūdeni siltāku, iznīcinot rifus. Pašlaik ap 42% koraļļu koloniju ir pilnībā bojātas, ap 95% koloniju ir ietekmētas.<ref>[https://web.archive.org/web/20051106040603/http://www.cbsnews.com/stories/2005/11/03/ap/tech/mainD8DKNQH80.shtml Bleaching Threatens Caribbean Coral Reefs]. CBS News. Apmeklēts 2006. gada 14. decembrī</ref>

Panamerikas veselības organizācijas dati liecina, ka 1993. gadā tika pienācīgi attīrīti tikai 10% no Karību jūrā ieplūstošajiem notekūdeņiem<ref name="autogenerated1" />

Lai novērstu nelabvēlīgu cilvēka ietekmi uz Karību jūras vidi, 1986. gadā spēkā stājās īpaša konvencija par Karību jūras vides aizsardzību, ko pašlaik ratificējušas 15 valstis.<ref>[http://www.nmfs.noaa.gov/ia/intlagree/spaw.htm Protocol Concerning Specially Protected Areas and Wildlife to the Convention for the Protection and Development of the Marine Environment of the Wider Caribbean Region (SPAW)] {{Webarchive|url=https://web.archive.org/web/20061008012225/http://www.nmfs.noaa.gov/ia/intlagree/spaw.htm |date={{dat|2006|10|08||bez}} }} NOAA Fisheries: Office of Protected Resources. Apmeklēts 2006. gada 14. decembrī</ref>

== Karību jūra un popkultūra ==
Popkultūrā Karību jūra, jo sevišķi tās vēsture, tiek cieši saistīta ar [[pirātisms|pirātismu]]. Šo uzskatu nostiprinājusi filmu triloģija "[[Karību jūras pirāti]]".

== Karību jūras valstis ==
Pie Karību jūras vai tajā atrodas šādas valstis un atkarīgās teritorijas:
[[Attēls:Pyle pirates raidship.jpg|right|300px|thumb|Pirāti ieņem degošu kuģi, Hovarda Pīla grāmatas ilustrācija]]
* [[ASV Virdžīnas]]
* [[Angilja]]
* [[Antigva un Barbuda]]
* [[Aruba]]
* [[Barbadosa]]
* [[Beliza]]
* [[Britu Virdžīnas]]
* [[Dominika]]
* [[Dominikānas Republika]]
* [[Grenāda]]
* [[Gvadelupa]]
* [[Gvatemala]]
* [[Haiti]]
* [[Hondurasa]]
* [[Jamaika]]
* [[Kaimanu Salas]]
* [[Kolumbija]]
* [[Kostarika]]
* [[Kuba]]
* [[Martinika]]
* [[Meksika]]
* [[Montserrata]]
* [[Nīderlandes Antiļas]]
* [[Nikaragva]]
* [[Panama]]
* [[Puertoriko]]
* [[Sentkitsa un Nevisa]]
* [[Sentlūsija]]
* [[Sentvinsenta un Grenadīnas]]
* [[Trinidāda un Tobāgo]]
* [[Venecuēla]]

== Jūras līči ==
[[Attēls:Stormy Flamenco Beach, Culebra Island.jpg|thumb|300px|right|Pludmale Kulebras salā, Puertoriko]]
Lielākie Karību jūras [[līcis|līči]]:
* [[Amalikes līcis]] (Beliza un Gvatemala)
* [[Anamarijas līcis]] (Kuba)
* [[Batabano līcis]] (Kuba)
* [[Četumalas līcis]] (Beliza un Meksika)
* [[Čiriki lagūna]] (Panama)
* [[Darjenas līcis]] (Panama un Kolumbija)
* [[Fordefransas līcis]] (Martinika)
* [[Gvakanajabo līcis]] (Kuba)
* [[Gvantanamo līcis]] (Kuba)
* [[Gonavas līcis]] (Haiti)
* [[Hondurasas līcis]]
* [[Karataskas lagūna]] (Hondurasa)
* [[Kočinosa līcis]] (Kuba)
* [[Koro līcis]] (Venecuēla)
* [[Korrjentesa līcis]] (Kuba)
* [[Kortesa līcis]] (Kuba)
* [[Moskītu līcis]] (Panama)
* [[Neibas līcis]] (Dominikana)
* [[Okoa līcis]] (Dominikana)
* [[Parijas līcis]] (Trinidāda un Tobāgo)
* [[Portlendas līcis]] (Jamaika)
* [[Sanhuanas del Nortes līcis]] (Nikaragva)
* [[Venecuēlas līcis]]

== Jūras šaurumi ==
Karību jūru ar Atlantijas okeānu un [[Meksikas līcis|Meksikas līci]] savieno šādi jūras [[šaurums|šaurumi]]:
* [[Anegadas šaurums]] (starp Virdžīnu salām un Angilju)
* [[Dominikas šaurums]] (starp Dominiku un Gvadelupu)
* [[Gvadelupas šaurums]] (starp Gvadelupu un Montserratu)
* [[Jukatanas šaurums]] (starp Meksiku un Kubu, 217&nbsp;km plats)
* [[Martinikas šaurums]] (starp Dominiku un Martiniku)
* [[Monas šaurums]] (starp Puertoriko un Haiti salu)
* [[Sentlūsijas šaurums]] (starp Sentlūsiju un Martiniku)
* [[Sentvinsenta šaurums]] (starp Sentvinsentu un Sentlūsiju)
* [[Serpjentes šaurums]] (starp Trinidādu, Tobāgo un Venecuēlu)
* [[Vējpuses šaurums]] (starp Kubu un Haiti salu)
Bez tam Karību jūru ar Kluso okeānu savieno mākslīgi veidotais [[Panamas kanāls]].

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Atlantijas okeāna jūras}}

{{autoritatīvā vadība}}

[[Kategorija:Jūras]]
[[Kategorija:Atlantijas okeāns]]
[[Kategorija:Karību jūra]]
[[Kategorija:ASV jūras]]
[[Kategorija:Apvienotās Karalistes jūras]]
[[Kategorija:Antigvas un Barbudas jūras]]
[[Kategorija:Nīderlandes jūras]]
[[Kategorija:Barbadosas jūras]]
[[Kategorija:Belizas jūras]]
[[Kategorija:Dominikas jūras]]
[[Kategorija:Dominikānas jūras]]
[[Kategorija:Grenādas jūras]]
[[Kategorija:Francijas jūras]]
[[Kategorija:Gvatemalas jūras]]
[[Kategorija:Haiti jūras]]
[[Kategorija:Hondurasas jūras]]
[[Kategorija:Jamaikas jūras]]
[[Kategorija:Kolumbijas jūras]]
[[Kategorija:Kostarikas jūras]]
[[Kategorija:Kubas jūras]]
[[Kategorija:Meksikas jūras]]
[[Kategorija:Nikaragvas jūras]]
[[Kategorija:Panamas jūras]]
[[Kategorija:Sentkitsas un Nevisas jūras]]
[[Kategorija:Sentlūsijas jūras]]
[[Kategorija:Sentvinsentas un Grenadīnu jūras]]
[[Kategorija:Trinidādas un Tobāgo jūras]]
[[Kategorija:Venecuēlas jūras]]