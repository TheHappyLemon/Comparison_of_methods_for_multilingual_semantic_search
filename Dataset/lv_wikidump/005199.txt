[[Attēls:Njörðr (1832) from Die Helden und Götter des Nordens, oder Das Buch der sagen.jpg|thumb|250px|"Njords" grāmatā ''Die Helden und Götter des Nordens, oder Das Buch der sagen'' (1832).]]
'''Njords''' ({{val-non|Njǫrðr}}) [[skandināvu mitoloģija|skandināvu mitoloģijā]] ir auglības, jūras un jūrasbraucēju dievs, viens no [[vāni]]em. Njords ir [[Skadi]] vīrs, [[Freirs|Freira]] un [[Freija]]s tēvs. Iespējams, viņam ir gandrīz identiska māsa [[Nerta]]. Njords un viņa bērni pievienojās [[āsi]]em pēc āsu un vānu kara, kad abas dievu grupas apmainījās gūstekņiem, lai noslēgtu mieru. Saskaņā ar [[Poētiskā Eda|Poētisko Edu]], tuvojoties [[Ragnaroks|Ragnarokam]], Njords atgriezīsies pie vāniem.

[[Snorre Sturlusons]] min, ka Njords pārvalda jūru, vēju un uguni, turklāt ir bagāts. Njords kā jūrasbraucēju dievs, iespējams, saistāms ar pirmsģermāņu megalītisko kultūru, kurā jūrasbraukšanai bija liela nozīme. [[Norvēģija]]s vietvārdi liecina, ka Njords patiešām saistīts ar jūru, savukārt [[Zviedrija]]s vietvārdi, kas saistīti ar Njordu, atrodami iekšzemē un norāda, ka šeit viņš, visticamāk, pielūgts kā auglības dievs.

== Mīti ==

=== Skadi sastapšana ===

Āsi nogalina Skadi tēvu [[Tjaci]], kura dēļ zemes virsū iestājies ledus laikmets. Skadi tādēļ dodas uz [[Valhalla|Valhallu]], un dievi nolemj ļaut viņai izvēlēties kādu no sava vidus par vīru. Izvēloties Skadi redz tikai dievu pēdas un izvēlas vistīrākās pēdas, domādama, ka tās pieder [[Baldrs|Baldram]]. Tās tomēr izrādās Njorda pēdas, kuras noskalojusi jūra. 

Skadi un Njords nespēj izšķirties, kur apmesties, jo Njorda mājoklī [[Noatuna|Noatunā]] Skadi šķiet pārāk karsts un traucē putnu dziesmas, savukārt Njordam pie Skadi [[Trimheima|Trimheimā]] neļauj gulēt aukstums un vilku kaucieni. Visbeidzot viņi nolemj dzīvot šķirti.

{{commonscat|Njörðr|Njords}}


{{atsauces+}}

{{Skandināvu mitoloģija2}}

[[Kategorija:Auglības dievi]]
[[Kategorija:Skandināvu dievi]]
[[Kategorija:Ūdeņu dievi]]