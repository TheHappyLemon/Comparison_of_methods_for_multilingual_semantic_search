{{cita nozīme|organisko savienojumu klasi|pazīstamāko ēteri|dietilēteris}}
'''Ēteri''' ir [[skābeklis|skābekli]] saturoši [[organiskās vielas|organiski savienojumi]], kas satur '''ētera grupu''' — skābekļa [[atoms|atomu]], kas ir savienots ar divām [[alkilgrupa|alkilgrupām]]. Ēteru vispārīgā formula ir R<sub>1</sub>OR<sub>2</sub>. Ja savienojums satur tikai alkil- vai aril- grupas, tad to sauc par attiecīgu R<sub>1</sub>R<sub>2</sub> ēteri (piemēram, dietilēteris (Et-O-Et), metiletilēteris (CH<sub>3</sub>-O-Et)), ja savienojums satur arī kādas citas funkcionālās grupas, tad lieto nosaukumu -'''oksi'''-, (piemēram, met'''oksi'''etanols (CH<sub>3</sub>-O-CH<sub>2</sub>CH<sub>2</sub>-OH, [[metilcelosolvs]])). Mazmolekulārie ēteri parasti ir relatīvi viegli [[gaistoša viela|gaistošas vielas]]. Starp ēteru molekulām neveidojas [[ūdeņraža saite]]s, tāpēc tiem ir relatīvi zemas [[viršanas temperatūra]]s un tie ir hidrofobāki par [[spirti]]em, [[amīdi]]em un [[esteri]]em ar līdzīgu molekulmasu.

== Iegūšana ==
* Tiešā reakcijā no spirta:

: [[spirti|R-OH]] + [[spirti|R-OH]] → ROR + [[ūdens|H<sub>2</sub>O]].

Reakcija notiek paaugstinātā temperatūrā un skābes klātienē. Lietojama tikai vienkāršām struktūrām, jo tādos apstākļos var sabrukt sarežģītākas funkcionālās grupas. Šādā veidā var iegūt dietilēteri (karsējot etanolu [[sērskābe]]s klātienē).

* No spirta un alkilhalogenīda:

: [[Spirti|R-OH]] + [[halogēnogļūdeņradis|R-X]] → ROR + HX.

Reakcija notiek [[sārms|bāzes]] klātienē, kas aizvāc HX skābi.

* No alkēna un spirta:

: R<sub>2</sub>C=CR<sub>2</sub> + R-OH → R<sub>2</sub>CH-C(OR)R<sub>2</sub>.

Reakcija notiek skābes klātienē.

== Ķīmiskās īpašības ==
* Ēteri ir ķīmiski ļoti inerti savienojumi. Tos var sagraut, vārot [[bromūdeņražskābe|bromūdeņražskābē]] vai [[jodūdeņražskābe|jodūdeņražskābē]].
* Pirmējie ēteri (kā dietilēteris) var veidot ēteru [[peroksīdi|peroksīdus]] skābekļa, piemaisījumu un gaismas ietekmē. Šādi peroksīdi ir [[sprāgstvielas]]. Tādēļ veca, gaismā stāvējuša ētera destilācija var būt bīstama.
* Mazmolekulārie cikliskie ēteri (it īpaši [[epoksīdi]]) var reaģēt, atverot ciklu.

== Nozīmīgākie ēteri ==
* [[Dietilēteris]] — plaši pazīstams, viegli gaistošs šķīdinātājs: [[Attēls:Diethyl ether chemical structure.svg|72px|Dietilētera struktūrformula]];
* [[Tetrahidrofurāns]] — polārs, organisks šķīdinātājs: [[Attēls:Tetrahydrofuran acsv.svg|37px|THF struktūrformula]];
* [[Etilēna oksīds]] — vienkāršākais epoksīds: [[Attēls:Ethylene oxide chemical structure.png|28px|Etilēna oksīda struktūrformula]]

== Skatīt arī ==
* [[Organiskās vielas]]

{{Ēteri}}

{{autoritatīvā vadība}}

[[Kategorija:Organiskā ķīmija]]
[[Kategorija:Ēteri| ]]