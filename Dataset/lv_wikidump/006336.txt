{{Minerāla infokaste
|      minerāls = Kalcīts
|        attēls = [[Attēls:Calcite USA.jpg|300px]]
|         klase = [[Karbonātu minerāls]], no ūdens brīvs karbonāts bez svešiem anjoniem 
|     ŠtruncaID = 5/B.02-20
|   ķīm_formula = Kalcija karbonāts — CaCO<sub>3</sub>
|     singonija = [[Trigonālā singonija|Trigonālā]]
|         krāsa = Visbiežāk — bezkrāsas, balts, dzeltens, retāk — sarkans, oranžs, zils, zaļš, brūns utt.
|        svītra = Balta
|      habituss = Aprakstītas vairāk nekā 800 kristālu formas, no kurām katrai var būt dažādas modifikācijas
|     skaldnība = Ļoti laba, trīs virzienos
|        lūzums = Gliemežnīcas, grūti iegūt labās skaldnības dēļ
|       cietība = 3
|       spīdums = Stikla
| caurspīdīgums = Caurspīdīgs, puscaurspīdīgs, necaurspīdīgs
| laušanas_koef = n<sub>ω</sub> = 1,640—1,660 n<sub>ε</sub> = 1,486
|   pleohroisms = 
|       blīvums = 2,71
}}

'''Kalcīts''' (no {{val|de|Calcit}}, kas saukārt no {{val|la|calx}} — 'kaļķis') ir viens no izplatītākajiem mūsu planētas [[minerāls|minerāliem]] ar ļoti daudzveidīgām [[kristāls|kristālu]] formām. Minerāla nosaukums ieviests [[1845]]. gadā. Atrodams visā pasaulē. Raksturīgas kalcīta īpašības ir tā relatīvi mazā [[cietība]] un izteiktā reakcija ar vājām [[skābe|skābēm]] — piemēram, [[etiķskābe|etiķskābi]], kā arī lieliskā [[skaldnība]]. Kalcīta reakcija saskarē ar skābēm ir viena no labākajām pazīmēm šī daudzveidīgā minerāla noteikšanai.

No kalcīta sastāv vieni no visplašāk izplatītajiem [[iezis|iežiem]] — [[nogulumiezis]] [[kaļķakmens]] un [[metamorfiskais iezis]] — [[marmors]]. Kalcīts bieži sastopams arī [[karstais avots|karsto avotu]] veidotajos nogulumos, tas [[ala|alās]] un citos pazemes tukšumos veido [[stalaktīts|stalaktītus]] un [[stalagmīts|stalagmītus]]. Kalcīts ir galvenā sastāvdaļa daudzu organismu [[ārējais skelets|ārējam skeletam]], tai skaitā [[planktons|planktonam]], daļai [[gliemene|gliemeņu]] — piemēram, [[austere|austeru]] čaulas.

== Īpašības ==
Kalcīts ir [[Mosa skala]]s minerāls — etalons — tā cietība ir 3. Veido pakāpeniskas pārejas sēriju ar [[rodohrozīts|rodohrozītu]]. Kalcīts ir stabilākā kalcija karbonāta forma — tāda paša sastāva minerāls [[aragonīts]] pārvēršas par kalcītu pie 470 °C.

Kalcītam raksturīga ļoti daudzveidīga kristālu forma — pašlaik aprakstītas vairāk nekā 800 formas. Kalcīts bieži veido vairāku tipu [[dvīņukristāls|dvīņukristālus]]. Kalcīts var pieņemt adatas, plātnes, prizmas formas un neskaitāmas citas formas.

Izcila kalcīta kristālu īpašība ir tiem piemītošā gaismas dubultlaušanas spēja. Objekti, kas tiek apskatīti caur dzidriem kalcīta kristāliem, dubultojas. Sevišķi dzidrs kalcīta paveids no [[Īslande]]s ('''[[Īslandes špats]]''') dubultlaušanas efekta dēļ tiek izmantots optisko ierīču izgatavošanā.

Karsējot kalcīts sadalās [[kalcija oksīds|kalcija oksīdā]] (kaļķis) un [[oglekļa dioksīds|oglekļa dioksīdā]]:

CaCO<sub>3</sub>→CaO + CO<sub>2</sub>

== Kalcīts Latvijā ==
[[Latvija|Latvijā]] iespējams atrast daudzveidīgus un dzidrus kalcīta kristālus, kuru izmērs var sasniegt vairākus centimetrus. Nereti kalcīts veido [[drūza]]s iežu — [[dolomīts|dolomīta]] un [[kaļķakmens]] tukšumos. Kalcīts diezgan bieži atrodams dabiskajos dolomītu klinšu atsegumos, taču šādu atradņu vietas netiek popularizētas, lai novērstu vandalismu un šo klinšu dabiskā skaistuma noplicināšanu.

== Izmantošana ==
[[Ieži]], kas sastāv galvenokārt no kalcīta ([[kaļķakmens]] un [[marmors]]) ir vieni no visplašāk pielietotajiem iežiem būvniecībā un citās saimniecības nozarēs. Tos izmanto [[cements|cementa]] ieguvei, kā būvakmeņus, dekoratīvo apdares materiālu, kā piedevu daudzos sadzīves ķīmijas produktos, arī cukura rūpniecībā.

Kalcīta paveidu — Īslandes špatu — izmanto optiskajās iekārtās pateicoties šī minerāla gaismas dubultlaušanas spējai.

== Varietātes ==
* '''Afrīts''' — ļoti mīksta kalcīta varietāte
* '''[[Alabastrs]]''' — senatnē tā dēvēja smalkgraudainu, tīras krāsas kalcītu, kuru izmantoja skulptūru un sadzīves priekšmetu izgatavošanai. Mūsdienās par alabastru biežāk dēvē smalkgraudainu [[ģipsis|ģipsi]].
* '''[[Antrakonīts]]''' — melns, ogļains kalcīts, satur [[bitumens|bitumenu]]. Atrod [[Vācija|Vācijā]] pie [[Trāveminde]]s un [[Amerikas Savienotās Valstis|ASV]], [[Mičigana]]s štatā.
* '''Argentīns''' — kalcīts ar sudrabainu spīdumu, atrod vairākos [[Amerikas Savienotās Valstis|ASV]] štatos
* '''Barikalcīts''' (nejaukt ar līdzīgo minerālu [[baritokalcīts|baritokalcītu]]) — [[bārijs|bāriju]] saturošs kalcīts
* '''Cinka kalcīts''' — ar [[cinks|cinku]] bagāts, atrod [[Vācija|Vācijā]]
* '''Ferokalcīts''' — dzelzi saturošs kalcīts brūnā krāsā, atrod daudzviet pasaulē

* '''Hematokonīts''' — kalcīts asinssarkanā krāsā, iekrāso [[hematīts]]
* '''[[Īslandes špats]]''' — dzidri, caurspīdīgi kalcīta kristāli, kuriem vieglāk novērot kalcītam piemītošo gaismas dubultlaušanas spēju
* '''Kobalta kalcīts''' — kobaltu saturošs kalcīts skaistā sārtā krāsā. Atrod [[Angola|Angolā]], [[Amerikas Savienotās Valstis|ASV]], [[Itālija|Itālijā]], [[Kongo]], [[Lielbritānija|Lielbritānijā]], [[Maroka|Marokā]], [[Rumānija|Rumānijā]], [[Slovākija|Slovākijā]], [[Spānija|Spānijā]], [[Šveice|Šveicē]], [[Vācija|Vācijā]]
* '''Mangāna kalcīts''' — [[mangāns|mangānu]] saturošs, sārtā krāsā
* '''Prazohroms''' — ar [[hroms|hroma]] oksīdu bagāts kalcijs
* '''Prunnerīts''' — violets, masīvs, atgādina [[halcedons|halcedonu]]
* '''Stroncija kalcīts''' — satur [[stroncijs|stronciju]] — atrod [[Austrija|Austrijā]], [[Ķīna|Ķīnā]], [[Maroka|Marokā]], [[Spānija|Spānijā]]
* '''Svina kalcīts''' — [[svins|svinu]] saturošs. Atrod [[Austrija|Austrijā]] — [[Karintija|Karintijā]] un [[Tirole|Tirolē]].

== Ārējās saites ==
{{sisterlinks-inline}}
{{enciklopēdiju ārējās saites}}
* [https://web.archive.org/web/20061013084416/http://mineral.galleries.com/minerals/Carbonat/CALCITE/CALCITE.htm Informācija par kalcītu, attēlu galerijas (angliski)]
* [https://web.archive.org/web/20090512145119/http://giantcrystals.strahlen.org/europe/helgustadir.htm Informācija par līdz 7 m lieliem kalcīta kristāliem Īslandē (angliski)]

{{autoritatīvā vadība}}

[[Kategorija:Minerāli]]
[[Kategorija:Latvijas minerāli]]
[[Kategorija:Kalcija minerāli]]
[[Kategorija:Karbonātu minerāli]]