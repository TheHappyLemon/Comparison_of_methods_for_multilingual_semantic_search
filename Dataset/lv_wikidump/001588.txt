{{Citas nozīmes|pilsētu|Ilūkste (nozīmju atdalīšana)|Ilūkste}}
{{Apdzīvotas vietas infokaste
 | name                     = Ilūkste
 | settlement_type          = Novada pilsēta
 | image_skyline            = Ilūkste, Raiņa piemineklis.jpg
 | imagesize                = 
 | image_caption            = [[Rainis|Raiņa]] piemineklis Ilūkstē
 | image_flag               = 
 | flag_link                = Ilūkstes karogs
 | image_shield             = Coat_of_Arms_of_Ilūkste.svg
 | shield_link              = Ilūkstes ģerbonis
 | shield_size              = 70px
 | pushpin_map              = Latvija
 | pushpin_label_position   = <!-- left/right -->
| latd  = 55 | latm  = 58 | lats  = 40 | latNS  = N
| longd = 26 | longm = 17 | longs = 51 | longEW = E
 | subdivision_type         = [[Suverēno valstu uzskaitījums|Valsts]]
 | subdivision_name         = '''{{karogs|Latvija}}'''
 | subdivision_type1        = Novads
 | subdivision_name1        = [[Augšdaugavas novads]]
 | established_title        = Pilsētas tiesības
 | established_date         = kopš [[1917]]. gada
 | established_title2       = 
 | established_date2        = 
 | seat_type                = Vēsturiskie<br />nosaukumi
 | seat                     = {{val|de|Illoxen}}, ''Illuxt''
 | area_total_km2           = 9
 | population_footnotes     = <ref name="iedz skaits">{{iedzsk|ats}}</ref>
 | population_total         = {{iedzsk|dati|Ilūkste}}
 | population_as_of         = {{iedzsk|dat}}
 | population_rank          = 
 | population_density_km2   = auto
 | elevation_m              = 100
 | timezone                 = [[Austrumeiropas laiks|EET]]
 | utc_offset               = +2
 | timezone_DST             = [[Austrumeiropas laiks|EEST]]
 | utc_offset_DST           = +3
 | postal_code_type         = Pasta indeksi
 | postal_code              = LV-5447
 | website                  = {{URL|www.ilukste.lv}}
 | footnotes                = 
}}

'''Ilūkste''' ir [[pilsēta]] [[Sēlija]]s dienvidaustrumos, [[Augšdaugavas novads|Augšdaugavas novadā]], agrākais [[Ilūkstes apriņķis|Ilūkstes apriņķa]] un [[Ilūkstes novads|Ilūkstes novada]] centrs. Izvietojusies [[Ilūkste (upe)|Ilūkstes]] upes abos krastos autoceļu [[P70]] un [[P72]] krustojumā 204 kilometru attālumā no Rīgas.

Ilūkste ir viens no Sēlijas kultūras centriem.<ref name=":0">{{Grāmatas atsauce|title=Enciclopēdija Latvijas Pilsētas|publisher=Apgāds "Preses Nams"|date=1999|location=Rīga|isbn=978-9984-00-357-3}}</ref> Ilūkstē ir vairākas izglītības iestādes, sporta un mūzikas skola, darbojas kultūras centrs, bibliotēkas, bērnu un jauniešu centrs. Tajā ir gan [[interešu izglītība|interešu pulciņi]], gan novadpētniecības muzejs, darbojas 232. Ilūkstes mazpulku organizācija. Atzīmējama vēl viena nevalstiska organizācija — dienas centrs “Fēnikss” cilvēkiem ar īpašām vajadzībām.

Ilūkstes vēsturiskajā centrā atrodas triju konfesiju dievnami — [[katolicisms|katoļu]], [[pareizticība|pareizticīgo]] un atjaunotā [[luterticība|luterāņu]] baznīca ([[Latvijas PSR]] laikā tajā atradās sporta skola).

== Vēsture ==
[[Attēls:Ilūkste before 1915.jpg|thumb|250px|left|Ilūkste pirms sagraušanas 1915. gadā.]]
Tiek uzskatīts, ka Ilūkstes apkārtnē atradies 1251. gadā minētais [[Alektene]]s pilsnovads.<ref>[http://books.google.lv/books?id=OTByKnfTI34C&pg=PA95&dq=allecten&hl=lv&ei=iYlUTLPwJMLuOcuz6J4O&sa=X&oi=book_result&ct=book-thumbnail&resnum=1&ved=0CCoQ6wEwAA#v=onepage&q=allecten&f=false Hanswilhelm Haefs. Polen. ]</ref>
Kā apdzīvota vieta tā sākusi veidoties 16. gadsimta sākumā [[Livonijas ordenis|Livonijas ordeņa]] [[Daugavpils komturi|Daugavpils komturejai]] piederošajā [[Sēlija (zeme)|Sēlijas]] daļā no iedzīvotājiem, kas uz šejieni pārcēlās pēc lietuviešu iebrukumā izpostītā Pobežas miesta. Rakstos pirmoreiz minēta [[1559]]. gadā<ref>Heinz von zur Mühlen. Baltisches historisches Ortslexikon, 2. daļa. </ref> kā mazs miestiņš [[Ilūkste (upe)|Ilūkstes upes]] labajā krastā, kas pēc ordeņa likvidācijas pārgāja bruņinieka Kaspara [[Zībergi|Zīberga]] īpašumā un ietilpa [[Pilskalnes muiža|Pilskalnes (Šlosbergas) muižas]] teritorijā.

Pēc [[Kurzemes un Zemgales hercogiste]]s nodibināšanas 1567. gadā Ilūkstē uzcēla luterāņu baznīcu un latīņu skolu [[1596]]. gadā. Glābdamies no represijām, no Krievijas ieradās [[vecticībnieki]].
Ilūkstes muižnieks Bērtulis [[Zībergi|Zībergs]] (''Bartold von Syberg zu Wischling'', dzimis 1572) deva patvērumu no Rīgas izraidītiem [[jezuīti]]em, kas veica rekatolizāciju abpus Daugavai un 1690. gadā šeit uzcēla koka katoļu baznīcu. Laikā no 1754. līdz 1769. gadam [[jezuīti]] uzcēla Ilūkstē baznīcu ar diviem augstiem torņiem, kas tajā laikā bija viena no lielākajām Latvijā.

Pateicoties savai atrašanās vietai ceļu no Sēlijas vidienes, Lietuvas, Baltkrievijas un Daugavpils krustojumā Ilūkste sāka veidoties kā tirdzniecības centrs un pēc pievienošanas [[Krievijas impērija]]i [[1798]]. gadā bija Ilūkstes pilskunga tiesas (''Hauptmannschaft Illuxt'') centrs. 1816. gadā uzcēla uniātu baznīcu. Pēc 1819. gada teritoriāli administratīvās reformas tā kļuva par Ilūkstes apriņķa centru. Miestā apmetās daudz [[ebreji|ebreju]] tirgotāju. Katru gadu janvārī un augustā šeit notika gadatirgi, 1840. gadā garām miestam izbūvēja veco [[Pēterburga]]s—[[Varšava]]s lielceļu, 1873. gadā [[Dzelzceļa līnija Eglaine—Daugavpils|dzelzceļa līniju Dinaburga—Tilzīte]]. 1861. gadā uniātu baznīcu nodeva pareizticīgajiem. 1861.—1865. gadā uzcelta jauna luterāņu baznīca.
1892. gadā Ilūkstes miestam piešķīra ierobežotas pašvaldības tiesības. 1910. gadā atklāja Ilūkstes skolotāju institūtu ar krievu mācību valodu, ko Pirmā pasaules kara laikā pārcēla uz [[Jaroslavļa|Jaroslavļu]]. Pēc Vācijas karaspēka [[Kurzemes ofensīva]]s 1915. gadā Ilūkste ilgāku laiku atradās uz pašas kaujas līnijas, vairākkārt gāja no rokas rokā un tālab te nebija palicis neviena vesela nama. 1917. gadā Ilūkste ieguva pilsētas tiesības, tomēr tā vairs neatguva savu agrāko nozīmi. Sagrautas bija arī visas baznīcas, ieskaitot lielo katoļu baznīcu, kas pēc kara vairs netika atjaunota un 1921. gadā katoļiem piešķīra bijušo [[Ilūkstes Vissvētākās Jaunavas Marijas vārda Romas katoļu baznīca|uniātu (grieķu katoļu) baznīcu]], kas tika pārbūvēta.

Pēc Latvijas Republikas izveidošanas [[1927]]. gadā uzcēla tagadējo [[Ilūkstes 1. vidusskola|Ilūkstes 1. vidusskolu]], kuras atklāšanā piedalījās toreizējais izglītības ministrs [[Rainis]]. Viņam par godu pie skolas 1990. gadā uzstādīja tēlnieka Folkmaņa veidotu pieminekli.

== Ģeogrāfija ==
Ilūkste atrodas [[Augšzemes augstiene|Augšzemes augstienes]] Ilūkstes pauguraines ziemeļaustrumu malā pie robežas ar [[Austrumlatvijas zemiene|Austrumlatvijas zemienes]] [[Aknīstes nolaidenums|Aknīstes nolaidenumu]]. Pilsēta izvietojusies Ilūkstes upes krastos Ilūkstes-Eglaines senlejas nogāzēs. Pilsētai pieder arī neliela platība [[Daugavas ieleja|Daugavas ielejā]]. Ilūkstes upes platums pilsētā ir ap 8 m, dziļums 1,2 m. Pilsētā uzstādināts dzirnavezers (2,5 ha).<ref name=":0" /> No upes, kuru senāk sauca par Luksti un kura līkumo cauri lukstu pļavām, varētu būt cēlies arī pilsētas nosaukums. Divu kilometru attālumā no Ilūkstes uz [[Subate|Subates]] pusi ir dabas liegums ‘’Pilskalnes Siguldiņa’’, kas atrodas ledāju kušanas ūdeņu veidotā [[Subglaciālais ezers|subglaciālā gultnē]] ar vairākiem ezeriņiem, ko savieno Dubupīte.<ref>{{Grāmatas atsauce|title=Sēlija|last=Demberga|first=Aija|publisher=Nacionālais apgāds|year=2008|isbn=978-9984-26-366-3|location=Rīga}}</ref>

Ilūkste robežojas ar [[Pilskalnes pagasts (Augšdaugavas novads)|Pilskalnes pagastu]] ziemeļrietumu pusē un [[Sventes pagasts|Sventes pagastu]] dienvidaustrumu pusē. Aiz pilsētas dienvidrietumu robežas izbūvēts autoceļa [[Autoceļš P70|P70]] [[Daugavpils]]-Subate posms. Ilūkstē sākas autoceļš [[Autoceļš P72|P72]] uz [[Birži (Lietuva)|Biržiem]] ([[Jēkabpils|Jēkabpili]]).<ref name=":0" />

== Iedzīvotāji ==
ledzīvotāju skaits strauji pieauga 19. gadsimta 2. pusē un 20. gadsimta sākumā. 18. gadsimta 1. pusē pilsētā dzīvoja poļi, ebreji, krievi un vācieši. Pēc [[Pirmais pasaules karš|Pirmā pasaules kara]] strauji pieauga latviešu īpatsvars, bet pēc [[Otrais pasaules karš|Otrā pasaules kara]] atkal palielinājās krievu īpatsvars. ledzīvotāju sastāvs vienmēr ir bijis daudznacionāls. Te dzīvo latvieši un poļi, kā arī samērā daudz ir krievu un baltkrievu. Samazinoties iedzīvotāju dabiskajam pieaugumam, iedzīvotāju skaitam ir tendence samazināties.<ref name=":0" />

=== Iedzīvotāju skaita izmaiņas ===
Esošajās robežās, pēc CSP un OSP datiem.<ref>[https://data.stat.gov.lv/pxweb/lv/OSP_PUB/START__POP__IR__IRD/RIG010 OSP]</ref>
{{Historical populations
| title= Iedzīvotāju skaita izmaiņas
| width = 80%
| align = none
| cols = 3
| graph-pos = bottom
|1897|3652
|1914|4100
|1920|457
|1935|1300
|1959|2680
|1970|3145
|1979|3131
|1989|3340
|2000|2983
|2011|2555
|2021|2169
}}

== Attēlu galerija ==
<center><gallery widths="100px" heights="70px" perrow="5">
Attēls:Ilūkstes pilsētas zīme.jpg|<center><small>Ilūkstes pilsētas zīme</small></center>
Attēls:католическая церковь в илуксте.JPG|<center><small>Katoļu baznīca</small></center>
Attēls:Ilūkste Lutheran Church.jpg|<center><small>Ilūkstes luterāņu baznīca</small></center>
Attēls:дом в илуксте.JPG|<center><small>Māja Ilūkstē</small></center>
Attēls:школа в илуксте.JPG|<center><small>Ilūkstes Sadraudzības vidusskola</small></center>
Attēls:автовокзал илуксте.JPG|<center><small>Ilūkstes autoosta</small></center>
Attēls:Brīvības iela 17 (Ilūkste).jpg|<center><small>Ēka Brīvības ielā 17</small></center>
</gallery></center>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Augšdaugavas novads}}
{{Latvijas pilsētas}}
{{navboxes|title=Vēsturiskā administratīvā piederība
|list1=
{{Ilūkstes novads}}
{{Daugavpils rajons}}
{{Ilūkstes rajons}}
{{Ilūkstes apriņķis}}
}}
{{autoritatīvā vadība}}
[[Kategorija:Sēlija]]
[[Kategorija:Ilūkste| ]]