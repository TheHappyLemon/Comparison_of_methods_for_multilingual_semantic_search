[[Attēls:Parthenon.JPG|thumbnail|250px|[[Partenons]] — sengrieķu arhitektūras paraugs]]
'''Arhitektūra''' ({{val|la|architectura}}, no {{val|grc|ἀρχι-}}, ''archi-'' — ‘galvenais’, {{gree|τέκτων}}, ''tektōn'' — ‘celtnieks’) ir [[māksla]]s veids, kas rada telpisku vidi, kurā notiek [[cilvēks|cilvēka]] dzīves procesi. Tā ir arī [[celtne|celtņu]] un dabas objektu kopums, kas veido šo vidi.

Arhitektūra ietver gan materiālās kultūras, gan mākslas vērtības. Arhitektūrai raksturīgās kvalitātes — funkcionālā, konstruktīvā, mākslinieciskā (lietderība, izturība, skaistums) — atrodas dialektiskā mijiedarbībā, noteiktā vēstures periodā veidojot [[arhitektūras stils|arhitektūras stilu]]. Arhitektūrai attīstoties, notiek tās specializācija šādas nozarēs: [[civilā arhitektūra]] (dzīvojamās un sabiedriskās ēkas, to kompleksi), [[pilsētbūvniecība]], [[ainavu arhitektūra]], [[interjera arhitektūra]], [[memoriālā arhitektūra]] un [[vēsturiskās apbūves restaurācija]].

Arhitektūras objektus iedala pēc to stilistiskajām iezīmēm, sociālā pasūtījuma un funkcijas ([[tautas būvmāksla]], [[sakrālā arhitektūra]] un [[laicīgā arhitektūra]]). Arhitektūras galvenie mākslinieciskās izteiksmes līdzekļi ir telpas organizācija un [[arhitektonika]], mākslu sintēze un specifiski kompozīcijas paņēmieni ([[proporcija]]s, [[mērogs]], [[ritms]], [[apjoms]] un citi).

== Arhitektūras nozares ==
* [[Pilsētbūvniecība]]
* [[Ainavu arhitektūra]]
* [[Sakrālā arhitektūra]]
* [[Civilā arhitektūra]]
* [[Interjera arhitektūra]]
* [[Memoriālā arhitektūra]]
* [[Vēsturiskās apbūves restaurācija]]

== Arhitektūras stili ==
Pastāv dažādi [[arhitektūras stils|arhitektūras stili]]. Katram stilam ir raksturīgas konkrētas iezīmes un īpašību kopums. Arhitektūras stiliem izšķir funkcionālo, konstruktīvo un māksliniecisko pusi. Arhitektūras stilu attīstībā liela nozīme ir bijusi klimatiskajiem, reliģiskajiem, tehniskajiem un kultūras faktoriem. Parasti arhitektūras stili tiek klasificēti vēsturiskā attīstībā hronoloģiskā secībā, lai gan noteiktā laikā un vietā ir līdzās pastāvējuši vairāki arhitektūras stili, piemēram, savulaik tā bija ar [[baroks|baroku]] un [[klasicisms|klasicismu]] vai arī ar [[jūgendstils|jūgenstilu]] un [[eklektika|eklektiku]].

== Arhitektūras vēsture Latvijā ==
[[Attēls:Old Latvian threshing barn from Vidzeme.jpg|thumb|250px|1730. gadā [[Vidzeme]]s [[Vestienas pagasts|Vestienas pagasta]] „Rizgās” celtā rija [[Latvijas Etnogrāfiskais brīvdabas muzejs|Latvijas Etnogrāfiskajā brīvdabas muzejā]]]]
Liecības ar arhitektūras attīstības sākumiem [[Latvija|Latvijā]] meklējamas [[arheoloģija|arheoloģiskos]] materiālos un literatūras avotos. No vissenākajiem celtniecības pieminekļiem minami [[pilskalns|pilskalni]], kuru silueti, skaitā vairāki simti, vēl tagad saskatāmi Latvijas ainavā. [[Arheoloģiskie izrakumi]] pilskalnu teritorijā ļauj raksturot tā laika ēku tipus un celtniecības paņēmienus. No literatūras avotiem par Latvijas seno celtniecību var uzzināt [[Islande]]s vikinga [[Egils Skalagrimesons|Egila Skalagrimesona]] sāgā (10. gadsimts). Arheoloģiskie materiāli rāda, ka jau no 10. līdz 12. gadsimtam [[balti|baltu]] tautām bijusi liela pieredze un iemaņas koka celtniecības tehnikā.

== Apbalvojumi arhitektūrā ==
Arhitektūrā ir dažāda veida apbalvojumi. Viena no prestižākajām ir [[Prickera balva]], kas bieži tiek salīdzināta kā [[Nobela prēmija]] arhitektūrā.<ref name="eightyeight"/><ref name="bbc"/> Balvas ieguvējs saņem {{nobr|100 000}} [[ASV dolārs|ASV dolārus]] un bronzas medaljonu. Kopš 2008. gada katru gadu tiek rīkots [[Pasaules arhitektūras festivāls]], kurā pasniedz apbalvojumus 17 kategorijās.

== Atsauces ==
{{atsauces|refs=
<ref name="eightyeight">{{tīmekļa atsauce | url= http://www.nytimes.com/1988/05/29/arts/architecture-view-what-pritzker-winners-tell-us-about-the-prize.html | title= Architecture View; What Pritzker Winners Tell Us About the Prize | work= The New York Times | accessdate= 2014. gada 3. novembrī | date= 1988. gada 28. maijs | first= Paul | last= Goldberger}}</ref>

<ref name="bbc">{{tīmekļa atsauce | url= http://www.bbc.co.uk/news/uk-scotland-glasgow-west-13720279| title= Riverside Museum architect visits 'sophisticated shed' | last= McLean | first= Pauline | publisher= BBC News | date= 2011. gada 9. jūnijs | accessdate= 2014. gada 3. novembrī}}</ref>
}}

== Ārējās saites ==
{{sisterlinks-inline}}
* [http://www.arounder.eu Tolomeus — Art around you] Arhitektūras panorāmas
* [http://architect.architecture.sk/ Famous architects] Ievērojami arhitekti (XX gadsimts) — angliski
{{arhitektūra-aizmetnis}}

{{autoritatīvā vadība}}

[[Kategorija:Arhitektūra| ]]