[[Attēls:Apollo 11 Saturn V lifting off on July 16, 1969.jpg|right|thumb|200px|Visjaudīgākā raķete pasaules vēsturē - [[Saturn-5|Saturn V]] ([[Apollo-11|Apollo 11]] starts 1969. gada 16. jūlijā)]]

'''Raķete''' ir lidaparāts, kas kustas [[Reaktīvais spēks|reaktīvā spēka]] iedarbībā, izsviežot daļu no savas masas. Raķetes var lidot ne tikai [[Atmosfēra|atmosfērā]], bet arī [[Vakuums|vakuumā]].

Mūsdienu raķetēs izmanto [[Ķīmiskais raķešdzinējs|ķīmiskos raķešdzinējus]], kuriem [[Ķīmiskā raķešdegviela|degvielas]] veids var būt gan šķidrā, gan cietā veidā. Raķetē ir degvielas un oksidētāja tvertnes (cietās degvielas gadījumā abas komponentes ir samaisītas kopā). Raķešdzinēja degšanas kamerā notiek degvielas un oksidētāja ķīmiska reakcija, kuras rezultātā izdalās gāzes, radot reaktīvo plūsmu, kas paātrinās sprauslā, un tiek izsviestas no raķetes. Šo gāzu atgrūšanās no sprauslas sieniņām ļauj raķetei kustēties uz priekšu (skatīt [[Trešais Ņūtona likums|trešo Ņūtona likumu]]).

== Vēsture ==

Raķetes bija pazīstamas jau pirms 2000 gadiem [[Ķīna|Ķīnā]].

== Raķešu pielietojums mūsdienās ==
=== Militārajā jomā ===
Raķetes ar lielo kustības [[ātrums|ātrumu]], salīdzinot ar citiem lidaparātiem, ir radušas pielietojumu militārajā jomā, lai īsā laikā uz vajadzīgo mērķi nogādātu kaujas galviņu, pat uz citu kontinentu.

Tiek izmantoti šādi [[raķešieroči]]:
* [[ballistiskā raķete]],
* [[signālraķete]],
* [[spārnotā raķete]],
* [[starpkontinentālā ballistiskā raķete]],
* [[stratēģiskā raķete]],
* [[taktiskā raķete]]
* [[zenītraķete]].

=== Kosmonautikā ===
Raķetes spēja kustēties [[Kosmiskā telpa|bezgaisa telpā]] radīja iespēju [[derīgā krava|derīgo kravu]] nogādāt Zemes [[orbīta|orbītā]], kā arī uz citam [[planēta|planētām]].

Skatīt [[nesējraķete]].

=== Zinātnē ===
Raķetes, kuras nav tik jaudīgas kā nesējraķetes, neieiet orbītā, bet veic [[suborbitālais lidojums|suborbitālu lidojumu]] un nokrīt uz zemes. Tās ir arī lētākas. Šādu raķešu augšdaļā izvieto instrumentus un izmanto [[meteoroloģija|meteoroloģijā]], atmosfēras augšējo slāņu un kosmiskās telpas izpētei, bioloģiskos ekeperimentos, tehnoloģiskos eksperimentus u.c.

== Skatīt arī ==
* [[Reaktīvais spēks]]
* [[Atdeves parādība]]
* [[Nesējraķete]]
* [[Kosmoss]]

== Ārējās saites ==
{{sisterlinks-inline}}
{{Enciklopēdiju ārējās saites}}
*[https://www.youtube.com/watch?v=4GpBeGnlHl4 Ракеты. Чем и как их можно сбить] (krieviski)
{{autoritatīvā vadība}}

[[Kategorija:Raķetes| ]]