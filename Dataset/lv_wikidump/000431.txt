[[Attēls:Steinway & Sons upright piano, model K-132, manufactured at Steinway's factory in Hamburg, Germany.png|thumbnail|235px|Pianīns]]
[[Attēls:Steinway & Sons concert grand piano, model D-274, manufactured at Steinway's factory in Hamburg, Germany.png|thumbnail|235px|Flīģelis]]
'''Klavieres''' ir [[taustiņinstruments]], kurā skaņas tiek radītas ar dažāda garuma [[stīgas|stīgām]]. Tām ir būtiska nozīme [[klasiskā mūzika|klasiskajā mūzikā]]; lielākā daļa [[komponists|komponistu]] ir arī [[pianisti]], viņi spēlē klavieres un bieži tās izmanto komponēšanai. Kaut gan klavieres ir sarežģīti pārvietot un tās ir dārgas, tomēr to daudzpusība un visuresamība ir padarījusi tās par vienu no pasaulē pazīstamākajiem mūzikas instrumentiem. Klavieres plaši izmanto kā soloinstrumentu dažādos [[kamermūzika|kameransambļos]] un [[džezs|džeza]] grupās. Klavieres ir ļoti svarīgs palīglīdzeklis dažādu [[skaņdarbs|skaņdarbu]] iestudēšanai.

Ir divi galvenie klavieru veidi — pianīns un flīģelis. Pianīnam stīgas un rezonanses dēlis ir novietoti vertikāli, bet flīģelim tie ir horizontālā stāvoklī.<ref name="LPE"/> Pianīni visbiežāk tiek izmantoti mājas apstākļos, savukārt flīģeļi — klavierkoncertos.

Latviešu valodā vārds ‘klavieres’ ir ienācis no vācu valodas vārda ''Klavier''.<ref name="LPE"/> Itāļu valodā klavieres sauc ''pianoforte''. Vārdi ''piano'' un ''forte'' attiecīgi nozīmē ‘kluss’ un ‘skaļš’.

== Vēsture ==
Vēsturnieku vidū nav vienprātības par to, kas ir klavieru izgudrotājs. Bieži par to izgudrotāju uzskata itāļu mūzikas instrumentu izgatavotāju [[Bartolomeo Kristofori]]. Viņš pirmās klavieres izgatavoja 1709. gadā [[Florence|Florencē]]<ref name="britannica"/> (citos avotos [[Paduja|Padujā]]). Klavieres nebija pirmais mūzikas instruments, kam bija [[taustiņi]]. Par klavieru priekšteci uzskata [[Klavesīns|klavesīnu]]. Senākās klavieres, kas ir saglabājušās, izgatavotas 1720. gados.<ref>http://www.metmuseum.org/toah/hd/cris/hd_cris.htm</ref><ref>http://www.metmuseum.org/toah/works-of-art/89.4.1219/</ref> 18. gadsimta vidū klavieres bija ieguvušas plašu popularitāti. 1860. gados mājas apstākļos arvien biežāk sāka izmantot pianīnus.<ref name="britannica"/> 1862. gadā klavieru stīgu kopējais nospriegojuma spēks bija ap 16 tonnām, bet mūsdienās tas sasniedz 30 tonnas.<ref name="britannica"/>

== Klavieru uzbūve ==
Klavierēm ir [[taustiņinstrumenta klaviatūra|klaviatūra]], ko veido balti un melni [[taustiņi]]; atstatums starp tiem skaņas augstuma ziņā ir viens pustonis. Mūsdienu klavierēm kopējais taustiņu skaits ir 88, no kuriem 52 ir balti, bet atlikušie 36 — melni.

Klavierēs skaņu veido mazi āmuriņi, kas, taustiņu vadīti, var uzsist pa kādu no rāmī nostiprinātajām stīgām un ļauj mūziķim kontrolēt skaņas skaļumu, atkarībā no taustiņa nospiešanas ātruma.

Klaviermūzikā īpašu skaņu panāk, lietojot pedāļus. Parasti tie ir divi vai trīs. Labo pedāli nospiežot, no visām stīgām tiek noņemts skaņas slāpētājs, un tās var iesvārstīt blakus stīgas, radot dažādus virstoņus. Ar kreiso pedāli var klusināt skaņu. 

== Klavieru skaņošana ==
Klavieres vismaz reizi gadā ir jāuzskaņo un jāregulē. Klavieres ir jāskaņo arī tad, ja tās netiek ilgstoši izmantotas, jo stīgas ir nospriegotas un ar laiku atskaņojas un skaņa var mainīties. Stīgas nav jāskaņo tikai elektriskajām klavierēm.

== Skatīt arī ==
* [[Klavesīns]]

== Atsauces ==
{{atsauces|refs=
<ref name="LPE">{{LPE|5<sub>1</sub>|151}}</ref>

<ref name="britannica">{{tīmekļa atsauce | url= http://www.britannica.com/EBchecked/topic/459119/piano | title= Piano (musical instrument) | publisher= britannica.com | accessdate= 2014. gada 26. februārī | language= angliski}}</ref>
}}

== Ārējās saites ==
{{commonscat|Pianos|klavieres}}
* [http://www.hammerfluegel.net hammerfluegel.net] {{en ikona}} {{de ikona}}

{{mūzika-aizmetnis}}

{{autoritatīvā vadība}}

[[Kategorija:Taustiņu instrumenti]]
[[Kategorija:Stīgu instrumenti]]