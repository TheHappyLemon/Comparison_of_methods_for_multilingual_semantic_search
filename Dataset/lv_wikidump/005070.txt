{{DISPLAYTITLE:Katoļu baznīca}}
[[Attēls:Catholic population.svg|thumbnail|300x300px|Katoļticīgo īpatsvars pasaules valstīs]]
'''Katoļu baznīca''' jeb '''Katoliskā baznīca''' ({{val|la|Ecclesia Catholica}}) ir lielākā [[kristīgā baznīca]] pasaulē. 2018. gadā pasaulē bija 1,3 miljardi [[katoļi|katoļu]].<ref>{{Tīmekļa atsauce|url=https://www.asianews.it/news-en/Catholics-increasing-worldwide,-reaching-1.329-billion-49663.html|title=Catholics increasing worldwide, reaching 1.329 billion|access-date=20.12.2021|date=03/26/2020, 11.27}}</ref> Tā ir viena no vecākajām institūcijām pasaulē, un tai ir bijusi ļoti nozīmīga loma [[Rietumu kultūra|Rietumu kultūras]] vēsturē. Katoļu baznīcu vada [[Romas pāvests|pāvests]], kurš vienlaikus ir arī [[Romas bīskaps]]. Pašlaik pāvests ir [[Francisks]].

Katoļu baznīca uzskata, ka tā ir [[Vispārējas kristīgas baznīcas pazīmes|viena, svēta, katoliska un apustuliska]] Baznīca,<ref>{{Tīmekļa atsauce|url=https://magdalenasdraudze.lv/katehisms/d1s2n3.html#r816|title=Katoliskās Baznīcas katehisms (816)|website=magdalenasdraudze.lv|access-date=2023-03-05}}</ref> kuru ir dibinājis [[Jēzus Kristus]], ka tās bīskapi ir apustuļu garīgā amata pēcteči, un ka šī apustuliskā pēctecības saite nekad nav tikusi pārrauta Baznīcā. [[Svētais Pēteris|Apustulis Pēteris]] tiek uzskatīts par [[Pētera primaritāte|vadošo apustuli]]<ref>{{Tīmekļa atsauce|url=https://magdalenasdraudze.lv/katehisms/d1s2n3.html#r816|title=Katoliskās Baznīcas katehisms (816)|website=magdalenasdraudze.lv|access-date=2023-04-01}}</ref> jeb pirmo pāvestu, kā arī par pirmo Romas bīskapu, un tādējādi viņa amata pēctecis ir Romas pāvests.

Katoļu baznīcā tiek mācīts, ka ir septiņi [[sakraments|sakramenti]]: kristība, iestiprināšanas sakraments, [[Eiharistija|euharistija]], gandarīšanas un izlīgšanas sakraments ([[grēksūdze]]), slimnieku svaidīšana, [[ordinācija]], [[laulība]].<ref>{{Tīmekļa atsauce|url=https://katolis.lv/vardnica-sakramenti/|title=Sakramenti|website=Katolis.lv|access-date=2023-03-07|language=lv-LV}}</ref> Ar kristības sakramentu cilvēks tiek uzņemts Baznīcā, un tikai pēc tā saņemšanas ir iespējams pieņemt pārējos sakramentus.

[[Mise|Svētā Mise]] jeb Euharistijas dievkalpojums ir galvenais dievkalpojums Katoļu baznīcā, kas kalpo kā Jēzus Kristus pestīšanas piemiņa. Mises liturģija centrējas uz maizes un vīna pārtapšanu par Jēzus Kristus īsto miesu un asinīm, kas tiek arī saukts par Euharistiju jeb Vissvētāko sakramentu.

== Nosaukums ==
Jēdziens ''katoliska'' ir cēlies no grieķu vārda "visaptveroša" ({{val|el|καθολικός}}, ''katolikós''), un pirmā zināmā reize, kad tas ir ticis lietots attiecībā pret baznīcu ir ap 110. gadu sv. [[Antiohijas Ignācijs|Antiohijas Ignācija]] vestulē [[Smirna]]s iedzīvotājiem: <blockquote>''"...Neļaujat nevienam darīt kaut ko attiecībā pret Baznīcu bez bīskapa. Ļaujiet tam būt uzskatītam par pieņemamu Euharistiju, kuru vada bīskaps vai tas, kuru viņš ir ordinējis [t.i. priesteris]. Lai kur bīskaps būtu, lai ļaudis tur arī būtu; tāpat kā visur, kur ir Jēzus Kristus, tur ir katoliskā Baznīca."'' [https://www.orderofstignatius.org/files/Letters/Ignatius_to_Smyrnaeans.pdf] </blockquote>Vārdam "baznīca" latviešu valodā ir divas nozīmes: (1) kulta celtne — sugasvārda nozīmē un (2) organizācija ({{val|el|ἐκκλησία}}, ''ekklēsia''), īpašvārda nozīmē. Dažreiz atšķiršanas nolūkos otro nozīmi raksta ar lielo burtu — Baznīca.

Teorētiski pastāv tikai viena sākotnēji dibinātā Baznīca, kurā pastāv dažādu pakāpju šķelšanās. Tādējādi visi kristītie no kristības brīža pieder vienai un tai pašai Baznīcai, taču bieži vien dzīves gaitā nonāk dažādās nošķirtības pakāpēs. Tomēr vēsturiski ir izveidotas dažādas lielas organizācijas, kuru nosaukumā ir ietverts vārds "baznīca".

== Šķelšanās no Austrumu pareiztīcīgiem ==
[[Romas impērija]]i sadaloties, izveidojās [[Rietumromas impērija|Rietumromas]] un [[Austrumromas impērija|Austrumromas]] impērijas, izolējot kristietības centrus austrumos un rietumos vienu no otra. Rietumu baznīcas tēvi 589. gadā Nīkajas ticības apliecībā iekļāva piebildi, ka [[Svētais Gars]] iziet no Tēva, bet arī no Dēla ({{val|la|filioque}}), kuru Konstantinopoles patriarhs nosodīja. Bez tam Konstantinopoles patriarhs noraidīja mācību, ka [[Romas pāvests|pāvests]] ir Baznīcas augstākā autoritāte, 876. gadā to pasludinot par maldu mācību. Šīs un daudzas citas pretrunas noveda pie 1054. gada [[Lielā Shizma|Lielās shizmas]], kas sašķēla līdz tam ''de iure'' vienoto kristietību Austrumu un Rietumu baznīcās.

Konstantinopoles patriarhs atteicās pieņemt vairākus jaunieviestos likumus, kurus uzskatīja par ķeceriskiem. Kopš tā laika starp Katoļu baznīcu un [[Austrumu Pareizticīgā baznīca|Austrumu Pareizticīgo baznīcu]], sauktu arī par Grieķu—katoļu baznīcu,<ref>{{LKV|VIII.|16 198}}</ref> nav liturģiskās sadraudzības.

== Baznīcas riti ==
Katoļu baznīcu veido septiņi dažādi riti,<ref>{{Tīmekļa atsauce|url=https://magdalenasdraudze.lv/katehisms/d2s1n2.html#r1203|title=Katoliskās Baznīcas katehisms (1203)|website=magdalenasdraudze.lv|access-date=2023-03-05}}</ref> kuri atšķirās ar savām liturģiskām tradīcijām, taču visi ir kopīgā sadraudzībā ar pāvestu, un visi riti apliecina vienas un tās pašas katoļu doktrīnas, tādējādi tās visas ir piederošas vienai katoliskai Baznīcai.

=== Latīņu rits ===
''Latīņu baznīca'' jeb ''Romas Katoļu baznīca'' ir vienīgā rietumu rita Katoļu baznīca, taču tā ietver lielāko daļu no katoļticīgiem, tai skaitā arī Latvijas Katoļu baznīcu, tādējādi jēdzieni "Katoļu baznīca" un "Romas Katoļu baznīca" tiek dažkārt neprecīzi izprasti kā sinonīmi.

Kā jau paša rita nosaukums saka priekšā, latīņu ritā tiek pielietota latīņu valoda, kas parasti izpaužās baznīcas dziedājumos, kā piemēram: ''Gloria in excelsis Deo'' ("Gods Dievam augstumos"), ''Agnus Dei'' ("Dieva Jērs"), ''Ave Maria'' ("Esi sveicināta, Marija") un citi latīņu jeb gregoriskie dziedājumi.

Lai arī parasti priekš Mises liturģijas tiek lietota kāda no vietējām valodām, pastāv arī cita Sv. Mises liturģijas forma, ko sauc par Tridentes Misi jeb tradicionālo latīņu Misi, kuras pamatā ir latīņu valodas lietošana.<ref>{{Tīmekļa atsauce|url=https://unavoce.lv/sveta-mise/sv-mises-kartiba-latinu-un-latviesu-valoda/|title=Sv. Mises kārtība latīņu un latviešu valodā|website=Una Voce Latvija|access-date=2023-03-05|date=2015-05-03|language=lv}}</ref>

=== Austrumu riti ===
''Austrumu Katoļu baznīcas'', atšķirībā no latīņu rita, ir ar ieraugāmi plašāku liturģisku daudzveidību. Viena no atšķirībām ir šo baznīcu interjera un eksterjera, kas var izskatīties salīdzinoši līdzīgāka [[Pareizticība|pareizticīgām]] baznīcām, jo lielākā daļa no tām ir bijušās Austrumu baznīcas, kuras ir nonākušas atpakaļ kopīgā sadraudzībā ar Romu. Vēl viena atšķirība ir raudzētas maizes lietošana Sv. Misē, nevis neraudzētas, kā tas ir pieņemts latīņu ritā.<ref>{{Tīmekļa atsauce|url=https://www.catholic.com/qa/eastern-rite-catholics-use-leavened-bread-in-holy-communion-but-roman-rite-catholics-use|title=Eastern-rite Catholics use leavened bread in Holy Communion, but Roman-rite Catholics use unleavened bread. Why the difference?|website=Catholic Answers|access-date=2023-03-05}}</ref>

Austrumu katoļticībā ir ietverti seši riti:

* Bizantijas rits <small>(Grieķu Katoļu baznīca, Ukraiņu Grieķu katoļu baznīca, u.c.)</small>
* Aleksandriešu rits <small>(Koptu Katoļu baznīca, Etiopiešu Katoļu baznīca, Eritriešu Katoļu baznīca)</small>
* Sīriešu rits <small>(Sīriešu Katoļu baznīca)</small>
* Armēņu rits <small>(Armēņu Katoļu baznīca)</small>
* Maronītu rits <small>(Maronītu baznīca)</small>
* Kaldejiešu rits <small>(Kaldejiešu Katoļu baznīca)</small>

== Romas Katoļu baznīca Latvijā ==
{{Sīkāk|Latvijas Romas katoļu baznīcas vēsture}}

[[Latvija]]s teritorijas iedzīvotāji ar rietumu [[kristietība|kristietību]] sastapās [[12. gadsimts|12. gadsimtā]], kad [[Lībeka]]s pilsētas Zēgebergas [[abatija]]s [[kanoniķis]], [[Augustīniešu ordenis|augustīniešu]] [[mūks]] [[Meinards]] kristīja Daugavgrīvas un [[Ikšķile]]s [[Līvi|lībiešus]]. 1186. gadā [[Brēmenes arhibīskapi|Brēmenes arhibīskaps]] [[Hartvigs II]] viņu iesvētīja par pirmo [[Livonijas bīskapi|Livonijas bīskapu]].

2004. gadā Latvijā bija reģistrējušies aptuveni {{nobr|430 000}} Romas katoļticīgo 250 draudzēs,<ref>{{Tīmekļa atsauce|url=http://www.bibelesbiedriba.lv/religiju-enciklopedija/kristietiba/romas-katoli-latvija.html|title=Reliģiju Enciklopēdija :: Kristietība :: Romas katoļi :: Latvija|website=www.bibelesbiedriba.lv|access-date=2018-01-17|archive-date=2011-08-09|archive-url=https://web.archive.org/web/20110809220401/http://www.bibelesbiedriba.lv/religiju-enciklopedija/kristietiba/romas-katoli-latvija.html}}</ref> kas sadalītas četrās diecēzēs: [[Rīga]]s arhidiecēzē ([[arhibīskaps - metropolīts]] [[Zbigņevs Stankevičs]]), [[Rēzekne]]s—[[Aglona]]s diecēzē ([[bīskaps]] [[Jānis Bulis]]), [[Jelgava]]s diecēzē ([[bīskaps]] [[Edvards Pavlovskis]]) un [[Liepāja]]s diecēzē ([[bīskaps]] [[Viktors Stulpins]]).

Latvijā darbojas pieci klosteri un vairākas katoļu mācību iestādes, piemēram, [[Laterāna Pontifikālā universitāte|Laterāna Pontifikālās universitātes]] filiāles: [[Rīgas Teoloģijas institūts]], kurā mācās nākamie priesteri, un [[Rīgas Augstākais reliģijas zinātņu institūts]].

== Atsauces ==
{{atsauces}}

== Ārējās saites ==
{{sisterlinks-inline}}
* {{tīmekļa atsauce | url= http://www.vatican.va/ | title= Vatikāna mājas lapa | language= angliski}}
* {{tīmekļa atsauce | url= http://www.catholic.net/index.php | title= Catholics on the net | language= angliski}}
* {{tīmekļa atsauce | url= http://www.newadvent.org/ | title= New advent - katoļu enciklopēdija, ziņas, saites | language= angliski}}
* {{tīmekļa atsauce | url= http://www.catholic.lv/ | title= Romas katoļu baznīca Latvijā | language= latviski | access-date= {{dat|2008|06|03||bez}} | archiveurl= https://web.archive.org/web/20080601205149/http://www.catholic.lv/ | archivedate= {{dat|2008|06|01||bez}} }}
* {{tīmekļa atsauce | url= http://www.bibelesbiedriba.lv/religiju-enciklopedija/kristietiba/romas-katoli-latvija.html | title= Reliģiju enciklopēdija - Romas katoļu baznīca Latvijā | language= latviski | access-date= {{dat|2008|06|03||bez}} | archive-date= {{dat|2011|08|09||bez}} | archive-url= https://web.archive.org/web/20110809220401/http://www.bibelesbiedriba.lv/religiju-enciklopedija/kristietiba/romas-katoli-latvija.html }}
* {{tīmekļa atsauce | url= http://www.katedrale.lv/ | title= Romas katoļu baznīcas Kurzemes bīskapijas portāls | language= latviski}}

{{reliģija-aizmetnis}}

{{autoritatīvā vadība}}

{{DEFAULTSORT:Katoļu_baznīca}}
[[Kategorija:Romas katoļu baznīca| ]]