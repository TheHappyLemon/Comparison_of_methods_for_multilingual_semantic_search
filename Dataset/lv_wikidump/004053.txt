[[Matemātika|Matemātikā]] '''unitāra matrica''' ir tāda ''n''&nbsp;×''n'' [[komplekss skaitlis|kompleksa]] [[matrica]] ''U'', kurai izpildās sakarība
:<math> U^\dagger U = I, \,</math>
kur ''I'' ir ''n''&nbsp;×''n'' [[vienības matrica]], ''U''<sup>†</sup>&nbsp;=&nbsp;{{overline|''U''}}<sup>T</sup> ir matricas ''U'' [[konjugēti transponētā matrica]] ([[kompleksi saistītais skaitlis|kompleksi saistītās matricas]] {{overline|''U''}} [[transponētā matrica]]) un ''U''<sup>†</sup>''U'' apzīmē matricu ''U''<sup>†</sup> un ''U'' [[matricu reizināšana|reizinājumu]].<ref>Skatīt Horn & Johnson, [http://books.google.com/books?id=PlYQN0ypTwEC&pg=PA66 66. lpp.]</ref> Šī sakarība izsaka to, ka matricas ''U'' kolonnas veido [[ortonormēta bāze|ortonormētu bāzi]] ''n'' dimensiju kompleksajai [[lineāra telpa|telpai]] '''C'''<sup>''n''</sup>.

== Ekvivalentas definīcijas ==

Unitāru matricu var definēt vairākos ekvivalentos veidos. Ja ''U'' ir kompleksa ''n'' × ''n'' matrica, tad visi zemāk uzskaitītie apgalvojumi ir ekvivalenti:<ref>Skatīt Teorēmu 2.1.4, Horn & Johnson, [http://books.google.com/books?id=PlYQN0ypTwEC&pg=PA67 67. lpp.]</ref>
# ''U'' ir unitāra (jeb ''U''<sup>†</sup>''U''&nbsp;=&nbsp;''I''),
# ''U''<sup>†</sup> ir unitāra (jeb ''UU''<sup>†</sup>&nbsp;=&nbsp;''I''),
# ''U'' ir [[nesingulāra]] un ''U''<sup>†</sup>&nbsp;=&nbsp;''U''<sup>-1</sup>, kur ''U''<sup>-1</sup> ir matricas ''U'' [[inversā matrica]],
# matricas ''U'' rindiņas veido ortonormētu bāzi telpai '''C'''<sup>''n''</sup>,
# matricas ''U'' kolonnas veido ortonormētu bāzi telpai '''C'''<sup>''n''</sup>,
# reizināšana ar ''U'' nemaina vektoru garumu (ja ''x'' ir patvaļīgs kolonnas [[vektors]] telpā '''C'''<sup>''n''</sup> un ''y''&nbsp;=&nbsp;''Ux'', tad ||''x''||&nbsp;=&nbsp;||''y''||, kur ||''x''||&nbsp;=&nbsp;√{{overline|''x''<sup>†</sup>''x''}} ir vektora ''x'' [[norma (matemātika)|norma]]),
# matrica ''U'' ir [[normāla matrica|normāla]] un tās [[īpašvērtība]]s atrodas uz vienības riņķa līnijas [[kompleksā plakne|kompleksajā plaknē]] (jeb ir formā ''e''<sup>''i''φ</sup>, kur φ ir [[reāls skaitlis]]),
# visas matricas ''U'' [[singulārā vērtība|singulārās vērtības]] ir vienādas ar 1,
# eksistē tāda [[Ermita matrica]] ''H'', ka ''U''&nbsp;=&nbsp;exp(''iH'')&nbsp;, kur ''i'' ir [[imaginārā vienība]] un exp ir [[matricas eksponentfunkcija]]:
::<math> \exp(X) = \sum_{k=0}^\infty \frac{X^k}{k!}. </math>

== Piemēri ==

=== Vienības matrica ===

:<math>
U =
\begin{pmatrix}
  1 & 0 \\
  0 & 1
\end{pmatrix}, \quad
U^\dagger =
\begin{pmatrix}
  1 & 0 \\
  0 & 1
\end{pmatrix}, \quad
U U^\dagger =
\begin{pmatrix}
  1 & 0 \\
  0 & 1
\end{pmatrix} = I.
</math>

=== Rotācijas matrica ===

:<math>
U = \frac{1}{2}
\begin{pmatrix}
  \sqrt{3} & 1 \\
  -1       & \sqrt{3}
\end{pmatrix}, \quad
U^\dagger = \frac{1}{2}
\begin{pmatrix}
  \sqrt{3} & -1 \\
  1        &  \sqrt{3}
\end{pmatrix}, \quad
U U^\dagger = \frac{1}{4}
\begin{pmatrix}
  4 & 0 \\
  0 & 4
\end{pmatrix} = I.
</math>

=== Diskrētā Furjē transformācija ===

Ja ω&nbsp;=&nbsp;exp(2π''i''/3) ir [[kubsakne]] no 1, tad 3 × 3 matrica, kas apraksta [[diskrētā Furjē transformācija|diskrēto Furjē transformāciju]], ir unitāra:

:<math>
U = \frac{1}{\sqrt{3}}
\begin{pmatrix}
1 & 1 & 1 \\
1 & \omega   & \omega^2 \\
1 & \omega^2 & \omega
\end{pmatrix}, \quad
U^\dagger = \frac{1}{\sqrt{3}}
\begin{pmatrix}
1 & 1 & 1 \\
1 & \omega^2 & \omega \\
1 & \omega   & \omega^2
\end{pmatrix}, \quad
U U^\dagger = \frac{1}{3}
\begin{pmatrix}
3 & 0 & 0 \\
0 & 3 & 0 \\
0 & 0 & 3
\end{pmatrix} = I.
</math>

== Grupas struktūra ==

Ja ''U'' un ''V'' ir vienādu izmēru unitāras matricas, tad arī to [[matricu reizināšana|reizinājums]] ''UV'' ir unitāra matrica. Unitāras matricas [[inversā matrica]] arī ir unitāra, jo tā ir vienāda ar dotās matricas konjugēti transponēto matricu. Piedevām, [[matricu reizināšana]] ir [[asociativitāte|asociatīva]] un [[vienības matrica]] ir unitāra, tāpēc visas ''n'' × ''n'' unitārās matricas veido [[grupa (matemātika)|grupu]]. Šo grupu apzīmē ar U(''n'') un sauc par [[unitārā grupa|unitāro grupu]]. Visas unitārās matricas, kuru [[determinants]] ir vienāds ar 1, arī veido grupu — [[speciālā unitārā grupa|speciālo unitāro grupu]], ko apzīmē ar SU(''n''). Tā ir grupas U(''n'') [[normāla apakšgrupa]].

== Īpašie gadījumi ==

* Unitāru matricu, kas ir [[reāls skaitlis|reāla]], sauc par [[ortogonāla matrica|ortogonālu matricu]].
* Unitāru matricu, kuras katrs no elementiem ir 0 vai 1, sauc par [[permutāciju matrica|permutāciju matricu]].

== Pielietojums ==

Unitāras transformācijas ir bieži sastopamas gan matemātikā, gan fizikā. Piemēram, [[kvantu mehānika|kvantu mehānikā]] [[Šrēdingera vienādojums|Šrēdingera vienādojuma]] atrisinājums atbilst unitārai transformācijai, tāpēc sistēmas stāvokļa maiņu apraksta ar unitāras transformācijas palīdzību. [[Elementārdaļiņu fizika|Elementārdaļiņu fizikā]] speciālā unitārā grupa SU(''n'') tiek plaši lietota tā saucamajā [[standarta modelis|standarta modelī]]. Piemēram, grupa SU(2) tiek izmantota, lai aprakstītu [[elektrovājā mijiedarbība|elektrovājo mijiedarbību]], bet grupa SU(3) tiek lietota [[kvantu hromodinamika|kvantu hromodinamikā]] (šīs grupas ir saistītas attiecīgi ar [[Pauli matricas|Pauli]] un [[Gella-Manna matricas|Gella-Manna]] matricām).

== Skatīt arī ==

* [[Unitārā grupa]]
* [[Ortogonāla matrica]]
* [[Ermita matrica]]
* [[Normāla matrica]]

== Piezīmes ==

{{atsauces}}

== Atsauces ==

* {{citation | first1 = Roger A. | last1 = Horn | first2 = Charles R. | last2 = Johnson | title = Matrix analysis | publisher = Cambridge University Press | year = 1990 | isbn = 978-0-52-138632-6}}.

== Ārējās saites ==

* Todd Rowland, [http://mathworld.wolfram.com/UnitaryMatrix.html Unitary Matrix], MathWorld.
* Ivanova O.A., [http://eom.springer.de/U/u095540.htm Unitary matrix], Springer.

[[Kategorija:Matricas]]