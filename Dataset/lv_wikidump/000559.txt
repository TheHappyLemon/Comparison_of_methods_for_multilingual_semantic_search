{{infokaste+}}
[[Attēls:Silvermynt slaget för Olof Skötkonung, Nordisk familjebok.png|thumb|Ūlofa Klēpja karaļa monēta]]
[[Attēls:Scandinavia-12th century.png|thumb|220px|Svēlande (dzeltenā) un Jētlande (zilā) 12. gadsimta sākumā.]]
'''Ūlofs, zviedru ķēniņš''' jeb '''Zviedru Ūlofs''' ([[vecislandiešu valoda|vecislandiešu]]: ''Óláfr sænski''), saukts arī '''Ūlofs Klēpja karalis''' ([[veczviedru valoda|veczviedru]]: ''Olawær skotkonongær'' no ''sköte'' — "klēpis") vai arī '''Ūlofs Meslu ķēniņš''' (no ''skatt'' — "mesli")<ref>Lars O. Lagerqvist, Nils Åberg. Öknamn och tillnamn på nordiska stormän och kungligheter (1997)</ref> bija pirmais [[Zviedrijas karalis|zviedru ķēniņš]], kurš apvienoja savā varā [[Svēlande|Svēlandi]] un [[Jētlande|Jētlandi]]. Viņš valdīja no [[995]]. līdz [[1022]]. gadam.

Ūlofa māte varētu būt [[poļi|poļu]] valdnieka [[Meško I]] meita [[Sigrīda Lepnā]] (''Sigrid Storråda'', ''Świętosława''). Viņš apprecējās ar [[obodrīti|obodrītu]] Astrīdu, kuras dēls kļuva par [[Zviedrija]]s karali [[Ānunds Jākobs|Ānundu Jākobu]], bet meita - par [[Kijivas Krievzeme]]s [[kņazs|kņaza]] [[Jaroslavs Gudrais|Jaroslava Gudrā]] sievu.

Ūlofs Klēpja karalis tiek uzskatīts par pirmo Zviedrijas karali, kurš kalis savas monētas un ievācis nodokļus. Piedalījās [[Svoldas kauja|Svoldas kaujā]] netālu no [[Rīgena]]s, kur koalīcijas sastāvā sakāva [[norvēģi|norvēģu]] spēkus.

Ūlofs ir arī pirmais [[kristietība|kristīgais]] [[Zviedrija]]s karalis. Viņš kristījās [[1008]]. gadā [[Husabija|Husabijā]] (''Husaby''), [[Vesterjētlande|Vesterjētlandē]]. Tomēr tradicionālās ticības piekritēji vēl aizvien bija tik spēcīgi, ka Ūlofs turpmāk valdīja tikai Vesterjētlandē. Nodibināja pirmo [[bīskapija|bīskapiju]] [[Skāra|Skārā]].

== Saistība ar Latviju ==
Vikingu [[Ingvara sāga|Ingvara sāgā]] par [[Ingvars Tālbraucējs|Ingvaru Tālbraucēju]] (''Yngvars saga víðförla'') apdziedātajos notikumos vēstīts, ka zviedru karalis Olavs (''Olof Skötkonung'', ap 980–1022) sūtījis savu dēlu [[Ānunds Jākobs|Ānundu]] (''Anund Jakob'', karalis 1022—1050) un Ingvaru Tālbraucēju ar trim kuģiem pie [[zemgaļi]]em (''Seimgaler'') pēc mesliem. Nonākuši [[Zemgale (valsts)|Zemgalē]], viņi sasauca sapulci, kurā pārliecināja virsaišus un zemgaļu ķēniņu maksāt meslus, taču trīs virsaiši tam nav piekrituši un pulcējuši karaspēku. [[Zemgaļu ķēniņš]] deva vikingiem savu karaspēku, kas uzvarēja zviedru pretiniekus un samaksāja meslus ar zeltu, sudrabu un citām mantām.<ref>Guntis Zemītis. Agrīnā valstiskuma veidošanās problemātika Latvijas teritorijā. No: Latvieši un Latvija, II sēj.: Valstiskums Latvijā un Latvijas valsts – izcīnītā un zaudētā. Rīga: Latvijas Zinātņu akadēmija, 13.–51. lpp.</ref>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20110726051430/http://www.oe.eclipse.co.uk/nom/Yngvar.htm The Saga of Yngvar the Traveller] (angliski)
* [https://web.archive.org/web/20150327013614/http://www.snerpa.is/net/forn/yngvar.htm YNGVARS  SAGA  VÍÐFÖRLA] (oriģinālvalodā)

{{kastes sākums}}
{{Amatu secība | pirms = [[Ēriks Uzvarētājs]] | virsraksts = [[Zviedrijas monarhu uzskaitījums|Zviedrijas karalis]] | periods=[[995]]—[[1022]] | pēc = [[Ānunds Jākobs]]}}
{{kastes beigas}}

{{Zviedrijas karaļi}}

{{autoritatīvā vadība}}

[[Kategorija:Zviedrijas monarhi|Uzlofs Klēpja karalis]]