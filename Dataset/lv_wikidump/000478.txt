{{Papildu atsauces+}}
{{citas nozīmes|tautu|Zemgaļi (nozīmju atdalīšana)|Zemgaļi}}
[[Attēls:Balti ap 13.gs.svg|thumb|Baltu cilšu aptuvenā apdzīvotā teritorija ap 12.—13. gadsimta miju]]
'''Zemgaļi''' ({{val|lt|žemgaliai}} vai ''žiemgaliai''; {{val|la|Semigalli}}) bija viena no tagadējo Latvijas dienviddaļu un Lietuvas ziemeļdaļu apdzīvojušām [[balti|baltu]] tautām, kas vēlāk ieplūda [[latvieši|latviešu]] un [[lietuvieši|lietuviešu]] tautās. Apdzīvoja pamatā [[Lielupe]]s, [[Mēmele]]s un [[Mūsa]]s baseinu, bet to apdzīvotības robežas sniedzās līdz [[Nevēža]]s un [[Venta]]s augštecei un pirms līvu migrācijas - līdz [[Gauja|Gaujas]] lejtecei.

== Militārpolitiskā organizācija ==
Zemgaļi bija arī viena no militāri visattīstītākajām senlatviešu tautām, etnogrāfiski un valodiski radniecīgi [[žemaiši]]em. Zemgaļu dzimtas bija apvienotas karadraudzēs, kurām bija savi pilsnovadi. Kara gadījumos zemgaļu karadraudzes apvienojās vienotā karaspēkā, ko vadīja karavadonis — valdnieks (latīņu tekstos: ''dux'' vai ''rex'') jeb ''[[karalis|ķēniņš]]'', kas atbilda lietuviešu un žemaišu kunigaitim vai kriviču kņazam. Pirmais hronikās minētais zemgaļu pilsnovadu karavadonis, kurš pārstāvēja visu [[Zemgale (valsts)|Zemgali]] un vadīja apvienoto novadu karadraudžu karaspēku, bija ķēniņš [[Viestards]], kurš dzīvoja laikā no [[12. gadsimts|12. gadsimta]] beigām līdz aptuveni 1230. gadam. Pēc viņa kā zemgaļu karavadoņi un valdnieki pieminēti [[Šabis]] (1259), [[Nameisis]] (1272—1281) un kāds vadonis, kas krita [[Garozas kauja|Garozas kaujā]] (1287).

== Vēsture ==
{{Latvijas vēsture}}
{{Pamatraksts|Zemgale (valsts)}}
Zināms, ka jau [[Vikingu laiki|Vikingu laikos]] zemgaļi atvairīja atkārtotus [[vikingi|vikingu]] uzbrukumus, kas bija kļuvuši par [[Līvzeme]]s meslu kungiem. [[Zemgale (valsts)|Zemgales]] vārds ir atrodams [[rūnu raksts|rūnu rakstos]] uz [[Mervalas rūnu akmens]] Zviedrijā. 10.-13. gadsimtā zemgaļi cīnījās ar varjagu un to pēcteču [[Polockas Rurikoviču dinastija]]s kņazu sabiedrotajiem [[līvi]]em, kas ar savu svešzemju sabiedroto palīdzību atvairīja zemgaļus no Daugavas un Gaujas lejteces zemēm. 1106. gadā zemgaļi (''зимегола'') sakāva iebrukušo [[Polockas kņazi|Polockas kņaza]] [[Vseslavs Bračislavičs|Vseslava Bračislaviča]] dēlu ([[Vseslavičs|Vseslaviču]]) karaspēku, radot tam 9000 vīru lielus zaudējumus.<ref>В том же 6614 (1106) лете победиша '''зимегола''' Всеславич. Всю братию и дружины убиша 9 тысящь. — Skat. [http://www.bsu.by/Cache/pdf/362553.pdf БЕЛАРУСКАЯ ЛІТАРАТУРА X — XV стст. / Укладанне, прадмова, каментарыі, пераклад на беларускую мову і адаптацыя І.В.Саверчанкі. — Мінск: Беларус. навука, 2010. — 410 с. (citāts no 46 lpp.)]{{Novecojusi saite}} {{br ikona}}</ref>
1202./1203. gadā pēc neveiksmīga uzbrukuma Salaspilij zemgaļu karalis Viestards noslēdza militāru savienību ar Līvzemes bīskapu [[Alberts fon Bukshēvdens|Albertu]], lai iegūtu sabiedrotos cīņās pret [[lietuvieši]]em, kuri ik gadu vidēji 2 reizes gadā iebruka sirojumos zemgaļu un letgaļu zemēs. Zemgaļi piedalījās krusta karos un kopā ar kristījušos līvu valdnieku [[Kaupo]] 1207. gadā piedalījās [[Turaidas pils]] ieņemšanā.

Pēc kāda laika šī savienība gan izjuka, jo katoļu misionāri panāca, ka [[Upmale (zeme)|Upmales]] pilsnovada [[labieši]] pieņēma [[kristietība|kristietību]] un atteicās pakļauties Viestarda virsvaldībai. Turklāt ar baznīcas sodiem un draudiem bīskaps Alberts panāca, ka [[Rietumeiropa]]s tirgotājiem tika aizliegts iebraukt [[Zemgales osta|Zemgales ostā]] un visi tirdzniecības ienākumi tika [[Rīga]]i. 1219. gadā Viestarda karaspēks iekaroja Upmales centru — [[Mežotne|Mežotni]], ko gan uz ilgu laiku savā varā noturēt nespēja. 1225. gadā Rīgā ieradās pāvesta legāts [[Vilhelms no Modenas]], kurš uzaicināja Viestardu uz sarunām, mēģinot viņu pierunāt pāriet [[katoļticība|katoļu ticībā]]. Viestards atteicās, taču atļāva Zemgalē brīvi darboties kristiešu misionāriem. 1228. gadā zemgaļi Viestarda vadībā kopā ar [[kurši]]em devās karagājienā uz Rīgu. Rīgu tiem ieņemt neizdevās, taču tie nopostīja [[Daugavgrīvas klosteris|Daugavgrīvas klosteri]]. Atriebjoties ordeņa karaspēks iebruka Zemgalē, bet karaļa Viestarda karaspēks savukārt izpostīja [[Aizkraukle|Aizkraukli]]. Pēc Viestarda nāves 1236. gadā liels Zobenbrāļu ordeņa, kristīto līvu, [[letgaļi|letgaļu]] un [[Pleskavas kņazi|Pleskavas kņaza]] karaspēks iebruka Zemgales dienviddaļā un Žemaitijā. Atceļā tiem uzbruka un [[Saules kauja|Saules kaujā]] sakāva zemgaļu un [[žemaiši|žemaišu]] karaspēks. Krita ordeņa mestrs [[Folkvins]] un gadrīz visi ordeņa brāļi, kā rezultātā nākamajā gadā Zobenbrāļu ordenis pašlikvidējās un tā vietā tika izveidota [[Vācu ordenis|Vācu ordeņa]] filiāle — [[Livonijas ordenis]].
1251. gadā Lietuvas dižkungs [[Mindaugs]] uzsāka sarunas ar Livonijas ordeņa mestru [[Andreass no Felves|Andreasu no Štīrijas]] par pāriešanu kristīgajā ticībā, piekrītot tam, ka Zemgale un Žemaitija nonāktu Livonijas ordeņa pakļautībā. Turpmākos gadus notika regulāri un mērķtiecīgi [[krustneši|krustnešu]] uzbrukumi vēl brīvajai Zemgalei līdz 1254. gadā Zemgales pilsnovadus uz laiku izdevās pakļaut. Tomēr pēc krustnešu un viņu sabiedroto karaspēka sakāves [[Durbes kauja|Durbes kaujā]] 1260. gadā zemgaļi vairs neatzina Rīgas arhibīskapa un Livonijas ordeņa virsvaru, tā vietā noslēdzot savienību ar lietuviešiem.
1269. gadā Lietuvā sāka valdīt dižkungs [[Traidenis]] (1269—1282), 1270. gadā zemgaļi Lietuvas dižkunga Traideņa vadībā piedalījās lietuviešu karaspēka iebrukumā Livonijā un Sāmsalā, kur [[Karuzes kauja|kaujā pie Karuses]] uz ledus sakāva apvienoto krustnešu karaspēku, kaujā krita Livonijas ordeņa mestrs [[Oto fon Luterbergs]].
1279. gadā sākās zemgaļu sacelšanos pret [[Livonijas ordenis|Livonijas ordeni]], kuru vadīja ķēniņš [[Nameisis]]. Zināms, ka pēc [[Tērvete (zeme)|Tērvetes]] zaudēšanas 1281. gadā Nameisis devās uz [[Prūsija|Prūsiju]], kur kopā ar žemaišiem un prūšiem cīnījās pret [[Vācu ordenis|Vācu ordeņa]] spēkiem. 1287. gada pavasarī notika [[zemgaļu uzbrukums Rīgai]] un [[Garozas kauja]], kurā Livonijas ordenis cieta smagu sakāvi. Zemgale bija pēdējais Latvijas novads, kurš tika pakļauts tikai 1290. gadā. Daļa zemgaļu (hronika min ap 100 000 cilvēku, taču šis skaitlis, iespējams, ir pārspīlēts) nepakļāvās vāciešiem un, nodedzinājuši savu pēdējo pili [[Sidrabene (pils)|Sidrabeni]] (pie [[Jonišķi]]em) un pārcēlās uz tagadējās [[Lietuva]]s teritoriju, kur vēlāk ieplūda žemaišu etnosā. Zemgaļu karotāji piedalījās daudzos karagājienos Krievzemē lietuviešu karaspēka sastāvā.

1321. gadā notika pēdējā bruņotā zemgaļu sacelšanās, ko atbalstīja žemaiši un zemgaļi no Livonijas ordenim nepakļautās Zemgales daļas. 1321. gadā Mežotnē, 1335. gadā Dobelē un 1339. gadā Tērvetē tika uzceltas jaunas Livonijas ordeņa pilis Zemgales militārai pārvaldei un Lietuvas dižkunigaišu uzbrukumu atvairīšanai. Par Lietuvas valdnieku pretenzijām uz Zemgali vēl 14. gadsimtā liecina dižkunga [[Ģedimins|Ģedimina]] 1323. gada maijā [[Hanzas savienība]]i adresētajā vēstulē par viņa gatavību kristīties lietotais tituls "Gedeminne Dei gratia [..] '''princeps et dux Semigallie'''" (Ģedimins, no Dieva žēlastības [..] Zemgales princis (jeb kņazs) un hercogs). 1345. gada ziemā Lietuvas dižkungs [[Aļģirds]] (1345—77) ar zemgaļu palīdzību ieņēma Tērvetes pili un aizdedzināja [[Jelgava]]s pili, bet 1346. gadā nopostīja Mežotnes pili. Kad 1358. gadā [[Svētā Romas impērija|Svētās Romas impērijas]] [[ķeizars]] [[Kārlis IV Luksemburgs|Kārlis IV]] ar sūtņu palīdzību veda sarunas par Lietuvas pāriešanu katoļticībā, dižkunigaitis Aļģirds pieprasīja viņam atdot visas Kurzemes un Zemgales zemes līdz [[Daugava]]i ziemeļos. 1426. gadā zemgaļu apdzīvotā teritorija tika galīgi sadalīta, nosakot vēl šobrīd esošo robežu starp Livonijas ordeni un Lietuvas valsti.Tātad, apmēram, puse zemgaļu zemju iekļāvās Lietuvas sastāvā. 1561. gadā Polijas karalis un [[Lietuvas dižkunigaitis]] [[Sigismunds II Augusts]] parakstīja [[Viļņas ūnija|Viļņas ūniju]], saskaņā ar kuru visa [[Livonijas Konfederācija]] nonāca Sigismunda II Augusta pakļautībā, bet [[Livonijas ordenis|Livonijas ordeņa]] pēdējais mestrs [[Gothards Ketlers]] saņēma kā lēņa tiesu daļu no tās — Kurzemi un Zemgali, kuru pārvaldīja kā Lietuvas dižkunigaiša vasalis. Tādējādi Zemgales valdnieku likumiskā pārmantojamība ir izsekojama no ķēniņa Viestura līdz Kurzemes un Zemgales hercogiem.

[[Attēls:Latvaldialekti.svg|300px|thumb|Vidus dialekta zemgaliskās izloksnes parāda asimilētās [[zemgaļu valoda]]s aptuveno izplatību Latvijas teritorijā.]]

== Zemgaļu apdzīvotās vietas līdz 14. gadsimtam ==

Pēc arheoloģisko izrakumu datiem šobrīd ir identificētas šādas seno zemgaļu apmetnes, pilskalni un kapsētas:

'''Latvija'''
* [[Bauskas novads]]: Čapāni, Drenģeri-Čunkāni, Dumpji, Jumpravmuiža, Lielbertuši, [[Mežotnes pilskalns]] un senpilsēta, Podiņi, Siliņi, Zeltiņi, Ziedoņskola
* [[Dobeles novads]]: Atvases, [[Auce]], Bāļas-Šķērstaiņi, Cibēni, [[Dobeles pilskalns]] un senpilsēta, Gailīši, Grīnerti, Guntiņas, [[Īle]] ([[Spārnenes pilskalns]]), Jāņogānas, Kaijukrogs, Ķūri, Lielogļi, Lozberģi, Oši, Skare, [[Tērvetes pilskalns]], svētnīca un senpilsēta.
* [[Jelgavas novads]]: Ciemalde, Diduļi, Eži, Gaideļi-Viduči, Kakužēni, Kalnaplāteri, Kraujas, Ķēķi, Mazgrauži, Pudžas, Rijnieki, [[Vilce]].
* [[Ķekavas novads]]: Pļavniekkalns
* [[Saldus novads]]: Griezes dzirnavas, Kerkliņi, Priedīši, Rūsīši-Debeši
* [[Tukuma novads]]: [[Mutstrauti]], [[Zante]]

'''Lietuva'''
* [[Akmenes rajons]]: Balsi (''Balsiai''), [[Papile|Papilės]] pilskalns, Šapnaģi (''Šapnagiai'').
* [[Jonišķu rajons]]: Budraiči (''Budraičiai''), Daugalaiči (''Daugalaičiai''), Daunorava, Dvarelišķi (''Dvareliškiai''), Ivošķi (''Ivoškiai''), Jauneiķi (''Jauneikiai''), Jonišķi (''Joniškis''), Kalnelis (''Sidabrė''), Liepori (''Lieporiai''), Martinišķi (''Martyniškiai''), Rudišķi (''Rudiškiai''), Rukuiži (''Rukuižiai''), Slepsņi (''Slėpsniai''), Spiraķi (''Spirakiai''), Stunģi (''Stungiai''), [[Žagare]] ([[Rakte]]s pilskalns un senpilsēta).
* [[Mažeiķu rajons]]: Mažeiķi (''Mažeikiai''), Pavirvīte-Gudi (''Pavirvytė-Gudai''), Viekšņi (''Viekšniai'').
* [[Pakrojas rajons]]: Aukštadvari (''Aukštadvaris''), Darguži (''Dargužiai''), Degesi (''Degėsiai''), Dirži (''Diržiai''), Dovainišķi (''Dovainiškis''), Karašili (''Karašilis''), Karpišķi (''Karpiškės''), Kauksnuji (''Kauksnujai''), Lauksodi (''Lauksodi''), Liesi (''Liesai''), Linkaviči (''Linkavičiai''), Linksmuči (''Linksmučiai''), [[Linkuva]], Palieči (''Paliečiai''), Pamūše (''Pamūšis''), Pašvitine (''Pašvitinys''), Pelenišķi (''Peleniškiai''), Petroņi (''Petroniai''), Plaučišķi (''Plaučiškai''), Sakališķi (''Sakališkiai''), Stačiūni (''Stačiūnai''), Šukjoņi (''Šukioniai''), Vebari (''Vebariai''), [[Žeimele]] (''Žeimelis'').
* [[Pasvales rajons]]: Ažolpamūše (''Ąžuolpamūšė''), Berklaiņi (''Berklainiai''), Daujena (''Daujėnai''), Kiburti (''Kyburtai''), Meldiņi (''Meldiniai''), Nori (''Noriai''), Pamišķi (''Pamiškiai''), Pamūše (''Pamūšė''), Skrebotišķi (''Skrebotiškis''), Smilgeļi (''Smilgeliai''), Šakarņi (''Šakarniai''), Vaidžūni (''Vaidžiūnai'').
* [[Šauļu rajons]]: Daugelaiči (''Daugelaičiai''), Gibaiči (''Gibaičiai''), Jakštaiči (''Jakštaičiai''), Jurgaiču pilskalns un svētnīca ([[Krusta kalns pie Šauļiem]]), Kaupri (''Kaupriai''), Kibartišķe (''Kybartiškė''), Linkaiči (''Linkaičiai''), Linksmēni (''Linksmėnai''), Norušaiči (''Norušaičiai''), Norvaiši (''Norvaišiai''), Rači (''Račiai''), Ringuvēni (''Ringuvėnai''), Valdomi (''Valdomai''), Visderģi (''Visdergiai'').

== Zemgaļi popkultūrā ==

* [[Folkmetāla]] mūzikas grupa ''[[Skyforger]]'' ir izdevusi albumus ''[[Semigalls' Warchant]]'' (''Zemgaļu karadziesma'') un ''[[Kauja pie Saules (albums)|Kauja pie Saules]]'', kas veltīti zemgaļu cīņām pret [[krustneši]]em 13. gadsimtā.

== Atsauces ==
{{atsauces}}

== Literatūra ==
* Ritvars Ritums „Pētījumi zemgaļu senatnē”. — Latvijas Vēstures muzejs, Rīga 2004. (rakstu krājums) {{ISBN|9984747042}}
* Biruta Senkeviča „Senie Jāni Zemgalē”. — Rīga 1940. (Latviešu Folkloras Krātuves materiāli)
* Laura Rezakova „Zemgale : novadu teikas”. — Jāņa Rozes apgāds, Rīga 2007. {{ISBN|9984232581}}

== Ārējās saites ==
* [https://web.archive.org/web/20160308113616/http://ziemgala.lt/saugykla/pdf/2_bartasius.pdf Marius Bartašius. Lietuvos Žiemgalos kultūrinis regionas] Žiemgala, 2012 — Nr. 1, 15-25 lpp. (lietuviski par zemgaļu zemēm, īpaši Lietuvas ziemeļos)
* [https://web.archive.org/web/20080510074608/http://web.telia.com/~u58110628/so198mervalla.html Rūnu akmens foto, uz kura minēts Zemgales vārds]
* [http://www.ailab.lv/TEKSTI/Senie/Zeiferts/3.Livhron/2.htm#b Teodors Zeiferts par Rīmju hroniku un zemgaļiem]
* [https://web.archive.org/web/20030929145736/http://www.liis.lv/latval/Darbinieki/Citati/smits1.htm P.Šmits. Par zemgaliešu un sēļu tautību]
* [https://web.archive.org/web/20080214225102/http://www.historia.lv/alfabets/Z/Ze/zemgali/encik/zemg_lpe.htm Latvijas Padomju enciklopēdija par zemgaļiem]
* [https://web.archive.org/web/20110927075802/http://www.historia.lv/alfabets/A/AI/aizvesture/raksti/shnee.htm Šnē Andris. Senlatvijas valstiskums: vai viens no mītiem?]

{{Vēsture-aizmetnis}}

{{Senlatviešu valstis}}

[[Kategorija:Zemgaļi]]
[[Kategorija:Austrumbalti‎]]
[[Kategorija:Latvijas vēsture]]
[[Kategorija:Zemgale]]
[[Kategorija:Latviešu etniskās grupas]]
[[Kategorija:Izzudušās tautas]]