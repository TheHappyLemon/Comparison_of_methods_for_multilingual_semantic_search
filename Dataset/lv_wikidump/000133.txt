[[Attēls:Stonehenge2007 07 30.jpg|thumbnail|235px|[[Stounhendža]] ir celta vēlajā akmens laikmetā, aptuveni pirms 4 tūkstošiem gadu]]
'''Aizvēsture''' ir cilvēces [[vēsture]]s periods, par kuru nav saglabājušās [[rakstiskas liecības]]. Tas ir senākais vēstures posms no cilvēka rašanās brīža līdz pirmās [[civilizācija]]s izveidošanās laikmetam.

== Laikmeti ==
{{Pamatraksts|trīs laikmetu sistēma}}

Agrīno cilvēces vēsturi pieņemts dalīt trīs laikmetos: [[akmens laikmets|akmens laikmetā]], [[bronzas laikmets|bronzas laikmetā]] un [[dzelzs laikmets|dzelzs laikmetā]]. Dažreiz specifiski izšķir [[vara laikmets|vara laikmetu]], kas bijis pārejā starp akmens un bronzas laikmetu.

Pirmais šādu dalījumu 1836. gadā piedāvājis dāņu antikvārs Kristiāns Jurgensens Tomsens ([[1788]]—[[1865]]). Šāds hronoloģisks dalījums ļauj izsekot cilvēces attīstībai atkarībā no konkrētās [[civilizācija]]s tehniskā līmeņa. Taču šī trīs laikmetu hronoloģija nav saistīta ar fizisko laiku kā tādu. Dažādas civilizācijas, kas vienā laikā dzīvoja dažādos reģionos, var attiecināt uz dažādiem laikmetiem, jo tām bija atšķirīgs attīstības līmenis.

=== Akmens laikmets ===
{{pamatraksts|akmens laikmets}}
[[Attēls:Scandinavian Stone Age axe and knife.jpg|thumbnail|200px|Akmens laikmeta darbarīki — [[nazis]] un [[cirvis]]]]
[[Akmens laikmets]] ir laika periods, kad cilvēki [[darbarīks|darbarīkus]] gatavoja galvenokārt no [[akmens]]. Izmantoja arī [[koksne|koku]], [[kauli|kaulu]] un citus materiālus, taču akmens ir krietni izturīgāks un no tā ir vieglāk izveidot [[cirvis|cirvjus]] un [[ieroči|ieročus]].

Akmens laikmetu sīkāk iedala trīs periodos:
* [[paleolīts]] jeb agrais akmens laikmets,
* [[mezolīts]] jeb vidējais akmens laikmets,
* [[neolīts|neolīts,]] jeb vēlākais akmens laikmets.

=== Bronzas laikmets ===
{{Pamatraksts|bronzas laikmets}}
[[Bronzas laikmets]] aizsākās ar metāla ([[bronza]]s) darbarīku ieviešanu. Tas ilga aptuveni no [[2. tūkstošgade p.m.ē.|2. tūkstošgades p.m.ē.]] sākuma līdz aptuveni [[6. gadsimts p.m.ē.|6. gadsimtam p.m.ē.]] (dažādās pasaules vietās šis periods atšķīries).

=== Dzelzs laikmets ===
{{pamatraksts|dzelzs laikmets}}
[[Dzelzs laikmets]] aizsākās ar [[dzelzs]] darbarīku ieviešanu, savukārt beidzās — [[1. gadsimts|1. gadsimtā]], kad [[Romas impērija|Romas impērijā]] radikāli izmainījās sabiedrības dzīves kvalitāte. Citās pasaules daļās dzelzs laikmeta beigas tiek datētas ar [[4. gadsimts|4. gadsimtu]] ([[Japāna|Japānā]]) vai pat [[5. gadsimts|5. gadsimtu]] ([[Koreja|Korejā]]).

== Apkopojoša tabula ==
{| class="wikitable"
|-
! Laikmets || Periods || Darbarīki|| Saimniekošanas veidi|| Dzīvesvieta|| Sabiedrība|| Reliģija
|-
| rowspan="3"| [[Akmens laikmets]]
| [[Paleolīts]]
| Rokas darināti un dabā atrodamie priekšmeti — [[runga]], [[nūja]], [[noasināts akmens]], [[dūres cirvis]], [[rokas cirtne]], [[kasīklis]], [[caurumduris]], [[šķēps]], [[harpūna]], [[adata]], [[īlens]]
| rowspan="2"| [[Savācējsaimniecība]]
| rowspan="2"| Mobils dzīvesveids — [[ala]]s, slieteņi, zaru vai ādas [[būda]]s, galvenokārt pie [[upe|upēm]] un [[ezers|ezeriem]]
| Barības augu vācēju un mednieku grupa (25—100 cilvēku)
| rowspan="5" |Vēlajā paleolītā sāk veidoties [[apbedīšanas rituāli]] un [[senču kults]]. Vēlāk rodas organizētas [[reliģija]]s ar [[priesteris|priesteriem]] un [[svētnīca|svētnīcu]] kalpotājiem. Dzelzs laikmeta beigās [[Tuvie Austrumi|Tuvajos Austrumos]] un [[Eiropa|Eiropā]] izplatās viendievības idejas.
|-
| [[Mezolīts]]
| Rokas darināti un dabā atrodamie priekšmeti — [[loks (ierocis)|loks]] un [[bulta]], [[akmens cirvis]], [[murdi]], [[laiva]]s
| [[Cilts]]
|-
| [[Neolīts]]
| Rokas darināti un dabā atrodamie priekšmeti — [[kalts]], [[kaplis]], [[arkls]], [[iejūgs]], [[sirpis]], graudbēris, [[miezis]], [[stelles]], [[māla trauki]] un [[ieroči]]
| [[Neolīta revolūcija]] — pāreja uz ražotājsaimniecību. Vākšana, [[medības]], [[zveja]] un [[domestikācija]]
| rowspan="2"|[[Vietsēdība]]
| rowspan="2"|[[Etnoss|Etnosu]] veidošanās
|-
| colspan="2"|[[Bronzas laikmets]]
| [[Varš|Vara]] un [[bronza]]s darbarīki, [[podnieka ripa]]
| rowspan="2"| [[Ražotājsaimniecība]] — [[lopkopība]], [[zemkopība]], [[amatniecība]], [[tirdzniecība]]
|-
| colspan="2"|[[Dzelzs laikmets]]
| [[Dzelzs]] darbarīki
| [[Pilsēta|Pilsētu]] veidošanās
| [[Valsts|Valstu]] rašanās
|}

== Skatīt arī ==
{{Portāls|Vēsture}}
* [[Arheoloģija]]
* [[Akmens laikmets]]
* [[Bronzas laikmets]]
* [[Dzelzs laikmets]]

== Atsauces ==
{{atsauces+}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Trīs laikmetu sistēma}}

{{autoritatīvā vadība}}

[[Kategorija:Aizvēsture| ]]