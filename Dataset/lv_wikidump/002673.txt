[[Attēls:New York State Theater by David Shankbone.jpg|thumb|235px|Ņujorkas štata teātris.]]
'''Teātris''' ({{val|el|θέατρον}} (''théatron'') — 'skatītāju vietas') ir [[māksla]]s veids, kas nodarbojas ar [[dramaturģija]]s darbu ([[luga|lugu]]) vai māksliniecisku ieceru dramatisku realizāciju, tas ir, [[teātra izrāde|dramatisko izrāžu]] radīšanu un publisku izrādīšanu (parasti uz [[skatuve (vieta)|skatuves]]), izmantojot [[aktieris|aktiera]] tēlojumu, runu, žestus, kustības, [[mūzika|mūziku]] un tā tālāk. Teātris ir saistīts ar [[literatūra|literatūru]], jo īpaši ar dramaturģiju.

== Teātra vēsture ==

=== Senās Grieķijas teātris ===
[[Attēls:GriechTheater2.PNG|thumb|235px|Senās Grieķijas teātris.]]
Rietumu teātra pirmsākumi rodami [[Senā Grieķija|Senajā Grieķijā]] ap 600.-200. gadu p.m.ē., kur tā elementi bija [[reliģija|reliģiska]] rituāla sastāvdaļa.<ref name=Ilustreta22>{{laikraksta atsauce|last1=Bendikss|first1=Henriks|title=Kurā kultūrā radās teātris?|journal=Ilustrētā Zinātne|date={{dat|2007|9|1||bez}}|issue=22|page=11}}</ref> Domājams, ka [[Senās Grieķijas teātris|sengrieķu teātris]] izveidojies no [[vīns|vīna]] un [[auglība]]s dievam [[Dionīss|Dionīsam]] veltītiem [[festivāls|festivāliem]].<ref name="Ilustreta22" /> Sengrieķu filozofs [[Aristotelis]], kurš dzīvoja 4. gadsimtā p.m.ē., uzskatīja, ka teātris attīstījies no [[ditirambs|ditirambiem]] — kora dziesmām, kas ik gadu dziedātas par godu Dionīsam. Tomēr vēl joprojām nav īsti skaidrs, kā no šiem dziedājumiem attīstījušās klasikās grieķu dramaturģijas un teātra formas — [[satīru drāma]], [[komēdija]] un [[traģēdija]].

Par [[skatuve (vieta)|skatuvi]] izmantoja ar [[velēna|velēnām]] izklātu apli, kurā ap Dionīsa altāri dejoja ticīgie. Skatuve parasti atradās kalna pakājē, lai skatītāji, kas sēdēja nogāzēs, varētu labāk apskatīt dejotājus. Drīz vien paugura nogāzēs [[pusaplis|pusaplī]] novietotās skatītāju sēdvietas kļuva par tradicionālu grieķu teātra izkārtojuma pamatu. Bieži vien teātri bija apaļi un tos dēvēja par [[parters|parteriem]]. Aiz apļa robežām bija uzbūvētas speciālas telpas, kuras izmantoja par izrāžu dalībnieku [[Ģērbtuve|ģērbtuvēm]], kā arī par ekrānu un lugu darbības aizmugures fonu. Grieķi ļoti reti izmantoja [[dekorācija]]s, kā arī nelietoja mākslīgo apgaismojumu; izrādes notika tikai pa dienu.

Tiek uzskatīts, ka pirmā teātra izrādes Senajā Grieķijā notikusi 534. gadā p.m.ē. Lugas autors, kā arī vienīgais aktieris (neskaitot kori), kas atveidoja vairākas personas, esot bijis [[Tespīds]]. Par nozīmīgākajiem sengrieķu dramaturgiem uzskatāmi traģēdiju autori [[Aishils]], [[Sofokls]], [[Eiripīds]] un komēdiju autors [[Aristofans]]. Teātra izrādēs Senajā Grieķijā piedalījās tikai vīrieši, kas nepieciešamības gadījumā tēloja arī sieviešu lomas. Aktiera sabiedriskais statuss bija visai augsts.

=== Senās Romas teātris ===
[[Attēls:Parma-teatro-farnese-in-national-gallery.jpg|thumb|235px|Farnezes teātris Parmā.]]
[[Senā Roma|Senās Romas]] teātrim un dramaturģijai bija ļoti liela nozīme [[Eiropa]]s teātra un dramaturģijas attīstībā (it īpaši [[klasicisms|klasicisma]] laikmetā). Senās Romas teātris lielā mērā bija ietekmējies no sengrieķu teātra. Tomēr romiešu teātri atšķirībā no grieķu teātra tika celti līdzenā laukumā. Romieši bija pirmie, kuri sēdvietas izvietoja parterī, bet lugu spēlēja uz paaugstnātas skatuves. 52. gadā p.m.ē. [[Roma|Romā]] uzbūvēja pirmo mūra teātra ēku.

Liela daļa romiešu dramaturģijas bija sengrieķu darbu lokalizējumi. Tāpat kā Senajā Grieķijā, arī romiešu teātrī visas lomas tēloja tikai vīrieši, taču atšķirībā no Grieķijas romiešu aktieri parasti bija [[vergs|vergi]]. [[Romas Impērija]]s laikā teātris kļuva aizvien vienkāršāks un brutālāks. Par nozīmīgākajiem Senās Romas dramaturgiem uzskatāmi traģēdiju autors [[Seneka Jaunākais|Seneka]] un komēdiju autori [[Terencijs]] un [[Plauts]].

=== Teātris viduslaikos un renesanses laikmetā ===
Pēc tam, kad romieši pievērsās [[kristietība]]i, vairākus gadsimtus teātri netika vairs celti. Izrādes parasti notika tirgus laukumos un tajās tika izspēlētas reliģiskas tēmas. Pēc [[reformācija]]s notika teātra atdzimšana. [[Anglija|Anglijā]] 16. gadsimta otrajā pusē sāka būvēt lielas sabiedriskā teātra celtnes, kuras sākumā bija celtas amfiteātra formā ar jumtu tikai virs skatuves un skatītāju ložām. [[Itālija|Itālijā]] par pirmo mūslaiku teātri kļuva [[Farnezes teātris]] (''Teatro Farnese''), kuru [[1618]]./[[1619]]. gadā uzbūvēja [[Parma|Parmā]]. Teātra skatuve nebija izvirzītā zālē, bet gar novietota gar vienu sienu. Tika izmantoti arī [[aizkari]], tādējādi varēja nomainīt dekorācijas, skatītājiem to neredzot.

=== Teātris Latvijā ===
Pirmā rakstos pieminēta reliģiska satura teātra izrāde Rīgā notika 1205. gadā.

1804. gadā tika publicēta Kārļa Elferfelda luga „Tā dzimšanas diena”.

1818. gadā Dikļu muižas Zundas rijā notikusi pirmā teātra izrāde latviešu valodā — F. Šillera luga „Laupītāji”.

== Skatīt arī ==
* [[Teātra termini (uzskaitījums)]]

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}

{{kultūra-aizmetnis}}

{{autoritatīvā vadība}}

[[Kategorija:Teātris| ]]
[[Kategorija:Skatuves māksla]]