{{Citas nozīmes|laika vienību|diena (nozīmju atdalīšana)|diena}}
[[Attēls:Daylight.png|thumb|250px|Diena uz Zemes (2. aprīlī plkst. 13:00 UTC). Dienas un nakts apgabali ir nodalīti ar [[Terminators (astronomija)|terminatoru]]. Ziemeļu piepolārā zona ir vienmēr apspīdēta (polārā diena), bet dienvidu polārā zona vienmēr aptumšota (polārā nakts)]]
'''Diena''' ir [[diennakts]] gaišais periods, t.i. laika posms no saullēkta līdz saulrietam. Dienas garums ir atkarīgs no novērojuma punkta [[Ģeogrāfiskais platums|ģeogrāfiskā platuma]] un [[Gadalaiks|gadalaika]]. Dienas garuma izmaiņas gada laikā notiek tādēļ, ka [[Zeme]]s [[Ekvators|ekvatora]] plakne un [[ekliptika]]s plakne atrodas 23°26′ leņķī. Zemei riņķojot ap [[Saule|Sauli]], Saules redzamais stāvoklis pārvietojas no [[debess sfēra]]s [[dienvidu puslode]]s uz [[Ziemeļu puslode|ziemeļu puslodi]], un attiecīgi mainās Saules pusdienlaika augstums virs horizonta. Ziemeļu puslodē visīsākā diena ir [[ziema]]s [[Saulgrieži|saulgriežos]], bet visgarākā — [[vasara]]s saulgriežos. [[Rudens]] un [[Pavasaris|pavasara]] saulgriežos dienas un [[nakts]] ilgumi ir vienādi.

Aiz [[Polārais loks|polārā loka]] vasaras periodā dienas garums var pārsniegt diennakts garumu. Šī parādība tiek saukta par polāro dienu vai baltajām naktīm. Visgarākās polārās dienas ir Zemes [[Ģeogrāfiskais pols|polos]] un ilgst vairāk par sešiem [[Mēnesis|mēnešiem]] ([[Ziemeļpols|ziemeļpolā]] apmēram no [[18. marts|18. marta]] līdz [[26. septembris|26. septembrim]]).

== Ārējās saites ==
{{sisterlinks-inline}}
{{Enciklopēdiju ārējās saites}}


{{Laiks-aizmetnis}}
{{Diennakts}}

[[Kategorija:Laiks]]
[[Kategorija:Laika mērvienības]]
[[Kategorija:Dienas daļas]]