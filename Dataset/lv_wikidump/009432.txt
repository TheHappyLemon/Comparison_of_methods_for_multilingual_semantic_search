{{BioTakso infokaste
|        attēls = White shark.jpg
| att_nosaukums =
|        valsts = Animalia
|     valsts_lv = Dzīvnieki
|          tips = Chordata
|       tips_lv = Hordaiņi
|         klase = Chondrichthyes
|      klase_lv = Skrimšļzivis
|     virskārta = Selachimorpha
|  virskārta_lv = Haizivis
|         kārta = Lamniformes
|      kārta_lv = Makreļhaizivjveidīgās
|        dzimta = Lamnidae
|     dzimta_lv = Makreļhaizivju dzimta
|         ģints = Carcharodon
|      ģints_lv = Lielās baltās haizivis
|          suga = C. carcharias
|       suga_lv = Lielā baltā haizivs
|      binomial = Carcharodon carcharias <small>([[Kārlis Linnejs|Linnaeus]], 1758)</small>
|     izplatība = [[Attēls:Carcharodon carcharias distmap.svg|center|250px]]
|   kategorijas = nē
}}

'''Lielā baltā haizivs''' jeb '''baltā haizivs''' (''Carcharodon carcharias'') ir vienīgā [[lielās baltās haizivis|lielo balto haizivju ģints]] (''Carcharodon'') mūsdienās dzīvojoša suga. Tā ir ļoti liela un plēsīga [[makreļhaizivs]], kas sastopama gandrīz visu [[Okeāns|okeānu]] piekrastes ūdeņos, izņemot [[Ziemeļu Ledus okeāns|Ziemeļu Ledus okeānu]]. Lielā baltā haizivs ir viens no agresīvākajiem [[gaļēdāji|plēsējiem]] okeānā. Tā medī dažādus jūras [[zīdītāji|zīdītājus]], [[zivis]] un jūras [[putni|putnus]], un tiek uzskatīta par visbīstamāko [[cilvēki]]em bīstamo [[haizivis|haizivju]] sarakstā. Lielā baltā haizivs uzbrūk cilvēkiem gandrīz trīs reizes biežāk nekā nākamā sarakstā nosauktā — [[tīģerhaizivs]] (''Galeocerdo cuvier'').<ref>[http://www.flmnh.ufl.edu/fish/sharks/Statistics/species2.htm ISAF Statistics on Attacking Species of Shark]</ref> Lai arī šo haizivi mēdz saukt par cilvēkēdāju, tomēr cilvēks nav iecienītākais šīs plēsoņas medījums.<ref>[http://news.nationalgeographic.com/news/2004/01/0123_040123_tvgreatwhiteshark.html Great White Shark Attacks: Defanging the Myths]</ref>

== Vēsture ==
[[Attēls:Carcharodon carcharias 01.jpg|thumb|left|140px|Lielās baltās haizivs zoba miocēna laika fosilija]]
[[Kārlis Linnejs]] [[1758]]. gadā lielo balto haizivi nosauca par ''Squalus carcharias''. Sers [[Endrū Smits (zoologs)|Endrū Smits]] 1833. gadā lielo balto haizivi izdalīja atsevišķā ģintī ''[[Carcharodon]]'', bet 1873. gadā ģints jauno nosaukumu apvienoja ar Linneja sugas nosaukumu, iegūstot lielās baltās haizivs zinātnisko sugas nosaukumu — ''Carcharodon carcharias''. Vārds ''Carcharodon'' sastāv no diviem [[grieķu valoda|grieķu]] vārdiem — ''karcharos'' nozīmē ass vai robots un ''odous'' nozīmē zobi.<ref>{{Tīmekļa atsauce |url=http://www.dailygalaxy.com/my_weblog/2009/06/geoprofiling-jaws-criminalinvestigation-tool-being-used-to-track-habits-of-great-white-sharks.html |title=GeoProfiling Jaws: Criminal-Investigation Tool Being Used to Track Habits of Great White Sharks |access-date={{dat|2012|06|14||bez}} |archiveurl=https://web.archive.org/web/20111206062650/http://www.dailygalaxy.com/my_weblog/2009/06/geoprofiling-jaws-criminalinvestigation-tool-being-used-to-track-habits-of-great-white-sharks.html |archivedate={{dat|2011|12|06||bez}} }}</ref>

== Evolūcija ==
Lielās baltās haizivis dzīvoja jau [[miocēns|miocēna]] laikā.<ref name=kev>Kevin G.N, Charles N.C, Gregory A.W (2006) Tracing the ancestry of the great white shark. Retrieved 2007-12-25.</ref> Vecākā zināmā [[fosilija]] ir 16 miljonus gadu veca. Tomēr lielās baltās haizivs izcelsme un radniecība ar citām haizivīm līdz galam nav noskaidrota joprojām. Ilgstoši par tās tuvāko radinieci tika uzskatīta aizvēsturiskā haizivs [[megalodons]] (''Carcharocles megalodon''). Abas sugas ir lielas un to anatomija ir līdzīga. Valdīja uzskats, ka abām sugām ir bijis kopīgs priekštecis, līdz ar to abas sugas ilgstoši tika sistematizētas kopīgā lielo balto haizivju ģintī (''Carcharodon''). Tomēr pēdējo gadu pētījumos atklājies, ka tās savstarpēji nemaz nav tik tuvu radniecīgas, kā agrāk tika pieņemts. Atklājās, ka lielajai baltajai haizivij daudz tuvāk radniecīga ir aizvēsturiskā [[mako haizivis|mako haizivs]] ''[[Isurus hastalis]]''.<ref name=kev/> Turklāt iespējams, ka aizvēsturiskā milzu haizivs patiesībā jāizdala atsevišķā ģintī ''Carcharocles'', kas būtu jāsistematizē aizvēsturisko makreļhaizivju dzimtā ''[[Otodontidae]]''.

== Izplatība ==
[[Attēls:Great white shark 1001.jpg|thumb|240px|Lielās baltās haizivis migrē no [[Dienvidāfrika]]s uz [[Austrālija|Austrāliju]] un atpakaļ, ceļu veicot apmēram gada laikā]]
Lielā baltā haizivs dzīvo gandrīz ikvienā piekrastes joslā, kur [[ūdens]] [[temperatūra]] ir starp 12 un 24 °C. Lielākās populācijas mājo [[Amerikas Savienotās Valstis|ASV]] krastos ([[Atlantijas okeāns|Atlantijas okeāna]] un [[Klusais okeāns|Klusā okeāna]] [[Kalifornija]]s krastos), [[Dienvidāfrika]]s krastos, [[Japāna]]s, [[Austrālija]]s (īpaši [[Jaundienvidvelsa]]s un [[Dienvidaustrālija]]s krastos), [[Jaunzēlande]]s, [[Čīle]]s un [[Vidusjūra]]s piekrastēs.<ref>{{Tīmekļa atsauce |url=http://web.ncf.ca/bz050/wsdistro.html |title=Areal Distribution of the White Shark |access-date={{dat|2012|06|14||bez}} |archive-date={{dat|2018|10|10||bez}} |archive-url=https://web.archive.org/web/20181010200553/http://web.ncf.ca/bz050/wsdistro.html }}</ref> Viena no vislielākajām balto haizivju populācijām dzīvo [[Hansbāja|Deindžera raga]] piekrastēs Dienvidāfrikā. Tās dzīves vietai izvēlas bagātīga medījuma reģionus, vietas, kur lielā skaitā mājo [[kotiki]], [[jūras lauvas]], [[vaļveidīgie]], citas [[haizivis]] un liela auguma [[kaulzivis]]. Zinātnieki 2010. gadā atklāja lielo balto haizivi atklātā [[jūra|jūrā]] 1220 [[metrs|metru]] dziļumā.<ref>{{Tīmekļa atsauce |url=http://www.grindtv.com/outdoor/blog/16855/great+white+shark+amazes+scientists+with+4000-foot+dive+into+abyss/ |title=Great white shark amazes scientists with 4,000-foot dive into abyss |access-date={{dat|2013|07|04||bez}} |archiveurl=https://web.archive.org/web/20120817230049/http://www.grindtv.com/outdoor/blog/16855/great%2Bwhite%2Bshark%2Bamazes%2Bscientists%2Bwith%2B4000-foot%2Bdive%2Binto%2Babyss/ |archivedate={{dat|2012|08|17||bez}} }}</ref> Šis un citi līdzīgi atklājumi zinātniekiem liek pārvērtēt uzskatu, ka lielā baltā haizivs ir tikai piekrastes iemītniece.

Novērojot lielo balto haizivju migrāciju pie Kalifornijas krastiem, ir atklāts, ka katru gadu tās dodas uz areālu, kas atrodas starp [[Lejaskalifornija|Lejaskaliforniju]] un [[Havajas|Havaju salām]], un pavada tur vismaz 100 dienas. Šī vieta ir iesaukta par lielo balto haizivju kafejnīcu. Uzsākot migrāciju, haizivis peld lēnām un nesteidzīgi, nirstot dziļumā līdz 900 metriem. Ierodoties "kafejnīcā", to ieradumi mainās, haizivis nirst vairs tikai līdz 300 metriem un ne ilgāk par 10 [[minūte|minūtēm]]. Otrs migrācijas ceļš, ko zinātnieki ir atklājuši, ir Dienvidāfrikas balto haizivju migrācija uz Austrālijas dienvidkrastu un atpakaļ. Šo ceļu turp un atpakaļ lielās baltās haizivis paveic [[gads|gada]] laikā. Joprojām nav noskaidrots, kāpēc lielās baltās haizivis migrē un ko tās dara, nonākot gala punktos. Iespējamās hipotēzes ir vairākas — specifiski barošanās vai pārošanās areāli.<ref>[http://articles.latimes.com/2006/sep/29/sports/sp-outdoors29 The Great White Way]</ref> Līdzīgs garais migrācijas ceļš ved no Dienvidāfrikas uz Austrālijas ziemeļrietumu krastu. Šo ceļu turp un atpakaļ 20 000 [[Kilometrs|km]] garumā haizivis paveic apmēram 9 mēnešu laikā.<ref>[http://www.whitesharktrust.org/migration/main.html South Africa — Australia — South Africa]</ref>

== Izskats un īpašības ==
[[Attēls:Great white shark south africa.jpg|thumb|left|220px|Lielajai baltajai haizivij ir masīvs, konusveidīgs purns]]
Lai arī lielā baltā haizivs nav lielākā no visām [[haizivis|haizivju]] sugām, tā ir lielākā plēsīgā [[zivs]] pasaulē.<ref>[http://dsc.discovery.com/sharks/largest-great-white-shark.html Largest Great White Shark Don't Outweigh Whales, but They Hold Their Own]</ref> Šīs sugas [[zivis]] vidēji ir 4—4,8 [[Metrs|metrus]] garas un sver 680—1100 [[Kilograms|kilogramus]].<ref name=size>[http://www.jawshark.com/great_white_recorded_sizes.html Great White Shark record size]</ref> Lielākie īpatņi sasniedz 6 metru garumu un 1900 kg svaru. Ziņas par lielākām baltajām haizivīm zinātnieki apšauba un uzskata, ka ir, vai nu sajauktas sugas, vai nepareizi nomērītas.<ref name=size/>

Lielajai baltajai haizivij ir masīvs, konusveidīgs purns. Tai ir daudzas zobu rindas, kas nepieciešamības gadījumā aizstāj izkritušos zobus. Iekožoties upurī, haizivs purina galvu no viena sānu uz otru, tādējādi pastiprinot zobu zāģveida kustību kodienā. [[Aste]]s [[spura]]s augšējā un apakšējā daļa ir gandrīz vienādas. Tās vēders ir balts, bet mugura pelēka (reizēm zilganā vai brūnganā tonī). Baltās haizivs tumšā mugura no augšas saplūst ar tumšo ūdens virsmu, bet baltais vēders minimalizē tās silueta izcelšanos pret saules gaismu.

== Uzvedība ==
Lielo balto haizivju uzvedība un savstarpējās attiecības joprojām nav līdz galam izprastas. Ir novērots, ka balto haizivju barā pastāv stingra hierarhija un kārtība. Baru, kas visbiežāk ir līdz 6 haizivīm, vada dominantā haizivs, bet pārējās pakļaujas. Dominance ir atkarīga no īpatņa izmēra, dzimuma un dzīves vietas. Lielākās haizivis dominē pār mazākajām, [[mātīte]]s dominē pār [[tēviņš|tēviņiem]] un vietējās haizivis dominē pār jaunpienācējām. Savā starpā tās saplēšas ļoti reti, konfliktus tās atrisina, izrādot vai pieņemot dominanci.<ref name=nat>[http://www.naturalhistorymag.com/picks-from-the-past/201391/sociable-killers Sociable Killers]</ref> Tomēr retos gadījumos var novērot īpatņus ar kodumu rētām.

Lielā baltā haizivs ir vienīgā zināmā haizivju suga, kas regulāri no ūdens izbāž [[galva|galvu]], lai pārlūkotu ūdens virsmu un noskatītu medījumu. Pastāv hipotēze, ka tādējādi haizivs var labāk saost upuri, jo [[smarža]] pa [[gaiss|gaisu]] ceļo vieglāk un ātrāk kā ūdenī. Kopumā lielās baltās haizivis ir ziņkārīgas, rotaļīgas un apķērīgas, kas nepieciešamības gadījumā savstarpēji kooperējas.<ref name=nat/>

== Barošanās ==
[[Attēls:Great white shark at his back11.jpg|thumb|240px|Medījot tunci, lielā baltā haizivs apgriežas uz muguras]]
Lielā baltā haizivs ir [[gaļēdājs|gaļēdāja]]. Tās galvenais medījums ir [[zivis]], piemēram, [[tuncis|tunči]], [[rajas]] un citas [[haizivis]]. Tās medī arī [[vaļveidīgie|vaļveidīgos]] ([[delfīni|delfīnus]], [[jūras cūku dzimta|jūras cūkas]] un [[vaļi|vaļus]]), [[airkāji|airkājus]] ([[roņi|roņus]], [[kotiki|kotikus]] un [[jūras lauvas]]), [[jūras bruņurupucis|jūras bruņurupučus]], [[kalāns|kalānus]] un jūras [[putni|putnus]].<ref name=nat/><ref>{{Tīmekļa atsauce |url=http://www.oceans-research.com/media/publications/SeabirdPublishedManuscript.pdf |title=Seabird predation by white shark |access-date={{dat|2010|05|02||bez}} |archiveurl=https://web.archive.org/web/20120403003541/http://www.oceans-research.com/media/publications/SeabirdPublishedManuscript.pdf |archivedate={{dat|2012|04|03||bez}} }}</ref> Ir novērots, ka baltās haizivis mēdz norīt arī nesagremojamus un neēdamus objektus. Sasniedzot 4 metru garumu, tās pamatā sāk medīt lielos jūras [[zīdītāji|zīdītājus]].<ref>[http://www.esajournals.org/doi/abs/10.1890/0012-9658%282006%2987%5B829%3AUOIAOV%5D2.0.CO%3B2?journalCode=ecol Use of isotopic analysis of vertebrae in reconstructing ontogenetic feeding ecology in white sharks]{{Novecojusi saite}}</ref>

Visbiežāk haizivs upurim uzbrūk pēkšņi un no apakšas. Tās parasti medī rīta stundās uzreiz pēc saullēkta. Uzbrukuma taktika atkarībā no upura var būt dažāda. Piemēram, [[Dienvidāfrikas kotiks|Dienvidāfrikas kotikus]] tā medī, strauji uzbrūkot no apakšas un iekožoties kotika vēderā. Tās ātrums ir tik liels, ka haizivs pilnībā izlec no [[ūdens]]. Sprintā lielās baltās haizivs ātrums ir apmēram 40 km/h.<ref>[http://www.elasmo-research.org/education/topics/p_shark_speed.htm How Fast Can a Shark Swim?]</ref> Ja pirmais uzbrukums neizdodas, tā upurim seko. Lielam dzīvniekam, piemēram, [[ziemeļu jūraszilonis|ziemeļu jūraszilonim]] tā iekožas gurnā, to smagi savainojot. Pēc tam haizivs gaida līdz lielais dzīvnieks noasiņos un zaudēs spēkus. Toties [[plankumainais ronis|plankumaino roni]] tā vienkārši sagrābj un ievelk dzelmē, turot to tik ilgi zem ūdens, kamēr tas beidz pretoties.<ref>{{Tīmekļa atsauce |url=http://www.sharkresearchcommittee.com/predation.htm |title=Predatory Behavior of Pacific Coast White Sharks |access-date={{dat|2013|01|17||bez}} |archiveurl=https://www.webcitation.org/6Dp6JaCfp?url=http://www.sharkresearchcommittee.com/predation.htm |archivedate={{dat|2013|01|20||bez}} }}</ref>

== Reprodukcija ==
Lielajām baltajām haizivīm [[ola]]s attītās mātītes olvadā, piedzimstot dzīviem mazuļiem. Ir zināms, ka no olām izšķīlušies mazuļi barojas ar neapaugļotajām olām olvadā.<ref name=scie>[http://science.howstuffworks.com/environmental/life/zoology/marine-life/great-white5.htm Great White Shark Reproduction and Conservation]</ref> Mazākā novērotā baltā haizivs ir bijusi 1,1 metru gara, kas svērusi 16 kg.<ref name=mari>{{Tīmekļa atsauce |url=http://marinebio.org/species.asp?id=38 |title=Great White Sharks, Carcharodon carcharias |access-date={{dat|2012|06|25||bez}} |archiveurl=https://www.webcitation.org/6Dp1b5fhl?url=http://marinebio.org/species.asp?id=38 |archivedate={{dat|2013|01|20||bez}} }}</ref> Lielās baltās haizivs grūsnības periods precīzi nav zināms. Tas ir apmēram 12—18 mēneši.<ref name=scie/> Pēc mazuļu dzimšanas paiet vēl viens gads līdz mātīte atkal sāk iznēsāt olas. Vienā metienā ir 2—10 haizivis, lai gan reizēm metienā var būt arī vairāk mazuļu, līdz pat 17.<ref name=mari/>

Tēviņi dzimumbriedumu sasniedz, kad tie ir 3,5—4,1 metru gari, apmēram 9—10 gadu vecumā. Mātītes nobriest lēnāk, dzimumbriedumu sasniedzot 14—16 gadu vecumā, kad tās ir 4—5 metrus garas. Lielās baltās haizivis dzīvo ilgāk kā 30 gadus.<ref name=mari/>

== Ienaidnieki ==
Lai arī lielā baltā haizivs ir spēcīgs plēsējs un tai gandrīz nav ienaidnieku, tomēr retos gadījumos tai uzbrūk [[zobenvalis]], kas augumā ir vēl lielāks nekā baltā haizivs.<ref>{{Tīmekļa atsauce |url=http://www.prbo.org/cms/docs/marine/MMS.pdf |title=Predation on a White Shark by a Killer Whale |access-date={{dat|2012|06|25||bez}} |archive-date={{dat|2012|03|22||bez}} |archive-url=https://web.archive.org/web/20120322070431/http://www.prbo.org/cms/docs/marine/MMS.pdf }}</ref> Iespējams zobenvalis uzbrūk tādēļ, ka baltās haizivis ir konkurenti uz medījumu. Pie [[Faraljona salas|Faraljona salām]] 1997. gadā tika novērots starpgadījums, kurā apmēram 5 metrus gara zobenvaļa mātīte uzbruka 4 metrus garai baltajai haizivij. Tā turēja haizivi ar vēderu uz augšu apmēram 15 minūtes, izraisot upurim [[akinēze|akinēzi]]. Kad haizivs bija nosmakusi, zobenvalis izēda tās [[aknas]] un pameta mirušo upuri.<ref name=tv>{{Tīmekļa atsauce |url=http://www.tvthrong.co.uk/2009/10/nature-shock-series-premiere-the-whale-that-ate-the-great-white/ |title=Nature Shock Series Premiere: The Whale That Ate the Great White |access-date={{dat|2012|06|25||bez}} |archiveurl=https://web.archive.org/web/20130510024849/http://www.tvthrong.co.uk/2009/10/nature-shock-series-premiere-the-whale-that-ate-the-great-white/ |archivedate={{dat|2013|05|10||bez}} }}</ref> Līdzīgs uzbrukums tika novērots 2000. gadā. Pēc abiem uzbrukumiem vietējā lielo balto haizivju populācija strauji samazinājās par apmēram 100 īpatņiem. 2000. gadā ar satelītiem sekojot zobenvaļa uzbrukumam, tika novērots, ka bars haizivju nekavējoties ienira 500 metru dziļumā un pameta uzbrukuma apkārtni, pārceļoties uz [[Havajas|Havaju salu]] apkārtni.<ref name=tv/><ref>[http://www.nwf.org/News-and-Magazines/National-Wildlife/Animals/Archives/2004/Showdown-at-Sea.aspx What happens when Great White sharks go fin-to-fin with Killer whales?]</ref>

== Atsauces ==
{{atsauces}}

== Ārējās saites ==
* [http://animals.nationalgeographic.com/animals/fish/great-white-shark.html Great White Shark: Fact File] no [[National Geographic]]
* [https://web.archive.org/web/20100829220231/http://dsc.discovery.com/sharks/great-white-sharks/ Great White Sharks] no [[Discovery Channel]]
* [http://www.spoki.lv/foto-izlases/Balta-haizivs/304473 Lielās baltās haizivs foto] (spoki.lv)
* [http://www.kasjauns.lv/lv/zinas/26698/traka-pasaule-baltas-haizivis Trakā pasaule: Baltās haizivis]
* [https://web.archive.org/web/20111127121859/http://irlaiks.lv/tourism/articles/article.php?id=3012502 Top 10 — Haizivju apsēstas pludmales]
* [http://www.greatwhite.org/hi_res2.htm Great white shark]
* [http://www.white-shark-diving.com/ White Shark Diving]
* [http://news.discovery.com/animals/great-white-shark-species-120607.html Great white sharks off the coast of Australia] {{Webarchive|url=https://web.archive.org/web/20120609203039/http://news.discovery.com/animals/great-white-shark-species-120607.html |date={{dat|2012|06|09||bez}} }}
* [https://web.archive.org/web/20120625170127/http://www.australianfauna.com/greatwhiteshark.php The Great White Shark (Carcharodon carcharias)]

{{autoritatīvā vadība}}

[[Kategorija:Lielās baltās haizivis]]
[[Kategorija:Eiropas zivis]]
[[Kategorija:Āfrikas zivis]]
[[Kategorija:Āzijas zivis]]
[[Kategorija:Austrālijas zivis]]
[[Kategorija:Jaunzēlandes zivis]]
[[Kategorija:Ziemeļamerikas zivis]]
[[Kategorija:Dienvidamerikas zivis]]
[[Kategorija:Vidusjūras fauna]]
[[Kategorija:Atlantijas okeāna fauna]]
[[Kategorija:Indijas okeāna fauna]]
[[Kategorija:Klusā okeāna fauna]]