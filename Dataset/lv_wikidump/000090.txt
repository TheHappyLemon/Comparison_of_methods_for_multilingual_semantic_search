[[Attēls:Greek uc psi icon.svg|thumbnail|200px|Grieķu burts [[psī]] bieži tiek izmantots, lai apzīmētu psiholoģiju.]]
'''Psiholoģija''' ({{val-gr|ψυχή}}, ''psychē'' — '[[dvēsele]]' + ''λόγος'', ''logos'' — 'jēdziens, mācība') ir mācība, kas pievēršas [[psihiska parādība|psihisko parādību]] pētīšanai un zināšanu izmantošanai, lai veicinātu cilvēku spēju attīstību un apmierinātību ar [[dzīve|dzīvi]].<ref name="Psihvārdnīca">{{lv ikona}} {{grāmatas atsauce |title= Psiholoģijas vārdnīca |last= Breslavs |first= G. |authorlink=  |year= 1999 |publisher=  |location=  |isbn= 9984182428 |page= 111 |url= https://gramatas.lndb.lv/periodika2-viewer/?lang=fr#issue:644273 |accessdate= 2022-06-06 }}</ref> Vienlaikus šis jēdziens bieži tiek lietots arī kā apzīmējums daudzveidīgām psiholoģiskām terapijām. Atšķirībā no radniecīgajām [[socioloģija]]s, [[antropoloģija]]s, [[ekonomika]]s un [[politoloģija]]s zinātnēm, psiholoģijā galvenā uzmanība tiek pievērsta [[indivīds|indivīdam]], nevis [[sabiedrība]]i. Cilvēkus, kas savu tiešo darbu veic psiholoģijā, sauc par [[psihologs|psihologiem]].

== Vēsture ==

Lai gan jautājumi par domāšanu ir pastāvējuši jau kopš antīkās pasaules laikiem (piemēram, [[Aristotelis|Aristoteļa]] ''De Memoria et Reminiscentia''), kā [[zinātne]] tā izveidojās tikai 19. gadsimta otrajā pusē uz [[filozofija]]s, [[fizioloģija]]s un [[fizika]]s pamata. Par pirmo zinātnisko darbu eksperimentālajā psiholoģijā uzskata [[Gustavs Fehners|Gustava Fehnera]] (''Gustav Fechner'') 1860. gadā uzrakstīto darbu "Psihofizikas pamati" (''Elemente der Psychophysik'').<ref name="Psihvārdnīca" /> Vēl par nozīmīgu punktu psiholoģijas rašanās procesā tiek uzskatīta [[Vilhelms Vunts|Vilhelma Vunta]] (''Wilhelm Wundt'') 1879. gadā dibinātā psiholoģiskā laboratorija [[Leipcigas Universitāte|Leipcigas Universitātē]], kas ļoti agri pārtapa par [[institūts|institūtu]]. 20. gadsimta sākumā izveidojās dažādi psiholoģijas virzieni (skolas) — [[psihoanalīze]], [[biheiviorisms]], [[Geštalts|geštaltpsiholoģija]] un [[sociāli kultūriskā psiholoģija]]. Katrs no šiem virzieniem psiholoģiju definēja savādāk. Tajā laikā izveidojās arī mūsdienu psiholoģijas kodols. [[Augstskola|Augstskolās]] psiholoģiju uzsāka mācīt tikai 1930.—1940. gados.<ref name="Psihvārdnīca" />

== Organizācijas ==

Daudzās valstīs psihologi ir apvienoti nacionālās organizācijās. Latvijā tā ir [[Latvijas Profesionālo psihologu asociācija]]. Ir arī starptautiskas organizācijas, no kurām viena no lielākajām ir [[Starptautiskā Psiholoģijas zinātnes apvienība]] (''International Union of Psychological Science'' - ''IUPsyS''). Šajā organizācijā ietilpst 71 nacionālā asociācija, kā arī organizācijas pēc psiholoģijas apakšnozarēm. Vēl viena liela organizācija ir [[Eiropas Profesionālo psihologu asociācijas federācija]] (''European Federation of Profesional Psychological Associations'' - ''EFPPA''), kurā ir iesaistījusies 31 nacionālā asociācija.

== Psiholoģijas saistība ar psihiatriju ==
Psiholoģija ir saistīta arī ar psihiatriju, jo parasti arī garīgi slimas [[persona]]s pārbauda psihologs. Tas tiek darīts, lai zinātu, kā sniegt tām psihiatrisko medicīnisko aprūpi. To var veikt ambulatori, psihiatriskajā, narkoloģiskajā vai psihoneiroloģiskajā slimnīcā. Psihologs veic psiholoģisko izpēti, pārbaudot personas uztveri, domāšanu un/vai žestus. Parasti arī psiholoģiskas kaites jeb t.s. fobijas tiek ārstētas psihiatriskajā vai psihoneiroloģiskajā slimnīcā, nozīmējot pacientam medikamentus, injekcijas, [[psihoterapeits|psihoterapeita]] veiktas padziļinātas psiholoģiskas pārbaudes.

== Psiholoģijas nozares ==
Kopumā ir gandrīz 30 psiholoģijas apakšnozares.<ref name="Psihvārdnīca" /> No tām par vissvarīgākajām uzskata [[klīniskā psiholoģija|klīnisko psiholoģiju]], [[sociālā psiholoģija|sociālo psiholoģiju]] un [[attīstības psiholoģija|attīstības psiholoģiju]].<ref name="Psihvārdnīca" /> Papildus tām ir arī diezgan daudz praktisko apakšnozaru, kuras apvieno [[Starptautiskā Lietišķās psiholoģijas asociācija]].

=== Psiholoģijas nozaru uzskaitījums ===
* [[Klīniskā psiholoģija]] — nodarbojas ar [[uzvedība]]s, [[izzināšana]]s vai [[emocijas|emociju]] sfēras traucējumiem
* [[Sociālā psiholoģija]] — nodarbojas ar cilvēku sociālo izpausmju pētīšanu sociālajā mijiedarbībā un to efektivitātes psiholoģisko nodrošināšanu
* [[Attīstības psiholoģija]] — nodarbojas ar psihisko pārmaiņu pētīšanu un šo pētījumu izmantošanu, lai veicinātu labāku cilvēka attīstību visas dzīves laikā
* [[Psiholingvistika]]
* [[Kognitīvā psiholoģija]]
* [[Psihoanalīze]]
* [[Psihofizioloģija]]
* [[Neiropsiholoģija]]
* [[Reliģijas psiholoģija]]
* [[Juridiskā psiholoģija]]

=== Praktiskās darbības jomas ===
Profesionālajā darbībā lielākā daļa psihologu strādā vai nu kā klīniskie psihologi, vai skolu, vai organizāciju psihologi. Saskaņā ar Latvijas Psihologu likumprojektu, kurš tiek gatavots pieņemšanai, Latvijā tiek definētas sešas psiholoģijas jomas<ref name="Likumprojekts">{{lv ikona}} {{grāmatas atsauce |title= Psihologu profesionālās darbības likums |authorlink= |year= 2014 |publisher= |location= |url= http://titania.saeima.lv/LIVS11/saeimalivs11.nsf/0/0f4592f4a7f1594ac2257d250025c497/%24FILE/likumprojekts.doc |accessdate= 2015-08-26}}</ref>: 
* Izglītības un skolu psiholoģija
* Darba un organizāciju psiholoģija
* Klīniskā un veselības psiholoģija
* Juridiskā psiholoģija
* Konsultatīvā psiholoģija
* Militārā psiholoģija

== Skatīt arī ==
* [[Apziņa]]
* [[Psihe]]

== Atsauces ==
{{atsauces}}

== Ārējās saites ==
{{sisterlinks-inline}}
{{enciklopēdiju ārējās saites}}
<!-- saite ved uz Viedo māju... nedzēšu pagaidām, lai varat pārliecināties
* {{lv ikona}} [http://www.psihologija.lv Interaktīvā psiholoģijas enciklopēdija]
-->
* [http://www.flogiston.ru Психология из первых рук] Флогистон {{ru ikona}}
* [http://psychclassics.yorku.ca Classics in the History of Psychology] {{en ikona}}
* [https://web.archive.org/web/20050305155805/http://www.perfectionnement.info/lo/agenda.php?i_pays=0&i_date=0&keywords=congr International PSY Congresses]
* [http://eksperts.gold.lv/psychology_lv.html Juridiskā psiholoģija]
* [http://www.iltuobenessere.com/ansia/default.htm Ansia] Psychology University of Rome Research (it)
* [https://web.archive.org/web/20060821204018/http://www.psychoworld.sk/ Psychoworld.sk - human psychology news]
* [http://www.in-mind.org/ In-Mind, Quarterly Magazine for Social Psychology]

{{psiholoģija-aizmetnis}}

{{autoritatīvā vadība}}

[[Kategorija:Psiholoģija| ]]