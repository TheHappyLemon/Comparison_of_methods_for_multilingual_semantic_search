{{Valsts amatpersonas infokaste
| vārds = Marģers Skujenieks
| attēls = Margers Skujenieks.jpg
| att_izm = 195px
| amats = [[Latvijas Republikas Ministru prezidenti|Latvijas Republikas Ministru prezidents]]
| term_sākums = {{dat|1931|12|6|N|}}
| term_beigas = {{dat|1933|03|23|N|}}
| prezidents = [[Alberts Kviesis]]
| priekštecis = [[Kārlis Ulmanis]]
| pēctecis = [[Ādolfs Bļodnieks]]
| term_sākums2 = {{dat|1926|12|19|N|}}
| term_beigas2 = {{dat|1928|01|23|N|}}
| prezidents2 = * [[Jānis Čakste]]
* [[Gustavs Zemgals]]
| priekštecis2 = [[Arturs Alberings]]
| pēctecis2 = [[Pēteris Juraševskis]]
| dzim_dati = {{dat|1886|06|22}}
| dzim_vieta = [[Rīga]], [[Rīgas apriņķis]], [[Vidzemes guberņa]], [[Krievijas Impērija]] (tagad {{LAT}})
| mir_dati = {{miršanas datums un vecums|1941|07|12|1886|06|22}}
| mir_vieta = {{vieta|PSRS|Krievijas PFSR|Maskava}} (tagad {{RUS}})
| tautība = [[latvieši|latvietis]]
| partija = [[LSDSP]] <small>(?—1921)</small><br />[[Mazinieku partija]] <small>(1921—1929)</small><br />[[Progresīvā apvienība]] <small>(1929—1934)</small>
| dzīvesb = 
| profesija = [[ekonomika|ekonomists]], [[statistika|statistiķis]]
| alma_mater = 
| reliģija = 
| paraksts = 
| piezīmes = 
| amats3 = [[Latvijas Republikas finanšu ministrs]]
| term_sākums3 = {{dat|1932|02|21|N|}}
| term_beigas3 = {{dat|1933|03|23|N|}}
| prezidents3 = [[Alberts Kviesis]]
| premjers3 = Marģers Skujenieks
| priekštecis3 = [[Gustavs Zemgals]]
| pēctecis3 = [[Jānis Annuss (politiķis)|Jānis Annuss]]
| amats4 = [[Latvijas Republikas iekšlietu ministrs]]
| term_sākums4 = {{dat|1931|12|06|N|}}
| term_beigas4 = {{dat|1932|03|20|N|}}
| prezidents4 = [[Alberts Kviesis]]
| premjers4 = Marģers Skujenieks
| priekštecis4 = [[Ansis Petrevics]]
| pēctecis4 = [[Jānis Kauliņš]]
| term_sākums5 = {{dat|1926|12|19|N|}}
| term_beigas5 = {{dat|1928|01|23|N|}}
| prezidents5 = * [[Jānis Čakste]]
* [[Gustavs Zemgals]]
| premjers5 = Marģers Skujenieks
| priekštecis5 = [[Eduards Laimiņš]]
| pēctecis5 = Eduards Laimiņš
}}
'''Marģers Skujenieks''' ({{dat VS|{{dat|1886|06|22|N}}|{{dat||06|10|N}}}} — {{dat|1941|07|12|N}}) bija [[Latvija]]s sabiedriski politiskais darbinieks, statistiķis, publicists. Divas reizes (no 1926. līdz 1928. un no 1931. līdz 1933. gadam) bijis [[Latvijas Ministru prezidents]], vēlāk vadījis [[Latvijas Olimpiskā komiteja|Latvijas Olimpisko komiteju]]. [[Tautas padome]]s loceklis, [[Latvijas Satversmes sapulce]]s un visu četru pirmskara Saeimu deputāts. Pēc [[Latvijas okupācija (1940)|okupācijas]] deportēts uz [[Padomju Savienība|PSRS]] un nošauts 1941. gadā.

== Dzīvesgājums ==

Dzimis {{dat|1886|06|22}} [[Rīga|Rīgā]] rakstnieka un publicista Edvarta Skujenieka (vairāk pazīstams ar pseidonīmu [[Vensku Edvarts]]) un teātra kritiķes, [[Juris Alunāns|Jura Alunāna]] brāļa meitas Luīzes Skujenieces ģimenē.<ref name="ie2">[http://www.periodika.lv/Repository/getFiles.asp?Style=OliveXLib:LowLevelEntityToSaveGifMSIE_LATVIAARCHL&Type=text/html&Locale=latvian-skin-custom&Path=ZEB/1936/06/20&ChunkNum=-1&ID=Ar00204&PageLabel=2 "Zemgales Balss" (20.06.36.)]{{Novecojusi saite}}</ref><ref>[http://www.periodika.lv/Repository/getFiles.asp?Style=OliveXLib:LowLevelEntityToSaveGifMSIE_LATVIAARCHL&Type=text/html&Locale=latvian-skin-custom&Path=SSP/1936/06/22&ChunkNum=-1&ID=Ar00100&PageLabel=1 "Sporta Pasaule" (22.06.36.)]{{Novecojusi saite}}</ref><ref name="prez">{{Grāmatas atsauce | last = Treijs | first = Rihards | title = Latvijas prezidenti 1918—1940 | publisher = [[Latvijas Vēstnesis]] | year = 2004 | isbn = 9984-731-47-2}}</ref>
Mācījās Rīgas un [[Jelgavas reālskola|Jelgavā reālskolās]]. Skolas gados kļuva par [[sociālisms|sociālisma]] ideju piekritēju. Piedalījās [[1905. gada revolūcija Latvijā|1905. gada revolūcijas norisēs]], tādēļ [[1906]]. gadā bija spiests doties bēgļu gaitās uz [[Londona|Londonu]]. Pēc atgriešanās no emigrācijas [[1907]]. gadā sāka studēt tautsaimniecību [[Maskava]]s Komercinstitūta ekonomikas nodaļā. 

Viens no pirmajiem 1911. gadā izvirzīja tēzi par Baltijas politisko autonomiju, par ko viņam bija liegts apmesties [[Baltijas guberņas|Baltijas guberņās]]. [[1914]]. gadā izdeva grāmatu "Nacionālais jautājums Latvijā", kurā vērsās pret nacionālo [[nihilisms|nihilismu]], kuru pauda [[lielinieki]]. Kara laikā Skujenieks organizēja Latviešu bēgļu apgādāšanas centrālkomitejas statistikas nodaļu. Pēc [[Februāra revolūcija]]s [[1917]]. gadā viņu ievēlēja Vidzemes Bezzemnieku padomē.<ref name="prez" />

=== Iesaistīšanās politikā ===
[[Oberosts|Vācu okupācijas laikā]] Marģers Skujenieks [[1918]]. gadā vadīja [[Demokrātiskais bloks|Demokrātiskā bloka]] sēdes, sagatavojot [[Latvijas valsts pasludināšana|Latvijas neatkarības deklarēšanu]]. {{dat||11|17}} prezidēja [[Tautas padome]]s pirmajā sēdē un ievēlēja par priekšsēdētāja [[Jānis Čakste|Jāņa Čakstes]] otro biedru. Piedalījās [[Latvijas Republikas proklamēšana|Latvijas Republikas proklamēšanā]] {{dat||11|18}}.<ref name="prez" /> [[1919]]. gadā [[Latvijas delegācija Parīzes Miera konferencē|Latvijas delegācijas]] padomnieks [[1919. gada Parīzes miera konference|Versaļas miera konferencē]] [[Parīze|Parīzē]]. Organizēja [[Centrālā statistikas pārvalde|Valsts statistisko pārvaldi]].

[[1920]]. gadā viņu no [[Latvijas Sociāldemokrātiskā Strādnieku partija|Latvijas Sociāldemokrātiskās Strādnieku partijas]] saraksta ievēlēja [[Latvijas Satversmes sapulce|Satversmes sapulcē]], bija Satvermes izstrādāšanas komisijas priekšsēdētājs un viens no [[Saeima]]s vēlēšanu likuma autoriem. [[1921]]. gadā kopā ar 18 citiem deputātiem atšķēlās no [[LSDSP]] parlamentārās frakcijas un izveidoja sociāldemokrātu mazinieku frakciju.<ref>{{Grāmatas atsauce | last = H. Kārkliņš | title = Latvijas Satversmes Sapulces stenogramu satura rādītājs | publisher = [[Latvijas Republikas Saeima]] | year = 1925}}</ref> Šī kustība vēlāk pārtapa par [[Mazinieku partija|Latvijas Strādnieku sociāldemokrātu (mazinieku) partiju]].<ref>{{Grāmatas atsauce | last = H. Kārkliņš | title = Latvijas Republikas I. Saeimas stenogramas I. sesija | publisher = [[Latvijas Republikas Saeima]] | year = 1923}}</ref><ref>{{Grāmatas atsauce | last = H. Kārkliņš | title = Latvijas Republikas II. Saeimas stenogramas I. sesija | publisher = [[Latvijas Republikas Saeima]] | year = 1925}}</ref> 1922. gadā kļuva par pirmo [[CVK]] priekšsēdētāju.<ref>[http://web.cvk.lv/pub/public/27137.html Centrālajai vēlēšanu komisijai - 80]{{Novecojusi saite}}</ref>

=== Pirmā valdība ===
{{pamatraksts|Skujenieka 1. Ministru kabinets}}
Pēc [[Arturs Alberings|Artura Alberinga]] vadītās valdības demisijas [[1926]]. gada decembrī Valsts prezidents Jānis Čakste lūdza M. Skujeniekam sastādīt jauno valdību. [[Skujenieka 1. Ministru kabinets]] tika apstiprināts {{dat||12|19}} ar 52 balsīm par, 35 — pret un 2 deputātiem atturoties. Tā kā valdību vadīja sociāldemokrāts Skujenieks un tajā piedalījās vairāki viņa domubiedri, to uzskata par vienīgo "[[kreisa politika|kreiso]]" valdību Latvijas starpkaru perioda vēsturē.<ref name="prez" /> {{dat|1927|06|02}} noslēdza tirdzniecības līgumu ar [[Padomju Savienība|PSRS]], saskaņā ar kuru Padomju Savienība apņēmās dot pasūtījumus Latvijas uzņēmumiem (galvenokārt, rūpnīcām) par 40 miljoniem latu gadā, kamēr Latvija apņēmās iepirkt dažādas preces par 19 miljoniem latu. Tāpat Latvija apņēmās samazināt muitu vairākām padomju precēm — sālim, kviešiem, naftas produktiem, dzelzij, u.c., bet PSRS samazināja muitu dzelzceļu vagoniem, lauksaimniecības mašīnām, adītām un austām precēm. Līgumu noslēdza uz piecu gadu termiņu.<ref name="prez" />

[[Labēja politika|Labēju politiku]] atbalstošie laikraksti "[[Latvis (laikraksts)|Latvis]]" un "[[Brīvā Zeme]]" kritizēja līgumu un ziņoja, ka šādi Latvija kļūst saimnieciski un politiski atkarīga no PSRS. Šāds līgums palielinot [[komunisms|komunisma]] ietekmi valstī. Līgumu apsprieda trijās Saeimas sēdēs — 21., 25. un 26. oktobrī. Tajā piedalījās 99 deputāti (nepiedalījās vienīgi [[Saeimas priekšsēdētājs]] [[Pauls Kalniņš (politiķis)|Pauls Kalniņš]], kurš nebalsoja pēc tradīcijas). Līguma ratifikāciju atbalstīja 52, pret bija 45 deputāti, atturējās divi. Līgumu izsludināja {{dat||10|29}}.<ref name="prez" /> {{dat|1927|02|05}} noslēdza muitas ūniju ar [[Igaunija|Igauniju]], kuru abu iesaistīto valstu parlamenti ratificēja vienbalsīgi. Skujenieka valdība {{dat|1927|03|01}} parakstīja arī neuzbrukšanas līgumu ar Padomju Savienību. PSRS to parakstīja tikai [[1932]]. gadā.<ref name="prez" />

[[1927]]. gada decembrī izjuka kabinetu veidojošā koalīcija. [[Demokrātiskais Centrs]], kas sākotnēji atbalstīja valdību, bija balsojis pret Latvijas—PSRS tirdzniecības līgumu un nu atsauca savu pārstāvi valdībā: [[Latvijas tieslietu ministrs|tieslietu ministru]] [[Erasts Bite|Erastu Biti]]. {{dat||12|13}} Skujenieks Valsts prezidentam [[Gustavs Zemgals|Gustavam Zemgalam]] iesniedza demisijas rakstu. Kabinets turpināja strādāt līdz [[1928]]. gada janvārim, kad Saeima apstiprināja [[Pēteris Juraševskis|Pētera Juraševska]] valdību.<ref name="prez" />

=== Otrā valdība ===
{{pamatraksts|Skujenieka 2. Ministru kabinets}}
[[1929]]. gada beigās Mazinieku partiju likvidēja, un daudzi tās bijušie biedri izveidoja labēji orientēto "[[Progresīvā apvienība|Progresīvo apvienību]]". Skujenieks kļuva par partijas vadītāju. [[1931]]. gadā rīkotajās [[4. Saeima]]s [[4. Saeimas vēlēšanas|vēlēšanās]] tā ieguva 3 mandātus. Valsts prezidents [[Alberts Kviesis]] uzdeva valdību veidot Skujeniekam, nevis [[Latviešu zemnieku savienība]]i. [[Skujenieka 2. Ministru kabinets|Skujenieka 2. Ministru kabinetu]] atbalstīja 51 deputāts, pret bija 39.<ref name="prez" /> Skujenieka valdībai nācās cīnīties ar t.s. [[Lielā depresija|Lielās depresijas]] radītajām problēmām. Līdz [[1932]]. gadam sabiedriskajos darbos aizņemto bezdarbnieku skaits parasti nepārsniedza 35%, taču 1932. gadā tas bija 46%. Tādējādi palielinājās valsts izdevumi bezdarbnieku algošanā. {{dat||10|22}} Skujenieks kā Ministru prezidents un finanšu ministrs parakstīja "Līgumu par Daugavas hidroelektriskā spēka izmantošanas galīgā projekta sastādīšanu un par pirmās spēka stacijas būves darbu izpildīšanu un finansēšanu" ar ASV uzņēmumu ''The Foundation Company''. Būvdarbu kopējās izmaksas bija aplēstas 30 miljonu latu (5,8 miljonu [[ASV dolārs|ASV dolāru]]) apmērā.<ref name="prez" />

Marģera Skujenieka kabinets 1932. gadā noslēdza vai parakstīja 11 starptautiskus līgumus un konvencijas, tai skaitā [[Latvijas un PSRS līgums par neuzbrukšanu un konfliktu nokārtošanu miera ceļā|neuzbrukšanas līgumu ar PSRS]], kuru Latvijas puse parakstīja jau 1927. gadā, Skujenieka 1. valdības laikā.<ref name="prez" /> {{dat|1931|06|21}} pēc budžeta pieņemšanas parlaments nobalsoja pret kādas deputātu grupas iesniegto pārejas formulu izteikt uzticību finanšu ministram Skujeniekam. Tās pašas dienas vakara sēdē Skujenieks lūdza veikt uzticības balsojumu valdībai, ko tā izturēja ar 43 balsīm par, 40 pret un vienam atturoties. {{dat|1933|02|03}} aptuveni divas trešdaļas deputātu atteicās nodot izglītības un budžeta komisijai MK iesniegtos divus likumprojektus. Nākamajā sēdē, kas notika {{dat||02|07}}, nolasīja paziņojumu par valdības demisiju. Martā to nomainīja [[Ādolfs Bļodnieks|Ādolfa Bļodnieka]] Ministru kabinets.<ref name="prez" />

=== Nogalināšana ===
[[Kārlis Ulmanis|Kārļa Ulmaņa]] vadīto [[Ulmaņa apvērsums|1934. gada apvērsumu]] Skujenieks sagaidīja kā [[nacionālisms|nacionālists]] un viens no apvērsuma galvenajiem līderiem, kļūdams par Ministru prezidenta biedru jaunajā valdībā. Laika posmā no [[1934]]. līdz [[1938]]. gadam viņš bija Latvijas Sporta organizāciju apvienības vadītājs un [[Latvijas Olimpiskā komiteja|Latvijas Olimpiskās komitejas]] prezidents un kā Nacionālās celtniecības komitejas priekšsēdētājs pārraudzīja monumentālo būvju celtniecību.<ref>{{Grāmatas atsauce|title= Latvijas olimpiskais zelts, sudrabs, bronza|last= Ošiņš|first= Ivars|authorlink= |year= 2008|publisher= Lauku avīze|isbn= 978-9984-827-07-0|page= 5|pages= |url= |accessdate= {{dat|2011|2|15||bez}}}}</ref> Tomēr, nesagaidījis Ulmaņa solīto jauno [[Satversme|Satversmi]], [[1938]]. gadā valdību pameta.

Pēc [[Latvijas okupācija (1940)|okupācijas]] Marģeru Skujenieku 1940. gada augustā arestēja un izveda uz PSRS, kur viņu ilgstoši pratināja [[Maskava]]s [[Butirku cietums|Butirku]] un Lubjankas cietumos. 1941. gadā apsūdzēts par to, ka "ar paša savervētu aģentūru PSRS organizēja diversiju un sacelšanās gatavošanas darbu" un nošauts 1941. gada 12. jūlijā.<ref name="prez" /><ref>[http://www.apollo.lv/zinas/100-latvijas-personibas-nezinamais-skujenieks-rudits-speletajs/302149 «100 Latvijas personības»: Nezināmais Skujenieks. Rūdīts spēlētājs]{{Novecojusi saite}}
Valters Ščerbinskis, «[[Latvijas Avīze]]», 2005. gada 5. martā</ref>

== Apbalvojumi ==
* [[Triju Zvaigžņu ordenis]], II šķira (1928)
* Triju Zvaigžņu ordenis, I šķira (1937)
* [[Aizsargu Nopelnu krusts]].<ref>{{Tīmekļa atsauce|url=http://periodika.lv/periodika2-viewer/view/index-dev.html?lang=fr#panel:pa%7Cissue:/p_001_pebr1927n244%7Carticle:DIVL164%7Cquery:aizsargu%20medali%20Par%7CissueType:P|title=Jaunā goda zīme iekšlietu ministriem un ģenerālim Balodim (Pēdējā Brīdī., Nr.244 )|last=|first=|website=periodika.lv|access-date=2020-09-01|date=1927. gada 24. decembrī|pages=3|archive-date=2020-02-03|archive-url=https://web.archive.org/web/20200203190615/http://periodika.lv/periodika2-viewer/view/index-dev.html?lang=fr#panel:pa%7Cissue:/p_001_pebr1927n244%7Carticle:DIVL164%7Cquery:aizsargu%20medali%20Par%7CissueType:P}}</ref>
* Goda zīme "Par izciliem nopelniem ugunsdzēsībā", I šķira (1932)<ref>{{Tīmekļa atsauce|url=http://periodika.lv/periodika2-viewer/view/index-dev.html?lang=fr#panel:pa%7Cissue:/p_001_ugjs1932n04-05%7Carticle:DIVL247%7Cquery:Mar%C4%A3ers%20Skujenieks%7CissueType:P|title=Apbalvoto saraksts (Ugunsdzēsējs, Nr.4.-5.)|last=|first=|website=periodika.lv|access-date=2020-09-01|date=1932. gada aprīlī|pages=77|archive-date=2020-02-03|archive-url=https://web.archive.org/web/20200203190615/http://periodika.lv/periodika2-viewer/view/index-dev.html?lang=fr#panel:pa%7Cissue:/p_001_ugjs1932n04-05%7Carticle:DIVL247%7Cquery:Mar%C4%A3ers%20Skujenieks%7CissueType:P}}</ref>
* Igaunijas Ērgļa krusta ordenis

== Atsauces ==
{{atsauces}}

==Ārējās saites==
[https://www.youtube.com/watch?v=GSXjrCgOFX4 Lekcija par bijušo premjeru Marģeru Skujenieku]

{{kastes sākums}}
{{s-amati}}
{{Amatu secība | pirms = [[Arturs Alberings]]<br />[[Kārlis Ulmanis]] | virsraksts = [[Latvijas Ministru prezidents]] | periods = {{dat|1926|12|19|N}} — {{dat|1928|01|23|N}}<br />{{dat|1931|12|06|N}} — {{dat|1933|03|23|N}} | pēc = [[Pēteris Juraševskis]]<br />[[Ādolfs Bļodnieks]] }}
{{Amatu secība | pirms = [[Eduards Laimiņš]]<br />[[Ansis Petrevics]] | virsraksts = [[Latvijas iekšlietu ministrs]] | periods = {{dat|1926|12|19|N}} — {{dat|1928|01|23|N}}<br />{{dat|1931|12|06|N}} — {{dat|1932|03|20|N}} | pēc = [[Eduards Laimiņš]]<br />[[Jānis Kauliņš]] }}
{{Amatu secība | pirms = [[Gustavs Zemgals]] | virsraksts = [[Latvijas finanšu ministrs]] | periods = {{dat|1932|02|21|N}} — {{dat|1933|03|23|N}} | pēc = [[Jānis Annuss (politiķis)|Jānis Annuss]] }}
{{Amatu secība | pirms = [[Roberts Plūme]] | virsraksts = [[Latvijas Olimpiskā komiteja|LOK]] prezidents | periods = [[1934]]—[[1938]] | pēc =  [[Alfreds Jēkabs Bērziņš]] }}
{{kastes beigas}}

{{Latvijas ministru prezidenti}}
{{navboxes|title=Latvijas valdības|list={{Skujenieka 1. Ministru kabinets}}
{{Skujenieka 2. Ministru kabinets}}
{{Ulmaņa 5. Ministru kabinets}}}}
{{navboxes|title=Latvijas parlamenti|list={{Satversmes sapulce}}
{{1. Saeima}}
{{2. Saeima}}
{{3. Saeima}}
{{4. Saeima}}}}
{{Autoritatīvā vadība}}

{{DEFAULTSORT:Skujenieks, Marģers}}
[[Kategorija:1886. gadā dzimušie]]
[[Kategorija:1941. gadā mirušie]]
[[Kategorija:Rīgā dzimušie]]
[[Kategorija:Latvijas sociāldemokrāti]]
[[Kategorija:Mazinieku partijas politiķi]]
[[Kategorija:Progresīvās apvienības politiķi]]
[[Kategorija:Latvijas Ministru prezidenti]]
[[Kategorija:Latvijas Ministru prezidenta biedri]]
[[Kategorija:Latvijas finanšu ministri]]
[[Kategorija:Latvijas iekšlietu ministri]]
[[Kategorija:Tautas padomes locekļi]]
[[Kategorija:Satversmes sapulces deputāti]]
[[Kategorija:1. Saeimas deputāti]]
[[Kategorija:2. Saeimas deputāti]]
[[Kategorija:3. Saeimas deputāti]]
[[Kategorija:4. Saeimas deputāti]]
[[Kategorija:Centrālās vēlēšanu komisijas priekšsēdētāji]]
[[Kategorija:Latvijas Olimpiskās komitejas vadītāji]]
[[Kategorija:Statistiķi]]
[[Kategorija:1905. gada revolūcija]]
[[Kategorija:Triju Zvaigžņu ordeņa lielkrusta komandieri]]
[[Kategorija:Triju Zvaigžņu ordeņa lielvirsnieki]]
[[Kategorija:Padomju represijās nogalinātie]]
[[Kategorija:Ar nāvi sodītie politiķi]]