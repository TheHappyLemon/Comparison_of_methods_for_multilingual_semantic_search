{{Nauda infobox
|currency_name_in_local = Latvijas rublis
|image_1           = Latvia 1rublis.jpg
|image_title_1     = 1919. gada Latvijas rublis
|iso_code          = LVR
|using_countries   = {{flaga|Latvija}} [[Latvija]] ([[1919]]-[[1922]], [[1992]]-[[1993]])
|subunit_ratio_1   = 
|subunit_name_1    = 
|symbol            = Lvr
}}

'''Latvijas rublis''' bija [[Latvija]]s valsts oficiālā [[valūta]] no [[1919]]. līdz [[1922]]., kā arī [[1992]]. līdz [[1993]]. gadam.

== 1919.—1922. gads ==

Pēc Latvijas neatkarības pasludināšanas [[1918]]. gadā, apgrozībā atradās vairākas valūtas, kas bija likumīgi maksāšanas līdzekļi — [[ostrublis|ostrubļi]], [[ostmarka]]s, [[Vācijas papīrmarka]]s, [[Krievijas impērija]]s [[rublis|rubļi]], Krievijas Valsts domes nauda un vēl vairāku pašvaldību emitētās naudas zīmes. 

[[1919]]. gada [[22. marts|22. martā]] [[Latvijas Pagaidu valdība]] uzdeva Finanšu ministrijai izdot pirmās Latvijas Republikas naudas zīmes — Latvijas rubļus un kapeikas. Vienam Latvijas rublim tika noteikta vērtība 1½ Krievijas rubļu apmērā. No 1919. gada aprīļa līdz 1922. gada septembrim tika izlaistas 5, 10, 25 un 50 kapeiku, kā arī 1, 5, 10, 25, 50, 100 un 500 rubļu naudas zīmes. Šo naudas zīmju autori bija mākslinieki [[Jūlijs Madernieks]], [[Burkards Dzenis]], [[Vilhelms Krūmiņš]], [[Hermanis Grīnbergs]] un [[Rihards Zariņš]].
No 1919. gada aprīļa līdz jūlijam Latvijas rubļus drukāja arī [[Niedras valdība]].

1922. gada [[3. augusts|3. augustā]] Ministru kabinets pieņēma "Noteikumus par naudu". Par Latvijas valsts jauno oficiālo valūtu kļuva [[lats|lati]] un [[santīms|santīmi]]. Latam tika noteikta vērtība 50 Latvijas rubļu apmērā.
<gallery>
Latvia 1920, banknote 10 kopeks, design Rihards Zariņš.jpg|10 Latvijas kapeiku banknote (1920)
Latvia 1rublis.jpg|1 Latvijas rubļa naudas zīme (1919)
Latvia 5rubli.jpg|5 Latvijas rubļu naudas zīme (1919)
10 rubļi 1919.jpg|10 Latvijas rubļu naudas zīme (1919)
25 rubļi 1919.jpg|25 Latvijas rubļu naudas zīme (1919)
Обязательство Государственнаго Казначейства Латвии 100 рублей 1919.jpg|Latvijas Valsts kases 100 rubļu naudas zīme (averss)
Обязательство Государственнаго Казначейства Латвии 100 рублей 1919 реверс.jpg|Latvijas Valsts kases 100 rubļu naudas zīme (reverss)
Обязательство Государственнаго Казначейства Латвии 500 рублей 1919.jpg|Latvijas Valsts kases 500 rubļu naudas zīme (averss)
Обязательство Государственнаго Казначейства Латвии 500 рублей 1919 реверс.jpg|Latvijas Valsts kases 500 rubļu naudas zīme (reverss)
</gallery>

== 1992.—1993. gads ==
[[Attēls:1992. gada 500 Latvijas rubļu naudas zīme.jpg|thumb|300px|1992. gadā iespiestie 500 Latvijas rubļu (Latvijas bankas pagaidu naudas zīme).]]
Pēc [[Latvijas neatkarības atjaunošana]]s [[1990]]. un [[1991]]. gadā Latvijas ekonomiku smagi ietekmēja tā brīža oficiālā maksāšanas līdzekļa — [[PSRS rublis|PSRS rubļa]] [[inflācija]]. Papildus tam, izejošās naudas apjoms pārsniedza ienākošās naudas apjomu par 122 miljoniem rubļu (5,9%) [[1992]]. gada februārī, bet par 686 miljoniem rubļu (29,2%) jau aprīlī, kas noveda pie naudas deficīta.

Tā kā PSRS rubļus emitēja Krievijā, [[Latvijas Banka]] nekādi nevarēja ietekmēt naudas plūsmu valstī. Stāvoklis bija pilnībā atkarīgs no spējām nopirkt vai kā citādi iegūt naudu no Krievijas Centrālās bankas. Tika prognozēts, ka maija beigās krīze sasniegs tādu mērogu, ka Latvijas Banka nebūs spējīga veikt pat visnepieciešamākos maksājumus.

Lai atrisinātu šo situāciju, tika izveidota [[Latvijas Republikas Naudas reformas komiteja]], kas 1992. gada [[4. maijs|4. maijā]] pieņēma lēmumu par Latvijas Bankas pagaidu naudas zīmes — Latvijas rubļa (LVR) — laišanu apgrozībā. Šī laika Latvijas rubļus tautā mēdza arī saukt par "repšiem", "repsīšiem" vai "repšikiem" pēc tā laika [[Latvijas Banka]]s prezidenta [[Einars Repše|Einara Repšes]]. Kā likumīgs maksāšanas līdzeklis joprojām palika arī Krievijas rublis (SUR). Tika izlaistas 1, 5, 20, 50, 200 un 500 rubļu, bet vēlāk arī 2 un 10 rubļu naudaszīmes. To dizainu veidojis mākslinieks [[Kirils Šmeļkovs]]. 1993. gadā apgrozībā tika ieviesta Latvijas Republikas nacionālā valūta — [[lats]]. Tika noteikts maiņas kurss: 1 lats = 200 Latvijas rubļu, 2 Latvijas rubļi = 1 santīms.

<gallery perrow="8" widths="100px">
Viens Latvijas rublis 1992.jpg|Viens (1) Latvijas rublis
Divi Latvijas rubļi 1992.jpg|Divi (2) Latvijas rubļi
Pieci Latvijas rubļi 1992.jpg|Pieci (5) Latvijas rubļi
Desmit Latvijas rubļi 1992.jpg|Desmit (10) Latvijas rubļu
Divdesmit Latvijas rubļu 1992.jpg|Divdesmit (20) Latvijas rubļu
Piecdesmit Latvijas rubļu 1992.jpg|Piecdesmit (50) Latvijas rubļu
Divi simti Latvijas rubļu 1992.jpg|Divi simti (200) Latvijas rubļu
1992. gada 500 Latvijas rubļu naudas zīme.jpg|Pieci simti (500) Latvijas rubļu
</gallery>

[[Kategorija:Latvijas naudasvienības]]