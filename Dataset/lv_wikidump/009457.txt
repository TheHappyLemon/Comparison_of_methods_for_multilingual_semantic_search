{{Enciklopēdiskais stils|+pareizrakstība, teikumu uzbūve}}
{{atveidošana}}
{{Uzņēmuma infokaste v2
| company_name = JAWA Motors
| company_logo = [[File:Jawalogo 125.gif|frameless|JAWA Motors]]
| foundation = 1929
| founder = [[Františeks Janečeks]]
| location_city = [[Tīneca pie Sāzavas]]
| location_country = Čehija
| key_people = Františeks Janečeks
| products = Motocikli
| num_employees =
| parent =
| subsid =
}}
'''Jawa''' [[Motocikls|motociklu]] ražotāja izcelsmes valsts ir [[Čehoslovākija]]. Valsts, kas 1992. gadā tika sadalīta [[Čehija|Čehijā]] un [[Slovākija|Slovākijā]].

Zīmola nosaukums ''JAWA'' tika izveidots no firmas īpašnieka ''František Janeček'' uzvārda pirmajiem burtiem un iepriekšējas firmas ''Wanderer'' sākuma burtiem:

'''Ja'''neček + '''Wa'''nderer = '''Jawa'''.

Mūsdienās ''Jawa'' uzsvaru savā ražošanā ir uzlikusi uz [[spīdvejs|spīdveja]] sporta motociklu ražošanu.

== Vēsture ==

''Jawa'' motociklu vēsture aizsākās 1929. gadā.

[[Attēls:Jawa-1.jpg|right|thumb|250px|Jawa 350/354 ar Velorex blakusvāģi]]

Slavenākā [[Čehoslovākija]]s motociklu zīmola stāsts iesākās [[Vācija|Vācijā]] 1928. gadā, kad vācu firma [[Wanderer]], nespējot izturēt konkurenci ar [[BMW (moto)|BMW]], nolēma pilnībā pievērsties automobiļu rūpniecībai. Tajā laikā Čehoslovākijas ieroču rūpnīcas īpašnieks ''František Janeček'' nolēma pārtraukt savu darbību, jo samazinājās pasūtījumu apjoms, tāpēc viņš nolēma pārorientēties uz motociklu ražošanu. 1929. gadā viņš nopirka no ''Wanderer'' licenci uz jaunāko 500 [[cm³]] modeli ar kardānvārpstas piedziņu pakaļējam ritenim un rūpniecisko aprīkojumu modeļa ražošanai. Diemžēl smagajam un lielajam motociklam bija pārāk maz pircēju, tāpēc bija nepieciešams izstrādāt jaunu modeli. Darba veikšanai tika pieaicināts [[Anglija|angļu]] konstruktors Džordžs Patterss.

''Patterss'' izstrādāja jaunu, vieglāku motociklu ar tam laikam raksturīgu rāmi un 175 cm3 divtaktu ''Viliers'' motoru. Modelis debitēja 1932. gadā un uzreiz iekaroja [[Čehija]]s motociklistu atzinību. Pēc tam sekoja modeļa pilnveidotie varianti un 1935. gadā — izveidoja motociklu ar 250&nbsp;cm3 lielu motoru. Jaudīgāku motociklu priekš amatieriem izlaida ar 350 cm³, četrtaktu motoru. No 1934 līdz 1936. gadam tas bija ar sānu [[vārsti]]em bet no 1935 - augšvārstiem.

[[Attēls:Jawa_Robot_autocycle_1937.jpg|left|thumb|Jawa Robot 1937]]

Lielu popularitāti ieguva 1937. gadā izlaistais 100 cm³ ''Jawa-Robot''. Šis modelis tika izstrādāts ar jauna konstruktora palīdzību. Tajā pašā laikā motociklu ražošanai nolēma pievērsties cita Čehijas ieroču rūpnīca - ''[[ČZ]]''. Rūpnīca, kura pēc kara kļuva par ''Jawa'' uzņēmuma daļu.

1930. gadā ''Jawa'' izlaida nelielu motovelosipēdu partiju ar motoru, kas bija uzstādīts uz priekšējā riteņa. Ekspluatācijas pieredze izrādījās negatīva un tāpēc no 1932. gada rūpnīca sāka sērijveida motovelosipēdu ražošanu ar divtaktu motoru ar darba tilpumu 76 cm³ šoreiz un tas atradās ierastajā vietā - rāmja apakšdaļā. Pēc gada tika izlaists 100 cm³ modelis, bet 1934. gadā - 175 cm³ motocikls ar viencilindra divtaktu motoru un dubulto rāmi. Modeļi to ražošanas procesā tika nepārtaukti uzlaboti un pilnveidoti. 1936. gadā ''Jawa'' radīja 250 cm³ variantu, bet 1938. - viencilindra 350 cm³ un divcilindru (tāpat divtaktu) 500 cm³. Pirms paša [[Otrais pasaules karš|Otrā pasaules kara]], 1939. gadā, tika izstrādāts vieglais motocikls ar 125 cm³ motoru un cauruļveida rāmi, kas kļuva par pamatu, uz kura tika izstrādāti pēckara motocikli. Františeks Kohs uzprojektēja jaunu variantu jau iepriekš zināmajam 500 cm³ modelim - ar 350 cm³ četrtaktu motoru un ar kardānvārpstas piedziņu pakaļējam ritenim. Modelis tika ražots no 1930 līdz 1937. gadam līdz pat pašam kara sākumam. 1937. gadā tika parādīts jauns, ''tautas'' variants - ar īsāku rāmi un viencilindra divtaktu motoru ar darba apjomu 346 cm³.

Kopumā pirmskara Čehoslovākijas motocikliem bija pietiekami augsta kvalitāte un kaut arī tie bija maz zināmi aiz valsts robežām, tie izspieda no tirgus visus importa motociklus.

=== Pēckara periods ===

Vācu okupācijas gados ''Jawa'' rūpnīcas nodarbojās ar vācu kara tehnikas (to skaitā arī motociklu) remontu. Bet, neskatoties uz to, ka darbs pie civilām vajadzībām paredzētajiem modeļiem tika pielīdzināts sabotāžai un tika nesaudzīgi sodīts, konstruktoru darbs neapstājās ne uz minūti. Tiem pat izdevās veikt eksperimentālu motociklu sērijas izmēģinājumus braucienus ar kopējo noskrējienu 100 000 km. Tie tika veikti ar [[DKW]] emblēmām uz benzīna bākas. Rezultātā ''Jawa'' motocikli izrādījās sagatavoti ražošanai pasaules tirgum. Kara gados izdevās paslēpt aptuveni 8,5 tūkstošus detaļu komplektus.

1946. gadā [[Parīze]]s autosalonā debitēja paslepeni uzprojektēta ''Jawa-250''. Jaunais modelis izsauca sensāciju, tam bija:

* Viencilindra, divtaktu motors, četrpakāpju pārnesumkārba;
* Vienkārtīgs rāmis no kvadrātiska šķēluma tērauda caurulēm;
* Priekšējā teleskopiskā dakša.

Viss motocikls bija ideāli pabeigts veidolu: luktura apvalks vijīgi pārgāja augšējā dakšas pārvalkā, karburators tika paslēpts zem speciāla apvalka un pat vadi tika noslēpti rāmī! 1948. gadā parādījās šā modeļa divcilindru 350 cm³ variants. No 1952. līdz 1958. gadam ar šo motoru tika ražota ceļu motocikla versija. Tajā laikā ''Jawa'' bija pasaules konstruktoru kopienas pilntiesīgs dalībnieks.

=== Piecdesmitie ===
[[Attēls:Jawa_350.jpg|thumb|Jawa 350/354 Solo]]
1953. gadā ''Jawa'' motocikli ieguva pilnveidotu priekšējo dakšu un svārstu pakaļējo dakšu. No piecdesmitajiem gadiem ''Jawa'' motocikli ir pazīstami arī mūsu Latvijas motociklistiem, jo tajā laikā tos sāka eksportēt uz [[Padomju Savienība|Padomju Savienību]], kas drīz vien kļuva par motociklu galveno pircēju. 1955. gadā rūpnīcā, kas ražoja vidējā izmēru motociklus, sākā ražot 50 cm³ ''Jawa-Pioneer'' modeli. [[ČZ]] rūpnīcā pēc kara tika atjaunota vieglā motocikla modeļa ražošana ar divtaktu motoru, kuram darba tilpums bija 123 cm³. Šis modelis sākotnēji tika izstrādāts 30. gadu beigās.

=== Sešdesmitie ===
60. gados [[Čehoslovākija]]s valdība nolēma veikt pārbūvi motociklu rūpniecībā. Augstākajā līmenī tika nolemts dot prioritāti pusvadītāju rūpniecības attīstībai, motociklu ražošana tika pārvesta uz citu rūpnīcu, bet motoru izgatavošana, priekšējo dakšu un riteņu rumbu ražošana tika uzticeta [[CZ]] rūpnīcai. Kārdinot rietumu tirgu 1968. gadā tika sākta ''Californian'' modeļa ražošana ar šķirto eļļošanas sistēmu, palielinātu motora jaudu un mūsdienīgu ārējo izskatu. Šajā laika periodā tika attīstīta ([[motokross|motokrosa]] un [[spīdvejs|spīdveja]]) sporta motociklu izstrāde.

=== Attīstība septiņdesmitajos ===
Bet laiks gāja, un [[Čehoslovākija]]s orientēšanās eksportā galvenokārt bija uz [[Padomju Savienība|PSRS]] un austrumu bloka citām valstīm (to skaitā arī Latvija), un tehnoloģiskā ziņā arvien vairāk sāka atpalikt no pasaules līmeņa. Rietumu tirgos, ''Jawas'' ražotie motocikli atrada arvien mazāk pircēju. 70. gados programmā ''Jawa'' par galveno jaunumu kļuva modelis ''Jawa-350/634''. Šī modeļa ražošana sākās 1973. gadā. Modernizētais divcilindru divtaktu motors, tika uzstādīts jaunā cauruļveida rāmī, kas tika radīts uz lielisku sporta firmu motocikla bāzes. Šis modelis tika orientēts uz PSRS tirgu un kļuva par vienīgo ceļu motociklu firmas modeļu klāstā. Par vienīgo alternatīvu kļuva ''Jawa-Babetta'' mopēds, kura ražošanu uzsāka 1971. gadā. Sekmīgi arī bija sporta motocikli spīdvejam (Jawa bija praktiski monopolisti šajā sporta veidā) un daudzdienu sacensību kurās Čehoslovākijas komanda startēja ar ''Jawa'' motocikliem septiņas reizes no 1970. līdz 1974., 1977. un 1978. gadā - ieguva starptautisko sešdienu sacensību galvenās godalgas. Pēdējais pazīstamākais ''Jawa'' modelis ir ''Jawa 350/638''. To sāka ražot 1979 gadā. Aprīkoti ar 344 cm³ divcilindru motoru, kurš attīsta 24.5 zs pie 5500 apgr.min. Motocikla svars ir 154 kg. Motociklu ''Jawa'' ražošana turpinās līdz šim brīdim, ar daudzu jaunu, uzlabotu modeļu ražosanu.

Padomju laikos motocikli Jawa skaitījās vieni no kvalitatīviem.

== Modeļi ==
* Jawa 500 (1929)
* Jawa 175 Willar (1932)
* Jawa 350 SV (1934)
* Jawa 350 OHV SPECIAL (1935)
* Jawa 250 (1935)
* Jawa-Robot 100 (1937)
* Jawa 250/10, 11 (1946)
* Jawa 350/12 (1948)
* Jawa 500 OHC 15 (1952)
* Jawa 250 Sport (1954)
* Jawa 250/353 (1954)
* Jawa-CZ 150/352 (1954)
* Jawa 350/354 (1954)
* Jawa 50 Pionýr (1955)
* Jawa-СZ 125/351 (1956)
* Jawa 175/356 (1956)
* Jawa 250/559 (1957)
* Jawa 250/559/03 Automatic (1963)
* Jawa 350/360/01 (1965)
* Jawa 350/361 (1965)
* Jawa 250/590 (1965)
* Jawa 350 Californian 362, 363 (1969)
* Jawa 23 (JAWA Mustang, 50 cm³)
* Jawa 25

[[Kategorija:Motociklu ražotāji]]
[[Kategorija:Čehijas uzņēmumi]]