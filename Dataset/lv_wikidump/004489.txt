{{Atsauces}}
[[Attēls:Podnieks Valdis Pauliņš Latgales kultūras dienās.jpg|200px|thumb|Latgaliešu podnieks [[Sanktpēterburga|Sanktpēterburgā]] notiekošajās [[Latgale]]s kultūras dienās]]
'''Podniecība''' ir [[amatniecība]]s nozare, kurā no [[māls|māla]] izgatavo dažādus izstrādājumus (visbiežāk traukus). Lai tie būtu izturīgi, trauku sagataves tiek apdedzinātas īpašās podnieku krāsnīs, bet lai tie būtu arī ūdens necaurlaidīgi un tiem būtu [[Estētika|estētisks]] izskats, tos pārklāj ar glazūru.

== Podniecības vēsture ==
Podniecība ir viens no senākajiem zināmajiem amatniecības veidiem. Traukus no māla izgatavoja jau senie [[šumeri]]. Viņi izgudroja arī vienu no senākajām tehnoloģijām — trauku izgatavošanu ar podnieka ripas palīdzību. Tā, zināmu neizpratni arheologu vidū sākotnēji izraisīja tā saucamā [[Urūka]]s [[keramika]]. Šīs keramikas raksturīga iezīme ir, ka pēc ārējā izskata tā ir daudz vienkāršāka, pat primitīvāka, nekā agrāk izgatavotā šai pašā reģionā. Pētījumos noskaidrojās, ka šādām izmaiņām ir objektīvs iemesls. Proti, pieaugot iedzīvotāju skaitam šajā apkārtnē, nostiprinoties to [[saimniecība]]i, palielinājās arī pieprasījums pēc dažādiem [[mājturība]]s priekšmetiem, it īpaši traukiem. Lai apmierinātu šo [[Pieprasījums|pieprasījumu]], podnieki ieviesa jaunu tehnoloģiju — trauku izgatavošanu ar podnieku ripas palīdzību. Tas bija viens no nozīmīgākajiem šī laikmeta [[jaunievedums|jaunievedumiem]], jo tā rezultātā amatnieku [[darba ražīgums]] strauji pieauga, palielinājās [[ražošana]]s apjoms, lai gan par to nācās maksāt ar pieticīgāku izstrādājumu [[Dizains|dizainu]], raksturīgu masveida standarta produkcijai. Jādomā, ka šo izstrādājumu lietotāji to neuztvēra kā lielu trūkumu — svarīgāk bija saglabāt ražas pārpalikumu, kā arī nodrošināt ērtu tās pārvadāšanu uz [[tirdzniecība]]s vietām.

{{sabiedrība-aizmetnis}}

{{autoritatīvā vadība}}

[[Kategorija:Saimniecības sekundārais sektors]]
[[Kategorija:Vēsture]]
[[Kategorija:Tautas māksla]]