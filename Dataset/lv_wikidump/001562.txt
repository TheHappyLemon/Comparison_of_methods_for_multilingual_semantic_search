{{Vielas infokaste
|               attēls = [[Attēls:Carbon-dioxide-2D-dimensions.svg|150px]]<br />Ogļskābā gāze/ oglekļa dioksīds. struktūrformula<br /> ar starpatomu attālumu<br />[[Attēls:Carbon-dioxide-3D-vdW.png|160px]]<br />Oglekļa dioksīda molekulas modelis
|       citi nosaukumi = ogļskābā gāze, <br />oglekļa(IV) oksīds,<br /> ogļskābes anhidrīds
|           CAS numurs = 124-38-9
|      ķīmiskā formula = CO<sub>2</sub>
|              molmasa = 44,01
|              blīvums = 1,98
|  kušanas temperatūra = 216 K (-57&nbsp;°C; 5,185 [[bārs (mērvienība)|bar]] spiedienā)
| viršanas temperatūra = 195 K (-78&nbsp;°C) ([[sublimācija (fizikā)|sublimējas]])
| šķīdība ūdenī        = 1,45 g/l pie 25&nbsp;°C, 100 kPa
|                 citi =
}}
'''Ogļskābā gāze''' jeb '''oglekļa dioksīds''' (CO<sub>2</sub>) ir smaga, bezkrāsaina [[gāze]] ar nedaudz skābenu [[smarža|smaržu]] un [[garša|garšu]]. Tā veidojas visu [[ogleklis|oglekli]] saturošo vielu degšanā.

== Atrašanās dabā ==
Oglekļa dioksīds nelielos daudzumos (ap 0,04%) ir sastopams [[Zemes atmosfēra|Zemes atmosfērā]]. Palielināta oglekļa dioksīda koncentrācija izraisa siltumnīcas efektu. Lielākā daļa atmosfērā nonākušā oglekļa dioksīda tur nonāk sadedzinot oglekli saturošu kurināmo un no [[vulkāns|vulkāniem]]. Oglekļa dioksīds ir nepieciešams [[fotosintēze|fotosintēzē]].

== Iegūšana ==
Rūpnieciski iegūst no degšanas gāzēm un dabīgo [[karbonāti|karbonātu]] ([[dolomīts|dolomīta]]) sadalīšanās produktiem. Gāzu maisījumus laiž cauri [[kālija karbonāts|kālija karbonāta]] šķīdumam, kurš saista ogļskābo gāzi, veidojot hidrogēnkarbonātu. Karsējot [[kālija hidrogēnkarbonāts|kālija hidrogēnkarbonāta]] šķīdums atbrīvo CO<sub>2</sub>. Iegūto oglekļa dioksīdu uzglabā balonos.

Laboratorijas vajadzībām CO<sub>2</sub> iegūst, reaģējot karbonātiem vai hidrogēnkarbonātiem (piemēram, [[marmors|marmora]] gabaliņiem) ar [[skābes|skābēm]] ([[sālsskābe|sālsskābi]]).

== Īpašības ==
Šķīstot [[ūdens|ūdenī]] (un reaģējot ar to), oglekļa dioksīds veido [[ogļskābe|ogļskābi]]. Oglekļa dioksīds ir ogļskābes [[anhidrīds]]. Oglekļa dioksīds ir skābais oksīds un reaģē ar [[sārmi]]em un bāziskajiem oksīdiem. Atmosfēras [[spiediens|spiedienā]] oglekļa dioksīds var būt tikai gāzveida vai cietā stāvoklī (lai sašķidrinātu šo vielu, nepieciešams vismaz 5 atm spiediens). Cietu oglekļa dioksīdu dēvē par [[sausais ledus|sauso ledu]].

== Izmantošana ==
Pārtikas rūpniecībā lieto par [[konservanti|konservantu]], mīklas [[irdinātāji|irdinātāju]] un [[iesaiņojuma gāzes|iesaiņojuma gāzi]] ('''E290'''). Sašķidrinātu ogļskābo gāzi (balonos zem spiediena 65-70 [[atmosfēra (mērvienība)|atm]]) lieto [[ugunsdzēšamais aparāts|ugunsdzēšamajos aparātos]] un gāzēto dzērienu ražošanai, kā arī pneimatiskajos ieročos un metināšanā ar pusautomātiem (nereti sajaukumā ar argonu, kas dod kvalitatīvāku šuvi).

Sauso ledu izmanto par dzesējošu materiālu.

== Uzglabāšana ==
{{pamatraksts|Oglekļa dioksīda uzglabāšana zemes dzīlēs}}

== Ārējās saites ==
{{sisterlinks-inline}}
{{enciklopēdiju ārējās saites}}

{{ķīmija-aizmetnis}}

{{autoritatīvā vadība}}

[[Kategorija:Oglekļa oksīdi]]
[[Kategorija:Irdinātāji]]
[[Kategorija:Konservanti]]
[[Kategorija:Iesaiņojuma gāzes]]
[[Kategorija:Aukstumnesēji]]