{{Aminoskābes infokaste
|attēls=[[Attēls:L-arginine-skeletal-(tall).png|120px]] [[Attēls:L-arginine-3D-sticks-(tall).png|120px]]<br />L-arginīna molekulas modelis un struktūrformula
|ķīmiskā formula=C<sub>6</sub>H<sub>14</sub>N<sub>4</sub>O<sub>2</sub>
|molmasa=174,2
|blīvums=1100
|kušanas temperatūra=244&nbsp;°C (sadalās)
|viršanas temperatūra=-
|izoelektriskais punkts=10,76
}}

'''Arginīns''' ('''''Arg''''', 2-amino-5-(diaminometilidēnamino)pentānskābe, ''d''-α-amino-δ-guanidinobaldriānskābe, N-guanilornitīns, NH=C(NH<sub>2</sub>)NH(CH<sub>2</sub>)<sub>3</sub>CH(NH<sub>2</sub>)−COOH) ir dzīvo organismu [[aminoskābe]]. Arginīns pieder pie stipri bāziskām aminoskābēm, jo satur vairākas amino- un imino grupas. Arginīns ir balta, kristāliska viela (prizmatiski kristāli no ūdens). Dažiem dzīvniekiem tā ir neaizvietojamā aminoskābe. Pieauguša cilvēka organisms arginīnu sintezē patstāvīgi, bet bērniem tas jāuzņem ar barību. Arginīnu var uzskatīt par alifātisko aminoskābi, ar [[guanidīns|guanidīna]] grupu galā. Šī iemesla dēļ tas veido daudz ūdeņraža saišu.

== Atrašanās dabā ==
Arginīns ietilpst olbaltumvielu sastāvā (sevišķi daudz arginīna ir [[histoni|histonos]]). Atrodas organismā arī brīvā veidā.

== Bioloģiskā nozīme ==
Arginīns ir svarīga [[slāpeklis|slāpekļa]] vielmaiņas sastāvdaļa. [[Ornitīna - citrulīna - arginīna cikls]] atbild par olbaltumvielu noārdīšanu organismā, no tā atkarīga organisma spēja veidot [[urīnviela|urīnvielu]] un atbrīvoties no olbaltumvielu atkritumproduktiem. Arginīns ir slāpekļa pārnesējs un donors [[muskuļi|muskuļaudu]] veidošanās procesā.

{{amsk}}

{{autoritatīvā vadība}}

[[Kategorija:Aminoskābes]]