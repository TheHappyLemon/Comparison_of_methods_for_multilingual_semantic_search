[[Attēls:Potsdam conference 1945-8.jpg|thumb|300px|Etlijs, Trumens un Staļins Potsdamas konferencē]]
[[Attēls:Vertreibungsgebiet.jpg|thumb|300px|Karte ar 1939. gada robežām un vācu iedzīvotāju īpatsvaru agrākajās Vācijas teritorijās, kuras pēc Potsdamas konferences piešķīra Polijai un PSRS]]
'''Potsdamas konference''' notika 1945. gadā no 17. jūlija līdz 2. augustam [[Potsdama|Potsdamā]], [[Vācija|Vācijā]] (netālu no [[Berlīne]]s). Konferences dalībvalstis bija [[Padomju Savienība]], [[Amerikas Savienotās Valstis]] un [[Lielbritānija]] — spēcīgākās un lielākās [[Otrais pasaules karš|Otrā pasaules kara]] [[Sabiedrotie (Otrais Pasaules karš)|Sabiedroto]] valstis, kas sakāva [[Ass valstis]]. Postdamas konferencē Sabiedroto valstis pārstāvēja attiecīgo valstu vadītāji — [[Vissavienības Komunistiskā (boļševiku) partija|VK(b)P]] [[pirmais sekretārs]] [[Josifs Staļins]], [[ASV prezidents]] [[Harijs Trumens]] un [[Lielbritānijas premjerministrs]] [[Klements Etlijs]].

Šī bija pēdējā no trim Otrā pasaules kara konferencēm, kurās tikās "lielais trijnieks", 1943. gada novembrī—decembrī bija notikusi [[Teherānas konference]], bet 1945. gada februārī — [[Jaltas konference]]. Konferences mērķis bija izlemt, kā pārvaldīt sakauto nacistisko [[Vācija|Vāciju]]. Tāpat konferences mērķi bija pēckara politiskās sistēmas izveidošana un miera līguma jautājumu apspriešana.
[[Baltijas valstu okupācija]]s jautājums Potsdamas konferencē tieši netika apspriests, tomēr ASV puse atteicās pakļauties PSRS prasībām uzskatīt visus baltiešu bēgļus Vācijā kā padomju pilsoņus.<ref>[http://www.lituanus.org/1966/66_4_04_Schnorf.htm R. Schnorf. THE BALTIC STATES IN U.S.-SOVIET RELATIONS. The Years of Doubt, 1943-1946] {{Webarchive|url=https://web.archive.org/web/20160815212155/http://lituanus.org/1966/66_4_04_Schnorf.htm |date={{dat|2016|08|15||bez}} }} ''Lituanus'', Volume 12, No.4 - Winter 1966</ref> Savukārt Apvienotās Karalistes politiķi PSRS teritoriālās pretenzijas Baltijas reģionā uztvēra kā vēlmi iegūt kolonijas.<ref>Winston Churchill: "But in spite of the heavy losses we have suffered, we have made no territorial claims — no Königsberg, no Baltic states, nothing. We therefore approach the question of colonies with complete rectitude." no James F. Byrnes. Speaking Frankly. New York: Harper and Brothers, 1947, p. 76.</ref>

== Konferences rezultāti ==

* Visu Vācijas aneksēto teritoriju atjaunošana, kuras tika anektētas pēc 1937. gada, [[Austrija]]s atdalīšana no Vācijas.
* Vācijas un Austrijas (atsevišķi arī Berlīnes un [[Vīne]]s) sadalīšana četrās (ASV, Lielbritānijas, PSRS un [[Francija]]s) okupācijas zonās.
* [[Polija]]s un Vācijas robežu noteikšana ([[Oderas—Neises līnija]]).
* Ārpus Vācijas dzīvojušo vāciešu deportācija uz Vāciju.
* Vienošanās par [[reparācijas|reparāciju]] maksājumiem.

== Atsauces ==
{{atsauces}}

== Skatīt arī ==
* [[Teherānas konference]]
* [[Jaltas konference]]

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Otrais pasaules karš]]
[[Kategorija:Starptautiskās sanāksmes]]