[[Attēls:Geostat.gif|thumb|right|180px|Ģeostacionārā orbīta]]
'''Ģeostacionārā orbīta''' jeb '''GEO''' (no {{val-en|'''GE'''ostationary '''O'''rbit}}) ir [[ģeosinhronā orbīta]], kurā ievadītais [[Zemes mākslīgais pavadonis]] kustas ar [[leņķiskais ātrums|leņķisko ātrumu]], kas vienāds ar Zemes rotācijas leņķisko ātrumu, un nemaina stāvokli attiecībā pret [[Zeme]]s virsmu. Ģeostacionārā orbīta ir riņķveidīga un atrodas Zemes [[ekvators|ekvatora]] plaknē aptuveni 35 786 kilometru augstumā.

Ar šīs orbītas specifisko īpašību, ka pavadonis visu laiku atrodas vienā punktā, skatoties no zemes, ir saistīts tas, ka ģeostacionārajā orbītā visbiežāk tiek izvietoti [[Sakaru pavadonis|sakaru pavadoņi]], [[Meteoroloģiskais pavadonis|meteoroloģiskie pavadoņi]].

==Orbītas augstuma aprēķināšana==

Saskaņā ar šādas orbītas mērķi, pavadonim jāgriežas sinhroni ar [[Zeme|Zemi]], t. i. jāizdara viens pilns apgrieziens ap Zemes centru diennaktī. Viens apgrieziens atbilst leņķim <math style="margin-bottom:4px>2 \pi </math>. Diennakts ilgst 23 stundas 56 minūtes un 04,1 sekundes (= 86 164,1 s). No tā izriet šāds [[leņķiskais ātrums]]:

:<math> \omega = \frac {2\pi} {diennakts} = \frac {2\pi} {86164,1} ~ s^{-1}</math>

Šādam leņķiskajam ātrumam atbilst šāds [[Centrtieces spēks#Centrtieces paātrinājums|centrtieces paātrinājums]]:

:<math>a_{\mathrm{ct}}=\omega^2 r</math>

Vienīgais spēks, kas iedarbojas uz pavadoni ar izslēgtu dzinēju, ir [[gravitācijas spēks]], galvenokārt no Zemes. Tāpēc centrtieces paātrinājums ir tieši šī spēka izraisīts paātrinājums:

:<math>a_{\mathrm{ct}} = \frac {F_{\mathrm{gr}}} {m} = \frac {GMm} {r^2m} = \frac {GM} {r^2}</math>  &nbsp; (kur <math>m</math> ir pavadoņa masa, <math style="margin-bottom:6px>M</math> ir [[Zeme]]s masa, bet <math style="margin-bottom:6px>G</math> ir [[Gravitācijas konstante]]).

Novienādojot divas iepriekšējās paātrinājuma izteiksmes:

:<math>\omega^2 r = \frac {GM} {r^2}</math>

Izdalot <math>r</math>:

:<math>r = \sqrt[3]{\frac{G M}{\omega^2}}</math>

Mūsdienu zinātnei reizinājuma <math style="margin-bottom:4px>GM</math> skaitliska vērtība ir zināma ar daudz lielāku precizitāti, nekā katrs no reizinātājiem <math style="margin-bottom:6px>G</math> un <math style="margin-bottom:6px>M</math> atsevišķi. Reizinājumu <math style="margin-bottom:6px>GM</math> sauc par [[ģeocentriskā gravitācijas konstante|ģeocentrisko gravitācijas konstanti]] un tās vērtība ir <math style="margin-bottom:4px>398600,4418 \pm 0,0008 \cdot 10 ^{9} ~ m ^{3} s^{-2} </math>.

:<math>r = \sqrt[3]{\frac{398600,4418 \cdot 10^{9} \cdot 86164,1^2}{(2\pi)^2}} = 4,2164 \cdot 10^{7} ~ m = 42 164 ~ km</math>

Lai uzzinātu orbītas augstumu, t. i. attālumu no Zemes virsmas, no orbītas rādiusa ir jāatņem Zemes ekvatoriālais rādiuss:

:<math>h = r - R_{\mathrm{Zeme}} = 42 164 - 6378 = 35 786 ~ km</math>

== Ārējās saites ==
{{sisterlinks-inline}}
{{Enciklopēdiju ārējās saites}}

[[Kategorija:Zemes orbītas]]

[[de:Geosynchrone Umlaufbahn#Geostationäre Umlaufbahn]]