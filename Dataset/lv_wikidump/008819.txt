[[Attēls:DolmabahceMainGate.JPG|thumb|right|200px|Dolmabahčes pils galvenie (Sultanāta) vārti, kas veidoti līdzīgi [[Triumfa arka]]i]][[Attēls:Dolmabahce Ingresso.JPG|thumb|200px|Ieeja Selamlikā (pils daļa, kas nav iekļauta privātajā harēmā)]]
'''Dolmabahčes pils''' ([[Turku valoda|turku valodā]]: ''Dolmabahçe Sarayı'') ir pils [[Stambula|Stambulā]], [[Turcija|Turcijā]], [[Bosfors|Bosfora jūras šauruma]] [[Eiropa]]s puses rietumos. Pils no [[1853]]. līdz [[1923]]. gadam kalpoja kā [[Osmaņu impērija]]s [[Osmaņu dinastija|sultāna]] rezidence un valsts administratīvais centrs, izņemot 20 gadu periodu ([[1889]]-[[1909]]), kad par sultāna mītni lietoja [[Jildizas pils|Jildizas pili]]. Pēc Osmaņu impērijas sabrukuma to kā savu rezidenci izmantoja arī [[Turcija]]s dibinātājs un pirmais prezidents [[Mustafa Kemals Ataturks]].[[Attēls:Dolmabahce Palace plan.svg|thumb|left|Dolmabahčes pils shēma (klikšķini uz attēla, lai redzētu detalizētu aprakstu)]]Dolmabahčes pils bija pirmā eiropiešu stilā uzbūvētā pils [[Stambula|Stambulā]] un to sāka būvēt sultāns [[Abdulmedžids I]] no [[1842]]. līdz [[1853]]. gadam. Pils celtniecība impērijai maksāja 5 milj. Osmaņu zelta mārciņas (vairāk kā 35 t zelta, kas mūsdienās būtu apmēram 380 miljoni latu). 14 t zelta tika izlietotas tikai pils griestu apdarei vien. Pils lielajā ceremoniju zālē joprojām apskatāma pasaulē lielākā Bohēmijas kristāla lampa, kuru sultānam uzdāvināja [[Lielbritānija]]s [[karaliene Viktorija]]. Lampā iebūvētas 750 spuldzes un tā sver 4,5 t. Dolmabahčes pilī joprojām atrodas lielākā Bohēmijas un Bakaratas kristāla lampu un stāvlampu kolekcija pasaulē un pat galvenās kāpnes izgatavotas no Bakaratas kristāla detaļām.

Dolmabahče tika būvēta [[Bosfors|Bosfora jūras šaurumā]] esošā līcī, kuru 18. gs. aizbēra, lai pārveidotu par imperiālo dārzu, kuru iecienīja visi Osmaņu impērijas sultāni. Blakus pilij uzbūvētas vēl dažādu citu augstmaņu pilis. Pils arhitekti bija [[armēņi]] Garabets Amira Baljans un viņa dēls Nigogajos Baljans. Uz šejieni sultāns pārcēlās no [[Topkapi pils]], jo tur nebija visu to ērtību, kādas piedāvāja Dolmabahče.

Pils iedalīta trijās galvenajās daļās:
* Viesu nams (turku valodā: ''Selamlık''; Osmaņu turku valodā: ''Mabeyn-i Hümâyûn''), kas paredzēta tikai vīriešiem, viesiem un oficiālām vizītēm.
* Svinību nams (turku valodā: ''Muayede Salonu'').
* Māja, jeb ģimenes nams ([[harēms]], turku valodā: ''Harem''; Osmaņu turku valodā: ''Harem-i Hümâyûn''), kur atradās sultāna ģimenes personīgie apartamenti.

Pils telpu kopējā platība: 45’000 m². Pilī atrodas 285 istabas, 46 zāles, 6 pirts kompleksi (''hamam'', turku pirts) un 68 vannasistabas ar tualetēm. Slavenās kristāla kāpnes veidotas dubulta pakava formā un tās būvētas no Bakaratas kristāla, misiņa un sarkankoka. Pilī grīdas noklātas ar neskaitāmiem Herekes imperiālās fabrikas paklājiem un vienā no telpām grīdu sedz 150 gadus veca lāču ādu grīdas sega, kuru sultāns saņēma kā dāvanu no [[Krievijas impērija|Krievijas]] cara.

<gallery>
Image:Entrance hall Dolmabahce March 2008panob.jpg|Selamliks: Ieejas zāle
Image:Entrance hall Dolmabahce March 2008c.JPG|Selamliks: Stāvlampa ieejas zālē
Image:Dolmabache crystal staircase.JPG|Selamliks: Kristāla kāpnes
Image:Caliph staircase Dolmabahce March 2008.jpg|Selamliks: Kalifa kāpnes
Image:Reception hall Dolmabahce March 2008 pano.jpg|Selamliks: Pieņemšanas zāle
Image:Privy Chamber Harem Dolmabahce March 2008.jpg|Selamliks: Privātā zāle
Image:Ambassador Hall Dolmabahce March 2008panodd.jpg|Selamliks: Vēstnieku zāle
Image:Sultan Hamam Dolmabahce March 2008panob.jpg|Selamliks: Sultāna pirts priekštelpa
Image:Dolmabahce-Tür.jpg|Selamliks: Durvis ceremoniju zālē
Image:Ceremonial hall Dolmabahce March 2008 pano2b.jpg|Selamliks: Ceremoniju zāle
Image:Dolmabahce Thron.jpg|Selamliks: Sultāna tahta ceremoniju zālē
Image:Dolmabahce-Kuppel.jpg|Selamliks: Ceremoniju zāles griestu kupols
Image:Harem entrance Dolmabahce March 2008 pano.jpg|Harēms: Ieejas zāle
Image:Study room Harem Dolmabahce March 2008 pano.jpg|Harēms: Studija
Image:Harem Hunkar Odasi Dolmabahce March 2008 pano.jpg|Harēms: Sultāna zāle
Image:Guest Room Dolmabahce panob.jpg|Harēms: Viesu apartamenti
Image:Bedroom of Sultan Abdulaziz Dolmabahce March 2008pano.jpg|Harēms: Sultāna Abdulaziza guļamistaba
Image:Hall of Royal Consorts Dolmabahce March 2008panoc.jpg|Harēms: Sultāna sievu zāle
Image:Hamam Sultan consorts Dolmabahce March 2008pano.jpg|Harēms: Sultānu sievu zāle
Image:Pink Salon Dolmabahce March 2008pano.jpg|Harēms: Rozā salons
Image:Japanese salon Dolmabahce March 2008panob.jpg|Harēms: Japāņu salons
Image:Caliph library Harem Dolmabahce March 2008 pano.jpg|Harēms: Kalifa Abdulmedžida bibliotēka
Image:Ataturks study Dolmabahce March 2008pano.jpg|Harēms: Ataturka studija
Image:Ataturk deathbed Dolmabahce March 2008pano.jpg|Harēms: Ataturka guļamistaba
Image:Kadinefendi apartments Dolmabahce March 2008 27pano.jpg|Harēms: Gaitenis starp sultāna sievu istabām
Image:Children room Dolmabahce March 2008pano.jpg|Harēms: Sultāna bērnu istaba
Image:Kadinefendi apartments Dolmabahce March 2008 25panob.jpg|Harēms: Viena no istabām kādas sultāna sievas apartamentos
Image:Kadinefendi apartments Dolmabahce March 2008 28pano.jpg|Harēms: Viena no istabām kādas sultāna sievas apartamentos
Image:Maid room Dolmabahce March 2008pano.jpg|Harēms: Jaunavas istaba
Image:Bedroom Valide Sultan Dolmabahce March 2008panob.jpg|Harēms: Sultānes Mātes guļamistaba
Image:Atatürks Krankenzimmer.jpg|Harēms: Ārstniecības kabinets
Image:Dolmabahce Toilette.jpg|Harēms: Tualete
</gallery>

== Ārējās saites ==
{{sisterlinks-inline}}
{{enciklopēdiju ārējās saites}}

{{Portāls2|Turcija}}

{{autoritatīvā vadība}}

[[Kategorija:Pilis Osmaņu impērijā]]
[[Kategorija:Pilis Turcijā]]
[[Kategorija:Stambula]]