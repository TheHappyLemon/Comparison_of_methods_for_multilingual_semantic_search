[[Attēls:Sun UltraSPARCII.jpg|thumb|right|200px|Sun UltraSPARC II]]

'''SPARC''' (no [[angļu valoda|angļu]] ''Scalable Processor ARChitecture'') ir [[RISC]] [[instrukciju kopa]]s [[mikroprocesors|mikroprocesoru]] arhitektūra, ko sākotnēji izstrādāja [[Sun Microsystems]] [[1985]]. gadā. SPARC ir [[1989]]. gadā arhitektūras popularizēšanai dibinātā uzņēmuma '''SPARC International, Inc.''' tirdzniecības zīme. Laika gaitā SPARC arhitektūra ir gan [[linence|licencēta]] citiem ražotājiem, tādiem kā [[Texas Instruments]], [[Cypress Semiconductor]] un [[Fujitsu]], gan tagad arī pilnībā atvērta.

Šobrīd ir divas [[atvērtais pirmkods|atvērtā pirmkoda]] SPARC implementācijas:
* [[LEON]] ir 32 bitu viena pavediena SPARC 8. versijas implementācija. [[Pirmkods]] ir rakstīts [[VHDL]] un izlaists zem [[GNU GPL]].
* [[OpenSPARC]] T1 ir 62 bitu 32 pavedienu implementācija, kas ir savietojama ar ''UltraSPARC Architecture 2005'' un SPARC 9. versiju. Izejas kods ir rakstīts [[Verilog]] un tas ir pieejams zem dažādām licencēm. Lielākā daļa OpenSPARC T1 koda ir izlaista zem [[GNU GPL]].

SPARC arhitektūras procesori sākumā tika ražoti izmantošanai darbstacijās, bet vēlāk arī lielos [[Sun Microsystems]], [[Fujitsu]] un citu ražotāju [[SMP]] serveros. SPARC mašīnas parasti darbojas zem [[Sun Solaris]] [[operētājsistēmas]], taču arhitektūrai ir pielāgotas arī citas OS, piemēram, [[NEXTSTEP]], [[RTEMS]], [[FreeBSD]], [[OpenBSD]], [[NetBSD]] un [[Linux]].

Laika gaitā ir izlaistas vairākas arhitektūras revīzijas. Par standarta 32 bitu SPARC procesoru arhitektūru tiek uzskatīta [[1989]]. gadā izlaistā SPARC 8. versija. [[1994]]. gadā iznāca SPARC 9. versija, kas jau bija 64 bitu. [[2006. gads|2006]]. gada sākumā Sun izlaida arhitektūras paplašinājumus zem nosaukuma ''UltraSPARC Architecture 2005''.

{{IT-aizmetnis}}

== Ārējās saites ==
* [http://www.sparc.org/ SPARC International, Inc.]
* [https://web.archive.org/web/20070302220246/http://opensparc.sunsource.net/nonav/opensparct1.html UltraSPARC arhitektūras specifikācija]
* [http://www.sun.com/processors/ UltraSPARC procesori] {{Webarchive|url=https://web.archive.org/web/20070306095620/http://www.sun.com/processors/ |date={{dat|2007|03|06||bez}} }}

[[Kategorija:Mikroprocesori]]