{{Valsts infokaste
|         vietējais_nosaukums = [[Attēls:KingdomofCambodia.svg|250px]]<br />Preăh Réachéanachâkr Kâmpŭchea
|    pilnais_valsts_nosaukums = Kambodžas Karaliste
|            valsts_nosaukums = Cambodia
|               karoga_attēls = Flag of Cambodia.svg
|            karoga_nosaukums = Kambodžas karogs
|              ģerboņa_attēls = Royal arms of Cambodia.svg
|           ģerboņa_nosaukums = Kambodžas ģerbonis
|             ģerboņa_platums = 85px
|                 valsts_moto = [[Attēls:CambodiaMotto.svg|200px]]<br />
"Tauta, reliģija, karalis"
|                valsts_himna = [[Nokoreach]]
|               kartes_attēls = LocationCambodia.svg
|             kartes_paraksts = 
|               galvaspilsēta = [[Pnompeņa]]
| latd= | latm= | latNS= | longd= | longm= | longEW=
|             lielākā_pilsēta = galvaspilsēta
|              valsts_valodas = [[Khmeru valoda]]
|             etniskās_grupas = [[Khmeri]], [[vjetnamieši]]; [[ķīnieši]], [[čami]]
|        etniskās_grupas_gads = 2013.
|              valsts_iekārta = [[Konstitucionālā monarhija]]
|        valsts_galvas_tituls = [[Kambodžas karalis|Karalis]]
|                valsts_galva = [[Norodoms Seihamonī]]
|       valsts_galvas_tituls2 = [[Kambodžas premjerministrs|Premjerministrs]]
|               valsts_galva2 = [[Huns Manets]]
|        neatkarības_iegūšana = [[Kambodžas vēsture|Neatkarība]]
|         neatkarības_piezīme = 
|        neatkarības_notikums = no [[Francija]]s
|          neatkarības_datums = {{dat|1953|11|9}}
|                 platība_km2 = 181 035
|               platība_rangs = 88.
|              procenti_ūdens = 2,5
|          iedzīvotāju_skaits = 16 245 749
|     iedzīvotāju_skaita_gads = [[2018. gads|2018]]
|    iedzīvotāju_skaits_rangs = 63.
|    apdzīvotības_blīvums_km2 = 81.8
|  apdzīvotības_blīvums_rangs = 1128.
|                     IKP_PPP = $70,242 miljardi
|                IKP_PPP_gads = 2018
|          IKP_PPP_per_capita = $4322
|                         HDI = {{samazinājās}} 0,593
|                    HDI_gads = 2021
|              HDI_kategorija = <font color="#ffcc00">vidējs</font>
|                   HDI_rangs = 146.
|                        Gini = 31.8
|                   Gini_gads = 2011. gads
|             Gini_kategorija = Vidējs
|                  Gini_rangs = 
|                      valūta = [[Riels]]
|                valūtas_kods = KHR
|                  laika_zona = 
|                  utc_offset = +7
|              laika_zona_DST = 
|              utc_offset_DST = +7
|                      domēns = [[.kh]]
|              tālsarunu_kods = 855
|                iso_kods_num = 116
|              iso_kods_alfa2 = KH
|              iso_kods_alfa3 = KHM
}}

'''Kambodža''', agrāk saukta par '''Kampučiju''' ({{val|km|កម្ពុជា}} (''Kampuchea''), {{lang-fr|Cambodge}}), oficiāli '''Kambodžas Karaliste''' ({{val|km|ព្រះរាជាណាចក្រកម្ពុជា}} (''Preăḥ Réac̣éanac̣âkr Kâmpŭc̣ea'')), ir valsts [[Dienvidaustrumāzija|Dienvidaustrumāzijā]], [[Indoķīnas pussala]]s dienvidu daļā. Valsts kopējā platība ir 181 035 kvadrātkilometri, Tā robežojas ar [[Taizeme|Taizemi]] ziemeļrietumos, [[Laosa|Laosu]] ziemeļaustrumos un [[Vjetnama|Vjetnamu]] austrumos. Dienvidrietumos to apskalo [[Siāmas līcis]].

Valstī dzīvo vairāk nekā 16 miljoni iedzīvotāju, un to skaits ik gadu turpina pieaugt. Valsts ir izteikti viennacionāla — 97% no Kambodžas iedzīvotājiem ir [[khmeri]], bet atlikušie 3% ir [[vjetnamieši]], [[ķīnieši]], [[čami]] un citas mazākumtautības. Tās galvaspilsēta un lielākā pilsēta ir [[Pnompeņa]], kas ir arī valsts politikas, ekonomikas un kultūras centrs. Galvenā reliģija valstī ir [[budisms]], kuru piekopj aptuveni 95% no valsts iedzīvotājiem.

== Vēsture ==

=== Khmeru impērija ===
{{pamatraksts|Khmeru impērija}}
Kambodžas pamatiedzīvotāji [[khmeri]] savu valsti centās izveidot jau 802. gadā, kad tā brīža vadonis [[Džajavarmans II]] pasludināja neatkarību no [[Java (sala)|Javas]] un proklamēja Devaraju. Viņš kopā ar saviem sekotājiem aizsāka kultu, kas pielūdz karali Dievu, šie procesi turpinājās un šādā veidā izveidojās [[Khmeru impērija]], kas šā brīža Kambodžas teritorijā pastāvēja no 9. līdz 15. gadsimtam.<ref>{{Ziņu atsauce|url=https://www.britannica.com/place/Cambodia|title=Cambodia {{!}} history - geography|work=Encyclopedia Britannica|access-date=2018-12-03|language=en}}</ref> Turpinot valdīt valdniekam Džajavarmanam, VIII impērijai uzbruka [[Mongoļu impērija|mongoļu]] karaspēks, taču asiņainie slaktiņi izpalika, Khmeru impērijas valdniekam izdevās vienoties ar mongoļu vadoni [[Hubilajs|Hubilaju]] par mierizlīgumu, kas panākts, khmeriem samaksājot mongoļu karaspēkam.

Aptuveni 13. gadsimtā [[Šrilanka]]s mūki iepazīstināja Dienvidaustrumāziju, to starp Kambodžu, ar [[budisms|budismu]], kas strauji izplatījās visā Dienvidaustrumāzijā. Lai gan valstī līdz tam galvenā reliģija bija hinduisms, vietējie iedzīvotāji arvien vairāk sāka praktizēt budismu un budisms kļuva par populārāko reliģiju arī Khmeru impērijā. Oficiālo valsts reliģijas statusu budisms gan ieguva tikai 1295. gadā, kad pie varas nāca valdnieks [[Indravarmans III]].<ref>{{Tīmekļa atsauce|url=http://www.cambodia-travel.com/khmer/angkor-era3.htm|title=Angkor Wat Period Cambodia Tour|website=www.cambodia-travel.com|access-date=2018-12-03|archive-date=2012-12-01|archive-url=https://web.archive.org/web/20121201053806/http://www.cambodia-travel.com/khmer/angkor-era3.htm}}</ref>

Khmeru Impērija 12. gadsimtā bija kļuvusi par lielāko impēriju visā Dienvidaustrumāzijā, tās centrs atradās [[Ankora|Ankorā]], ap kuru tika būvēti tempļi un pilsētas. 2007. gadā Ankorā veiktajos izrakumos tika gūti pierādījumi tam, ka Ankora bijusi lielākā pasaules pilsēta pirmsrūpniecības laikmetā. Tās kopējā platība bijusi ap 2980 kvadrātkilometriem. Pilsētas plānojums liecināja, ka tajā spētu uzturēties ap 1 miljonu iedzīvotāju.<ref>{{Tīmekļa atsauce|url=http://www.independent.co.uk/news/world/asia/metropolis-angkor-the-worlds-first-megacity-461623.html|title=Metropolis: Angkor, the world's first mega-city|access-date=2018-12-03|date=2011-06-05|archive-date=2008-09-23|archive-url=https://web.archive.org/web/20080923054500/http://www.independent.co.uk/news/world/asia/metropolis-angkor-the-worlds-first-megacity-461623.html}}</ref> Arī pēc impērijas sabrukšanas 15. gadsimtā Ankora un [[Ankorvats]] Kambodžā saglabājušies līdz mūsdienām.

=== Kambodžas tumšie laiki ===
Khmeru Impērijai nesekmīgi un ilgstoši karojot ar kaimiņvalstīm, Ankora Khmeru Impērijai tika atņemta un pievienota [[Ajutajas karaliste]]i, taču 1432. gadā jaunie zemes valdnieki pilsētu pameta. Tam par iemeslu kalpoja [[dabas katastrofa]]s un daļēji izpostīta saimniecības nozare.<ref>{{Tīmekļa atsauce|url=http://www.signonsandiego.com/news/world/20040613-0915-fallenangkor.html|title=SignOnSanDiego.com > News > World -- Scientists dig and fly over Angkor in search of answers to golden city's fall|access-date=2018-12-03|date=2004-12-25|archive-date=2004-12-25|archive-url=https://web.archive.org/web/20041225132009/http://www.signonsandiego.com/news/world/20040613-0915-fallenangkor.html}}</ref> Viss apstākļu kopums noveda pie ekonomiskām un sociālām problēmām, visu impēriju pārvaldīja kaimiņvalstis.<ref>{{Tīmekļa atsauce|url=http://kyotoreviewsea.org/slavery4.htm|title=The New Kyoto Review of South East Asia Website|access-date=2018-12-03|date=2010-10-09|archive-date=2010-10-09|archive-url=https://web.archive.org/web/20101009132129/http://kyotoreviewsea.org/slavery4.htm}}</ref>

Khmeru impērijas augšāmcelšanās notika 1618. gadā [[Outdonga|Outdongā]], kas atrodas dienvidos no [[Longveka]]s, taču, lai valsti būtu iespējams pārvaldīt, valdnieki pildīja sava veida vasaļu pakalpojumus [[siāmieši]]em un [[vjetnamieši]]em, tas viss ilga teju 3 gadsimtus, kuru laikā gan khmeriem uz pāris gadiem izdevās atgūt neatkarību.

19. gadsimtā no jauna uzplaiksnīja domstarpības starp siāmiešiem un vjetnamiešiem, kuri savstarpēji centās sadalīt savu [[Ietekmes zona|ietekmes zonu]] Kambodžas teritorijā, kas rezultējās ar vjetnamiešu pārvaldes uzspiešanu khmeriem. Tas noveda pie nopietnām domstarpībām un nekārtībām un vjetnamieši bija spiesti lūgt palīdzību Taizemei. Konflikts beidzās ar pamiera noslēgšanu, pēc kura valsts teritoriju kopīgi pārvaldīja gan siāmieši, gan vjetnamieši, gan khmeri. Šos apstākļu palīdzēja sekmēt līgums ar Franciju, kas garantēja Kambodžas drošību, valstī kontroli ieguva Kambodžas karalis [[Norodoms Prohmboriaks]].

=== Franču kolonizācija ===
1867. gadā Taizemes karalis, kura pakļautībā atradās arī Kambodžas karalis Norodoms parakstīja līgumu ar Franciju, kurā pieteica tiesības un suverenitāti pār Kambodžas valsti apmaiņā pret Francūžu kontroli [[Battambangas province|Battambangas]] un [[Siemrīpas province|Siemrīpas provincēs]], kuras tobrīd oficiāli piederēja Taizemei. Provinces tika nodotas Kambodžas īpašumā, balstoties uz noslēgto trīspusējo robežlīgumu starp Kambodžu, Franciju un Taizemi 1907. gadā.

Kambodža turpināja pastāvēt Francijas pakļautībā un laika posmā no 1867. līdz 1953. gadam Kambodža oficiāli skaitījās kā Francijas Indoķīnas kolonija, kaut gan laika posmā no 1941. gada līdz 1945. gadam šo teritoriju bija okupējis [[Japāna]]s karaspēks.

Laika posmā starp 1874. un 1962. gadu iedzīvotāju skaits pieauga milzu tempos, no 946 000 iedzīvotājiem līdz nepilniem 5,7 miljoniem iedzīvotāju.<ref>{{Tīmekļa atsauce|url=http://countrystudies.us/cambodia/40.htm|title=Cambodia - POPULATION|website=countrystudies.us|access-date=2018-12-03}}</ref> Pēc karaļa Norodoma nāves 1904. gadā Francija izmantoja iespēju tronī iebīdīt sev tīkamu kandidātu — šajā gadījumā tas bija Norodoma brālis Sisovats.
Varas maiņas Kambodžā izbeidzās 1953. gadā, kad Francija atsauca savas tiesības no Kambodžas. un 1953. gada 9. novembrī Kambodža ieguva suverenitāti.

=== Neatkarība un karš ar Vjetnamu ===
[[Attēls:US aircraft LORAN bombing over Cambodia c1973.JPG|thumb|250px|ASV no 1970. līdz 1973. gadam veiktā Kambodžas bombardēšana, kurā gāja bojā desmitiem tūkstošu kambodžiešu]]
Kambodža kļuva par konstitucionālu monarhiju jau Karaļa Norodoma laikā. Kad Franču Indokķīnai tika piešķirta neatkarība, Kambodža zaudēja jebkādas cerības atgūt kontroli pār [[Mekonga]]s upes Deltu, tā palika un vēl joprojām atrodas Vjetnamas teritorijā. Agrāk Khmeru Impērijas sastāvdaļa, Mekongas upes delta kopš 1698. gada atrodas Vjetnamas kontrolē.

1955. gadā [[Norodoms Seihanūks]], tēva iespaidots, nolēma iesaistīties politikā un kļuva par valsts premjerministru. Pēc tēva nāves 1960. gadā viņš ieguva tiesības pārvaldīt valsti, jo bija nominēts prinča titulam. Sākoties [[Vjetnamas karš|Vjetnamas karam]], valdnieks pasludināja valsts neitralitāti aukstajā karā. Seihanūks noslēdza vienošanos ar vjetnamiešu komunistiem, kas paredzēja iespēju vjetnamiešiem Kambodžas teritoriju izmantot kā patveršanās zonu un vietu, kur glabāt munīciju un armijas lietas.
Tas izraisīja nesapratni no ASV valdības puses, kura Kambodžai izteica brīdinājumu, ka tā tiks bombardēta, ja uz Kambodžas zemes atradīsies vjetnamiešu militārie objekti.

=== Sarkano khmeru režīms ===
[[Attēls:Killing Fields 20170222-1.jpg|thumb|250px|Sarkano khmeru nogalināto galvaskausi]]
{{skatīt arī|Kambodžas pilsoņu karš|Sarkano khmeru režīms Kambodžā}}
Sarkano Khmeru režīmam sasniedzot Pnompeņu 1975. gadā, valsts līdera [[Pols Pots|Pola Pota]] vadībā 1975. gadā tika nomainīts valsts oficiālais nosaukums, turpmāk to sauca par [[Demokrātiskā Kampučijas republika|Demokrātisko Kampučijas republiku]]. Jaunais režīms tika būvēts, par pamatu izmantojot [[Mao Dzeduns|Mao Dzeduna]] ideoloģiju, kas paredzēja tūlītēju cilvēku pārvietošanu no dzīves pilsētās uz dzīvi laukos, piespiežot tos darboties tautsaimniecības projektos. Pola Pota plānos ietilpa mēģinājums atgriezt valsts tautsaimniecību 11. gadsimta modelī, tika noliegta Rietumu medicīna, iznīcināti tempļi, bibliotēkas un viss pārējais, kas, režīmaprāt, norādīja sasaisti ar Rietumiem.

Jaunais Pola Pota režīms kopumā nogalināja vairākus miljonus iedzīvotāju, kopējais skaits tiek lēsts robežās no 2—3 miljoniem, taču skaidri ir zināms tikai tas, ka valdošā režīma dēļ, valsts zaudēja vairāk nekā ceturto daļu no visiem saviem iedzīvotājiem.<ref>{{Tīmekļa atsauce|url=http://www.mtholyoke.edu/~amamendo/KhmerRouge.html|title=Cambodian Genocide: The Khmer Rouge and Pol Pot's Regime|website=www.mtholyoke.edu|access-date=2018-12-03|archiveurl=https://web.archive.org/web/20180714104451/http://www.mtholyoke.edu/~amamendo/KhmerRouge.html|archivedate=2018-07-14}}</ref> Tukšie rīsu lauki, kas palika pēc cilvēku nāves, ieguva nosaukumu ''asiņainie lauki''. Režīms galvenokārt terorizēja mazākumgrupas. Čami un musulmaņi piedzīvoja vajāšanu, un viņu skaits valstī samazinājās vairāk nekā 3 reizes. Vjetnamiešu skaits Kambodžā samazinājās par aptuveni 200 tūkstošiem cilvēku, tomēr lielākais upuru skaits bija paši khmeri. Ārsti, advokāti, skolotāji tika vajāti to profesionālās piederības dēļ. Šajā laikā netika atbalstīta arī reliģijas piekopšana, sarkano khmeru režīms iznīcināja aptuveni 95% no visiem Kambodžas tempļiem.<ref>{{Grāmatas atsauce|title=The Worst World Disasters of All Time|last=Baker|first=Kevin|publisher=eBookIt.com|isbn=9781456623432|url=https://books.google.lv/books?id=la4kBQAAQBAJ&pg=PT23&redir_esc=y#v=onepage&q&f=false|date=2014-11-03}}</ref>

=== Valsts un monarhijas atjaunošana ===
1993. gadā Norodomu Seihanūku atjaunoja Kambodžas karaļa tronī, taču varu ieguva arī jaunizveidotais parlaments, kura vēlēšanas organizēja vairākas starptautiskās organizācijas. Pēdējos gados valsts pārvaldē notiek rekonstrukcija, tā cenšas attīstīt savu saimniecību un iegūt politisku stabilitāti caur daudzpartiju sistēmu, tam visam strādājot roku rokā ar konstitucionālo monarhiju.

2010. gadā 10. jūlijā kā pirmo sarkano khmeru, kas bija apsūdzēts par noziegumiem pret cilvēci, notiesāja [[Kangs Keks Jevs|Kangu Keku Jevu]] (''Kang Kek Iew''), viņam piespriežot mūža ieslodzījumu. Šā brīža valsts premjerministrs [[Huns Sens]] ir sācis aktīvu bijušo sarkano khmeru tiesāšanu un saukšanu pie atbildības.

== Ģeogrāfija ==
[[Attēls:Cambodia Geographic map en.svg|thumb|250px|Kambodžas ģeogrāfiskā karte]]
Kambodžas kopējā platība sasniedz 181 035 kvadrātkilometru un tā atrodas tropiskajā klimata joslā, tā robežojas ar Taizemi ziemeļos un rietumos, ar Laosu ziemeļaustrumos, ar Vjetnamu austrumos un dienvidaustrumos. Kambodžas krasta līnija ir 443 kilometru gara un tā stiepjas gar Siāmas līci.
Kambodžas teritorijas lielākā upe ir [[Mekonga]], kas plūst cauri valsts austrumu apgabaliem. Mekongas upes reģioni saplūst kopā ar austrumos esošajām kalnu grēdām, kas turpinās tālāk Laosas un Vjetnamas teritorijās. Dienvidrietumos atrodas divas kalnu grēdas — Kravanhas un Damrei kalnu grēdas.

Augstākā valsts virsotne atrodas 1813 metru augstumā virs jūras līmeņa. Valsts teritorija, kas stiepjas gar Siāmas līci, ir līdzena un plaši apmežota, kā arī ļoti blīvi apdzīvota, tajā pat laikā arī izolēta no valsts vidus un dienvidrietumu apgabaliem.

== Klimats ==
Kambodžas klimats ir ļoti tipisks  Dienvidaustrumāzijai, šeit dominē [[Musons|musonu vēji]], kas pazīstami ar izteiktām lietus un sausajām sezonām. Musonu sezonas laikā Kambodžas gaisa temperatūra ir robežās no 21—35 °C. Dienvidrietumos musoni valstī ienes sausu gaisu, kas tiek atnests ar vējiem, kas pūš no Siāmas līča un Indijas okeāna puses, šajā valsts daļā musonu sezona ilgst no maija līdz oktobrim. Savukārt ziemeļaustrumu musoni sauso sezonu teritorijās ienes periodā no novembra līdz aprīlim. Spēcīgākās [[Lietus|lietavas]] raksturīgas septembrim un oktobrim, savukārt lielākais sausums janvārim un februārim.

Saskaņā ar ANO rīkotajiem starptautiskajiem mērījumiem, Kambodža tiek uzskatīta par valsti ar vislielāko risku ciest sekas no [[Klimata pārmaiņas|klimata pārmaiņām]] visā Dienvidāzijā. Samazinās [[Dzeramais ūdens|dzeramā ūdens]] resursi, rodas ekstrēmi plūdi, dubļu nogruvumi, paaugstinās ūdens līmenis jūrās, kā arī paaugstinās spēcīgu vēju iespējamība valsts teritorijā.

Kambodžai ir divas izteiktas sezonas. [[Lietus sezona]] ilgst no maija līdz oktobrim, ar vidējo gaisa temperatūru +22 °C , šai sezonai raksturīgs arī liels mitrums. Sausā sezona ilgst no novembra līdz aprīlim, tajā vidējā gaisa temperatūra var sasniegt par +40 °C.

== Saimniecība ==
=== Dabas resursi ===
Kambodža nav bagāta ar derīgo izrakteņu krājumiem, toties valstī ir salīdzinoši daudz citu dabas resursu. Upēs un ezeros ir lieli [[Zivs|zivju]] krājumi. Valsts [[Nacionālo dzīvnieku uzskaitījums|nacionālā zivs]] ir [[Siāmas milzu karpa]].<ref>[http://www.iucnredlist.org/details/180662/0 IUCN: Catlocarpio siamensis]</ref> Lai nozvejotās zivis saglabātu, tās fermentē vai iesāla.

Tā kā Kambodžas zemienes ir labi apūdeņotas, valsts lauksaimniecībā dominē [[rīsi|rīsu]] audzēšana. Rīsa lauki aizņem 80% kultivēto zemju platības. Audzē arī citas kultūras, kā [[mango]], [[banāni|banānus]] un [[ananass|ananasus]]. Valsts austrumos audzē kaučukaugus, kas ir nozīmīga eksportprece, tāpat kā [[kukurūza]], [[pipari]], [[sezams]] un [[manioka]].

Lielu daļu valsts teritorijas klāj [[meži]], kuros aug vērtīgas tropu cietkoku sugas, galvenokārt [[tīkkoks]] un [[sarkankoks]]. Tropisko mežu [[Mežu izciršana|izciršana]] ir viena no nopietnākajām problēmām, kas skar valsti, jo pēdējo 35 gadu laikā kokaudzes tajā samazinājušās divas reizes.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Āzija-aizmetnis}}

{{Āzija}}
{{ASEAN}}

{{autoritatīvā vadība}}

[[Kategorija:Kambodža| ]]
[[Kategorija:Āzijas valstis]]
[[Kategorija:ASEAN dalībvalstis]]