{{Bijušās valsts infokaste
|vietējais_nosaukums = ''Österreich-Ungarn''<br />''Ausztria–Magyarország''
|nosaukums_latv_val  = Austroungārija
|sugasvārds          = Austroungārija
|
|kontinents          = Eiropa
|reģions             = Centrāleiropa
|valsts              = Austrija
|laikmets            = Jaunākie laiki
|statuss             = 
|statusa_teksts      =
|impērija            = <!- Impērija vai valsts, no kuras bija šī bijusī 
                           valsts atkarīga ->
|valdības_veids      = 	[[Personālūnija|Duāla]] [[konstitucionālā monarhija]]
|<!- Valsts izveidošana, krišana, notikumi, gadi un datumi ->
|<!- Tikai pietiekams daudzums sākuma/beigu notikumu ievadīšana nodrošinās 
     parādīšanos raksta. Nelietot tikai "likvidēšana" vai "deklarēšana" ->
|
|gads_sākums         = 1867
|gads_beigas         = 1918
|
|year_exile_start    = 
|year_exile_end      = 
|
|event_start         = Parakstīts Austroungārijas kompromiss
|date_start          = {{dat|1867|3|30||bez}}
|event_end           = Ungārija izstājas no [[Personālūnija|reālūnijas]] ar Kārli I
|date_end            = {{dat|1918|10|31||bez}}
|
|event1              = Franča Jozefa I kronēšana
|date_event1         = {{dat|1867|6|8||bez}}
|event2              = 
|date_event2         = 
|event3              = 
|date_event3         = 
|event4              = 
|date_event4         = 
|
|event_pre           = 
|date_pre            = 
|event_post          = [[Senžermēnas līgums|Senžermēnas]] un [[Trianonas līgums|Trianonas]] līgumi
|date_post           = {{dat|1919|9|10||bez}} un {{dat|1920|6|4||bez}}
|
|<!--- Flag navigation: Preceding and succeeding entities p1 to p5 and s1 to 
       s5 --->
|p1                     = Austrijas Impērija
|flag_p1                = Flag_of_the_Habsburg_Monarchy.svg
|s1                   = Vācu-Austriešu Republika
|flag_s1              = Flag of Austria.svg
|s2                   = Ungāru Demokrātiskā Republika
|flag_s2              = Flag of Hungary (1918-1919; 3-2 aspect ratio).svg
|s3                  = 
|flag_s3             = 
|s4                  = 
|flag_s4             = 
|s5                  = 
|flag_s5             = 
|
|image_flag          = Ensign_of_Austro-Hungarian_civil_fleet_(1869-1918).svg
|flag                = 
|flag_type           = Tirdzniecības karogs
|
|image_coat          = Imperial_Coat_of_Arms_of_the_Empire_of_Austria.svg
|symbol              = 
|symbol_type         = Ģerbonis
|
|image_map           = Austro-Hungarian_Monarchy_(1914).svg
|image_map_caption   = Austroungārijas Impērija 1914. gadā
|
|galvaspilsēta       = [[Vīne]] <small>(galvenā galvaspilsēta)</small><br />[[Budapešta]]
|galvaspilsēta_exile = <!-- If status="Exile" -->
|latd= |latm= |latNS= |longd= |longm= |longEW= 
|
|national_motto      = ''Indivisibiliter ac Inseparabiliter''
|national_anthem     = ''Gott erhalte Franz den Kaiser''
|kopīgas_valodas     = [[Vācu valoda|vācu]], [[Ungāru valoda|ungāru]]
|reliģija            = [[katolicisms]], [[protestantisms]]
|nauda               = [[Guldenis]] <small>(1867–1892)</small><br />Krona <small>(1892–1918)</small>
|
|<!--- Titles and names of the first and last leaders an their deputies --->
|leader1             = [[Francis Jozefs I Hābsburgs|Francis Jozefs I]]
|leader2             = [[Kārlis I Hābsburgs|Kārlis I & IV]]
|leader3             = 
|leader4             = 
|year_leader1        = 1867-1916
|year_leader2        = 1916-1918
|year_leader3        = 
|year_leader4        = 
|title_leader        = [[Ķeizars|Imperators-Karalis]]
|representative1     = [[Frīdrihs fon Beists]] <small>(pirmais)</small>
|representative2     = [[Heinrihs Lammašs]] <small>(pēdējais)</small>
|representative3     = 
|representative4     = 
|year_representative1 = 1867
|year_representative2 = 1918
|year_representative3 = 
|year_representative4 = 
|title_representative = [[Cisleitānija|Austrijas]] [[premjerministrs|ministru prezidents]]
|deputy1             = [[Ģula Andrāši]] <small>(pirmais)</small>
|deputy2             = [[Jānošs Hadiks]] <small>(pēdējais)</small>
|deputy3             = 
|deputy4             = 
|year_deputy1        = 1867–1871
|year_deputy2        = 1918
|year_deputy3        = 
|year_deputy4        = 
|title_deputy        = [[Transleitānija|Ungārijas]] [[premjerministrs]]
|
|<!--- Legislature --->
|legislature         = 2 nacionālie parlamenti
|house1              = Impērijas padome
|type_house1         = Austrijas parlaments
|house2              = Parlaments
|type_house2         = Ungārijas parlaments
|
|<!- Platība un iedzīvotāju skaits dotajos gados ->
|stat_year1          = 1914
|stat_platība1       =  676615 
|stat_pop1           = 52800000
|stat_year2          = 
|stat_platība2       = 
|stat_pop2           = 
|stat_year3          = 
|stat_platība3       = 
|stat_pop3           = 
|stat_year4          = 
|stat_platība4       = 
|stat_pop4           = 
|stat_year5          = 
|stat_platība5       = 
|stat_pop5           = 
|footnotes           = <!--- Accepts wikilinks --->
}}
'''Austroungārija''', oficiālais nosaukums '''Impērijas padomē pārstāvētās karalistes un zemes un Sv. Stefana Ungārijas kroņa zemes''' ({{val|de|Die im Reichsrat vertretenen Königreiche und Länder und die Länder der heiligen ungarischen Stephanskrone}}, {{val|hu|A Birodalmi Tanácsban képviselt királyságok és országok és a Magyar Szent Korona országai}}) bija ietekmīga daudznacionāla monarhija [[Centrāleiropa|Centrāleiropā]], kas pastāvēja no 1867. līdz 1918. gadam. Austroungārijas troņmantinieka [[Francis Ferdinands|Franča Ferdinada]] nošaušana [[Sarajeva|Sarajevā]] 1914. gada 28. jūnijā noveda pie Pirmā pasaules kara sākuma.

Austroungārija nebija [[unitāra valsts]], bet gan [[personālūnija]]. Tā bija turpinājums 13. gadsimtā aizsāktajai [[Hābsburgi|Hābsburgu dinastijas]] varas paplašināšanai [[Svētā Romas impērija|Svētās Romas impērijas]] un [[Ungārijas karaliste]]s zemēs, kurām bija atšķirīga vēsture, kultūra un reliģija, un kuras apvienoja Hābsburgu armijas spēks. Gandrīz visus valsts pastāvēšanas gadus tās valdnieks bija imperators [[Francis Jozefs I]]. [[Vīne]] šajā laikā bija viens no Eiropas kultūras centriem. Valsts guva panākumus ekonomikā, taču tā kļuva aizvien nestabilāka. Augošais [[Slāvi|slāvu]] tautu [[nacionālisms]] radīja pieaugošas etniskās un politiskās problēmas, līdz 1918. gadā, zaudējot [[Pirmais pasaules karš|Pirmajā pasaules karā]], tā sadalījās nacionālās valstīs.

== Dibināšana ==
Pēc Hābsburgu valdītās [[Svētās Romas impērijas sabrukums|Svētās Romas impērijas sabrukuma]] 1804. gadā, pēdējais [[Svētās Romas impērijas ķeizars]] savās zemēs pasludināja [[Austrijas Impērija]]s izveidošanu. Pēc atkārtotas ungāru sacelšanās un prasībām pēc neatkarības tika panākts [[1867. gada kompromiss]] (''Ausgleich''), kas deva ungāriem plašu iekšējo neatkarību savās vēsturiskajās zemēs, saglabājot Hābsburgu dinastijas valdnieku kā [[Ungārijas karalis|Ungārijas karali]], titulu, ko Hābsburgi bija ieguvuši 1687. gadā. Tā izveidojās [[dubultmonarhija]]s sistēma. Hābsburgu pārvaldītās zemes sadalīja divās daļas — vācu zemēs ar galvaspilsētu Vīnē, kur valdnieks saglabāja imperatora titulu, un [[Ungārijas Karaliste|Ungārijas Karalistē]] ar galvaspilsētu [[Budapešta|Budapeštā]], kurā valdnieks valdīja kā karalis.

Abām impērijas daļām bija savi parlamenti un valdības. Imperatora kontrolē palika tikai trīs kopīgās ministrijas - ārlietu, kara un finanšu. Budžetu, tajā skaitā, militāros tēriņus, apstiprināja īpašas delegācijas, kuras veidoja pa 60 deputātiem no katras impērijas puses. Šīs delegācijas tikās reizi gadā, pamīšus Vīnē un Budapeštā.

==Ārpolitika==
Ārpolitiski Austroungārija nebija aktīva kopš 1878. gada [[Berlīnes kongress|Berlīnes kongresa]] un 1882. gadā noslēgtās [[Trejsavienība]]s. Iekšēji sašķeltajai un vājajai impērijai nebija koloniālu ambīciju, un tā koncentrējās uz savas ietekmes saglabāšanu Balkānos, aizvien vairāk kļūstot atkarīga no [[Vācijas Impērija]]s.

Pēc 1908. gada jūlija [[Jaunturku revolūcija]]s Austroungārijā radās bažas, ka jaunā reformistu valdība varētu pieprasīt atdot kontroli pār [[Bosnija un Hercegovina|Bosniju un Hercegovinu]]. Austroungārija pieņēma lēmumu provinci anektēt, izraisot [[Bosnijas krīze|Bosnijas krīzi]].

Austrijas izeja uz jūru izveidojās jau 1382. gadā, kad [[Trieste]]s brīvpilsēta, baidoties no [[Venēcijas republika]]s varas, pieņēma Hābsburgu aizsardzību. [[Napoleons I|Napoleonam]] iznīcinot Venēcijas republiku, 1797. gadā Hābsburgu varā nonāca [[Veneto]], [[Istrija]]s un [[Dalmācija]]s provinces, kopā ar venēciešu lielo floti. Impērijas karaflote stagnēja līdz 19. gadsimta vidum, kad erchercogs Ferdinands Maksis, imperatora Franča Jozefa jaunākais brālis, uzsāka karaflotes modernizāciju. Lai arī 1866. gada karš ar [[Itālijas Karaliste (1861—1946)|Itālijas karalisti]] [[Austrijas Impērija]]i beidzās neveiksmīgi, tās karaflote izrādījās spēcīgāka par itāļu. 1868. gada beigās karadienestu saīsināja no 8 uz 3 gadiem. 19. gadsimta beigās uzsāktā flotes modernizācijas programma noveda pie tā, ka Pirmā pasaules kara priekšvakarā impērijai bija salīdzinoši spēcīga reģionālā karaflote.<ref>[https://books.google.lt/books?id=O8xHL01QG8cC&printsec=frontcover&dq=austria+dual+monarchy&hl=en&sa=X&ved=2ahUKEwjLhZbY9970AhX9RfEDHacZDzYQ6AF6BAgDEAI#v=onepage&q=austria%20dual%20monarchy&f=false The Naval Policy of Austria-Hungary, 1867-1918]</ref>

==Karš un sabrukums==
Sākoties 20. gadsimtam, impērijā aizvien lielāku neapmierinātību ar vāciešu un ungāru varu izrādīja slāvu tautas. Austrijas zemēs par neatkarību sapņoja čehi, kamēr [[Serbijas karaliste]] apdraudēja impērijas pozīcijas Balkānos. Impērijas lēmumu par kara sākšanu vadīja bailes par iekšējo stabilitāti un reģionālās ietekmes zaudēšanu. Austroungārijas ģenerālštāba priekšnieks [[Francs Konrāds fon Hecendorfs]] vēlējās karu ar nelielajām Balkānu valstiņām, primāri Serbiju, lai izplestu impērijas robežas dienvidslāvu zemēs, kā arī dzēstu 1866. gada [[Austrijas—Prūsijas karš|Austrijas-Prūsijas kara]] apkaunojumu. Kara nepieciešamību pret Serbiju atbalstīja arī Ārlietu ministrs Leopolds fon Berhtolds. Pēc troņmantinieka [[Francis Ferdinands|Franča Ferdinanada]] nogalināšanas Sarajevā sākās [[Jūlija krīze (1914)|jūlija krīze]]. 1914. gada 5. jūlijā Vācija informēja Austroungāriju, ka kara gadījumā militāri to atbalstīs. Galīgā impērijas valdības vienošanās par karu pret Serbiju tika panākta 19. jūlijā. 23. jūlijā Serbijai nosūtīja Austroungārijas ultimātu ar prasībām, kas bija jāakceptē 48 stundu laikā. 25. jūlijā Serbija noraidīja ultimāta prasības, un nākamajā dienā Francis Jozefs parakstīja pavēli par armijas [[Mobilizācija|mobilizāciju]]. 28. jūlijā Austroungārija un Vācijas Impērija pieteica karu Serbijai.

Militāri Austroungārija bija pilnīgi nesagatavota lielam Eiropas karam. 1906. gadā Lielbritānija aizsardzībai tērēja 36%, [[Francijas Trešā republika]] 23,8%, Vācijas Impērija 22%, [[Itālijas Karaliste (1861—1946)|Itālijas karaliste]] 11,6%, [[Krievijas Impērija]] 9,8% un Austroungārija 9,6% sava budžeta.<ref name="books.google.lv">[https://books.google.lv/books?id=4fTCAgAAQBAJ&pg=PA62&dq=russian+plan+19&hl=en&sa=X&ved=0ahUKEwjdhJ6eqabWAhVLKFAKHVacDEo4ChDoAQhaMAk#v=onepage&q=russian%20plan%2019&f=false The First World War: Germany and Austria-Hungary 1914-1918]</ref> 1918. gada sākumā Austroungārijas iedzīvotājus un armiju vajāja bads. Kareivjiem trūka ne tikai pārtika, bet uniformas un apavi. 1. oktobrī armija sāka atkāpšanos no Albānijas. Oktobra vidū sākās armijas atkāpšanās no [[Veneto]] apgabala un Serbijas.

Mazākumtautību provincēs sākās atklātas neatkarības kustības. 6. oktobrī nodibinājās Prāgas un Zagrebas valdības. 7. oktobrī Polija pasludināja atdalīšanos no Austroungārijas. 16. septembrī un 4. oktobrī ķeizars [[Kārlis I Hābsburgs|Kārlis I]] lūdza ASV prezidentam [[Vudro Vilsons|Vilsonam]] sākt miera sarunas uz Vilsona 14 punktu pamata. 16. oktobrī Kārlis I mēģināja izveidot vācu-rumāņu-rutēņu federāciju. Šo reformu ignorēja gan slāvu nacionālisti, gan Ungārijas valdība. 19. oktobrī Vilsons noraidīja Kārļa I piedāvājumus dot autonomiju čehiem, slovākiem un dienvidu slāviem, pieprasot tiem piešķirt neatkarību. 21. oktobrī Lejasaustrijas provinces parlaments nobalsoja par jaunas Vācu-Austrijas valsts radīšanu. 23. oktobrī horvātu matroži [[Rijeka|Fiumes]] ostā sadumpojās, tam pievienojās arī citu mazākumtautību matroži un kareivji, kas sāka dezertēt. 31. oktobrī Ungārija izstājās no reālūnijas ar Kārli I.

Pēc pamiera parakstīšanas 3. novembrī itāļi vēl veica pēdējo uzbrukumu, sagrābjot 360 000 jau sabrukušās Austroungārijas armijas kareivjus. Pārējie kareivji devās mājās, pametot ieročus un izlaižot savus zirgus brīvībā, pa ceļam laupot veikalus un noliktavas. No karā iesauktajiem 8 miljoniem kareivju, 1 miljons bija nogalināts, 1,94 miljoni ievainoti un 1,7 miljoni krituši gūstā. 11. novembrī Kārlis I atteicās no varas, formāli gan neatsakoties no troņa.<ref name="books.google.lv"/>

==Iedzīvotāji==
[[Attēls:Austria Hungary ethnic.svg|thumb|right|Impērijas etniskais dalījums, 1910]]
Impērijas pēdējos gados impērijā dzīvoja 11 tautības, lielākās no kurām bija 23 miljoni dažādu slāvu, 12 miljoni vāciešu, 10 miljoni ungāru, 3,5 miljoni rumāņu. Impērijas valdošās tautas - vācieši un ungāri savās impērijas daļās kontrolēja politisko varu un uzspieda savu valodu pārējām tautībām, no kurām lielākās bija čehi, poļi, rutēņi, slovēņi, itāļi, rumāņi, slovāki, horvāti, serbi un ebreji.

== Valsts sastāvdaļas ==
[[Attēls:Coat of Arms of Emperor Franz Joseph I.svg|right|thumb|200px|imperatora Franča Jozefa I ģerbonis]]
[[Cisleitānija|Austrijas daļā]] ietilpa:

* [[Augšaustrija|Augšaustrijas erchercogiste]] (''Erzherzogtum Österreich ob der Enns'') (centrs [[Linca]])
* [[Bohēmija|Bohēmijas karaliste]] (''Königreich Böhmen'') (centrs [[Prāga]])
* [[Dalmācija|Dalmācijas karaliste]] (''Königreich Dalmatien'') (centrs Zara, tagad [[Zadara]])
* [[Galīcija|Galīcijas un Lodomērijas karaliste]] (''Königreich Galizien und Lodomerien'') (centrs Lemberga, tagad [[Ļviva]])
* [[Lejasaustrija|Lejasaustrijas erchercogiste]] (''Erzherzogtum Österreich unter der Enns'') (centrs [[Vīne]])
* [[Bukovina|Bukovinas hercogiste]] (''Herzogtum Bukowina'') (centrs Černovice, tagad [[Černivcu apgabals|Černivci]])
* [[Karintija|Karintijas hercogiste]] (''Herzogtum Kärnten'') (centrs [[Klāgenfurte]])
* [[Karniola|Karniolas hercogiste]] (''Herzogtum Krain'') (centrs Laibaha, tagad [[Ļubļana]])
* [[Zalcburga|Zalcburgas hercogiste]] (''Herzogtum Salzburg'') (centrs [[Zalcburga]])
* [[Čehu silēzija|Silēzijas hercogiste]] (''Herzogtum (Österreichisch) Schlesien'') (centrs Tropava, tagad [[Opava]])
* [[Štīrija|Štīrijas hercogiste]] (''Herzogtum Steiermark'') (centrs [[Grāca]])
* [[Morāvija|Morāvijas markgrāfiste]] (''Markgrafschaft Mähren'') (centrs Brinna, tagad [[Brno]])
* [[Tirole|Tiroles grāfiste]] (''Gefürstete Grafschaft Tirol'') (centrs [[Insbruka]])
* [[Austrijas piejūra]] (''Küstenland'') (centrs [[Trieste]])
* [[Forarlberga]] (''Vorarlberg'') (centrs [[Brēgenca]])

[[Transleitānija|Ungārijas daļā]] ietilpa:

* Fiumes pilsēta, tagad [[Rijeka]]
* [[Horvātija]]s un [[Slavonija]]s karaliste (centrs Agrama, tagad [[Zagreba]])
* [[Ungārijas Karaliste]] (''Magyar Királyság'') (centrs [[Budapešta]])

Kopēji tika pārvaldīta:

* [[Bosnija un Hercegovina|Bosnija]] (centrs — [[Sarajeva]])

=== Pēc 1918. gada ===
Valstis, kuras radās Austroungārijas vietā:
* [[Čehoslovākija]] (pasludināja neatkarību 1918. gada 28. oktobrī)
* [[Austrija]] (republika no 1918. gada 12. novembra)
* [[Ungārija]] (republika no 1918. gada 16. novembra)

Valstis, kuras ieguva teritorijas no Austroungārijas:
* [[Polija]] (neatkarīga no 1918. gada 11. novembra) — [[Galīcijas un Lodomērijas karaliste|Galīcijas un Lodomērijas karalisti]]
* [[Rumānija]] — 1918. gada 1. decembrī pievienoja [[Transilvānija|Transilvāniju]] un [[Bukovina|Bukovinu]]
* [[Serbu, Horvātu un Slovēņu karaliste]] (no 1929. gada [[Dienvidslāvija]]) — 1918. gada 1. decembrī pievienoja [[Horvātija]]s un [[Slavonija]]s karalisti, [[Bosnija un Hercegovina|Bosniju]], [[Karniola|Karniolu]], kā arī [[Karintija]]s un [[Štīrija]]s dienvidu daļas
* [[Itālija]] — pēc Senžermēnas līguma 1919. gada 10. septembrī pievienoja [[Dienvidtirole|Dievidtiroli]] un [[Austriešu piejūra|Austriešu piejūru]]

== Austroungārijas teritorija mūsdienās ==

* [[Austrija]] — visa valsts
* [[Bosnija un Hercegovina]] — visa valsts
* [[Čehija]] — visa valsts
* [[Horvātija]] — visa valsts
* [[Itālija]] — [[Trentino-Alto Adidže]] un [[Friuli-Venēcija Džūlija]]
* [[Polija]] — [[Mazpolijas vojevodiste|Mazpolijas]] un [[Piekarpatu vojevodiste]]
* [[Rumānija]] — [[Transilvānija]] un [[Sučavas žudecs]]
* [[Serbija]] — [[Vojevodina]]
* [[Slovākija]] — visa valsts
* [[Slovēnija]] — visa valsts
* [[Ukraina]] — [[Aizkarpatu apgabals|Aizkarpatu]], [[Černivcu apgabals|Černivcu]], [[Ivanofrankivskas apgabals|Ivanofrankivskas]], [[Ļvivas apgabals|Ļvivas]] un [[Ternopiļas apgabals|Ternopiļas]] apgabali
* [[Ungārija]] — visa valsts

''Par Hābsburgu valdījumiem un politiku Centrāleiropā skatīt arī [[Svētā Romas impērija|Vācu nācijas svētā Romas impērija]]''

==Atsauces==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Austroungārija| ]]
[[Kategorija:Bijušās valstis Eiropā]]
[[Kategorija:Bijušās Eiropas monarhijas]]
[[Kategorija:Bijušās impērijas]]
[[Kategorija:Austrijas vēsture]]
[[Kategorija:Ungārijas vēsture]]
[[Kategorija:Eiropas vēsture]]
[[Kategorija:Reālūnijas]]
[[Kategorija:Čehijas vēsture]]
[[Kategorija:Polijas vēsture]]
[[Kategorija:Slovākijas vēsture]]
[[Kategorija:Ukrainas vēsture]]
[[Kategorija:Rumānijas vēsture]]
[[Kategorija:Itālijas vēsture]]
[[Kategorija:Slovēnijas vēsture]]
[[Kategorija:Horvātijas vēsture]]
[[Kategorija:Bosnijas un Hercegovinas vēsture]]
[[Kategorija:1867. gads]]