{{BioTakso infokaste
|      attēls = White-Wagtail.jpg
|      valsts = Animalia
|   valsts_lv = Dzīvnieki
|        tips = Chordata
|     tips_lv = Hordaiņi
|       klase = Aves
|    klase_lv = Putni
|       kārta = Passeriformes
|    kārta_lv = Zvirbuļveidīgie
|      dzimta = Motacillidae
|   dzimta_lv = Cielavu dzimta
|       ģints = Motacilla
|    ģints_lv = Cielavas
|        suga = M. alba
|     suga_lv = Baltā cielava
|    binomial = Motacilla alba <small>([[Kārlis Linnejs|Linnaeus]], 1758)</small>
| kategorijas = nē
}}

'''Baltā cielava''' (''Motacilla alba'') ir [[Latvija|Latvijā]] bieži sastopams neliela izmēra [[zvirbuļveidīgie|zvirbuļveidīgo kārtas]] [[cielavu dzimta]]s putns. Baltā cielava ir [[Latvijas nacionālie simboli|Latvijas nacionālais putns]]. Izdala 9 [[pasuga]]s.<ref name=world>[http://www.worldbirdnames.org/bow/waxbills/ World Bird List: Waxbills, parrotfinches, munias, whydahs, Olive Warbler, accentors & pipits, 2020]</ref> Tā plaši sastopama lielākajā daļā [[Eirāzija]]s.

== Izplatība ==
Baltā cielava ligzdo visā [[Eiropa|Eiropā]] un [[Āzija|Āzijā]] (izņemot galējos ziemeļus), kā arī [[Ziemeļāfrika]]s rietumos. Neliela ligzdojoša populācija mājo [[Ziemeļamerika]]s rietumos ([[Aļaska|Aļaskā]]).<ref name=iuc/> Baltā cielava ziemo [[Āfrika]]s ziemeļu daļā līdz [[Sāhila]]s joslai un Āzijas rietumu un dienvidu daļā. [[Rietumeiropa]]s, [[Dienvideiropa]]s un [[Centrāleiropa]]s populācijas ir [[nometnieki]], kā arī daļa [[Dienvidaustrumāzija]]s populācijas.<ref name=iuc>[http://maps.iucnredlist.org/map.html?id=22718348 IUCN: Motacilla alba]</ref>

== Latvijā ==
[[Attēls:White-Wagtail-2.jpg|thumb|220px|Latvijā ligzdojošā baltās cielavas nominālpasuga ''M. a. alba'']]
Latvijā cielava atgriežas aprīļa pirmajos datumos un ir ļoti bieži sastopama no aprīļa līdz oktobrim, bieži uzturas apdzīvotās vietās un lauku viensētās, taču ligzdo arī dažādos citos [[biotops|biotopos]]. Kaut arī cielavas ir gājputni, atsevišķi īpatņi reizēm pārziemo.<ref name="Latvijas putni">{{Tīmekļa atsauce|url=http://www.ornitofaunistika.com/lvp/lvp_motalb.htm|title=Baltā cielava|date=2010-7-1|work=Latvijas putni|access-date=2010-06-29|archiveurl=https://web.archive.org/web/20100722161550/http://www.ornitofaunistika.com/lvp/lvp_motalb.htm|archivedate=2010-07-22}}</ref> Latvijā ļoti parasta ir nominālā pasuga ''M. a. alba'', tomēr pēdējos desmit gados to skaits Latvijā ir samazinājies vairāk kā par 30%.<ref>{{Tīmekļa atsauce |url=http://www.videsvestis.lv/content.asp?ID=87&what=18 |title=Kurām putnu sugām pēdējā desmitgadē Latvijā klājies vislabāk un kurām – vissliktāk? |access-date={{dat|2014|01|31||bez}} |archiveurl=https://web.archive.org/web/20160305043530/http://www.videsvestis.lv/content.asp?ID=87&what=18 |archivedate={{dat|2016|03|05||bez}} }}</ref> Vienu reizi novērota [[Britu salas|Britu salās]] sastopamā pasuga ''M. a. yarrellii''.<ref name="Latvijas putni"/>

=== Latvijas nacionālais putns ===
Baltā cielava tika atzīta par Latvijas nacionālo putnu 1969. gadā [[Tokija|Tokijā]], to apstiprināja Starptautiskā putnu aizsardzības padome (''International Council for Bird Preservation'') (tagad pazīstama kā ''[[BirdLife International]]'').<ref>[http://www.vps.edu.lv/index.php/putniunmes/1236-baltacielava Latvijas nacionālais putns — baltā cielava]</ref>

Baltā cielava ir attēlota [[Latvijas Ornitoloģijas biedrība]]s logo.<ref>{{Tīmekļa atsauce|url=http://www.lob.lv/lv/par_biedribu.php|title=Par Latvijas Ornitoloģijas biedrību|date=2010-7-1|work=Latvijas putni|access-date=2010-07-01|archiveurl=https://web.archive.org/web/20100204043618/http://www.lob.lv/lv/par_biedribu.php|archivedate=2010-02-04}}</ref>

Cielava ir viens no visbiežāk minētajiem putniem [[latvieši|latviešu]] [[Latviešu tautas pasakas|tautas pasakās]] un [[Latviešu tautasdziesmas|tautasdziesmās]]. Kā apgalvo [[daba]]s pētnieks [[Ilmārs Tīrmanis]], cielava minēta vismaz 230 tautasdziesmās.<ref>{{Tīmekļa atsauce |url=http://www.videsvestis.lv/content.asp?ID=62&what=24 |title=Latvijas nacionālais putns — baltā cielava |access-date={{dat|2010|06|28||bez}} |archiveurl=https://web.archive.org/web/20140704162554/http://www.videsvestis.lv/content.asp?ID=62&what=24 |archivedate={{dat|2014|07|04||bez}} }}</ref>

== Izskats un īpašības ==
[[Attēls:Poetsende man en jong witte kwikstaart-4962012.webm|thumb|Baltās cielavas uzvedība dabā]]
Baltā cielava ir slaids, neliels [[dziedātājputns]] ar uzkrītoši garu asti (kas patiesībā sastāda pusi cielavas garuma). Ķermeņa garums 16,3—19 [[centimetrs|cm]], [[spārnu plētums]] 25—30 cm, svars 17—25 [[grams|g]].<ref name=ark/><ref>[http://www.luontoportti.com/suomi/en/linnut/white-wagtail Nature Gate: White Wagtail]</ref> Putna apspalvojumu veido pelēka augšdaļa, balts vēders un seja, melna “cepurīte” un rīkle. Cielavas tēviņiem apspalvojums ir košāks nekā mātītēm.

Balto cielavu ir viegli atpazīt gan pēc melnbaltajām krāsām, gan pēc gaitas un uzvedības. Cielava veikli skraida pa zemi un apstājoties šūpo garo asti augšup-lejup. Ne velti [[angļu valoda|angliski]] cielavu sauc ''“wagtail”'', no ''“wag”'' — “kustināt, vēcināt” un ''“tail”'', kas nozīmē “aste”.

Vairums zvirbuļveidīgo kārtas putnu ir labi dziedātāji, tomēr baltā cielava nav starp krāšņāko dziesmu īpašniekiem. Cielavas skaņas ir īsi divzilbju saucieni, kurus iespējams aprakstīt kā: "Kučiņ, kučiņ!"<ref>{{Tīmekļa atsauce |url=http://www.libros.am/book/read/id/330205/slug/latvieu-tautas-ticjumi |title=Latviešu tautas ticējumi |access-date={{dat|2018|01|31||bez}} |archiveurl=https://web.archive.org/web/20180209001216/http://www.libros.am/book/read/id/330205/slug/latvieu-tautas-ticjumi |archivedate={{dat|2018|02|09||bez}} }}</ref>

== Dzīvesveids ==
[[Attēls:MotacillaAlbaDistribution.svg|thumb|400px|Baltās cielavas galveno pasugu ligzdošanas areāli]]
Daļā izplatības areāla baltā cielava ir [[gājputns]], bet areāla dienviddaļā nometnieks. Uzturas galvenokārt apdzīvotu vietu tuvumā, gan laukos, gan [[pilsēta|pilsētās]], bieži arī pie ūdenstilpēm. Pārtiek no [[kukainis|kukaiņiem]], ziemas periodā arī no [[sēkla|sēklām]], kā arī barojas pilsētu izgāztuvēs.<ref name=ark/> Baltās cielavas, lai nakšņotu, veido lielus barus, kas atpūtai izvēlas siltas, no vējiem aizsargātas vietas, piemēram, [[niedres|niedrājos]] vai ēku notekūdens caurulēs. Ziemā baltās cielavas bieži uzturas baros arī, lai kopīgi barotos. Tomēr daži tēviņi nostiprina savu teritoriju.<ref name=ark/>

== Ligzdošana ==
Baltās cielavas veido monogāmus pārus, un katram ligzdojošajam pārim ir sava teritorija.<ref name=ark/> ligzdo ēku [[pažobele|pažobelēs]], mūra sienu spraugās un nišās, malkas grēdās, koku un akmeņu krāvumos, biezos [[krūms|krūmos]] un cilvēku darinātos būrīšos. [[Ligzda]]s materiāliem var tikt izmantoti gan [[zālaugi|zāles]] stiebriņi un salmiņi, gan skaidas un [[sūnas]], bet iekšējai apdarei — [[dzīvnieki|dzīvnieku]] vilna.<ref name=ark/>

Latvijā parasti cielavu pāris ligzdo divas reizes sezonā: [[maijs|maijā]] un [[jūnijs|jūnijā]], izdējot katrā reizē pa 5—6 raibām [[ola|oliņām]]. Inkubācijas periods ilgst 11—16 [[diena]]s. Jaunie putni lidot sāk apmēram 16 dienu vecumā.<ref name=ark>{{Tīmekļa atsauce |url=https://www.arkive.org/white-wagtail/motacilla-alba/ |title=ARKive: White wagtail (Motacilla alba) |access-date={{dat|2018|01|31||bez}} |archiveurl=https://web.archive.org/web/20171027050759/http://www.arkive.org/white-wagtail/motacilla-alba/ |archivedate={{dat|2017|10|27||bez}} }} {{Webarchive|url=https://web.archive.org/web/20171027050759/http://www.arkive.org/white-wagtail/motacilla-alba/ |date={{dat|2017|10|27||bez}} }}</ref>

== Pasugas ==
Baltajai cielavai ir deviņas pasugas, kuras izšķir pēc izpatības areāla un apspalvojuma krāsām.<ref name=world/><ref name="Nakamura_1985">{{ja icon}} {{Laikraksta atsauce|last=Nakamura |first= Kazue|coauthors= |month= |year=1985 |title=Historical change of the geographical distribution of two closely related species of the genus ''Motacilla'' in the Japanese Archipelago: a preliminary note |journal=Bulletin of the Kanagawa prefecture Museum of Natural Science |volume= No.16. |issue= |pages=}}</ref>
{| width=100% class="wikitable"
!width=17% | Pasugas latīniskais nosaukums
!width=32% |Izplatības areāls
!width=31% | Piezīmes
!width = 20% | Attēls
|-
|''M. a. alba''
|[[Eiropa]] no [[Pireneju pussala]]s līdz [[Urāli]]em, [[Turcija]], [[Tuvie Austrumi]], [[Islande]], [[Fēru salas]] un [[Grenlande]]s austrumu piekraste. No [[Kaspijas jūra]]s līdz [[Rietumsibīrija]]i, arī [[Vidusāzija|Vidusāzijā]].<ref name=world/> Areāla dienvidos nometnieki, ziemeļu daļā ligzdojošie putni migrē uz Eiropas dienvidiem un Āfriku, līdz pat [[Kenija]]i un [[Malāvija]]i. Ziemo arī [[Tuvie Austrumi|Tuvajos Austrumos]] un [[Indija|Indijā]].<ref name="HBW"/> '''Bieži sastopama Latvijā.'''
| Nominālā pasuga
| [[Attēls:Motacilla alba alba.JPG|150px]]
|-
| ''M. a. yarrellii''
|[[Lielbritānija]] un [[Īrija]], vistālāk uz ziemeļiem dzīvojošie putni ziemo [[Spānija|Spānijā]] un Ziemeļāfrikā.<ref name="HBW">Tyler, S. (2004) "Family Motacillidae (Pipits and Wagtails)" pp.777-778 ''in'' del Hoyo, J.; Elliot, A. & Christie D. (editors). (2004). ''[[Handbook of the Birds of the World]]. Volume 9: Cotingas to Pipits and Wagtails.'' Lynx Edicions. {{ISBN|84-87334-69-5}}</ref> '''Latvijā novērota vienreiz.'''<ref name="Latvijas putni"/>
|Daudz tumšāka mugura kā nominālajai pasugai, melnais laukums uz rīkles turpinās uz kakla sāniem.
|[[Attēls:Pied Wagtail rear view 700.jpg|150px]]
|-
|''M. a. subpersonata''
|[[Maroka]].
|Melnāka galva kā nominālajai pasugai. Atgādina [[Āfrikas cielava|Āfrikas cielavu]].<!--nav pārbaudīts latviskais nosaukums--><ref name="HBW"/>
|
|-
|''M. a. personata''
|[[Hindukušs]], [[Tiaņšaņs]], [[Altajs]] ([[Irāna]], [[Afganistāna]], [[Tadžikistāna]], [[Kirgizstāna]], [[Kazahstāna]], [[Siņdzjana]])<ref name=world/>
|Melna galva ar baltu seju.
|[[Attēls:White wagtail - Male (Non-breeding- personata race) at Hodal- I IMG 9164.jpg|150px]]
|-
|''M. a. alboides''
|[[Himalaji]] un to apkārtne.
|Melna mugura un galva, balti spārni un lidspalvu malas.
|
|-
|''M. a. baicalensis''
|[[Sibīrija]] ([[Baikāls|Baikāla]] apkārtnē), [[Mongolija]] un [[Ķīna]] ([[Iekšējā Mongolija]]).
|
|-
|''M. a. ocularis''
|Krievijas [[Tālie Austrumi]] (ziemeļu daļa) un [[Aļaska]]s rietumi.
|
|-
|''M. a. lugens''
|Krievijas [[Tālie Austrumi]] ([[Piejūras novads]], [[Habarovskas novads]]), [[Kamčatka]], [[Kuriļu salas]], [[Sahalīna]], [[Japāna]] ([[Hokaido]] un [[Honsju]]).
|Līdzīga ''M. a. yarrellii'', bet ar melnām acu malām un baltām lidspalvām. Iespējams, atsevišķa cielavu suga.
|[[Attēls:Hakusekirei 06f5184cav.jpg|150px]]
|-
|''M. a. leucopsis''
|[[Ķīna]], [[Koreja]], [[Taivāna (sala)|Taivāna]], Japāna, [[Dienvidaustrumāzija]], Indija un [[Okeānija]]
|
|[[Attēls:White Wagtail- (Non-breeding- leucopsis race) at Kolkata I1 IMG 5597.jpg|150px]]
|}

== Atsauces ==
{{atsauces}}

== Ārējās saites ==
* [https://web.archive.org/web/20100722161550/http://www.ornitofaunistika.com/lvp/lvp_motalb.htm Putni.lv] Latvijas putni: Baltā cielava
* [https://web.archive.org/web/20070328210532/http://www.edc.engure.lv/Project/SpringDay/Birds/latvia/LatviaNP_la.htm Baltās cielavas balss]
* [https://www.hbw.com/ibc/photo/white-wagtail-motacilla-alba/nest-eggs IBC: White Wagtail Motacilla alba]

[[Kategorija:Cielavas]]
[[Kategorija:Eiropas putni]]
[[Kategorija:Āzijas putni]]
[[Kategorija:Āfrikas putni]]
[[Kategorija:Latvijas putni]]
[[Kategorija:Latvijas simboli]]
[[Kategorija:Islandes fauna]]
[[Kategorija:Fēru salu fauna]]
[[Kategorija:Grenlandes fauna]]