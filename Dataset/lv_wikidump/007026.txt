{{cita nozīme|ezeru Āfrikā|par ezeru Džūkstes pagastā|Kundziņu ezers}}
{{Ezera infokaste
|ezers=Turkanas ezers
|attēls=LakeTurkanaSouthIsland.jpg
|map = Kenija#Etiopija
| vieta        = {{KEN}}<br />{{ETH}}
| plat_d=3 | plat_m=3 | plat_s= | plat_NS=N 
| gar_d=36 | gar_m=1 | gar_s= | gar_EW=E
|platība=6 405
|garums=
|Vid_dziļums=30,2
|Max_dziļums=109
|tilpums=203,6
|augstums_vjl=360,4
|izteka=
|baseins=130 860
|salas=
|pilsētas=[[Lojangalani]]
}}
'''Turkanas ezers''' ({{val-en|Lake Turkana}}), agrāk saukts arī '''Rūdolfa ezers''', ir liels [[sālsezers]] [[Kenija|Kenijā]], pati ziemeļu daļa atrodas [[Etiopija|Etiopijā]]. Ezers sakrīt ar lielā Austrumāfrikas lūzuma zonu, atrodas tuksneša zonā. Pasaulē lielākais pastāvīgais ezers tuksneša zonā, spēj saglabāties sava salīdzinoši lielā dziļuma dēļ. Pasaulē lielākais ezers ar sārmainu ūdeni. Ezerā un tā tuvumā var būt spēcīgas vētras, jo ezers iesilst un atdziest lēnāk nekā apkārtējā zeme. Turkanas ezera apkaime joprojām ir maz pārveidota, to reti apmeklē eiropieši. Vietējie iedzīvotāji pārsvarā pieder [[gabra]], [[rendille]] un [[turkana]] ciltīm.

[[Attēls:Lake turkana.jpg|200px|left|thumb|Turkanas ezers]]
Ezerā ietek trīs upes — [[Kerio]], [[Omo]] un [[Terkvela]]. Ezeram nav iztekas, ūdens iztvaiko. Laikaposmā no [[1975]]. gada līdz [[1993]]. gadam ezera līmenis ir krities par 10 metriem.

Sākotnēji, [[1888]]. gadā ezers tika nosaukts par Rūdolfa ezeru par godu [[Austroungārija|Austrijas]] kroņprincim. [[1975]]. gadā ezers tika pārdēvēts par Turkanas ezeru.

Ezerā dzīvo Nīlas asaris un citu sugu zivis. Agrāk ezerā dzīvoja Āfrikā lielākā [[krokodilu kārta|krokodilu]] populācija. 14 000 krokodilu dzīvoja Centrālajā salā. Lielais ūdens daudzums tuksnešainā apvidū padara Turkanas ezeru par nozīmīgu migrējošo putnu atpūtas un barošanās vietu. Apkaimē dzīvo [[lauva]]s, [[gepards|gepardi]], [[žirafe]]s un daudzas citas [[zīdītājs|zīdītāju]] sugas. Ezera apkaimē vairs nav sastopami [[ziloņi]] un [[degunradzis|degunradži]]. Turkanas ezera nacionālie parki ([[Sibiloi nacionālais parks]], [[Centrālās salas nacionālais parks]], [[Dienvidu salas nacionālais parks]]) ir [[UNESCO Pasaules mantojums|UNESCO Pasaules Mantojuma]] sarakstā iekļauta vieta.

== Antropoloģiski atklājumi ezera apkaimē ==
Pirms diviem — trim miljoniem gadu ezers bija lielāks un apkaime — auglīgāka. Šeit dzīvoja pirmie [[hominīds|hominīdi]]. Ezera apkaimē [[Ričards Līkijs]] veicis daudzus pasaules zinātnei ļoti nozīmīgus [[antropoloģija|antropoloģiskus]] izrakumus. Ezera apkaimē atrasts arī jaunas cilvēku ģints sugas galvaskauss, suga nosaukta ezera vārdā ''[[Homo rudolfensis]]''. [[1984]]. gadā šeit tika atklāts [[Turkanas zēns]] — praktiski pilns ''[[Homo erectus]]'' skelets. Šeit atklāts arī 3,5 miljonus gadu vecs galvaskauss, kas pieder jaunatklātai sugai ''[[Kenyanthropus platyops]]''.

== Skatīt arī ==
* [[Pasaules lielāko ezeru saraksts]]

== Ārējās saites ==
* [https://wayback.archive-it.org/all/20080510070614/http://www.unep-wcmc.org/sites/wh/sibiloi.html Turkanas ezera apraksts UNESCO Pasaules mantojuma vietu sarakstā (angliski)]
* [https://web.archive.org/web/20050324014526/http://sibiloi.com/ Sibiloi nacionālais parks, Pasaules Mantojuma vieta (angliski)]
* [http://www.kfrp.com Turkanas baseinā notiekošie paleoantropoloģiskie pētījumi (angliski)]

{{autoritatīvā vadība}}

[[Kategorija:Kenijas ezeri]]
[[Kategorija:Etiopijas ezeri]]
[[Kategorija:Sālsezeri]]
[[Kategorija:Beznoteces ezeri]]
[[Kategorija:Āfrikas Lielie ezeri]]