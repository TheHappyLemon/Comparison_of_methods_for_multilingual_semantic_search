{{Citas nozīmes|valsti Rietumāfrikā|Gambija (nozīmju atdalīšana)|Gambija}}
{{Valsts infokaste
|         vietējais_nosaukums = ''Republic of The Gambia''
|    pilnais_valsts_nosaukums = Gambijas Republika
|            valsts_nosaukums = The Gambia
|               karoga_attēls = Flag of The Gambia.svg
|            karoga_nosaukums = Gambijas karogs
|              ģerboņa_attēls = Coat_of_arms_of_The_Gambia.svg
|           ģerboņa_nosaukums = Gambijas ģerbonis
|             ģerboņa_platums = 85px
|                 valsts_moto = ''Progress, Peace, Prosperity''<br /><small>''Progress, miers, labklājība''</small>
|                valsts_himna = ''[[For The Gambia Our Homeland]]''
|               kartes_attēls = Gambia_(orthographic_projection_with_inset).svg
|             kartes_paraksts = 
|               galvaspilsēta = [[Bandžula]]
|latd=13 |latm=28 |latNS=N |longd=16 |longm=36 |longEW=W
|             lielākā_pilsēta = [[Serekunda]]
|              valsts_valodas = [[angļu valoda]]
|             etniskās_grupas = 
|        etniskās_grupas_gads = 
|              valsts_iekārta = [[Republika]]
|        valsts_galvas_tituls = [[Gambijas valsts vadītāji|Prezidents]]
|                valsts_galva = [[Adama Berovs]]
|        neatkarības_iegūšana = [[Neatkarība]]
|         neatkarības_piezīme = no [[Apvienotā Karaliste|Apvienotās Karalistes]]
|        neatkarības_notikums = Datums
|          neatkarības_datums = {{dat|1965|2|18}}
|       neatkarības_notikums2 = Proklamēta republika
|         neatkarības_datums2 = {{dat|1970|4|24}}
|                 platība_km2 = 10 380
|               platība_rangs = 164.
|              procenti_ūdens = 11,5
|     iedzīvotāju_skaita_gads = 2013
|          iedzīvotāju_skaits = 1 882 450 
|    iedzīvotāju_skaits_rangs = 150.
|    apdzīvotības_blīvums_km2 = 153,5
|  apdzīvotības_blīvums_rangs = 74.
|                     IKP_PPP = $3,094 miljardi
|                IKP_PPP_gads = 2005
|               IKP_PPP_rangs = 171.
|          IKP_PPP_per_capita = $2002
|    IKP_PPP_per_capita_rangs = 144.
|                         HDI = {{palielinājās}}0.502
|                    HDI_gads = 2007
|              HDI_kategorija = <font color="#ffcc00">vidējs</font>
|                   HDI_rangs = 155.
|                        Gini = 50.2
|                   Gini_gads = 1998
|             Gini_kategorija = <font color="red">augsts</font>
|                  Gini_rangs = 
|                      valūta = [[dalasi]]
|                valūtas_kods = GMD
|                  laika_zona = [[Griničas laiks|GMT]]
|                  utc_offset = 
|              laika_zona_DST = 
|              utc_offset_DST = 
|                      domēns = [[.gm]]
|              tālsarunu_kods = 220
|                    piezīmes = 
|                iso_kods_num = 270
|              iso_kods_alfa2 = GM
|              iso_kods_alfa3 = GMB
}}

'''Gambijas Republika''' (''Republic of The Gambia'') ir valsts [[Rietumāfrika|Rietumāfrikā]]. Tā ir vismazākā valsts [[Āfrika]]s kontinentālajā daļā. Gambijai ir sauszemes [[valsts robeža|robeža]] vienīgi ar [[Senegāla|Senegālu]]. Tā atrodas abpus [[Gambija (upe)|Gambijas upei]]. Tikai rietumos tai ir pieeja pie [[Atlantijas okeāns|Atlantijas okeāna]]. {{dat|1965|2|18}} Gambija ieguva neatkarību no [[Apvienotā Karaliste|Britu impērijas]] un kļuva par [[Nāciju sadraudzība]]s locekli. Tās galvaspilsēta ir [[Bandžula]], bet lielākā pilsēta ir [[Serekunda]]. Gambijā ir liberāla, uz brīvā tirgus balstīta ekonomika. Galvenie ienākumu avoti ir lauksaimniecība (zemesriekstu eksports). Attīstās tūrisma industrija.

== Vēsture ==

=== Senie laiki ===
Atrastie arheoloģiskie [[artefakts|artefakti]] ([[kapulauks|kapulaukos]] ir atrasti akmens [[cirvis|cirvji]], [[māla pods|māla podi]], dzelzs [[šķēps|šķēpi]], vara aproces) norāda, ka pirmie cilvēki [[Gambija (upe)|Gambijas]] upes krastos dzīvojuši jau aptuveni 2000 gadus pirms mūsu ēras.<ref name="history">{{Ziņu atsauce | title=History of The Gambia|url =http://www.nationsencyclopedia.com/Africa/The-Gambia-HISTORY.html|author=Encyclopedia of Nations| accessdate = 28-02-2008 | language = angliski}}</ref> Pirmās rakstiskās liecības par Gambiju ir sniedzis [[Kartāga|kartāgiešu]] ceļotājs un pētnieks [[Hanno]], kurš, iespējams sasniedzis Gambijas upes deltu sestajā vai piektajā gadsimtā pirms mūsu ēras. [[3. gadsimts|3. gadsimtā]] Gambijas upes reģions tika iekļauts [[vergu tidzniecība]]s tīklā. No [[5. gadsimts|5.l]]īdz [[8. gadsimts|8. gadsimtam]] lielāko [[Senegambija]]s teritoriju apdzīvoja [[serahuli|serahulu ciltis]]. Viņu pēcnācēji mūsdienās sastāda aptuveni 9 % no visiem valsts iedzīvotājiem.<ref name="history2">{{Ziņu atsauce| title=History of The Gambia| url=http://www.accessgambia.com/information/history.html| accessdate=18-05-2008| language=angliski| archiveurl=https://web.archive.org/web/20180514034100/http://accessgambia.com/information/history.html| archivedate={{dat|2018|05|14||bez}}}}</ref>

Austrumu Gambija bija vairāku lielu Rietumāfrikas impēriju daļa, kuras piedzīvoja uzplaukumu sākot ar [[300]]. gadu. Relatīva politiskā stabilitāte ļāva iedzīvotājiem nodarboties ar tirdzniecību un brīvi pārvietoties cauri reģionam. Pēc [[arābi|arābu]] iekarojumiem [[Ziemeļāfrika|Ziemeļāfrikā]] 8. gadsimta sākumā [[Ganas impērija]]s teritorijā izplatijās [[islāms]]. Ap [[750]]. gadu Gambijas upes ziemeļu krastā tika uzstādīti akmens stabi, no kuriem lielākais ir 2,6 metrus augsts un sver 10 tonnas. Akmeņi ir kā zīmes, kuras norāda Ganas impērijas [[karalis|karaļu]] un līderu [[kapa vieta]]s. [[9. gadsimts|9. gadsimtā]] tādā pašā veidā tika apgabāti daži musulmaņu valdnieki un šie izveidotie akmeņu apļi tika uzskatīti par svētiem.<ref name="history" />

Šajā laikā spēcīgas karalistes izveidojās no ģimenēm un klaniem, piemēram, kā [[volofi]], [[mandingi]] un [[fulbi]], veidojot lielus sociālus un polistiskus veidojumus. Nelielas mandingu grupas apmetās Gambijas teritorijā no [[12. gadsimts|12.]] līdz [[13. gadsimts|13. gadsimtam]], bet [[Mandingu impērija]] ar centru mūsdienu [[Mali]] dominēja reģionā līdz [[14. gadsimts|14. gadsimtam]].

=== Kolonizēšana ===
[[Attēls:Guillaume Delisle Senegambia 1707.jpg|thumb|left|235px|1707. gada reģiona karte]]
Pirmie eiropieši ieradās Gambijā [[1455]]. gadā, un tie bija [[Portugāle|portugāļu]] jūrasbraucēji [[Luizs de Kadamosts]] un [[Antonioti Usodimare]], kuru virzīšanos augšup pa upi apturēja naidīgi noskaņoti vietējie iedzīvotāji. [[1456]]. gadā viņi atgriezās un veica 32 [[kilometrs|km]] garu kuģojumu augšup pa [[Gambija (upe)|Gambijas]] upi. Viņi noenkurojās pie salas, kuru nosauca par [[Svētā Andreja sala|Svēto Andreja salu]]. Šāds nosaukums tai ir dots par godu jūrniekam, kurš bija gājis bojā un tur apglabāts.<ref name="history2" /> Vēlāk šī sala tika pārsaukta par Džeimsa salu. Lai gan portugāļi neizveidoja pastāvīgu apmetni, viņu rokās 16. gadsimtā atradās tirdzniecības monopols Rietumāfrikas piekrastē.<ref name="history3">{{Ziņu atsauce| title=History of The Gambia| url=http://www.gambia-expansion.com/us/history/history.html| accessdate=24-05-2008| language=angliski| archiveurl=https://web.archive.org/web/20081207073229/http://www.gambia-expansion.com/us/history/history.html| archivedate={{dat|2008|12|07||bez}}}}</ref>

[[1587]]. gadā [[Anglija|angļi]] uzsāka tirdzniecību ar šo reģionu, kad Portugāles troņmantinieks Antoniu pārdeva angļiem ekskluzīvas tiesības tirgoties pie [[Gambija (upe)|Gambijas]] upes. [[1621]]. gadā viens no tirgoņiem, [[Ričards Džobsons]], aprakstīja mednieku-vācēju cilti [[fulbi|fulbus]] un to attiecības ar kaimiņcilti [[mandingi]]em. No [[1651]]. līdz [[1661]]. gadam [[Kurzemes un Zemgales hercogiste]] hercoga [[Jēkabs Ketlers|Jēkaba]] vadīšanas laikā pārvaldīja [[Svētā Andreja sala|Svēto Andreja salu]], kas atradās Gambijas upes grīvā. Šajā salā tika izveidots tirdzniecības punkts un uzbūvēts [[Jēkaba forts|forts]]. No 1661. uz [[1664]]. gadu uz salas valdīja [[holandieši]].{{Nepieciešama atsauce}} [[1664]]. gadā šo salu pārņēma [[Anglija]], pārsaucot par Džeimsa salu (''James'' ir vārda ''Jēkabs'' angliskā versija). [[1695]]. gadā salu iekaroja [[franči]], [[1697]]. gadā to atkal pārņēma angļi, bet [[1702]]. gadā — franči. Šajā laika posmā forts tika izpostīts un uzbūvēts no jauna vairākas reizes. [[1765]]. gadā fortu atkal pārņēma angļi, bet pēc [[1779]]. gada tas vairs netika izmantots. 1816. gadā briti izveidoja tirdzniecības apmetni tagadējās [[Bandžula]]s vietā. 1889. gadā, vienojoties ar frančiem, tika noteiktas mūsdienu Gambijas robežas un tā kļuva par britu koloniju.

=== Neatkarība ===
1965. gadā Gambija ieguva neatkarību un kļuva par [[Britu Sadraudzība]]s dalībvalsti. 1970. gadā Gambija kļuva par republiku. Par valsts prezidentu kļuva Dauda Džavara, kura vadītā Tautas progresīvā partija uzvarēja visās parlamenta vēlēšanās līdz pat 1992. gadam. 1994. gada jūlijā Nacionālās armijas virsnieku grupa leitnanta Jaijas Džames vadībā veica valsts apvērsumu. 1996. gadā Džame tika ievēlēts par valsts prezidentu.
2013. gada 3. oktobrī Gambija izstājās no Britu Sadraudzības. 2015. gada 11. decembrī Gambijas prezidents [[Jahja Džamehs]] pasludināja Gambiju par Islāma republiku.<ref>http://www.delfi.lv/news/arzemes/gambija-pasludinata-par-islama-republiku.d?id=46830979</ref> 2017. gadā jaunievēlētais prezidents [[Adama Berovs]] izņēma no valsts nosaukuma Islāma daļu.

== Administratīvais iedalījums ==
[[Attēls:Westfield Junction.JPG|thumb|235px|Vestfīldas krustojums (''Westfield junction''), Serekunda]]
Gambija ir iedalīta 5 administratīvajos reģionos un 1 pilsētā:
* Lejtece (''Mansa Konko'')
* Centrālā upes daļa (''Janjanbureh'')
* Ziemeļkrasts (''Kerewan'')
* Augštece (''Basse'')
* Rietumi (''Brikama'')
Valsts galvaspilsēta [[Bandžula]] ir atsevišķa administratīva vienība.

Šīs daļas ir sadalītas 43 distriktos. No tiem Kanifinga un Kombo/Sentmērija (kurā atrodas arī viena no valsts lielākajām pilsētām — Brikama) faktiski ir Bandžulas aglomerācijas daļa.

Lielākā pilsēta iedzīvotāju skaita ziņā ir [[Serekunda]].

== Ģeogrāfija un klimats ==
[[Attēls:Bakau fishmarket.JPG|thumb|235px|Zivju tirgus Bakau]]

Gambija ir vismazākā valsts Āfrikas kontinentālajā daļā. Tā aizņem šauru joslu abpus Gambijas upei. Lielākais platums tai ir 48 km. Gambijai ir 80 km gara Atlantijas okeāna krasta līniju rietumos, bet no pārējām malām to aptver Senegāla. Tās sauszemes teritorija ir 11 300 km², no kuriem 1300 km² ir ūdens. Valsts sauszemes robežas garums tai ir 749 km.
 
Valsts virsma ir līdzena, augstākas punkts — Sarkanais Akmens atrodas tikai 53 m virs jūras līmeņa. Garākā upe valstī ir [[Gambija (upe)|Gambija]].

Gambijas lielākie dabas resursi ir [[zivis]] un [[Zemesrieksts|zemesrieksti]]. Tā atrodas subekvatoriālajā klimata joslā. Valstij ir raksturīgas karstas, lietainas vasaras un nedaudz vēsākas un sausākas ziemas. Pēdējo 30 gadu laikā nokrišņu daudzums ir samazinājies par 30%. Pamazām lietus meži pārvēršas tuksnešos, un valsti apdraud slimības.

== Ekonomika ==
Gambijas ekonomika lielā mērā ir atkarīga no ārzemēs dzīvojošo iedzīvotāju investīcijām un atbalsta, 2014. gadā šie emigrantu naudas pārvedumi veidoja 20% no [[IKP]], šis rādītājs bija desmitais augstākais no visām valstīm.<ref>{{tīmekļa atsauce|title=Migration and Remittances Factbook 2016|url=http://siteresources.worldbank.org/INTPROSPECTS/Resources/334934-1199807908806/4549025-1450455807487/Factbookpart1.pdf|publisher=[[Pasaules Banka]]|accessdate={{dat|2016|12|12||bez}}|date=2016|archiveurl=https://web.archive.org/web/20161130164818/http://siteresources.worldbank.org/INTPROSPECTS/Resources/334934-1199807908806/4549025-1450455807487/Factbookpart1.pdf|archivedate={{dat|2016|11|30||bez}}}}</ref>

== Iedzīvotāji ==
Pēc 2013. gada tautas skaitīšanas datiem Gambijā bija 1 882 450 iedzīvotāju.
[[Summārais dzimstības koeficients]] bija 3,98. Gambijā ir straujš iedzīvotāju skaita pieaugums. Tautas skaitīšanas Gambijā notiek ik pēc 10 gadiem un kopš pirmās skaitīšanas 1963. gadā iedzīvotāju skaits pieaug vidēji par 43,2% katrus 10 gadus.

Gambijā runā šādās valodās: mandinka, [[volofu valoda|volofu]], [[fulu valoda|fula]], džola, sarahule, serere, mandžango, [[krio valoda|krio]] ([[Sjerraleone]]s angļu [[pidžinvaloda]]) un angļu valodās.

90% Gambijas iedzīvotāju ir [[musulmaņi]], bet 8% [[kristietība|kristieši]].

== Atsauces ==
{{atsauces}}

== Skatīt arī ==
* [[Kurzemes hercogistes kolonijas]]

== Ārējās saites ==
{{sisterlinks-inline}}
{{Enciklopēdiju ārējās saites}}

{{Āfrika-aizmetnis}}

{{Āfrika}}
{{Nāciju Sadraudzība}}
{{autoritatīvā vadība}}

[[Kategorija:Gambija| ]]
[[Kategorija:Āfrikas valstis]]