[[Attēls:Phoenizisches alphabet.jpg|thumb|200px|Feniķiešu alfabēts]]
'''Alfabēts''' ir pilnīgs standartizēts burtu vai rakstu zīmju komplekts, kas katra aptuveni apzīmē kādas runātas valodas [[fonēma|fonēmu]]. Lielākajai daļai pasaules valodu tiek lietots [[latīņu alfabēts]].

Vārds "alfabēts" ir radies no grieķu alfabēta pirmajiem burtiem — [[alfa]] un [[bēta]].

Kā lielāko daļu visu izgudrojumu pasaulē, arī alfabētu izgudrot piespieda prakse, dzīves nepieciešamība. Par nozīmīgāko faktoru alfabēta izgudrošanā uzskatāma tirdzniecības attīstība [[Vidusjūra|Vidusjūrā]]. Par to liecina vietas, kur atrasti pirmie rakstītu tekstu piemēri un to saturs.

Viena no nozīmīgākajām Vidusjūras austrumu piekrastes [[Osta|ostām]] bija [[Ugarita]] (''Ras Shamra'') — mūsdienu Sīrijas teritorijā. Tās [[tirdzniecība]]s apgrozījums (osta specializējās [[Ierocis|ieroču]] un dažādu [[Metāla izstrādājumi|metāla izstrādājumu]] ražošanā un tirdzniecībā) strauji auga un pārvaldīt tirdzniecības operācijas kļuva arvien grūtāk. Tādēļ tirdzniecības starpnieki ap 1700.—1500.g. p.m.ē. izgudroja zīmju sistēmu, ar kuras palīdzību veikt pierakstus par tirdzniecības darījumiem.

Tiesa, rakstītu tekstu piemēri bija zināmi arī pirms Ugaritas izgudrojuma. Taču šinī gadījumā pirmo reizi tika izstrādāta unificēta zīmju sistēma, ar kuras palīdzību varēja tikt sagatavoti teksti ar dažādu saturu. Neatkarīgi no teksta satura, zīmju sistēma, ar kuras palīdzību teksts ticis sagatavots, vienmēr bija viena un tā pati. Ugaritas teksti, kas tika pierakstīti ar pašu izgudroto sistēmu, bija vietējā semītu valodā, tādēļ to nereti dēvē par ziemeļsemītu sistēmu.

Alfabēta izgudrošana bija milzīgs solis uz priekšu, salīdzinājumā ar pastāvošajām runas tekstu pierakstīšanas sistēmām, piemēram, [[ēģiptiešu hieroglifi]]em. Ugaritas sistēma ļāva ievērojami samazināt runas pierakstīšanai nepieciešamo daudzumu — mazāk par 30 zīmēm.

Savukārt, tālāk uz dienvidiem — [[Feniķija|Feniķijā]] un [[Palestīna|Palestīnā]] — ziemeļsemītu alfabēts tika pilnveidots, sākot to pierakstīt lineārā sistēmā, citiem vārdiem, pa rindiņām. Tas ļāva atteikties no agrāk lietotajiem hieroglifiem un [[Ķīļraksts|ķīļu zīmēm]], ko bija izgudrojuši, kā uzskata vairums pētnieku, vēl [[šumeri]] pirms kādiem 5000 gadiem.

== Latviešu alfabēts ==
{{pamatraksts|latviešu alfabēts}}
Latviešu alfabēts ir latīņu alfabēta paveids. Tā pamati izveidoti [[1908]].—[[1911]]. gadā [[Kārlis Mīlenbahs|Kārļa Mīlenbaha]] un [[Jānis Endzelīns|Jāņa Endzelīna]] vadībā, aizstājot vecās ortogrāfijas (gotisko) fraktūru ar jaunās ortogrāfijas antīkvu un izskaužot šņāceņu un garo patskaņu apzīmējumos burtkopas (čupu burtus).

{| class="wikitable" style="width: 10em;"
|- bgcolor="white" align="center"
|A a||Ā ā||B b||C c||Č č||D d||E e||Ē ē||F f||G g||Ģ ģ
|-
|H h||I i||Ī ī||J j||K k||Ķ ķ||L l||Ļ ļ||M m||N n||Ņ ņ
|-
|O o||P p||R r||S s||Š š||T t||U u||Ū ū||V v||Z z||Ž ž
|}
Latviešu alfabētā ir 33 burti.

== Ārējās saites ==
{{sisterlinks-inline}}
{{enciklopēdiju ārējās saites}}
* [https://web.archive.org/web/20160305164425/http://rodurago.net/en/index.php?rck=1c329b0338852bc8f4d9b4ea4ed57556&site=alphabet Alfabētu saraksts un transliterācijas]


{{rakstība-aizmetnis}}
{{val|aizmetnis}}

{{autoritatīvā vadība}}

[[Kategorija:Alfabēti|*]]
[[Kategorija:Valodniecība]]
[[Kategorija:Rakstība]]