{{Infokaste+}}
[[Attēls:Balduīna no Alnas zīmogs.jpg|thumb|150px|Zemgales bīskapa Balduīna zīmogs]]
'''Balduīns no Alnas''' jeb '''Boduēns no Olnes''' ({{val|de|Baldwin von Alna}}; {{val|fr|Baudoin d’Aulne}}, miris 1243. gadā) bija [[Zemgales bīskapija|Zemgales bīskaps]] (1232—1236) un [[Romas pāvesti|Romas pāvesta]] [[Gregors IX|Gregora IX]] legāts [[Baltijas jūra]]s zemēs ([[Kursa (valsts)|Kursā]], [[Zemgale (valsts)|Zemgalē]], [[Livonijas bīskapija|Livonijā]], [[Igaunijas bīskapija|Igaunijā]], [[Somija|Somijā]] un [[Gotlande|Gotlandē]]).

== Dzīvesgājums ==
[[Attēls:Aulnes2.jpg|thumb|150px|Alnas klostera drupas mūsdienās]]
Balduīns bija [[Valoņi|valoņu]] izcelsmes [[cistercieši|cisterciešu]] mūks no Alnas (''Aulne-sur-Sambre'') klostera [[Ljēža]]s bīskapijā.

1230. gadā tika nosūtīts uz [[Rīga|Rīgu]] kā pāvesta [[Gregors IX|Gregorija IX]] legāta kardināla Oto pilnvarnieks, lai izšķirtu strīdu starp [[Rīgas domkapituls|Rīgas domkapitulu]] un Brēmenes virsbīskapu par tiesībām iecelt Rīgas bīskapu. Balduīns izšķīra strīdu par labu Rīgas domkapitulam un apstiprināja tā iecelto bīskapu [[Nikolajs fon Nauens|Nikolaju]]. 1230. gada 28. decembrī Balduīns parakstīja līgumu ar [[kurši|kuršu]] ķēniņu [[Lamekins|Lamekinu]] (''rex Lammekinus'') un pārstāvjiem no Ezertuves (''Esestua''), proti [[Durbe]]s (''Durpis'') zemes, Sagares (''Saggara'') zemes un 14 kiligundām (novadiem) [[Venta]]s abās pusēs. Līgums paredzēja, ka kurši pieņems kristietību, pieņems un apgādās vicelegāta Balduīna ieceltos katoļu priesterus, kā arī maksās pāvesta ieceltajam bīskapam un prelātiem tādas pašas nodevas, kādas maksāja [[Gotlande]]s iedzīvotāji. Pēc līguma kuršiem bija jāpiedalās visos aizsardzības un uzbrukuma karos pret pagāniem, visās lietās jāklausa vicelegātam un tad viņiem ir tiesības palikt brīviem, kamēr vien viņi paliek pie katoļu ticības. 1231. gada 17. janvārī Balduīns parakstīja līdzīgu līgumu ar 12 Austrumkursas novadu ([[Bandava]]s un [[Vanema]]s) pārstāvjiem. Līgumi paredzēja ļoti nelielas nodevas un pasargāja kuršus no [[Livonija]]s vācu virskundzības. Tas radīja Balduīna konfliktu ar vāciešiem. Vācieši ar militāru spēku ieņēma Kursu un daļu [[Zemgale (valsts)|Zemgales]], bet Gotlandē sagūsīija kuršu delegātus, kas bija ceļā pie pāvesta.

1232. gada 28. janvārī pāvests iecēla Balduīnu par legātu Kursā, Zemgalē, Livonijā, [[Igaunija|Igaunijā]], [[Somija|Somijā]] un Gotlandē un apmēram tad pat iecēla viņu arī par Zemgales bīskapu. 1233. gada 20. aprīlī Balduīns pārņēma Zemgali savā personīgajā aizsardzībā. Kad Balduīns savā pārziņā pārņēma arī [[Harija|Hariju]], [[Viruzeme|Vīriju]] un [[Rēvele|Rēveli]], [[Zobenbrāļu ordenis]] ar brutālu militāru varu izpostīja Balduīna panākumus un apcietināja vai nogalināja viņa atbalstītājus. Pats Balduīns bija spiests meklēt patvērumu pie saviem Cisterciešu ordeņa brāļiem [[Daugavgrīvas klosteris|Daugavgrīvas klosterī]].

1234. gada 9. janvārī viņu atcēla no legāta posteņa, bet 1236. gadā Balduīns pats atteicās no Zemgales bīskapa amata un 1237. gadā uzņēmās Ķelnes līdzbīskapa pienākumus. 1239. gadā viņš piedalījās [[Krusta kari|krusta karā]] un pārņēma Vizī (Varisas) virsbīskapa pienākumu [[Latīņu impērija|Latīņu impērijā]], tagadējā [[Turcija]]s teritorijā starp [[Edirne|Adrianopoli]] un [[Konstantinopole|Kostantinopoli]].

[[Attēls:Sena_Kursa_13.gs..jpg|thumb|left|Senās Kursas karte 13. gadsimtā.]]

== Informācijas avoti ==

* Balduins, Alnas, [https://web.archive.org/web/20050312033207/http://www.historia.lv/alfabets/B/BA/balduins_no_alnas/enciklopedijas/balduins_no_alnas_lkv.htm Latviešu konversācijas vārdnīca. 1.sējums, 1595. sleja.]
* Balduins no Alnas, [https://web.archive.org/web/20050315033641/http://www.historia.lv/alfabets/B/BA/balduins_no_alnas/enciklopedijas/bald_le_1962.htm Latvju enciklopēdija 1962-1982. 1.sējums, 131.-132.lpp.]

== Ārējās saites ==
* [http://books.google.lv/books?id=ofSHqxeh5bsC&pg=PA126&lpg=PA126&dq=die+tatigkeit+des+legaten+balduin&source=bl&ots=xHQ39MQuUk&sig=CvG0BiVaXlccOXGHrEcsTigw4o8&hl=lv&sa=X&ei=h4u4T8jsHaXP4QSHyYXaCQ&sqi=2&ved=0CEEQ6AEwAA#v=onepage&q=die%20tatigkeit%20des%20legaten%20balduin&f=false Anti Selart. ''Livland und die Rus' im 13. Jahrhundert''. Böhlau, Köln 2007. Quellen und Studien zur baltischen Geschichte; Band 21. — 126 lpp.] (vāciski)
* Lamekina kuršu līguma ar Balduīnu tulkojumi latviešu valodā — [http://www.old.historia.lv/alfabets/B/BA/balduins_no_alnas/dok/1230.12.28.latv.01.htm J.Krodznieka tulkojums]{{Novecojusi saite}}, [https://web.archive.org/web/20050314014835/http://www.historia.lv/alfabets/B/BA/balduins_no_alnas/dok/1230.12.28.latv.htm A.Švābes tulkojums]
* [http://www.old.historia.lv/alfabets/B/BA/balduins_no_alnas/dok/1231.01.17.latv.htm Bandavas kuršu līguma ar Balduīnu tulkojums latviešu valodā]{{Novecojusi saite}}
* [https://web.archive.org/web/20090801030149/http://www.herder-institut.de/?id=259#jump Ar Alnas Balduīnu saistītie oriģināldokumenti un to tulkojumi no www.herder-institut.de]

{{kastes sākums}}
{{s-amati}}
{{Amatu secība | pirms = | virsraksts = [[Romas pāvesta vicelegāts]] | periods = [[1230]]—[[1232]] | pēc = }}
{{Amatu secība | pirms = kardināls [[Oto]] | virsraksts = [[Romas pāvesta legāts]] | periods = [[1232]]—[[1234]] | pēc = [[Vilhelms no Modenas]] }}
{{Amatu secība | pirms = [[Lamberts (bīskaps)|Lamberts]]| virsraksts = [[Zemgales bīskapi|Zemgales bīskaps]] | periods = [[1232]]—[[1236]] | pēc = [[Arnolds (Zemgales bīskaps)]]}}
{{kastes beigas}}

[[Kategorija:1243. gadā mirušie]]
[[Kategorija:Latvijas Romas katoļu bīskapi]]
[[Kategorija:Vācijas Romas katoļu garīdznieki]]
[[Kategorija:Cistercieši]]
[[Kategorija:Vatikāna diplomāti]]
[[Kategorija:Livonijas cilvēki]]
[[Kategorija:Latvijas vēsture]]
[[Kategorija:Valdnieki Latvijas teritorijā]]