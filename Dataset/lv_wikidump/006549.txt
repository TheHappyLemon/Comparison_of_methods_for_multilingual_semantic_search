{{Valsts amatpersonas infokaste
| vārds = Dagnija Staķe
| attēls = Dagnija Stake.jpg
| amats = [[Latvijas Republikas Reģionālās attīstības un pašvaldību lietu ministrs|Latvijas Republikas reģionālās attīstības un pašvaldību lietu ministre]]
| term_sākums = {{Dat|2010|5|13|N}}
| term_beigas = {{dat|2010|11|03|N}}
| prezidents = [[Valdis Zatlers]]
| premjers = [[Valdis Dombrovskis]]
| priekštecis = [[Edgars Zalāns]]
| amats2 = [[Latvijas Republikas Labklājības ministrs|Latvijas Republikas labklājības ministre]]
| term_sākums2 = {{Dat|2002|11|7|N}}
| term_beigas2 = {{Dat|2007|10|31|N}}
| prezidents2 = [[Vaira Vīķe-Freiberga]]<br />[[Valdis Zatlers]]
| premjers2 = [[Einars Repše]]<br />[[Indulis Emsis]]<br />[[Aigars Kalvītis]]
| priekštecis2 = [[Viktors Jaksons]]
| pēctecis2 = [[Iveta Purne]]
| dzim_dati = {{dzimšanas datums un vecums|1951|9|3}}
| dzim_vieta = {{vieta|PSRS|Latvijas PSR|Vietalvas pagasts|td=Latvija}}
| mir_dati = 
| mir_vieta = 
| tautība = [[latvieši|latviete]]
| partija = [[Demokrātiskā partija "Saimnieks"]]<br />[[Latvijas Zemnieku savienība]]
| dzīvesb = Juris Staķis
| profesija = [[mūzika]]s [[skolotājs|skolotāja]]
| alma_mater = [[Daugavpils Pedagoģiskais institūts]]<br />[[Latvijas Universitāte]]
| reliģija = 
| bērni = [[Mārtiņš Staķis]], Andrejs Staķis, Ieva Staķe-Zagorska, Marta Ozola
| paraksts = 
| piezīmes = 
| vārds_orģ = 
}}

'''Dagnija Staķe''' (dzimusi {{Dat|1951|9|3}} [[Vietalvas pagasts|Vietalvas pagastā]]) ir [[latvieši|latviešu]] [[pedagoģija|pedagoģe]] un [[politika|politiķe]], [[Latvijas Zemnieku savienība]]s biedre, bijusī ministre un Saeimas deputāte. Vairākās valdībās bijusi [[Latvijas Labklājības ministrs|labklājības ministre]].

== Biogrāfija ==
D. Staķe dzimusi šofera un mūzikas skolotājas ģimenē, viņas jaunākais brālis [[Pēteris Jankavs]] ir [[tulkotājs]] un izdevējs. Mācījās [[Odziena]]s pamatskolā un [[Rīgas Pedagoģijas un izglītības vadības akadēmija|Rīgas Pedagoģiskajā skolā]]. No 1970. līdz 1977. gadam strādāja par [[Mārupes vidusskola]]s dziedāšanas skolotāju.<ref name=":1">{{Tīmekļa atsauce|url=https://m.likumi.lv/doc.php?id=68644|title=Par uzticības izteikšanu ministriem|last=|first=|website=m.likumi.lv|access-date=2020-08-31|date=2002-11-21}}</ref> Studēja [[Daugavpils Pedagoģiskais institūts|Daugavpils Pedagoģiskā institūta]] Mūzikas pedagoģijas fakultātē, ko pabeidza 1981. gadā ar specialitāti [[mūzika]]s pasniedzēja un metodiste vidusskolā.

No 1981. līdz 1984. gadam bija Daugavpils Pedagoģiskā institūta mūzikas metodikas un diriģēšanas pasniedzēja.<ref name=":1" /> No 1984. līdz 1994. gadam strādāja par Rīgas pedagoģiskās skolas mūzikas metodikas pasniedzēju, pedagoģiskās prakses vadītāju.<ref name=":1" /> Dzīvoja [[Tume|Tumē]] pie [[Tukums|Tukuma]].<ref>{{Tīmekļa atsauce|url=https://www.apollo.lv/5069397/preceties-vai-nepreceties-dagnijas-stakes-viedoklis|title=Precēties vai neprecēties? (Dagnijas Staķes viedoklis)|last=Kaše|first=Guna|website=Apollo.lv|access-date=2020-08-31|date=2007-08-05|language=lv}}</ref> 1999. gadā ieguva otru augstāko izglītību — maģistra grādu sabiedrības vadības specialitātē [[Latvijas Universitāte|Latvijas Universitātē]].

== Politiskā darbība ==
1994. gadā D. Staķi ievēlēja par [[Tumes pagasts|Tumes pagasta]] padomes priekšsēdētāju un 1997. gadā par [[Tukuma rajons|Tukuma rajona]] padomes priekšsēdētāju.

1998. gadā viņa kandidēja [[7. Saeimas vēlēšanas|7. Saeimas vēlēšanās]] no [[Demokrātiskā partija "Saimnieks"|Demokrātiskās partijas "Saimnieks"]], bet saraksts neguva vēlētāju atbalstu. 2002. gadā [[8. Saeimas vēlēšanas|8. Saeimas vēlēšanās]] D. Staķe piedalījās kā [[Zaļo un Zemnieku savienība]]s (ZZS) deputāta kandidāte, tomēr atkal netika ievēlēta. Toties, pie varas nākot [[Repšes Ministru kabinets|Einara Repšes valdībai]], D. Staķe kļuva par [[Latvijas Labklājības ministrs|labklājības ministri]], šajā amatā paliekot arī [[Emša Ministru kabinets|Induļa Emša valdībā]] un [[Kalvīša 1. Ministru kabinets|Aigara Kalvīša valdībā]].

2006. gada oktobrī D. Staķe tika [[9. Saeimas vēlēšanas|ievēlēta]] [[9. Saeima|9. Saeimā]] un palika labklājības ministres amatā arī [[Kalvīša 2. Ministru kabinets|A. Kalvīša otrajā valdībā]], atkāpjoties [[Lietussargu revolūcija|valdības krīzes]] laikā {{Dat|2007|10|31}}. Daži mediji uzskata, ka D. Staķei bija jādemisionē uzreiz pēc 2007. gada februārī [[Reģu muiža|Reģu]] pansionātā notikušā traģiskā ugunsgrēka, kurā iestādes darbinieku nolaidības dēļ bojā gāja 26 cilvēki. D. Staķe atteicās demisionēt, jo "ja pansionātā nebūtu signalizācijas, tad varētu runāt par Labklājības ministrijas atbildību. Bet es taču nevaru atbildēt par visas Latvijas pansionātu darbiniekiem."<ref name=":0">{{Tīmekļa atsauce|url=http://deputatiuzdelnas.lv/lv/arhivs/kandidatu-arhivs/dagnija-stake.html?tab=description|title=Dagnija Staķe|last=|first=|website=deputatiuzdelnas.lv|access-date=2020-08-31|date=2014-12-15}}{{Novecojusi saite}}</ref> Demisiju 2007. gada oktobrī D. Staķe skaidroja ar nespēju panākt savlaicīgu pensiju piemaksu paaugstināšanu jau no 2008. gada 1. janvāra, nevis 1. jūlija, bet agrāk viņa bija akceptējusi šādu risinājumu.<ref name=":0" /> Vēlāk D. Staķe atzina, ka viņas demisija ir saistīta ar [[Valsts kontrole]]s atklātajiem pārkāpumiem valsts aģentūrā “Tehnisko palīglīdzekļu centrs” (TPC) 2004. un 2007. gadā. Valsts kontrole bija konstatējusi pārkāpumus TPC darbībā, kad palīglīdzekļu izgatavotājs SIA "Orto pluss" no TPC saņēma naudu par neesošām protēzēm. Tika ierosināta arī krimināllietu par krāpšanu lielā apmērā (74 793,18 lati).<ref>{{Tīmekļa atsauce|url=www.at.gov.lv › tp_krapsana|title=Tiesu prakse lietās par krāpšanu|last=|first=|access-date=2020-08-31|date=2009}}</ref> 2007. gadā Valsts kontrole atkārtoti konstatēja, ka tehnisko palīglīdzekļu pieprasījumus TPC reģistrēja un lēmumus pieņēma viena persona, daudzkārt tie bija izsniegti jau mirušiem cilvēkiem.<ref name=":0" />

D. Staķes ministrēšanas laikā tika attīstīta [[dzimumlīdztiesība]]s politika. Кā viens no ieguvumiem tika panākts, ka vecāku pabalstu var saņemt viens no vecākiem – māte vai tēvs, kuram attiecīgi ir bijusi lielāka alga.<ref>{{Tīmekļa atsauce|url=https://www.pietiek.com/raksti/pietiek_izlikties_un_izlaupit_valsti,_iztuksot_socialo_budzetu|title=Pietiek :: Pietiek izlikties un izlaupīt valsti, iztukšot sociālo budžetu|last=P.|first=Grieta|website=www.pietiek.com|access-date=2020-08-31|date=2011-04-15}}</ref>

Pēc demisijas D. Staķe atjaunoja Saeimas deputāta mandātu, bet 2010. gadā kļuva par [[Latvijas Reģionālās attīstības un pašvaldību lietu ministrs|reģionālās attīstības un pašvaldību lietu ministri]] [[Dombrovska 1. Ministru kabinets|Valda Dombrovska valdībā]], ieņemot vienu no vakancēm, kas atbrīvojās pēc tam, kad valdību pameta [[Tautas partija]].

2010. gada oktobrī notikušajās [[10. Saeimas vēlēšanas|Saeimas vēlēšanās]] D. Staķe netika ievēlēta [[10. Saeima|10. Saeimā]], bet kļuva par [[Veselības ministrija]]s [[parlamentārais sekretārs|parlamentāro sekretāri]]. Šo amatu ieņēma līdz 2011. gada oktobrim, kad viņu nomainīja [[Liene Cipule]]. [[11. Saeimas vēlēšanas|11. Saeimas vēlēšanās]] startēja ar desmito numuru [[Zaļo un Zemnieku savienība|ZZS]] sarakstā Zemgales apgabalā, bet netika ievēlēta.<ref>{{Tīmekļa atsauce | url= http://www.cvk.lv/cgi-bin/wdbcgiw/base/Saeima11.galrez11.kandid?NR1=115 | title= Zaļo un Zemnieku savienība Zemgales apgabals | accessdate= 2012-04-25 | work=  | publisher= CVK | date=  | archive-date= 2011-12-16 | archive-url= https://web.archive.org/web/20111216214609/http://www.cvk.lv/cgi-bin/wdbcgiw/base/Saeima11.GalRez11.kandid?NR1=115 }}</ref> Tāpat vēlētāju atbalstu nesaņēma arī [[12. Saeimas vēlēšanas|12. Saeimas vēlēšanās]], toties pirms tam tika ievēlēta [[Tukuma novads|Tukuma novada]] domē [[2013. gada Latvijas pašvaldību vēlēšanas|2013. gada pašvaldību vēlēšanās]].

Pēdējos gados strādāja Latvijas Pašvaldību savienībā.<ref>{{Tīmekļa atsauce|url=https://www.delfi.lv/kultura/news/music/nosaukti-konkursa-ineses-galantes-talanti-laureati.d?id=45843051|title=Nosaukti konkursa 'Ineses Galantes talanti' laureāti|last=Kultūra|first=DELFI|website=delfi.lv|access-date=2020-08-31|date=2015-04-20|language=lv}}</ref>

== Ģimene ==
D. Staķe ir precējusies, viņai ir četri bērni: dēli [[Mārtiņš Staķis|Mārtiņš]], Andrejs, meitas Ieva un Marta.<ref>{{Tīmekļa atsauce|url=https://www6.vid.gov.lv/VAD|title=Valsts amatpersonu deklarācijas. Mārtiņš Staķis|last=|first=|website=www6.vid.gov.lv|access-date=2020-08-31|date=2019-03-28}}</ref><ref>[http://www.mk.gov.lv/mk/sastavs/stake/ Dagnija Staķe] {{Webarchive|url=https://web.archive.org/web/20100526135057/http://www.mk.gov.lv/mk/sastavs/stake|date={{dat|2010|05|26||bez}}}} Latvijas Republikas Ministru kabinets</ref>

Dēls Andrejs Staķis uzsācis darbu 2004. gadā [[Valsts ieņēmumu dienests|Valsts Ieņēmumu dienestā]]. 2007. gadā viņš tika apstiprināts par ministra padomnieku Zemkopības ministrijā, bet 2009. gadā par [[Latvijas Republikas Labklājības ministrija|Labklājības ministrijas]] [[Parlamentārais sekretārs (Latvija)|parlamentāro sekretāru]], kur strādājis līdz 2013. gadam.<ref>{{Tīmekļa atsauce|url=https://www6.vid.gov.lv/VAD|title=Valsts amatpersonu deklarācijas. Andrejs Staķis|last=|first=|website=www6.vid.gov.lv|access-date=2020-08-31|date=2008-03-25}}</ref>

Dēls [[Mārtiņš Staķis]] ir uzņēmējs, arī ir iesaistījies politikā, bija [[13. Saeima]]s deputāts, ievēlēts no "[[Attīstībai/Par!]]" saraksta, kandidēja [[2020. gada Rīgas domes vēlēšanas|2020. gada Rīgas domes vēlēšanās]] kā apvienības mēra kandidāts<ref>{{Tīmekļa atsauce|url=https://www.lsm.lv/raksts/zinas/latvija/ko-rigai-sola-attistibaipar-progresivie-un-martins-stakis.a369916/|title=Ko Rīgai sola «Attīstībai/Par!», «Progresīvie» un Mārtiņš Staķis?|website=www.lsm.lv|access-date=2020-08-10|language=lv}}</ref> un kļuva par [[Rīgas domes priekšsēdētājs|Rīgas domes priekšsēdētāju]].

2018. gada 29. decembrī diennakts tumšajā laikā ceļu negadījumā tika notriekti četri gājēji, kuri šķērsoja ielu neatļautā vietā un bija ceļā uz mazdēla koncertu [[Jūrmala|Jūrmalā]], [[Dzintaru koncertzāle|Dzintaros]]. Te bija D. Staķes vīrs Juris, kurš gāja bojā notikuma vietā, bet vīratēvs Gunārs nomira slimnīcā. Smagas traumas guva arī Dagnijas dēla Andreja sievas abi vecāki.<ref>{{Tīmekļa atsauce|url=https://brivbridis.lv/gadu-pec-tragedijas-juurmaala-eksministre-aizvien-nespeej-par-to-runaat-12345789/|title=Gadu pēc traģēdijas Jūrmalā eksministre aizvien nespēj par to runāt {{!}} BrīvBrīdis.lv|last=|first=|access-date=2020-08-31|date=2019-12-17|language=lv}}</ref>

== Atsauces ==
{{atsauces}}

{{kastes sākums}}
{{s-amati}}
{{Amatu secība | pirms = [[Edgars Zalāns]]  | virsraksts = [[Latvijas Reģionālās attīstības un pašvaldību lietu ministrs|Latvijas Reģionālās attīstības un pašvaldību lietu ministre]] | periods = {{Dat|2010|05|13|N}} — {{dat|2010|11|03|N}}| pēc = ministrija apvienota ar Vides ministriju }}
{{Amatu secība | pirms = [[Viktors Jaksons]]  | virsraksts = [[Latvijas Labklājības ministrs|Latvijas Labklājības ministre]] | periods = {{Dat|2002|11|7|N}} — {{Dat|2007|10|31|N}} | pēc = [[Iveta Purne]]}}
{{kastes beigas}}

{{navboxes
|title=Latvijas valdības
|list=
{{Dombrovska 1. Ministru kabinets}}
{{Kalvīša 2. Ministru kabinets}}
{{Kalvīša 1. Ministru kabinets}}
{{Emša Ministru kabinets}}
{{Repšes Ministru kabinets}}
}}
{{9. Saeima}}

{{DEFAULTSORT:Staķe, Dagnija}}
[[Kategorija:1951. gadā dzimušie]]
[[Kategorija:Aizkraukles novadā dzimušie]]
[[Kategorija:Demokrātiskās partijas "Saimnieks" politiķi]]
[[Kategorija:Latvijas Zemnieku savienības politiķi]]
[[Kategorija:Latvijas labklājības ministri]]
[[Kategorija:Latvijas reģionālās attīstības un pašvaldību lietu ministri]]
[[Kategorija:9. Saeimas deputāti]]
[[Kategorija:Latvijas parlamentārie sekretāri]]
[[Kategorija:Latvijas pašvaldību vadītāji]]
[[Kategorija:Daugavpils Universitātes absolventi]]
[[Kategorija:Latvijas Universitātes absolventi]]