{{Elementa infokaste
|tips=sārmu metāls
|kārtas skaitlis=3
|7. čaula=
|6. čaula=
|5. čaula=
|4. čaula=
|3. čaula=
|2. čaula=1
|1. čaula=2
|simbols=Li
|atommasa=6,941
|valences elektroni=[He]2s<sup>1</sup>
|tabulas attēls=[[Attēls:Li-TableImage.svg|250px]]
|attēls=[[Attēls:Lithium paraffin.jpg|150px]]<br />Parafīna eļļā uzglabāti litija gabaliņi
|oksidēšanas pakāpes=+1
|elektronegativitāte=0,98
|blīvums=535
|kušanas temperatūra=453,69 K (180,54&nbsp;°C)
|viršanas temperatūra=1615 K (1342&nbsp;°C)
}}
'''Litijs''' ir vieglākais no [[ķīmiskais elements|ķīmiskajiem elementiem]], kas brīvā veidā [[normāli apstākļi|normālos apstākļos]] nav [[gāze]]. Tā simbols ir '''Li''' un kārtas numurs [[Elementu periodiskā tabula|periodiskajā tabulā]] ir 3 un tas ir vieglākais pazīstamais [[metāls]]. Tas ir [[sārmu metāls]], jo ir ķīmiski ļoti aktīvs (reaģē ar gaisa [[skābeklis|skābekli]] un [[ūdens|ūdeni]]), tāpēc brīvā veidā dabā nav sastopams. Litijs ir ķīmiski vismazāk aktīvais sārmu metāls. Dabā, savienojumu veidā litijs ir sastopams vairākos minerālos. Tāpat kā visi sārmu metāli, litijs savienojumos var būt tikai vienvērtīgs.

== Vēsture ==

Litiju atklājis zviedru ķīmiķis un mineralogs [[Johans Augusts Arfvedsons]] [[1817]]. gadā [[minerāls|minerālā]] [[petalīts|petalītā]] (Li,Na)[Si<sub>4</sub>AlO<sub>10</sub>], vēlāk arī [[spodumens|spodumenā]] LiAl[Si<sub>2</sub>O<sub>6</sub>] un [[lepidolīts|lepidolītā]] KLi<sub>1.5</sub>Al<sub>1.5</sub>[Si<sub>3</sub>AlO<sub>10</sub>](F,OH)<sub>2</sub>. Metālisku litiju pirmais ieguvis [[Hamfrijs Deivijs]] [[1825]]. gadā. No tā, ka litijs tika atklāts minerālos jeb "akmeņos" cēlies arī elementa nosaukums ({{val|el|λίθος (lithos)}} - akmens). Nosaukumu ieteicis [[Jakobs Bercēliuss]].

== Atrašanās dabā ==
[[Zemes garoza|Zemes garozā]] ir apmēram 0,002% litija pēc atomu skaita un tas nav uzskatāms par retu elementu. Svarīgākie litija minerāli ir spodumens, lepidolīts un [[ambligonīts]].

=== Izotopi ===
92,7% dabā atrodamā litija ir [[izotops]] <sup>7</sup>Li. Otrs stabilais litija izotops ir <sup>6</sup>Li (7,3%). Mākslīgi iegūti vairāki radioaktīvi litija izotopi.

== Iegūšana ==
[[Attēls:Piles of Salt Salar de Uyuni Bolivia Luca Galuzzi 2006 a.jpg|thumb|Litija ieguve Bolīvijā]]
Galvenās litija ieguves vietas atrodas [[Dienvidamerika]]s [[sālsezers|sālsezeros]]. 50% no pasaulē iegūstamā litija tiek iegūti [[Bolīvija|Bolīvijā]], vienā vienīgā izžuvušā sālsezerā.<ref>Популярная механика, 2010, №3, 15. lpp {{ru ikona}}</ref>

Litiju iegūst, [[elektrolīze|elektrolizējot]] [[litija hlorīds|litija hlorīda]] LiCl un [[KCl]] kausējumu.

== Fiziskās īpašības ==
Kā vienkārša viela litijs ir sudrabaini balts, mīksts metāls. Veido [[eitektika|eitektiskus]] maisījumus ar [[magnijs|magniju]], [[alumīnijs|alumīniju]], [[cinks|cinku]] un citiem metāliem.

== Ķīmiskās īpašības ==
Litijs ir tipisks sārmu metāls, tomēr pēc dažām īpašībām atgādina [[magnijs|magniju]] (tā saucamā diagonālā līdzība periodiskajā sistēmā). Litijam galvenokārt raksturīga [[jonu saite]]s veidošana, bet [[litijorganiskie savienojumi|litijorganiskajos savienojumos]] tas veido [[kovalentā saite|kovalento saiti]]. Litija [[koordinācijas skaitlis]] jonu savienojumos mēdz būt lielāks nekā 4. Litija [[katjons|katjonam]] ir nelieli izmēri un liela [[solvatācijas enerģija]].

Litijs lielās ķīmiskās aktivitātes dēļ tieši reaģē ar [[gaiss|gaisa]] [[skābeklis|skābekli]] un [[slāpeklis|slāpekli]], veidojot [[litija oksīds|litija oksīda]] Li<sub>2</sub>O un [[litija nitrīds|litija nitrīda]] Li<sub>3</sub>N apsūbējumu uz virsmas. Tādēļ to var uzglabāt tikai hermētiski noslēgtos traukos zem [[vazelīns|vazelīna]] vai [[parafīns|parafīna]] slāņa. Paaugstinot temperatūru virs 200&nbsp;°C, litijs aizdegas, bet [[halogēni|halogēnus]] saturošā atmosfērā tas uzliesmo jau istabas temperatūrā. Karsējot litijs tieši savienojas ar daudziem nemetāliem, piemēram, [[sērs|sēru]], [[ogleklis|oglekli]], [[ūdeņradis|ūdeņradi]] un spēj degt pat [[oglekļa dioksīds|CO<sub>2</sub>]] atmosfērā, atņemot tam skābekli.

Litijs enerģiski reaģē ar [[ūdens|ūdeni]] un [[skābes|skābēm]], izdaloties ūdeņradim.

== Izmantošana ==
[[Attēls:Wie funktioniert eine Lithium-Schwefel-Batterie?.webm|thumb|[[litija-sēra akumulators|Litija-sēra akumulatora]] uzbūve]]
Litijs plaši tiek pielietots [[mobilais telefons|mobilo telefonu]], [[elektromobilis|elektromobiļu]] un [[portatīvais dators|portatīvo datoru]] [[akumulators|akumulatoru]] ražošanā. Neliela litija daudzuma pievienošana [[sakausējums|sakausējumiem]] uzlabo to īpašības, piemēram, palielina alumīnija sakausējumu mehānisko un [[korozija]]s izturību un [[varš|vara]] elektrovadītspēju. Litiju-6 izmanto atomenerģētikā [[tritijs|tritija]] iegūšanai. Izkausēts litijs ir labs siltuma pārnesējs [[kodolreaktors|kodolreaktoros]].

== Literatūra ==
* N. Ahmetovs. Neorganiskā ķīmija. R:, Zvaigzne, 1978, 555.-558. lpp.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Periodiskā sistēma}}
{{litija savienojumi}}
{{autoritatīvā vadība}}

[[Kategorija:Ķīmiskie elementi]]
[[Kategorija:Litijs]]