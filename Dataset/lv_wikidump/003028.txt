{{infokaste+}}
[[Attēls:Bosch-signature.svg|frameless|right]]
[[Attēls:Hieronymus Bosch - The Garden of Earthly Delights - Hell.jpg|thumb|200px|Triptiha "Pasaulīgo baudu dārzs" labējais panelis, kurā attēlota elle]]
'''Hieronīms Boss''' ({{val|nl|Hieronymus Bosch}}, dzimis ap [[1450. gads|1450]]. gadā, miris {{dat|1516|8|9}}), īstajā vārdā '''Jorens Antonīss van Ākens''' (''Hieronymus van Aken''), bija nozīmīgs [[nīderlandieši|nīderlandiešu]] 15.—16. gadsimta gleznotājs. Starp viņa pazīstamākajiem darbiem minami [[triptihs|triptihi]] "Pasaulīgo baudu dārzs" (1466) un "Siena vezums" (1500—1515). Uzskata, ka no Bosa būtiski ietekmējušies 20. gadsimta [[sirreālisms|sirreālisti]].

Bosa gleznām raksturīgas sīkas detaļas, drosmīgas un kontrastainas krāsas, [[groteska]], liels daudzums [[simbols|simbolu]], sirreāli tēli, izteikta oriģinalitāte. Daudzos viņa darbos attēloti [[dēmons|dēmoni]], pa pusei cilvēki un pa pusei dzīvnieki u.tml. fantastiski radījumi.

No Bosa ietekmējās, piemēram, [[Pīters Brēgels Vecākais]], kurš līdzīgā stilā radīja vairākas gleznas, tostarp darbu "[[Nāves triumfs]]" (1562).

Kopumā Bosam piedēvē aptuveni 25 gleznas un 8 zīmējumus. [[Spānija]]s karalis [[Felipe II]] pēc Bosa nāves iegādājās vairākas viņa gleznas, kas tagad atrodas [[Prado muzejs|Prado muzejā]] [[Madride|Madridē]] (tostarp triptihs "Pasaulīgo baudu dārzs").

== Biogrāfija ==
Boss dzimis holandiešu un vācu mākslinieku ģimenē (viņa dzimta nāca no [[Vācija]]s pilsētas [[Āhene]]s). Lielāko daļu dzīves viņš pavadīja [[Hertogenbosa|Hertogenbosā]], pilsētā mūsdienu [[Nīderlande]]s dienviddaļā. 1463. gadā milzīgā ugunsgrēkā pilsētā nodega aptuveni 4000 mājas, kam, iespējams, bija zināma ietekme uz Bosa vēlāko daiļradi.

Saskaņā ar mākslinieku ģildes noteikumiem pēc tēva nāves viņa uzvārdā drīkstēja saukties tikai vecākais dēls, tāpēc Boss pieņēma savas dzimtās pilsētas vārdu, paralēli latīniskojot arī savu kristāmvārdu (viņš sāka parakstīties kā ''Hieronymus'', nevis ''Jeroen''). 1463. gadā viņš jau lietoja šo vārdu.

1480. gadā Boss apprecēja Aleitu van der Mervennu (''Aleyt van der Mervenne''), kas nāca no augstmaņu dzimtas.

1488. gadā Boss iestājās Mūsu Jaunavas brālībā, konservatīvā reliģiskā grupā, kurai bija visai liela ietekme un prestižs.

== Darbi (nepilnīgs uzskaitījums) ==

* "[[Ārprāta akmens izņemšana (muļķības dziedināšana)]]" (1475—1480; atrodas Prado muzejā Madridē)
* "[[Ecce Homo]]" (1475—1480; atrodas Štēdeles muzejā [[Frankfurte pie Mainas|Frankfurtē]])
* "[[Burvju mākslinieks]]" (1475—1480; atrodas [[Senžermēna]]s (''St.-Germain-en-Laye'') municipālajā muzejā)
* "[[Pastarā tiesa (glezna)|Pastarā tiesa]]" (pēc 1482. gada; atrodas [[Vīne]]s Mākslas akadēmijā)
* "[[Septiņi nāves grēki (glezna)|Septiņi nāves grēki]]" (aptuveni 1480.—1485. g.; atrodas Prado muzejā Madridē)
* "[[Muļķu kuģis (glezna)|Muļķu kuģis]]" (triptiha daļa, apm. 1500. g.; atrodas [[Luvras muzejs|Luvrā]] [[Parīze|Parīzē]])
* "[[Siena vezums]]" (triptihs, apm. 1500. g.; kopijas atrodas Prado muzejā un Eskoriālā)
* "[[Svētā Antonija kārdināšana (Bosa triptihs)|Svētā Antonija kārdināšana]]" (1505/6; atrodas Nacionālajā senās mākslas muzejā [[Lisabona|Lisabonā]])
* "[[Pasaulīgo baudu dārzs]]" (triptihs, apm. 1500.—1510. g.; atrodas Prado muzejā Madridē, kreisā paneļa kopija arī [[Eskoriāls|Eskoriālā]])
* "[[Kristus nes krustu]]" (1515/16; atrodas [[Tēlotājmākslas muzejs (Gente)|Tēlotājmākslas muzejā]] [[Gente|Gentē]], cita versija — Mākslas vēstures muzejā Vīnē, vēl cita — [[Karaliskā pils (Madridē)|Karaliskajā pilī]] Madridē)

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

{{DEFAULTSORT:Boss, Hieronīms}}

[[Kategorija:15. gadsimtā dzimušie]]
[[Kategorija:1516. gadā mirušie]]
[[Kategorija:Nīderlandes gleznotāji]]
[[Kategorija:Renesanses gleznotāji]]
[[Kategorija:Ziemeļbrabantē dzimušie]]