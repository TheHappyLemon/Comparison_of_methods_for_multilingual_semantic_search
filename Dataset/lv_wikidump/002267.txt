{{Personas infokaste
|        platums =
|          vārds =Leifs Eriksons 
|     vārds_orig =''Leifr Eiríksson'' 
|         attēls = Viking at MN Capitol.jpg
|     att_izmērs = 
|  att_nosaukums = Piemineklis Leifam Eriksonam
|     dz_dat_alt =apmēram 970. gadā
|        dz_gads = 
|     dz_mēnesis = 
|       dz_diena = 
|       dz_vieta =iespējams, Islandē
|      m_dat_alt =apmēram 1020. gadā
|         m_gads = 
|      m_mēnesis = 
|        m_diena = 
|        m_vieta =iespējams, Grenlandē
|   dzīves_vieta =Grenlande 
|      pilsonība = 
|        tautība =islandietis 
|   nodarbošanās =Jūrasbraucējs, vikings. 
|       ienākumi = 
|  darbības_gadi = 
|        dzimums =V 
|         vecāki =[[Ēriks Rudais]] (tēvs), Torshilde (māte) 
|          brāļi =Torvalds, Torsteins 
|          māsas =Fredisa 
|   dzīvesbiedrs =Torguna 
|          bērni =Torgils, Torkels 
|       paraksts = 
|       piezīmes = 
|    kategorijas = 
|    citas daļas = 
}}
'''Leifs Eriksons''' (''Leifr Eiríksson'', 970 — 1020) bija islandiešu atklājējs un pirmais zināmais eiropietis, kurš atklāja [[Ziemeļamerika|Ziemeļameriku]], precīzāk, tās ziemeļaustrumu piekrastes daļu — [[Ņūfaundlendas sala|Ņūfaundlendas salu]], [[Labradoras pussala|Labradoras pussalu]] un [[Bafina sala|Bafina salu]] mūsdienu [[Kanāda|Kanādā]].

== Dzīvesgājums ==
Mūsdienās uzskata, ka Leifs ir dzimis ap 970. gadu [[Islande|Islandē]]. Viņš bija [[Ēriks Rudais|Ērika Rudā]] (''Eiríkr Rauði'') — cilvēka, kas bija ārpus likuma Norvēģijā un Islandē, otrais dēls. Leifa māte bija Torshilde (''Þjóðhildr''). [[Grenlande|Grenlandē]], kurai viņš pats ir devis nosaukumu, Ēriks bija dibinājis divas normāņu kolonijas — Rietumu apmetni un Austrumu apmetni. Cik ir zināms, Leifam bija divi brāļi, Torvalds un Torsteins, kā arī māsa [[Freidisa]] (''Freydís Eiríksdóttir''). Leifs apprecēja sievieti vārdā Torguna (''Þórgunnr'') un viņiem bija viens dēls — Torgils Leifsons (''Þorgill Leifsson'').

Esot Norvēģijā, Leifs tāpat, kā daudzi normaņi tajā laikā pieņēma [[kristietība|kristietību]]. Uz [[Norvēģija|Norvēģiju]] viņš devās kalpot norvēģu karalim [[Olafs Trigvasons|Olafam Trigvasonam]]. Kad Leifs atgriezās Grenlandē, viņš no Bjarni Herjolfsena nopirka kuģi, lai dotos ekspedīcijā uz zemi, kuru Bjarni bija atklājis — šodien šī zeme ir zināma kā Ziemeļamerikas kontinents.
Sāgā "Par grenlandiešiem" ir stāstīts, ka Leifs burāja pa Bjarni veikto riņķveida maršrutu ap 1000. gadu, tikai pretējā virzienā. Pirmā zeme, kuru viņš sasniedza, bija klāta guļošām akmens plātnēm (sensk. ''Hellur''), tāpēc viņš to nosauca par Hellulandi, mūsdienās šo salu sauc par [[Bafina sala|Bafina salu]]. Nākamā zeme, līdz kurai viņš nokļuva, bija ar kokiem apaugusi zemiene ar baltu smilšu kāpām klātu piekrasti. To viņš nosauca par Marklandi (t. i. Mežu zemi), tagad pazīstamu kā [[Ņūfaundlenda un Labradora|Labradoras]] pussalu.
[[Attēls:Authentic Viking recreation.jpg|left|thumb|250px|Vikingu apmetnes vieta Lansomedouzā, Ņūfaundlendā]]
Kad Leifs un viņa biedri atstāja Marklandi un uzgāja nākamo zemi, viņi šeit izveidoja apmetni, uzceļot te dažas mājas. Šeit bija laba zeme, maigs klimats, daudz zivju upēs un ziema nebija auksta. Šajā vietā viņi pārlaida ziemu. Sāgas stāsta, ka viens no Leifa vīriem, Tirkīrs, iespējams ka vācietis, atrada vīnogas un tāpēc šo zemi Leifs nosauca par Vinlandi.

Atgriežoties no ceļojuma, pie Islandes krastiem Leifs izglāba vikingu vārdā Torīrs un viņa biedrus — tā Leifs izpelnījās iesauku "Leifs Laimīgais" (''Leifr hinn heppni'').

Leifs pēc tam [[ceļojums|ceļojumos]] uz Vinlandi vairs nedevās, jo viņam pēc tēva nāves vajadzēja pārņemt vadību [[Kolonija|kolonijā]]

Par Leifa nāvi nekas nav zināms, tikai tas, ka [[1025. gads|1025. gadā]] vēl viens viņa dēls — Torkels pārņēma viņa koloniju [[Grenlande|Grenlandē]]

Pēc atklājumiem dāņu arheologa [[Helge Ingsteds|Helges Ingsteda]] vadītajos izrakumos 1950.-1960. gados ir pieņemts uzskatīt, ka Leifa un viņa biedru apmetne Vinlandē ir atradusies mūsdienu [[Ņūfaundlenda]]s ciemata — [[Lansomedouzas]] (''L’Anse aux Meadows'') apkaimē.

1949. gada 9. oktobrī pie [[Minesota|Minesotas štata]] municipalitātes Senpolas pilsētā Leifam Eiriksonam tika uzstādīts piemineklis.

{{Commons category|Leifur Eiríksson|Leifs Eriksons}}

{{autoritatīvā vadība}}

{{DEFAULTSORT:Eriksons, Leifs}}
[[Kategorija:Cilvēki ar nezināmu dzimšanas datumu]]
[[Kategorija:Cilvēki ar nezināmu miršanas datumu]]
[[Kategorija:Skandināvu jūrasbraucēji]]