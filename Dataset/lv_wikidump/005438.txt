[[File:World 1914 empires colonies territory.PNG|thumb|Koloniālo un sauszemes impēriju karte visā pasaulē 1914. gadā]]
'''Koloniālisms''' ir kādas nācijas [[suverenitāte]]s paplašināšana ārpus savas teritorijas un politiskas kontroles ieviešana šajā teritorijā, tādējādi izmantojot kolonizētās teritorijas resursus, darbaspēku un iegūstot dažādus citus labumus un priekšrocības. Nereti kolonisti pakļautajai nācijai uzspiež savu valodu, kultūru, sociālās sistēmas atribūtus, morāli, ideoloģiju, reliģiju. Koloniālisms var izpausties [[imperiālisms|imperiālisma]] formā un mēdz būt cieši saistīts ar to. Kolonizācijai var tikt pakļautas nācijas, kuras vēl nav izveidojušas valstiskas formas, kā arī suverēnas valstis. Pēdējā gadījumā kolonizācija var sekot šīs valsts [[okupācija]]i un [[aneksija]]i.

Mūsdienās, it īpaši pēc [[Otrais pasaules karš|Otrā pasaules kara]], koloniālisms kļuva par asas starptautiskās kritikas objektu, tas tika nosodīts gan no politiskās, gan morāles viedokļa. Daudzas valstis — bijušās kolonijas, turpina izvirzīt pārmetumus tās kolonizējušām valstīm par [[ekspluatācija|ekspluatāciju]], ekonomisko atpalicību, etniskajiem konfliktiem, [[kultūra]]s pagrimumu.

== Koloniālisma izcelšanās ==
Koloniālisms sākotnēji attīstījās kā [[Eiropa]]s valstu politika, izmantojot [[Lielie ģeogrāfiskie atklājumi|Lielo ģeogrāfisko atklājumu]] rezultātus. Sevišķi strauja jaunatklāto zemju kolonizācija bija vērojama 17 gs. otrajā pusē.

=== Teritoriālie ieguvumi ===
[[Spānija]]s kolonisti, savu [[karaspēks|karaspēka]] vienību atbalstīti, no Jaunās Spānijas ([[Mehiko]]) virzījās arvien dziļāk [[Ziemeļamerika]]s iekšienē — [[Kalifornija|Kalifornijā]], [[Kolorādo]], [[Arizona|Arizonā]]. Arī Dienvidamerikā viņi izklīda pa [[Venecuēla]]s, [[Peru]] un [[Paragvaja]]s teritorijām. Liela daļa šo kolonistu bija [[jezuīti|jezuītu]] [[misionārs|misionāri]]. Savukārt portugāļi nostiprinājās [[Brazīlija|Brazīlijā]], izturot ilgstošus [[holandieši|holandiešu]] mēģinājumus viņus no turienes izspiest. Taču holandiešiem izdevās nodrošināt kontroli [[Austrumindija|Austrumindijā]], [[Surinama|Gviānā]] un [[Kirasao]].

[[Krievi]] 1648.g. atklāja [[Beringa šaurums|Beringa šaurumu]], 1679.g. viņi kolonizēja [[Kamčatka|Kamčatku]], bet 1689.g. parakstīja [[robežlīgums|robežlīgumu]] ar [[Ķīna|Ķīnu]] par robežu pa [[Amūra]]s upi. Pēc [[dāņi|dāņu]] jūrasbraucēja [[Vituss Berings|Vitusa Beringa]] (1680–1741) atklājumiem, krievi nodibināja [[forts|fortu]] [[Kodjaka|Kodjakas salā]], 1791.g. pievienoja [[Krievijas Impērija]]i [[Aļaska|Aļasku]] un 1812.g. izveidoja [[cietoksnis|cietoksni]] [[Fort Ross]] [[Kalifornija]]s ziemeļu daļā.

Francija un Anglija bija aktīvākās starp Eiropas valstīm koloniju [[ekonomika|ekonomiskajā]] izmantošanā. Francija 1664.g. nodibināja [[komercija|komerciālu]] [[Franču Austrumindijas kompānija|Franču Austrumindijas kompāniju]] (''La Compagnie française des Indes orientales''), kura konkurēja ar līdzīgām britu un holandiešu kompānijām šajā reģionā. Zemeslodes otrā pusē franči par godu [[karalis|karalim]] [[Luijs XIV|Luijam XIV]] uz [[Misisipi (upe)|Misisipi]] upes 1682.g. nodibināja [[Luiziāna|Luiziānu]], bet 1718.g. [[Jaunorleāna]]s [[pilsēta|pilsētu]].

Anglija konsolidēja savus koloniālos valdījumus Ziemeļamerikā nodibinot [[Delavēra]]s (1682), [[Pensilvānija]]s (1683) un [[Džordžija]]s (1733) štatus. Indijā 1600.g. tika nodibināta [[Britu Austrumindijas kompānija]], kura uzsāka sīvu [[konkurence]]s cīņu ar vietējo franču pretinieci. Šī kompānija attīstīja tirdzniecības operācijas Bombejā ([[Mumbaja|Mumbajā]]), Kalkutā ([[Kolkata|Kolkatā]]) un Madrasā ([[Čenaja|Čenajā]]).

Franču admirālis [[Luijs Antuans de Bugenvils]] (1729-1811), pildot karaļa [[Luijs XV|Luija XV]] uzdevumu, 1766-8 apceļoja zemeslodi, atkārtojot angļu jūrasbraucēja [[Džeimss Kuks|Džeimsa Kuka]] (1728-1779) trīskārtējo ceļojumu, tādējādi mēģinot neatpalikt no Anglijas jūras lielvalsts prestiža ziņā. Taču daudz svarīgāku lomu par prestižu spēlēja Anglijas un Francijas koloniālās intereses, ekonomiskās pretrunas arvien saasinājās un sadursme starp abām valstīm kļuva neizbēgama. Konflikta iznākumu noteica Anglijas pārspēks uz jūras. Pateicoties spēcīgākajai jūras flotei, Lielbrtānija 1713.g. frančiem atņēma [[Ņūfaundlenda]]s salu, tad Franču Indiju 1757.g. un franču [[Kanāda|Kanādu]] 1759-60.g., rezultātā kļūstot par noteicošo koloniālo lielvalsti.

Koloniju dibināšanā aktīvākās valstis Eiropā izrādījās tās, kurām bija pieeja pie jūras, ērtas ostas un tiem laikiem modernas flotes. Taču tādas valstis, kā [[Vācija]], [[Austrija]] un pat kādreiz ar sasniegumiem kuģošanā slavenās [[Itālija]]s valstis, koloniju sagrābšanā praktiski nepiedalījās. Savukārt nelielā [[Kurzemes hercogiste]] bija ieguvusi kolonijas [[Trinidāda|Trinidādu]] un [[Tobāgo]], kā arī [[Gambija|Gambiju]].

== Koloniālisma ietekme uz ekonomikas attīstību ==
Koloniālisms būtiski ietekmēja Eiropas ekonomikas un [[uzņēmējdarbība]]s attīstību, jo nodrošināja ilgu laiku liela apjoma izejvielu piegādi metropolei tikai par pašizmaksu, kas ļāva attīstīties metropoles rūpniecībai, kā arī metropoles produkcijas noietu kolonijās (kurās iedzimtajiem bija aizliegts pašiem attīstīt ražošanu (piemēram, daudzās britu kolonijās ilgu laiku ar likumu bija noteikts, ka ja iedzimto sievietes mājas apstākļos audīs audumu, nevis pirks ievesto, tad audējām tika nocirti pirksti labajai rokai)). Lielākā koloniālā impērija bija arī lielākā ekonomisko labumu ieguvēja. Tā bija Lielbritānija. Pateicoties koloniālajai [[cukurs|cukura]], [[tabaka]]s, [[vergs|vergu]] un citu eksotisko preču [[tirdzniecība]]i uzplauka un kļuva bagātas [[Liverpūle]], [[Glāzgova]], [[Bristole]] un [[Londona]]. Dibinājās daudzas kompānijas, 1565. gadā tika nodibināta Londonas Karaliskā Birža (''Royal Exchange''), bet 1694.g. [[Anglijas Banka]].

No Lielbritānijas nācis arī [[Džons Lo]] (''John Law'') (1671-1729), ekonomists, izveicīgs un skandalozs finansists, kurš saskaņā ar plaši izplatītu uzskatu, bijis viens no galvenajiem [[kapitālisms|kapitālisma]], kā ekonomiskās sistēmas pamatlicējiem. Dž.Lo bija pirmais, kas ar Francijas bankas ''Banque royale'' palīdzību laida apgrozībā uzņēmuma [[akcija (vērtspapīrs)|akcijas]]. Tās bija viņa paša Luiziānas attīstības veicināšanai dibinātās [[akciju sabiedrība]]s ''Mississippi Company'' akcijas. Kompānijas akcijas spekulāciju rezultātā tika stipri pārvērtētas un tas noveda pie [[vērtspapīru tirgus]] kraha, dodot smagu triecienu Francijas un Anglijas, daļēji arī pārējās Eiropas ekonomikai. Pateicoties Francijas karaļnama atbalstam, kompānija tomēr [[bankrots|nebankrotēja]], tā tika reorganizēta un veiksmīgi atsāka koloniālās tirdzniecības operācijas. Pateicoties tām uzplauka Francijas pilsētas [[Bordo]], [[Nante]], [[Marseļa]] u.c. Arī [[uzņēmums|uzņēmumu]] vērtspapīri, kā viens no nozīmīgākajiem finanšu instrumentiem kļuva plaši izplatīti.

{{politika-aizmetnis}}

{{autoritatīvā vadība}}

[[Kategorija:Koloniālisms| ]]
[[Kategorija:Politiskā ģeogrāfija]]