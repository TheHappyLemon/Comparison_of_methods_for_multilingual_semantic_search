'''Vājā mijiedarbība''' ir viena no četrām [[fundamentālā mijiedarbība|fundamentālajām mijiedarbībām]] dabā. Vājā spēka [[nesējdaļiņas]], kas pieder pie [[bozons|bozoniem]], apzīmē ar W<sup>+</sup>, W<sup>−</sup>, Z<sup>0</sup> — tie ir tā saucamie [[W un Z bozoni]]. Vājā mijiedarbība izraisa dažus [[radioaktivitāte]]s veidus, piemēram, [[bēta sabrukšana|bēta sabrukšanu]] [[atoma kodols|atoma kodolos]].

Vājo mijiedarbību tā dēvē tādēļ, ka tās izraisītie spēki ir daudz vājāki par [[stiprā mijiedarbība|stiprās]] un [[elektromagnētiskā mijiedarbība|elektromagnētiskās]] mijiedarbības izraisītajiem spēkiem (tomēr daudz stiprāki par ceturto fundamentālo spēku — [[gravitācija|gravitāciju]]). Vājā mijiedarbība izpaužas tikai ārkārtīgi mazos attālumos — mazākos par [[atoma kodols|atoma kodola]] izmēru. Tā nosaka daudzu [[elementārdaļiņas|elementārdaļiņu]] savstarpējās pārvērtības<ref>''Fizikas rokasgrāmata''. Rīga : Zvaigzne, 1988, 409. lpp. {{ISBN|5-405-00201-1}}</ref>, piemēram, [[brīvais neitrons|brīvā neitrona]] sabrukšanu. 

Vājajā mijiedarbībā piedalās gandrīz visas zināmās elementārdaļiņas, izņēmums ir [[fotons]].<ref>''Zinātnes un tehnoloģijas vārdnīca''. Rīga : Norden AB, 2001, 706. lpp. {{ISBN|9984-9383-5-2}}</ref>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{fizika-aizmetnis}}

{{autoritatīvā vadība}}

[[Kategorija:Fundamentālā mijiedarbība]]