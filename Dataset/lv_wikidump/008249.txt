{{Ezera infokaste
|ezers=Engures ezers
|attēls=Engures ezers pie Dzedriem.jpg
|paraksts=Dzedrupes ieteka Engures ezerā
| map = Latvija
| plat_d=57 | plat_m=16 | plat_s= | plat_NS=N 
| gar_d=23 | gar_m=6 | gar_s= | gar_EW=E
|platība=40,46
|garums=17,9
|platums=4,4
|Vid_dziļums=0,4
|Max_dziļums=2,1
|tilpums=0,0168
|augstums_vjl=3,2
|izteka=[[Mērsraga kanāls]]
|baseins=644
|valstis=[[Latvija]]
|salas=9
|pilsētas=
* [[Mērsrags]]
* [[Ķūļciems]]
|citas_daļas=
{{Designation list
|                    embed = jā
|             designation1 = Rāmsara
|     designation1_offname = 
|        designation1_type = 
|    designation1_criteria = 
|        designation1_date = {{dat|1995|7|25|N|bez}}
|           delisted1_date = 
|      designation1_partof = 
|      designation1_number = [https://rsis.ramsar.org/ris/738 738]
}}
}}

'''Engures ezers''' ir liels un sekls [[ezers]] [[Piejūras zemiene|Piejūras zemienē]], [[Talsu novads|Talsu novada]] [[Ķūļciema pagasts|Ķūļciema]] un [[Mērsraga pagasts|Mērsraga]] pagastā un [[Tukuma novads|Tukuma novada]] [[Engures pagasts|Engures pagastā]]. Pēc virsmas platības Engures ezers ir trešais [[Latvijas ezeru uzskaitījums|lielākais ezers Latvijā]].

== Raksturojums ==
Izveidojies kā [[lagūna]]s izcelsmes ezers pirms ap 4000 gadiem, atkāpjoties [[Litorīnas jūra]]i.<ref name=":1">{{Tīmekļa atsauce|url=https://visittukums.lv/lv/Ko-skatit/Dabas-objekti/Engures-ezers|title=Engures ezers - Dabas objekti - Ko skatīt? - Tukums|website=visittukums.lv|access-date=2023-06-21}}</ref> Mūsdienās to no [[Rīgas līcis|Rīgas līča]] atdala {{nobr|1,5 — 2,5 km}} plata priedēm apaugusi [[kāpa|kāpu]] josla.<ref name=":2">{{LPE|3|190}}</ref> Ezerā ietek [[Dzedrupe]], [[Dursupe]], [[Jurģupe]], [[Pelčupe (Engures ezera pieteka)|Pelčupe]], [[Kalnupe (Engures ezera pieteka)|Kalnupe]], un vēl dažas upītes, bet uz jūru iztek [[Mērsraga kanāls]], kurš pēc lauksaimnieku iniciatīvas tika izrakts 1842. gadā,<ref name=":2" /><ref name=":3">{{Tīmekļa atsauce|url=http://www.upes.lv/informacija/rigas-lici/engure-ezers/|title=ENGURES ezers|website=www.upes.lv|access-date=2023-06-21}}</ref> pazeminot ezera līmeni par {{nobr|1,5 metriem}}. Jau 1972. gadā ezera dziļums nepārsniedza {{nobr|2,1 metrus}}, bet vidējais dziļums bija tikai {{nobr|0,40 metri}}.<ref name=":0">[http://www.ezeri.lv/database/1774 Ezeri.lv]</ref> Gultne smilšaina, granšaina, ar dolomīta šķembām, to pārklāj biezs dūņu slānis, vietām līdz {{nobr|6 metrus}} biezas [[sapropelis|sapropeļa]] iegulas.<ref name=":3" /> Krasti lēzeni, parasti purvaini un grūti pieejami,<ref name=":1" /> pašu ezeru no krasta reti kur var saskatīt. Lai radītu atklātu krasta ainavu, vairākās vietās krasts tiek noganīts ar savvaļas govīm un zirgiem.<ref name=":3" /><ref name=":4">{{Tīmekļa atsauce|url=https://visitbaltics.net/lv/prirodnyj-park-ozero-engures/|title=Dabas parks “Engures ezers”|website=Visit Baltics|access-date=2023-06-21|date=2021-03-29|language=ru}}</ref> Ezers stipri aizaudzis. Ūdens krāsa — dzeltenīga.<ref name=":0" /> Rietumu malā — plašs niedrēm aizaudzis staignājs Grebis (arī Grebju jeb Grebļu pussala).<ref name=":3" />

Daudz zivju, sastopamas 16 sugu zivis,<ref name=":3" /> no kurām nozvejo [[Rudulis|ruduļus]], [[Asaris|asarus]], [[līdaka]]s, [[Līnis|līņus]], [[Ālants|ālantus]], [[rauda]]s,<ref name=":5">{{LME|1|478-479}}</ref> makšķernieki norāda pie galvenajiem lomiem arī [[Sapals|sapalus]], [[Plaudis|plaužus]], [[Sīga (zivs)|sīgas]], [[vēdzele]]s, [[Zutis|zušus]].<ref>{{Tīmekļa atsauce|url=https://www.copeslapa.lv/udns/engurez.htm|title=Engures ezers|website=www.copeslapa.lv|access-date=2023-06-21}}</ref> Ūdensputnu skaita un sugu dažādības ziņā Engures ezers ir visbagātākais Latvijā,<ref name=":5" /> ligzdo ap 60 sugu, tai skaitā daudzu sugu ūdensputni, starp kuriem ap 20 [[Zosveidīgie|zosveidīgo]], 12 [[Tārtiņveidīgie|tārtiņveidīgo]], 7 [[Dzērvjveidīgie|dzērvjveidīgo]] un 5 [[Dūkuru dzimta|dūkurveidīgo]].<ref name=":2" /> Ligzdo vairākas retas un aizsargājamas putnu sugas. Apmetas daudz caurceļotāju putnu, rudeņos ezerā var būt vairāk nekā 10 000 pīļu.<ref name=":5" /> Vairākās vietās piekrastē izveidoti [[putnu vērošana]]s torņi.<ref>{{Tīmekļa atsauce|url=https://www.latvia.travel/lv/apskates-vieta/dabas-parks-engures-ezers|title=Dabas parks "Engures ezers" {{!}} latvia.travel|website=www.latvia.travel|access-date=2023-06-21}}</ref>

Engures ezers un tā apkārtne iekļauta [[Engures ezers (dabas parks)|Engures ezera dabas parkā]], dienvidrietumu daļā atrodas stingrākā režīma — rezervāta zona.<ref>{{Tīmekļa atsauce|url=https://www.vestnesis.lv/|title=Noteikumi par Engures ezera dabas parku - Latvijas Vēstnesis|last=vestnesis.lv|website=www.vestnesis.lv|access-date=2023-06-21|language=lv}}</ref> Ezera austrumu piekrastē kopš 1957. gada, kad šeit tika izveidots ūdensputnu rezervāts, atrodas [[ornitoloģija|ornitoloģisko]] pētījumu centrs<ref name=":5" /> ar peldošu māju.<ref name=":4" /> Daļā ezera atļauta [[makšķerēšana]], piekrastē vairākas laivu bāzes. Ziemā notiek niedru pļaušana, jo vairumam ūdensputnu vajadzīgas nelielas niedru audzes, nevis nepārtraukts niedru klājiens.<ref name=":1" />

Ezera izmēri ir mainīgi krastu pārpurvošanās dēļ. No 1910. līdz 1960. gadiem tā platība samazinājās par 9 hektāriem.<ref name=":5" />

== Salas ==
9 salu kopējā platība pēc vieniem datiem 1974. gadā — {{nobr|85 hektāri}},<ref name=":0" /> bet 1966. un 1982. gadā tiek uzskaitītas 6 salas ar kopplatību 130 hektāru.<ref name=":2" /><ref name=":5" /> Ezera sekluma un aizauguma dēļ salu daudzums un lielums ir mainīgs.

=== Salas ar nosaukumiem ===
{{columns  |width=300px
|col1=
* Akmeņrova
* Apaļrova — apaugusi ar kokiem
* Kazrova — apaugusi ar kokiem
* Lielā sala jeb Stintsala — apaugusi ar kokiem
|col2=
* Lielrova
* Lopsala
* Garrova
* Mazsaliņa
}}

== Attēli ==
<gallery>
Engures ezera krasts.jpg|Novembra beigas
Engures ezera dabas parks4.JPG|Laipa uz putnu vērošanas torni
Engures ezers. Mājiņa ezerā - mikroskops - Panoramio.jpg|Ornitologu peldošā māja
MG4949x.jpg
</gallery>

== Skatīt arī ==
* [[Latvijas ezeru uzskaitījums]]

== Atsauces ==
{{Atsauces}}

== Ārējās saites ==
* [http://www.ezeri.lv/db/ShowRecords?id=1774 ''Ezeri.lv'' datubāze]
* [http://www.ramsar.org/lake-engure Rāmsaras konvencija]

{{autoritatīvā vadība}}

[[Kategorija:Engures ezers| ]]
[[Kategorija:Talsu novada ezeri]]
[[Kategorija:Tukuma novada ezeri]]
[[Kategorija:Engures pagasts]]
[[Kategorija:Ķūļciema pagasts]]