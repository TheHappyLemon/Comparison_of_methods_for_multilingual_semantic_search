{{Rakstnieka infokaste
| platums = 
| vārds = Gotfrīds Benns
| vārds_orig = ''Gottfried Benn''
| attēls = Bundesarchiv-Bild-183-1984-1116-500,-Gottfried-Benn-Arzt-und-Schriftsteller cropped.jpg
| att_izmērs = 
| att_nosaukums = 
| dz_dat_alt = 
| dz_gads = 1886
| dz_mēnesis = 5
| dz_diena = 2
| dz_vieta = Mansfelda, [[Vācijas impērija]]<br/>([[Putlica]], [[Brandenburga]], {{GER}})
| m_dat_alt = 
| m_gads = 1956
| m_mēnesis = 7
| m_diena = 7
| m_vieta = [[Rietumberlīne]]<br/>([[Berlīne]], {{GER}})
| dzīves_vieta = 
| pilsonība = 
| tautība = 
| dzimums = V
| vecāki = 
| brāļi = 
| māsas = 
| dzīvesbiedrs = 
| bērni = 
| paraksts = Gottfried Benn Signature.jpg
| pseidonīms = 
| nodarbošanās = dzejnieks, esejists
| rakstīšanas valoda = [[vācu valoda]]
| periods = 1912 - 1956
| žanri = 
| temati = 
| lit virzieni = [[ekspresionisms]]
| slavenākie darbi = 
| ietekmējies = 
| ietekmējis = 
| alma_mater = 
| apbalvojumi = 
| piezīmes = 
| kategorijas = 
}}

'''Gotfrīds Benns''' ({{val|de|Gottfried Benn}}, dzimis {{dat|1886|5|2}} Mansfeldā, [[Brandenburga (zeme)|Brandenburgā]], miris {{dat|1956|7|7}} [[Berlīne|Berlīnē]]) bija [[eseja|esejists]] un vācu [[ekspresionisms|ekspresionisma]] [[dzeja|dzejnieks]].

== Biogrāfija ==

Benns piedzima Mansfeldā [[luterānisms|luterāņu]] mācītāja ģimenē. Viņš Marburgas universitātē studēja [[teoloģija|teoloģiju]] un pēcāk militāro [[medicīna|medicīnu]] Ķeizara Vilhelma akadēmijā Berlīnē. Benna literārā karjera sākās, kad viņš 1912. gadā publicēja nelielu dzejas krājumu ar nosaukumu "Morgs un citi dzejoļi". Savos agrīnajos dzejoļos Benns izlietoja savu medicīnisko pieredzi un terminoloģiju, lai detalizēti attēlotu cilvēka nāvi, miesas sadalīšanos.

Armijai Benns pievienojās 1914. gadā, īsu brīdi pavadīja [[Beļģija]]s frontē, tad strādāja par armijas ārstu [[Brisele|Briselē]]. Pēc tam Benns pārcēlās uz Berlīni, kur kļuva par [[dermatoloģija]]s un [[Seksuāli transmisīvā slimība|venērisko slimību]] speciālistu.

Benns pamazām [[Nacionālsociālisms|nacismu]] sāka uzlūkot kā revolucionāru spēku, kas varētu ekspresionismu padarīt par Vācijas oficiālo mākslu. 1932. gadā Benns tika ievēlēts par Prūsijas Akadēmijas dzejas nodaļas locekli un kļuva par šīs nodaļas galvu 1933. gada februārī. Maijā viņš jauno režīmu aizstāvēja radiorunā. Režīma kultūras politika tomēr izrādījās atšķirīga no Benna cerētās, un jūnijā viņam amats bija jāatstāj. [[Garo nažu nakts]] viņā raisīja šausmas. 1936. gada maijā žurnāls ''[[Das Schwarze Korps]]'' viņa ekspresionisma darbus nosauca par [[deģenerātu māksla|deģenerātu mākslu]]. 1938. gadā Nacionālsociālistu autoru asociācija (''Reichsschriftumskammer'') aizliedza Bennam turpmāk rakstīt.

[[Otrais pasaules karš|Otrā pasaules kara]] laikā Benns tika nosūtīts uz Austrumvācijas garnizoniem, kur rakstīja dzejoļus un esejas. Pēc kara [[Antante|Sabiedrotie]] viņa darbus aizliedza, jo sākotnēji viņš bija atbalstījis [[Ādolfs Hitlers|Hitleru]]. Benns nomira 1956. gadā Rietumberlīnē.

== Literārā darbība ==

Dzejoļu krājums "Morgs un citi dzejoļi" tika publicēts Berlīnē 1912. gadā un izraisīja milzīgu skandālu. 500 eksemplāru metienu izpirka vienas nedēļas laikā, un darbu aizliedza un konfiscēja 1916. gadā. Krājumā parādījās tradicionālu dzejas frāžu grotesks apvienojums ar medicīnas prakses laikā pieredzētā aprakstu. Piemēram, dzejolī "Skaistā jaunība" dzejnieks apraksta slīkoni, kurā iemitinājušies žurkulēni, tā izceļot kontrastu starp dzīvo un mirušo, tradicionāli poētisko ("skaistā jaunība") un pretīgo.

Benns raksta par cilvēka slimīgo un vājo miesu, kas ir pretrunā ar ilglaicīgajiem uzskatiem, ka cilvēks ir pārāka būtne. Viņš uzsver atšķirību starp vārdu un realitāti un noliedz tradicionālās vērtības un tabu.

== Ārējās saites ==
{{sisterlinks-inline}}
{{enciklopēdiju ārējās saites}}
* [https://www.deutsche-biographie.de/sfz125047.html Gotfrīds Benns Deutsche Biographie] {{de ikona}}
* [http://supervert.com/elibrary/gottfried_benn Gotfrīda Benna dzeja oriģinālvalodā un ar tulkojumu angliski]
* [http://www.gottfriedbenn.de/ Gotfrīda Benna sabiedrība (vācu val.)]

{{autoritatīvā vadība}}

{{DEFAULTSORT:Benns, Gotfrids}}
[[Kategorija:1886. gadā dzimušie]]
[[Kategorija:1956. gadā mirušie]]
[[Kategorija:Ekspresionisma rakstnieki]]
[[Kategorija:Vācijas rakstnieki]]
[[Kategorija:Vācijas dzejnieki]]
[[Kategorija:Vācu valodā rakstošie]]
[[Kategorija:20. gadsimta rakstnieki]]
[[Kategorija:Brandenburgā dzimušie]]