{{Vielas infokaste
|               attēls = [[Attēls:Nitric-acid-2D-dimensions.svg|180px]]<br />Slāpekļskābes struktūrformula<br />ar starpatomu attālumiem un leņķiem<br />[[Attēls:Nitric-acid-3D-balls-B.png|150px]]<br />Slāpekļskābes molekulas modelis<br />(ar raustītām līnijām attēlotas delokalizētās saites)
|       citi nosaukumi = ūdeņraža trioksonitrāts(V)
|           CAS numurs = 7697-37-2
|      ķīmiskā formula = HNO<sub>3</sub>
|              molmasa = 63,0
|              blīvums = 1580
|  kušanas temperatūra = 231 K (-42&nbsp;°C)
| viršanas temperatūra = 356 K (83&nbsp;°C)
| šķīdība ūdenī        = jaucas jebkurās attiecībās
|                 citi =
}}
'''Slāpekļskābe''' (HNO<sub>3</sub>) ir korozīvs šķidrums, kas sasalstot pārvēršas par caurspīdīgu kristālisku masu. Slāpekļskābes ūdens šķīdums ir stipra neorganiskā [[skābe]]. Tīra slāpekļskābe ir bezkrāsaina, bet ar laiku tā sāk sadalīties un tajā uzkrājas [[slāpekļa oksīdi]], kas nokrāso šķidrumu dzeltenīgu. Slāpekļskābes sāļus sauc par [[nitrāti]]em.

== Atrašanās dabā ==
Slāpekļskābe ir nozīmīga [[skābais lietus|skābā lietus]] sastāvdaļa.

== Iegūšana ==
Slāpekļskābi iegūst, šķīdinot [[ūdens|ūdenī]] [[slāpekļa dioksīds|slāpekļa dioksīdu]] NO<sub>2</sub> [[skābeklis|skābekļa]] klātienē. Tā ir salikta reakcija, kurā vispirms veidojas [[slāpekļa(V) oksīds]], kurš pēc tam reaģē ar ūdeni.

:4NO<sub>2</sub> + O<sub>2</sub> → 2N<sub>2</sub>O<sub>5</sub>

:N<sub>2</sub>O<sub>5</sub> + H<sub>2</sub>O → 2HNO<sub>3</sub>

Slāpekļskābi var iegūt arī, [[sērskābe]]i reaģējot ar slāpekļskābes sāļiem.

:2MeNO<sub>3</sub> + H<sub>2</sub>SO<sub>4</sub> → Me<sub>2</sub>SO<sub>4</sub> + 2HNO<sub>3</sub>

Piemēram dots reakcijas vienādojums ar [[kālija nitrāts|kālija nitrātu]]:

:H<sub>2</sub>SO<sub>4</sub> + 2KNO<sub>3</sub> → K<sub>2</sub>SO<sub>4</sub> + 2HNO<sub>3</sub>.

Šādā veidā var iegūt samērā koncentrētu skābi, taču tā ir gāzveida fāzē un to ir nepieciešams kondensēt. [[19. gadsimts|19. gadsimtā]], kad vēl nebija atklāta metode slāpekļskābes ieguvei no slāpekļa oksīda (kuru iegūst, oksidējot [[amonjaks|amonjaku]]), tā bija vienīgā slāpekļskābes ieguves metode.

== Īpašības ==
Slāpekļskābe pieder pie ļoti spēcīgiem [[oksidētājs|oksidētājiem]], kas spēj oksidēt gandrīz visus [[metāli|metālus]] un [[nemetāli|nemetālus]], kā arī noārdīt [[augi|augu]] un [[dzīvnieki|dzīvnieku]] audus.
{{Kodīgs|Koncentrēta slāpekļskābe ir bīstama kodīga viela! Pat nelielos daudzumos tā atstāj uz ādas dzeltenus plankumus.}}
[[Attēls:Salpetersaeure.jpg|thumb|200px|Slāpekļskābe]]
Slāpekļskābes maisījumu ar [[sālsskābe|sālsskābi]] attiecībā 1:3 sauc par [[karaļūdens|karaļūdeni]]. Karaļūdens spēj šķīdināt pat tādus neaktīvus metālus kā [[zelts]] un [[platīns]].

Apgaismojot vai sildot slāpekļskābe sadalās:

:4HNO<sub>3</sub> → 4NO<sub>2</sub> +O<sub>2</sub> + 2H<sub>2</sub>O

== Izmantošana ==
Slāpekļskābi lieto daudzu [[sprāgstvielas|sprāgstvielu]] ieguvei, kā arī [[minerālmēsli|minerālmēslu]], organisko [[krāsvielas|krāsvielu]] un [[plastmasa|plastmasu]] ražošanā. Daži nitrāti ir nozīmīgi kā minerālmēslojums.

== Ārējās saites ==
{{sisterlinks-inline}}
{{enciklopēdiju ārējās saites}}

{{autoritatīvā vadība}}

[[Kategorija:Neorganiskās skābes]]
[[Kategorija:Oksidējošās skābes]]
[[Kategorija:Slāpeklis]]