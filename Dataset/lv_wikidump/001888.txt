{{Personas infokaste
|        platums = 
|          vārds = Vetseke 
|     vārds_orig = 
|         attēls = 
|     att_izmērs = 
|  att_nosaukums = 
|     dz_dat_alt = 
|        dz_gads = 
|     dz_mēnesis = 
|       dz_diena = 
|       dz_vieta = 
|      m_dat_alt = 
|         m_gads = 1224
|      m_mēnesis = 
|        m_diena = 
|        m_vieta = [[Tartu|Tērbata]], [[Ugaunija]] (tagad {{EST}})
|   dzīves_vieta = 
|      pilsonība = 
|        tautība = 
|   nodarbošanās = [[Koknese (valsts)|Koknese]]s, vēlāk Tērbatas ķēniņš
|       ienākumi = 
|  darbības_gadi = 
|        dzimums = 
|         vecāki = 
|          brāļi = 
|          māsas = 
|   dzīvesbiedrs = 
|          bērni = 
|     alma_mater = 
|       paraksts = 
|  paraksts_plat = 
|       piezīmes = 
|    kategorijas = 
|    citas daļas = 
}}

'''Vetseke no Kokneses''' ({{val|la|rex Vetseke de Kukonoyse, Wetseke, Vesceka}}, miris [[1224]]. gada augustā [[Tartu|Tērbatā]]), pazīstams arī kā '''Vjačko''', '''Vlačko''' vai '''Viesceķis''', bija [[Koknese (valsts)|Kokneses]] ķēniņš [[13. gadsimts|13. gadsimta]] sākumā. Pēc [[Indriķa hronika]]s datiem viņš bija piederīgs krievu pareizticīgai ticībai, latīniski dēvēts par ''regulus'' jeb ķēniņu.

== Dzīvesgājums ==
Dzimis laika periodā starp 1175. un 1180. gadu. Vairums mūsdienu vēsturnieku uzskata, ka Kokneses ķēniņš Vetseke cēlies no vikingu pēcteču [[Polockas Rurikoviču dinastija]]s un viņa tēvs bija [[Polockas kņazs]] [[Boriss Davidovičs]], kas valdīja aptuveni 1180. — 1186. gadā. Tiek uzskatīts, ka [[Jersika (valsts)|Jersikas]] karalis [[Visvaldis]] bija viņa brālis. Iespējams, ka Polockas kņazs savu mazgadīgo dēlu jau pirms 1186. gada iecēlis par latgaļu valsts Kokneses valdnieku, atbilstoši tā laika tradīcijām. Līdz 1207. gadam viņš varēja būt [[Polockas kņazi|Polockas kņaza]] [[Vladimirs Vseslavičs|Vladimira Vseslaviča]] vasalis, bet pēc tam noslēdza pret lietuviešiem vērstu savienību ar Livonijas bīskapu Albertu.

[[1207]]. gadā bīskapa [[Lielvārde]]s vasalis Daniēls sāka naidoties ar Kokneses vasali Vetseki. Daniels organizēja vācu bruņinieku nakts uzbrukumu Kokneses pilij, izlaupīja to un pašu Vetseki ieslēdza važās. Lai neizraisītos sarežģījumi ar Polocku, bīskaps Alberts gan pavēlēja atbrīvot Vetseki, bet Koknesē novietoja vācu bruņinieku nodaļu, kas sāka mūrēt jaunu cietoksni. Drīz vien Vetseke ar saviem karavīriem uzbruka bruņiniekiem, tos iznīcināja un savu koka pili nodedzināja, bet, baidīdamies no vācu turpmākās vardarbības, devās uz Krievzemi.

Vetsekem izdevās nostiprināties Tērbatas pilī un veikt vairākus uzbrukumus krustnešu spēkiem. Iespējams, ka viņš ar savu karadraudzi 1210. gadā piedalījās [[Novgorodas kņazi|Novgorodas kņaza]] [[Mstislavs Mstislavičs|Mstislava]] un viņa brāļa [[Pleskavas kņazi|Pleskavas kņaza]] Vladimirs uzbrukumā [[Otepē]] pilij, tāpat [[Kauja pie Otepē (1217)|1217. gada kaujā pie Otepē]], kad ugauņi padevās un piekrita kristīties ortodoksajā ticībā, kā arī [[Kauja pie Puides (1218)|Puides kaujā]] 1218. gada vasaras beigās. 
1218. gada par [[Novgorodas kņazi|Novgorodas kņazu]] kļuva [[Svjatoslavs Mstislavičs]], kopā ar Pleskavas kņazu [[Vladimirs Mstislavičs|Vladimiru Mstislaviču]] piedalījās [[Krievu karagājiens uz Senlatviju (1218)|1218. gada karagājienā uz Cēsīm]].

Ap 1222. gadu kņazs Vladimirs Mstislavičs kļuva par Polockas kņazu, jādomā, ka šajā laikā Vetseke tika iecelts par [[Tartu|Tērbatas]] ķēniņu ({{val|la|rex Viesceke}}), kuru atbalstīja [[Polocka]]s, [[Novgoroda]], [[Vladimiras-Suzdaļas kņazi|Vladimiras—Suzdaļas kņazi]]ste un citas krievu kņazistes. Iespējams arī, ka viņu atbalstīja arī Dānijas karalis [[Valdemārs II Estridsens|Valdemārs II]], kas pa mātes līniju bija cēlies no varjagu—rūsu dinastijas [[Polockas Rurikoviči]]em.

Viņa mērķis bija pakļaut savai varai arī citas Igaunijas zemes un radīt pretspēku Igaunijas bīskapijas veidošanai ar bīskapa Alberta brāli Hermani kā bīskapu. Zobenbrāļu ordeņa bruņinieki ar līvu un latgaļu vasaļu karavīriem bīskapa Alberta vadībā aplenca pili, kurā bija sapulcējušies krustnešu pretinieki no visas Līvzemes un Igaunijas. Ķēniņam Vetsekem piedāvāja padoties, taču viņš atteicās un krita kaujā, aizstāvot Tērbatas pili. Viņš esot ar savu zirgu meties no nocietinājumu vaļņa liesmās, kas apņēmušas pili.

Viņa meita Sofija (mirusi pēc 1269.) esot 1229. gadā kļuvusi par Kokneses vasaļa Dītriha (''Dietrich van Kakenhausen'') sievu, pēc kura nāves otrreiz 1254. gadā apprecējusies ar Bernardu no Heijes (''Bernard de Heye''). Vetsekes mazmeita Sofija von Kokenhūzena apprecējusies ar Johanu [[Fon Tīzenhauzeni|fon Tīzenhauzenu]] (''Johannes de Thisenhus''), kuru pēcnācēji saņēma Koknesi kā lēni no Livonijas bīskapa [[Nikolajs fon Nauens|Nikolaja]].

Krievu rakstnieks—fantasts [[Kirs Buličevs]] ir izmantojis Vetsekes dzīves notikumu faktus savā zinātniski—fantastiskajā garstāstā "Brīnumdara nolaupīšana" (1979).<ref>[http://bookz.ru/authors/buli4ev-kir/kidnappi.html]</ref>

== 13. gadsimta Latvijas nominālie un faktiskie valdnieki ķēniņa Vetsekes laikā ==
Atbilstoši viduslaiku politiskajām tradīcijām katrai Senlatvijas zemei bija savs faktiskais valdnieks, kas atradās vasaļattiecībās ar savu feodālo senioru. Pakļaujoties savam senioram, vasalis ieguva savu zemi, vai daļu no tās atpakaļ kā lēni. Ķēniņš Vetseke sākotnēji bija Polockas kņaza Vladimira vasalis, bet pēc miera līguma ar Livonijas bīskapu Albertu viņš kļuva par Alberta vasali. Mūža beigās viņš bija Novgorodas kņaza vasalis.

== Kokneses Vetsekes pēcteči ==
No Vetsekes pēcnācējiem ir zināms tikai viens bērns — meita Sofija (mirusi ap 1279.), kas apprecējās ar Kokneses Teoderiku jeb Dītrihu (''Theodericus'', miris 1257.). Vetsekes mazmeita Sofija apprecējās ar Johanu no Tīzenhūzas (''Johannes de Thisenhus'', miris 1279.), kura tēvs Engelberts tiek uzskatīts par [[Tīzenhauzeni|Tīzenhauzenu]] dzimtas aizsācēju Livonijā.

Pēc dažu ģenealogu uzskata Kokneses ķēniņš Vetseke bija Polockas kņazu dzimtas atvase Vlačko (''Wlazko von Polotzk''), un tiek uzskatīts par tagadējās Nīderlandes karalienes [[Beatrikse]]s (dzimusi 1938.) 20. paaudzes vecvectēvu.<ref>[http://fabpedigree.com/s090/f435947.htm Kokneses Vetsekes ģenealoģija]</ref>

== Atsauces ==
{{atsauces}}

== Ārējās saites ==
* [http://www.roskildehistorie.dk/stamtavler/konger/3_Valdemarer/Polotsk.htm Polockas Rurikīdu dzimtas ģenealoģija no lapas roskildehistorie.dk]
* [http://familytrees.genopro.com/392802/SuomiBergroth/default.htm?page=family-WlazkoVyachkoVyacheslavKukenois-PolotskAndN.N-fam01071.htm Vjačko Kokneses—Polockas ģimenes ģeneoloģija (angliski, somiski)]
* [http://genealogy.euweb.cz/russia/rurik2.html Polockas Rurikīdu dinastija no lapas genealogy.euweb.cz]

{{kastes sākums}}
{{Amatu secība | pirms = nezināms | virsraksts = [[Senlatvijas valdnieki|Kokneses ķēniņš]]<br /> Vetseke | periods = pirms [[1203]]. gada - [[1207]]. gads | pēc = viņa zemes sadalīja [[Livonijas bīskapija]]s vasaļiem}}
{{Amatu secība | pirms = [[Volodars no Minskas]] (1167-1184) <br /> [[Ginvils (Jurijs)]] (1192 — 1199) | virsraksts = [[Polockas kņazs]] <br /> [[Vladimirs Vseslavičs]] (1184 - 1216)
  | periods =  Dažu kņazu valdīšanas gadi nav precīzi zināmi | pēc = [[Boriss II Vseslavičs]] (1216 — 1222)}}
{{Amatu secība | pirms = [[Jaroslavs II Vsevolodovičs]] (1221—1223) | virsraksts = [[Novgorodas kņazs]] <br /> [[Vsevolods Jurjevičs (Dmitrijs)]] (1223-1224)
  | periods =  Dažu kņazu valdīšanas gadi nav precīzi zināmi | pēc = [[Jaroslavs II Vsevolodovičs]] (1224 — 1228)}}
{{Amatu secība | pirms = [[Bertolds]] (1196 - 1198) | virsraksts = [[Livonijas bīskaps]] <br /> [[Alberts fon Bukshēvdens]] (1199-1229)  | periods = | pēc = [[Nikolajs fon Nauens]] (1229 - 1253)}}
{{Amatu secība | pirms = nav | virsraksts = [[Zobenbrāļu Ordeņa mestri]] <br /> [[Venno]] (1204 - 1209) <br /> [[Folkvins]] (1209 - 1236) 
 | periods = | pēc = [[Livonijas Ordeņa mestri]] <br />[[Hermans Balke]] (1237-1239)}}
{{Rūrika dzimtas valdnieki}} 
{{s-amati}}
{{Amatu secība | pirms = nezināms | virsraksts = [[Senlatvijas valdnieki|Kokneses ķēniņš]] | periods = pirms [[1203]]—[[1207]] | pēc = [[Livonijas bīskapa vasaļi]] }}
{{Amatu secība | pirms = nezināms | virsraksts = [[Tērbatas ķēniņš]] | periods = [[1223]]—[[1224]] | pēc = [[Tērbatas bīskaps]] <br /> [[Hermanis fon Bukshēvdens]] (1224—1248) }}
{{kastes beigas}}

[[Kategorija:Valdnieki Latvijas teritorijā]]
[[Kategorija:Rurika dinastija]]
[[Kategorija:1224. gadā mirušie]]
[[Kategorija:Igaunijas vēsture]]
[[Kategorija:Baltkrievijas vēsture]]
[[Kategorija:Latvijas vēsture]]