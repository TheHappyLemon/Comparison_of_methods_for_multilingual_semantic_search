{{Minerāla infokaste
|minerāls=Kvarcs
|attēls=[[Attēls:Quartz oisan.jpg|300px]]
|klase=Oksīdi un hidroksīdi — [[oksīdu minerāls]], kvarca grupa
|ŠtruncaID=4/D.01-10
|ķīm_formula=Silīcija dioksīds, SiO<sub>2</sub>
|singonija=[[trigonālā singonija|Trigonālā]]
|krāsa=Bezkrāsas (tīrs), paveidi gandrīz visās krāsās
|svītra=Balta
|habituss=Seššķautņaina prizma, kas noslēdzas ar seššķautņainu piramīdu
|skaldnība=Nav
|lūzums=Gliemežnīcas
|cietība=7, var būt zemāks, ja piejaukumi
|spīdums=Stikla
|caurspīdīgums=Caurspīdīgs
|laušanas_koef=1,544—1,553
|pleohroisms=Nav
|blīvums=2,65
}}

'''Kvarcs''' — viens no visplašāk izplatītajiem [[minerāls|minerāliem]]. Tas ietilpst lielākajā daļā [[iezis|iežu]] — gan [[magmatiskais iezis|magmatiskajos]], gan [[metamorfais iezis|metamorfajos]], gan [[nogulumiezis|nogulumiežos]]. Kvarcs ir izturīgs pret [[dēdēšana|dēdēšanu]], tāpēc [[smiltis]] pārsvarā sastāv no kvarca graudiņiem, jo pārējie mazāk izturīgie minerāli ir noārdījušies. Kvarca kušanas temperatūra ir 1650 (±75) °C.

Latvijā kvarcs ļoti bieži sastopams kā [[ledājs|ledāja]] atnesto iežu sastāvdaļa. Sīki kvarca kristāliņi atrodami arī nelielos tukšumos [[granīts|granītā]].

== Veidošanās ==
Kvarcs kristalizējas no skāba sastāva [[magma]]s, veidojoties  [[granīts|granītam]], [[diorīts|diorītam]], [[riolīts|riolītam]], [[dacīts|dacītam]] un citiem iežiem. Lielāki kvarca [[kristāls|kristāli]] veidojas ar fluīdu bagātinātās [[pegmatīts|pegmatīta]] magmās. Nereti pegmatīta dzīslu iekšējā daļa sastāv no tīra kvarca. [[hidrotermālais process|Hidrotermālajos procesos]] veidojas kvarca dzīslas, kas var saturēt skaistus dažādu paveidu kvarca kristālus.

Virszemes apstākļos kvarcs ir salīdzinoši noturīgs pret [[dēdēšana|dēdēšanu]] un bieži uzkrājas kā dominējošais minerāls [[drupu iezis|drupu iežos]] pludmalēs, upju gultnēs, kāpās.

== Izmantošana ==
Kvarcu izmanto ļoti daudzās jomās — optikas ražošanā, precīzo aparātu būvē, [[keramika|keramikā]], [[elektrotehnika|elektrotehnikā]], [[metalurģija|metalurģijā]], laboratorijas trauku ražošanai, būvmateriālu rūpniecībā, [[juvelierizstrādājumi|juvelierizstrādājumu]] izgatavošanai un citur.

== Kvarca paveidi ==
Tīrs kvarcs ir dzidrs, caurspīdīgs, bezkrāsains.
Tomēr dažādi ķīmiski piemaisījumi un fizikāli procesi dabā veido visdažādākos kvarca paveidus visās krāsās. Daži no pazīstamākajiem kvarca paveidiem:
* [[Ahāts]] — daudzkrāsainās, pārsvarā koncentriskās joslās nokrāsots halcedons;
* [[Ametists]] — violets;
* [[Ametrīns]] — ('''bolivianīts''', '''amecitrīns''', '''tristīns''') neparasta violetā ametista un dzeltenā citrīna kombinācija;
* [[aprikotīns (minerāls)|Aprikotīns]] — aprikozu krāsas oļi;
* [[Avanturīns]] — dzeltens vai brūngansarkans ar vizuļojošu [[Vizla (minerāls)|vizlas]] vai [[hematīts|hematīta]] zvīņu ieslēgumiem (būtībā iezis ''[[kvarcīts]]'');
* [[Basanīts]] — melna jašma;
* [[Beta-kvarcs]] — augstas temperatūras kvarca polimorfs;
* [[Citrīns]] — dzeltens;
* [[Dūmu kvarcs]] — pelēks, dūmakains;
* [[Halcedons]] — slēptkristālisks, bieži šķiedrainas uzbūves puscaurspīdīgs, bezkrāsains, pelēcīgs vai iezilgans. Halcedonu un tā paveidus pieskaita [[mineraloīds|mineraloīdiem]];
* [[Heliotrops]] — zaļš, sarkani plankumains vai lāsains halcedons;
* [[Hrizoprāzs]] — ābolzaļš halcedons;
* [[Jašma]] — mikrokristālisks, necaurspīdīgs kvarcs dažādās, nereti košās krāsās;
* [[Kalnu kristāls]] — bezkrāsains un absolūti caurspīdīgs kvarcs;
* [[Kecalitctli]] — smaragdzaļa, daļēji caurspīdīga jašma no Gvatemalas;
* [[Koterīts]] — kvarca kristāli, kurus klāj plāna metāliska kārtiņa — atrodams [[Īrija|Īrijā]], [[Korkas grāfiste|Korkas grāfistē]], Rokforestā;
* [[Krams]] — pelēks, brūngans necaurspīdīgs halcedona paveids ar mālu un organisko vielu daļiņu piejaukumu;
* [[Morions]] — melns;
* [[Piena kvarcs]] — balts, dūmakains;
* [[Prazems]] — zaļš, iekrāso [[aktinolīts|aktinolīta]] ieslēgumi;
* [[Rožu kvarcs]] — rožainā krāsā;
* [[Zilais kvarcs]] — zils kvarcs, kuru iekrāso citu minerālu piemaisījums.
Pastāv vēl ļoti daudzi, pārsvarā reģionāli kvarca paveidi.

== Ārējās saites ==
{{sisterlinks-inline}}
{{Enciklopēdiju ārējās saites}}
* [http://www.minsocam.org/MSA/collectors_corner/arc/silicanom.htm Kvarca dažādo nosaukumu apkopojums un klasifikācija] {{angliski}}
* [http://www.cs.cmu.edu/~adg/adg-pqimages.html Alana Guizevita kvarca paveidu kolekcijas fotoattēli]

{{autoritatīvā vadība}}

[[Kategorija:Latvijas minerāli]]
[[Kategorija:Dārgakmeņi]]
[[Kategorija:Oksīdu un hidroksīdu minerāli]]
[[Kategorija:Kvarca paveidi]]