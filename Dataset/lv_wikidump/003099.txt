[[Attēls:Poseidon sculpture Copenhagen 2005.jpg|thumbnail|235px|Poseidona skulptūra (Kopenhāgenas osta)]]
'''Poseidons''' ({{val|el|Ποσειδῶν}}) [[sengrieķu mitoloģija|sengrieķu mitoloģijā]] ir jūras valdnieks, viens no galvenajiem [[Olimpa kalns|Olimpa]] dieviem. Poseidons ir arī zemestrīču un zirgu dievs. Senākajos uzskatos Poseidons saistīts arī ar auglību (ar valgmi, kas dod auglību).

[[Etrusku mitoloģija|Etrusku]] un [[romiešu mitoloģija|romiešu mitoloģijā]] Poseidonu pazīst kā [[Neptūns (mitoloģija)|Neptūnu]].

[[Mikēnu kultūra|Mikēnu kultūrā]] Poseidons bija nozīmīgāks dievs nekā [[Zevs]].

== Mīti ==

=== Poseidona rašanās un nākšana pie varas ===
Poseidons bija [[Krons|Krona]] un [[Reja (mitoloģija)|Rejas]] dēls. Viņu, tāpat kā viņa brāļus un māsas, izņemot Zevu, tūlīt pēc piedzimšanas aprija Krons, bīdamies, ka kāds no bērniem varētu viņu gāzt. Sasniedzis pilngadību, Zevs piespieda Kronu atrīt atpakaļ pārējos bērnus un atbrīvoja Krona brāļus [[giganti|gigantus]], [[hekatonheiri|hekatonheirus]] un [[ciklopi|ciklopus]] no [[Tartars|Tartara]]. Kopā ar viņiem un saviem brāļiem un māsām Zevs gāza Kronu un pārējos [[titāni|titānus]].

Pēc kaujas Zevs, Poseidons un [[Aīds]] sadalīja pasauli, velkot lozes, — Zevs turpmāk valdīja pār debesīm un gaisu, Poseidons pār ūdeņiem, bet Aīds par mirušo pasauli (pazemi).

Poseidona atribūts ir trijzaris.

=== Poseidons un Odisejs ===
Poseidons vienīgais pretojās Olimpa dievu lēmumam [[Odisejs|Odisejam]] ļaut atgriezties [[Itaka|Itakā]] (jo Odisejs bija padarījis aklu [[Polifēms|Polifēmu]], Poseidona dēlu), uzsūtot Odisejam vairākas vētras.

== Pielūgsme ==
Vairākās grieķu pilsētās Poseidons bija viens no galvenajiem dieviem. [[Atēnas|Atēnās]] par viņu nozīmīgāka bija tikai [[Atēna]], savukārt [[Korinta|Korintā]] viņš bija galvenais pilsētas dievs.

Poseidonu dēvēja par "zemes tricinātāju", viņš bija zemestrīču dievs. Uzskatīja, ka viņš vainojams arī atsevišķu psihisko slimību, kā arī [[epilepsija]]s izraisīšanā.

Poseidonam drošu ceļojumu lūdza jūrnieki, dažkārt — ziedojot zirgus.

== Atsauces ==
{{atsauces+}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{sengrieķu mitoloģija}}

{{autoritatīvā vadība}}

[[Kategorija:Auglības dievi]]
[[Kategorija:Grieķu dievi]]
[[Kategorija:Ūdeņu dievi]]