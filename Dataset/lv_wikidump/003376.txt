{{mākslas darba infokaste/wikidata}}
'''"Nīderlandiešu sakāmvārdi"''' (1559) ir [[Pīters Brēgels Vecākais|Pītera Brēgela Vecākā]] [[glezna]]. Šajā gleznā viņš attēlo cilvēku muļķību un pārmērības ar vairāk nekā 100 nīderlandiešu sakāmvārdu palīdzību. Sakāmvārdu attēlojums Brēgela daiļradē sastopams bieži, piemēram, zīmējumā "[[Lielas zivis ēd mazas zivis]]" (1556) un gleznā "[[Divpadsmit sakāmvārdi]]" (1558).

XVI gadsimtā sakāmvārdu vākšana bija diezgan izplatīta parādība. Gadsimta pašā sākumā sakāmvārdu un latīņu autoru spārnoto teicienu krājumu publicēja [[Roterdamas Erasms]]; drīz vien tam sekoja arī flāmu un vāciešu krājumi, savukārt 1564. gadā tika izdota pēdējā [[Fransuā Rablē]] "Pantagriela" daļa (šajā darbā parādās "sakāmvārdu sala").

Gleznā nav ievērota vienota [[perspektīva]]; uzskata, ka šo tehniku Brēgels izmantojis tādēļ, lai radītu lielāka haosa iespaidu.

== Atsauces ==
{{atsauces}}

{{autoritatīvā vadība}}

[[Kategorija:1559. gada gleznas]]
[[Kategorija:Pītera Brēgela Vecākā gleznas]]