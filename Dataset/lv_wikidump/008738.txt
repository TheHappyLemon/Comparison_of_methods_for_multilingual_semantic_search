{{Jūras infokaste
|jūra        = Seto jūra
|attēls      = JapanasIeksejaJura.JPG
|attēls_izm    = 300
 |vietaskarte  = Japāna
 |latd = 34 |latm = 13 |lats =  |latNS = N
 |longd = 133 |longm = 21 |longs =  |longEW = E
 |paraksta_izvietojums = top
 |alt_karte    = Japan natural location map with side map of the Ryukyu Islands.jpg
| okeāns       = Klusais okeāns
|platība=21 827
|garums=450
|platums=55
|Max_dziļums=105
|Vid_dziļums = 37,5
|valstis     = {{JPN}}
|pilsētas=[[Hirosima]]<br />[[Kitakjusju]]<br />[[Kobe]]<br />[[Osaka]]
}}
'''Seto jūra''' ({{val|ja|瀬戸内海}}, ''Seto Naikai'') vai '''Japānas iekšējā jūra''' ir [[Klusais okeāns|Klusajam okeānam]] piederīga [[iekšējā jūra]] — šaura, sarežģītas konfigurācijas ūdenstilpe starp trim galvenajām [[Japāna]]s salām.<ref>{{PZT|301|Japānas iekšējā jūra}}</ref>

[[Attēls:Itsukushima torii distance.jpg|left|250px|thumb|Itsukušimas svētnīcas ''torii'' Japānas Iekšējā jūrā]]
Jūra savieno Kluso okeānu ar [[Japāņu jūra|Japāņu jūru]] un kalpo kā starptautisks satiksmes ceļš. Iekšējā jūra pazīstama ar savu maigo klimatu, visu gadu šeit ir gandrīz vienāda temperatūra un salīdzinoši maz lietus. Jūra nereti novērojama [[zilaļģe|zilaļģu]] masveida ziedēšana, kas izraisa zivju masveida nāvi. Kopš pagājušā gadsimta astoņdesmitajiem gadiem pāri jūras šaurumiem uzcelti trīs tilti.

Vidējais dziļums - 37,3 metri. Platums no 15 līdz 55 kilometriem, ja neskaita šaurumus. Ūdens virsējā slāņa temperatūra februārī ap 16&nbsp;°C, augustā ap 27&nbsp;°C, sāļums 30-34 ‰.

Katrai jūras daļai ir savs nosaukums, bez tam šeit ir ap 3 000 salu, no kurām lielākās ir [[Avadži sala]], [[Šodošima]], [[Innošima]], [[Itsukušima]], [[Haširadžima]]. Ap astoņiem simtiem salu ir apdzīvotas.

Jūrā konstatēti ap 500 sugu organismi, tai skaitā [[haizivs|haizivis]]. Lielākā daļa jūras [[1934]]. gadā iekļauta Iekšējās jūras nacionālajā parkā. [[UNESCO Pasaules mantojums|UNESCO Pasaules mantojuma]] sarakstā iekļauta [[Itsukušimas svētnīca]], kas atrodas uz Itsukušimas salas - šī svētnīca ir viens no populārākajiem tūrisma objektiem Japānā. Citi populāri tūrisma objekti ir [[Šodošima]]s sala ("olīvju sala") un [[Naruto virpulis]]. UNESCO Pasaules mantojumā iekļauts arī [[Hirosima]]s centrs, kur [[1945]]. gadā notika [[atombumba|atombombardēšana]].

== Robežas ==
[[Attēls:InlandSeaZenitsubo.jpg|250px|thumb|Iekšējās jūras skats]]
Ziemeļos un austrumos - [[Honsju]] sala. Dienvidos - [[Naruto šaurums]], kas pāriet [[Kii šaurums|Kii šaurumā]], [[Sikoku]] sala, [[Bungo šaurums]]. Rietumos - [[Kjusju]], [[Kanmonas šaurums]].

== Vēsture ==
[[Attēls:Shimotsui Castle 6.jpg|left|250px|thumb|Seto Ohaši tilts]]
[[ledus laikmets|Ledus laikmetā]] jūras līmenis bija zemāks un ūdens Iekšējā jūrā ieplūda tikai pēc ledus laikmeta beigām.

Kopš aizvēsturiskiem laikiem Iekšējā jūra kalpojusi par ērtu pārvietošanās ceļu starp salām un gar krastiem, kā arī no Japānas uz [[Ķīna|Ķīnu]] un [[Koreja|Koreju]]. Pat mūsdienās, pēc ērta lielceļu un dzelzceļu tīklu izbūves Iekšējā jūra joprojām ir nozīmīga transporta maģistrāle.

Tā kā Iekšējā jūra kalpoja par stratēģiski nozīmīgu transporta ceļu, agrākajiem vietvalžiem nereti bija pašiem sava kara flote savu interešu nodrošināšanai. Šādas flotes dēvēja par ''suigun'' (水軍, ūdens armija) - jeb vienkārši par pirātiem. Feodālajā periodā ''suigun'' pārņēma varu lielākajā daļā piekrastes teritoriju.

[[Edo periods|Edo periodā]] Iekšējā jūra kļuva par rosīgu transporta artēriju - pa šo jūru arī Japānas rietumkrasta vietvalži devās uz galvaspilsētu [[Edo]]. Pateicoties Iekšējās jūras nozīmībai, par Japānas saimniecisko centru šajā laikā kļuva [[Osaka]], šeit veidojās pirmās bankas (''Ozakayashiki'').

20. gadsimtā Iekšējās jūras krastos notika strauja industrializācija, attīstoties sauszemes transportam Iekšējās jūras transporta nozīme pamazām samazinājās.

== Saimniecība ==
Iekšējās jūras piekrastes zona ir viena no visvairāk urbanizētajām un industrializētajām teritorijām Japānā. Šeit atrodas tādas lielas rūpnieciskās pilsētas kā Osaka, [[Kobe]], [[Hirosima]], [[Kurasiki]], [[Kure]], [[Ube]]. Galvenā rūpniecības nozare - [[tērauds|tēraudrūpniecība]], kuģu būve, naftas pārstrāde.

Pateicoties novada skaistajai ainavai, patīkamajam klimatam, tas ir arī populārs tūrisma objekts, šeit notiek intensīva lauksaimniecība.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}
* [https://web.archive.org/web/20070423060257/http://www.sizenken.biodic.go.jp/park/cgi-bin/page_np.cgi?park=setonaikai Iekšējās jūras nacionālais parks (japāniski, ir attēli)]

{{Klusā okeāna jūras}}
{{autoritatīvā vadība}}

[[Kategorija:Japānas jūras]]
[[Kategorija:Klusais okeāns]]
[[Kategorija:Jūras]]