[[Attēls:Fresh grave.JPG|thumb|Svaigi izrakts kaps|200px]]
'''Kaps''' ir vieta, padziļinājums zemē vai celtne mirušo apglabāšanai. Kaps var atrasties daļēji vai pilnībā zem zemes virsmas.

== Pirmsvēsture ==

Viens no senākajiem kapiem uziets 1968. gadā [[Irāka|Irākā]], Zagrosas kalnos Šanidaras alā, kur pirms 60 000 gadu ticis apbedīts 60 gadus vecs neandertāliešu vīrietis. Mirušais apglabāts no meža kosu zariem pītā guļvietā un viscaur klāts ar ziediem. Kaps rūpīgi nosegts, kas liecina par jau visai attīstītu apbedīšanas kultūru.

Mirušo apglabāšana kapos kā [[Eiropa]]s iedzīvotāju tradīcija aizsākās ar [[auklas keramikas kultūra]]s sākumu.{{fact}} Agrāk mirušos gluži vienkārši parasti pameta zvēriem saplosīšanai{{fact}}, bet no zināmas [[civilizācija]]s brieduma pakāpes tos sāka apbedīt. Jādomā, ka cilvēku [[sabiedrība]]s locekļi viens otram sāka nozīmēt kaut ko vairāk, nekā partnera funkcijas ikdienas pārtikas iegūšanas un izdzīvošanas cīņā, kas izbeidzās līdz ar kāda locekļa nāvi. Apbedīšanas parādīšanās sakrīt arī ar [[lauksaimniecība]]s attīstības sākumu un pāreju uz pastāvīgām apmešanās vietām. Acīmredzot, tā nebija nejauša sakritība. Sākoties zemes apstrādei, sāka veidoties pirmās [[Īpašums|īpašuma]] attiecības. Visvieglāk saprotams zemes piederības kritērijs ir tas, ka šeit jau saimniekojuši pašreizējā [[Saimnieks|saimnieka]] [[Sencis|senči]]. Tas veda arī pie plaši izplatītā ticējuma, ka cilvēkam nomirstot, viņš turpina dzīvot, tikai citā pasaulē. Līdz ar to viņam nav zudušas tiesības uz zemi, tā paliek visas [[dzimta]]s — kā dzīvo, tā mirušo tās locekļu īpašumā. Savukārt apbedījumu vietas varēja kalpot par zināmu apliecinājumu [[teritorija]]s piederībai tai vai citai kopienai.

== Vēsture ==
Vēlāk — ap 2800.—2300.g. p.m.ē. līdztekus kopējiem kapiem parādījās arī individuālie kapi [[Dižciltība|dižciltīgajiem]] kopienu locekļiem. Viņi tika apbedīti greznākā tērpā nekā parastie mirstīgie. Šādi apbedījumi arvien biežāk izcēlās arī ar [[Ierocis|ieroču]], dažādu saimniecības priekšmetu un [[Rotaslieta|rotaslietu]] klāstu, kurus mirušajiem [[Augstmanis|augstmaņiem]] deva līdzi, lai tie varētu turpināt ierasto dzīves ritmu arī viņā saulē. Tas nozīmēja arī, ka bija attīstījusies ieroču un [[Darbarīks|darbarīku]] izgatavošanas [[tehnoloģija]]. Tā, [[Dānija]]s un Dienvid[[zviedrija]]s teritorijās individuālajās apbedījumu vietās pirmajā gadu tūkstotī p.m.ē. vai pat vēl senāk parādījās no koka stumbra izgatavoti [[Zārks|zārki]]. Lai tos izgatavotu, bija nepieciešami pietiekami pilnveidoti darbarīki.

== Antropoloģijas kontekstā ==
{{Commonscat|Graves|Kaps}}
Kapi un mirušo apglabāšanas tradīcijas un ceremonijas liecina arī par seno sabiedrību strukturizāciju, varas koncentrēšanos atsevišķu kopienas locekļu rokās, kā arī reliģiska rakstura paražu nostiprināšanos. Tie ir cilvēku sabiedrības pašorganizācijas elementi, kas kopumā veidoja zināmu kārtību arvien komplicētākajā dzīves veidā.

{{Latvijas kultūras kanons}}

{{autoritatīvā vadība}}

[[Kategorija:Kapi|*]]
[[Kategorija:Sabiedrība]]
[[Kategorija:Vēsture]]
[[Kategorija:Arheoloģija]]