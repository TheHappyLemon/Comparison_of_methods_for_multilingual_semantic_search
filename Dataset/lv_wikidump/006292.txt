{{BioTakso infokaste
| attēls =Canis latrans walking.jpg
| att_nosaukums =
| valsts =Animalia
| valsts_lv =Dzīvnieki
| valsts_r =Dzīvnieki
| tips =Chordata
| tips_lv =Hordaiņi
| klase =Mammalia
| klase_lv =Zīdītāji
| kārta =Carnivora
| kārta_lv =Plēsēji
| dzimta =Canidae
| dzimta_lv =Suņu dzimta
| ģints =Canis
| ģints_lv =Suņi
| suga =C. latrans
| suga_lv =Koijots
| binomial =Canis latrans <small>([[Say]], 1823)</small>
| izplatība =
[[Attēls:Leefgebied coyote.jpg|center|250px]]
}}

'''Koijots''' (''Canis latrans'') ir vidēji liels [[suņu dzimta]]s (''Canidae'') [[plēsējs]]. To sauc arī par '''prēriju vilku'''.<ref>{{Tīmekļa atsauce |url=http://www.bartleby.com/65/x-/X-prairiew.html |title=Arhivēta kopija |access-date={{dat|2010|02|27||bez}} |archiveurl=https://web.archive.org/web/20081016141544/http://www.bartleby.com/65/x-/X-prairiew.html |archivedate={{dat|2008|10|16||bez}} }}</ref> Koijots dzīvo [[Ziemeļamerika]]s un [[Centrālamerika]]s [[prērija|prērijās]]; [[Panama|Panamā]], [[Meksika|Meksikā]], [[Amerikas Savienotās Valstis|ASV]] un [[Kanāda|Kanādā]]. To var sastapt arī [[Aļaska|Aļaskā]].<ref name="koi">[http://animaldiversity.ummz.umich.edu/site/accounts/information/Canis_latrans.html ADW: Canis latrans: Information<!-- Bota izveidots nosaukums -->]</ref> Atšķirībā no brālēna [[pelēkais vilks|pelēkā vilka]], kas ir cēlies [[Eirāzija|Eirāzijā]], koijota dzimtene tāpat kā [[briesmīgais vilks|briesmīgajam vilkam]] ir [[Amerika]]s [[kontinents]].<ref>{{Tīmekļa atsauce |url=http://wolfcrossing.org/blog/wp-content/uploads/2007/10/carnegie-no1.pdf |title=Arhivēta kopija |access-date={{dat|2008|09|17||bez}} |archiveurl=https://web.archive.org/web/20080910164737/http://wolfcrossing.org/blog/wp-content/uploads/2007/10/carnegie-no1.pdf |archivedate={{dat|2008|09|10||bez}} }}</ref> Salīdzinot abus plēsējus, koijots ātrāk nekā vilks piemērojas jauniem dzīves apstākļiem.

Vārds "koijots" ir cēlies no Meksikas [[spāņu valoda]]s. Latīniskais nosaukums ''Canis latrans'' nozīmē "rejošais suns".

== Izskats ==
[[Attēls:Coyote portrait.jpg|thumb|left|250px|Koijota profils]]
Koijota vidējais ķermeņa garums ir 75–78&nbsp;cm, augums skaustā apmēram 50&nbsp;cm, svars 7–21&nbsp;kg. Ziemeļu reģiona koijoti ir lielāki, nekā dienvidu reģionā. Ziemeļos tie pat var svērt virs 30&nbsp;kg. Koijotam ir 42 vai 44 [[zobi]].<ref name="koi"/> Zinātnieki ir novērojuši, ka [[suns|mājas suņa]] [[galvaskauss]] pēc formas ir līdzīgāks koijotam nekā vilkam.<ref>Koler-Matznick, Janice (2002). "The Origin of the Dog Revisited". Anthrozoös 15 (2): 98-118.</ref> Vēl viena īpašība koijotam ir kopīga ar suni, bet kura nav vilkam - koijotam un sunim karstumā svīst ķepas, vilkam nesvīst. Koijots var skriet ar ātrumu līdz 69&nbsp;km/h<ref>http://www.infoplease.com/ipa/A0004737.html</ref> un tas var pārlekt 4 metru šķērsli.<ref name="koi"/>

Koijota kažoka [[krāsa]] variē no pelēkbrūnas līdz dzeltenpelēkai uz muguras, ar gandrīz baltu kaklu un vēderu. Priekškājas, [[galva]]s sāni, purns un ķepas ir rudi brūnas. Kažoks ir dubults, ar biezu smilšu krāsas pavilnu un garāku akotspalvu. Astes gals ir melns. Reizi gadā koijots maina spalvu, nomainot biezo [[ziema]]s kažoku pret plānāko [[vasara]]s apspalvojumu. Ausis ir palielas, salīdzinot ar galvas izmēru, toties pēdas mazas. Kalnos dzīvojošie koijoti ir tumšāk brūni, bet prēriju un [[tuksnesis|tuksnešu]] koijoti ir dzeltenīgāki.<ref>{{Tīmekļa atsauce |url=http://www.lioncrusher.com/animal.asp?animal=11 |title=Arhivēta kopija |access-date={{dat|2009|01|24||bez}} |archiveurl=https://web.archive.org/web/20081225104124/http://www.lioncrusher.com/animal.asp?animal=11# |archivedate={{dat|2008|12|25||bez}} }}</ref>

== Ieradumi ==
Lai gan bieži var novērot koijotus ceļojam grupās, tomēr tie vislabprātāk medī pāros. Bars parasti sastāv no 6 tuvi radniecīgiem pieaugušiem dzīvniekiem, viengadniekiem un kucēniem. Koijotu bari parasti ir mazāki par vilku bariem un bara attiecības nav tik ciešas. Tas ir saistīts ar to, ka koijoti diezgan ātri nobriest - jau gada vecumā tie ir pieauguši, vilki tikai divu gadu vecumā kļūst patstāvīgi.<ref>Macdonald, David (1984). The Encyclopedia of Mammals:</ref> Visbiežāk koijoti medī naktī, bet reizēm arī dienā. Kādreiz koijots mēdza medīt jebkurā dienakts laikā, bet sakarā ar cilvēku pretdarbību pret koijotiem, tie ir kļuvuši par izteiktiem nakts medniekiem.

Koijoti rok sev [[ala]]s, lai gan mēdz ieņemt arī [[āpsis|āpša]] vai [[bebrs|bebra]] alu. Koijotiem ir fiksētas teritorijas, kas parasti ir apmēram 19&nbsp;km rādiusā ap tā alu. Teritorijas, no kurām tiek aizdzīti vilki, uzreiz ieņem koijoti. Koijoti labāk par vilkiem māk piemēroties kaimiņattiecībām ar [[cilvēks|cilvēkiem]]. Tā mūža garums ir apmēram 10 gadi savvaļā, bet nebrīvē tas var nodzīvot līdz 18 gadiem.<ref name="koi"/>

Koijoti mēdz veidot monogāmus pārus uz vairākiem gadiem. Koijotu mātītei grūsnība ilgst 60—63 dienas un vienā metienā piedzimst 1-19 mazuļi, vidēji pieci. Koijotiem 50—70% kucēnu neizdzīvo līdz gada vecumam,<ref>[http://www.michigan.gov/dnr/0,1607,7-153-10370_12145_12205-60378--,00.html DNR - Coyote (Canis latrans)<!-- Bota izveidots nosaukums -->]</ref> tādēļ tas tiek kompensēts ar lieliem metieniem. Kucēni piedzimst [[aklums|akli]] un [[kurlums|kurli]]. Koijoti diezgan ātri aug, acis un ausis atveras desmitajā dienā un, sasniedzot 21—28 dienu vecumu, kucēni sāk nākt laukā no alas. Mātīte mazuļus baro ar [[piens|pienu]] apmēram 35 dienas. Pēc tam vecāki baro savus kucēnus, atvemjot barību. Jaunie tēviņi pamet alu 6-9 mēnešu vecumā, mātītes bieži paliek kopā ar ģimeni uz mūžu.<ref>[http://hal_macgregor.tripod.com/kennel/Kennel.htm Kennel.htm<!-- Bota izveidots nosaukums -->]</ref> Atšķirībā no vilkiem vecākā mātīte pieļauj savā tuvumā citas barojošas mātītes. Koijoti ir pieauguši apmēram 12 mēnešu vecumā.

Koijotus ir grūti dabā pamanīt, toties tos var bieži sadzirdēt. Koijotiem ir īpatnēji rējieni augstā tonī. Tie var būt gan īsi, gan savirknēti garā gaudām līdzīgā virknē. Koijoti parasti ir dzirdami naktīs vai vakarā, bet reizēm tos var dzirdēt arī dienā. Lai gan tos var dzirdēt visu gadu, visbiežāk tas ir pārošanās sezonā [[pavasaris|pavasarī]] un [[rudens|rudenī]], kad jaunie koijoti pamet ģimeni un dodas meklēt savu teritoriju.

== Medījums ==
[[Attēls:Coyote in grass.jpg|thumb|250px|Pamanījis nelielu medījumu, koijots sastingst un tam pielavās līdzīgi kā kaķis]]
[[Attēls:Coyote with typical hold on lamb.jpg|thumb|250px|Koijota tipiskais kodiens kaklā aiz žokļa]]
Koijoti ir [[gaļēdājs|gaļēdāji]], kas medī pamatā [[zīdītāji|zīdītājus]]. 90% medījuma ir siltasiņu dzīvnieki. Koijoti parasti medī nelielus dzīvniekus: [[pele]]s, [[lemings|lemingus]], [[vāveres]], [[putni|putnus]], [[čūska]]s, [[ķirzakas]], [[Briežu dzimta|briežus]] un [[mājdzīvnieks|mājdzīvniekus]]. Koijoti medī arī lielos [[kukaiņi|kukaiņus]]. Tie labprātāk ēd svaigu medījumu, bet neatsakās no [[maita]]s. Koijots viegli piemērojas jaunai diētai, tas bez bailēm apmeklē cilvēku ēdienu izgāztuves. Rudenī un ziemā koijoti ēd arī [[augļi|augļus]] un [[dārzeņi|dārzeņus]].

Koijotu medību paņēmieni mainās atkarībā no tā, ko tas vēlas nomedīt. Ja koijots medī mazu dzīvnieciņu, tas lēni pārvietojas pa lauku un rūpīgi ošņā pēdas. Ja upuris ir ievērots, tas sastingst, un medījums tiek nomedīts līdzīgi tam, kā to dara [[kaķis|kaķi]]. Lielākus dzīvniekus, piemēram, [[brieži|briedi]] koijoti medī grupās. Tas tiek vajāts līdz pagurumam. Pie labas izdevības briedim uzbrūk, tam tiek iekosts kaklā, cenšoties dzīvnieku nogāzt zemē. Koijoti ir ļoti izturīgi un neatlaidīgi mednieki. Tie var medīt no 14 minūtēm līdz 21 stundai. Neveiksmīgās medībās koijots var atlaist upuri gan pēc 2 minūtēm, gan tikai pēc 8 stundām. Piemēram, [[sniegs]] var traucēt veiksmīgām medībām. Koijotu bars ir ļoti neatlaidīgs un izveicīgs, un var nomedīt pat pieaugušu [[alnis|alni]], kas var būt smagāks par 250&nbsp;kg.<ref>[http://www.nps.gov/yell/naturescience/coyotes.htm Yellowstone National Park - Coyotes (U.S. National Park Service)<!-- Bota izveidots nosaukums -->]</ref>

== Ienaidnieki ==
Vislielākais koijota ienaidnieks ir [[pelēkais vilks]]. Teritorijās, kurās vairs nav vilku, dramatiski pieaug koijotu skaits. Jelovstounas nacionālais parks, lai ierobežotu koijotu populāciju, parka teritorijā mērķtiecīgi atgrieza vilkus. Kopš parkā ir vilki, neiejaucoties cilvēkam, koijotu skaits ir nostabilizējies, un tas nevairojas. Pirmajos divos gados pēc vilku [[populācija]]s atjaunošanas, koijotu skaits samazinājās uz pusi, par 50%. Lai aizbaidītu kojotu barus, ap ganībām mēdz izlaistīt vilku urīnu.<ref>{{Tīmekļa atsauce |url=http://ag.ansc.purdue.edu/sheep/ansc442/Semprojs/2002/predation/predators_and_prey.htm |title=Predators and Prey<!-- Bota izveidots nosaukums --> |access-date={{dat|2009|01|24||bez}} |archiveurl=https://web.archive.org/web/20081119080045/http://ag.ansc.purdue.edu/sheep/ansc442/Semprojs/2002/predation/predators_and_prey.htm |archivedate={{dat|2008|11|19||bez}} }}</ref>

Koijotus dažreiz medī arī [[puma]]s, no kurām koijoti izvairās. Cilvēki, lai aizbaidītu no kādas teritorijas koijotus, lieto pumas rēcienu atskaņošanu.<ref>[http://www.qawebsites.com/coyote.htm qawebsites.com<!-- Bota izveidots nosaukums -->]</ref> Reizēm [[Lāči|lācis]] nogalina koijotus, vairāk gan kā sāncensi uz medību teritoriju, nevis kā medījumu.

[[rudā lapsa|Rudās lapsas]] un koijoti cenšas dzīvot katrs savā teritorijā. Lai gan koijoti biežāk uzbrūk lapsām nekā lapsa koijotam, tomēr arī lapsa sargās savu alu un bērnus. Reizēm ir redzēts, ka koijoti un lapsas mierīgi pastāv līdzās un medī vienotā teritorijā.<ref>{{Tīmekļa atsauce |url=http://www.npwrc.usgs.gov/resource/mammals/cfoxint/index.htm |title=NPWRC :: Observed Interactions Between Coyotes and Red Foxes<!-- Bota izveidots nosaukums --> |access-date={{dat|2009|01|24||bez}} |archiveurl=https://web.archive.org/web/20090507035034/http://www.npwrc.usgs.gov/resource/mammals/cfoxint/index.htm |archivedate={{dat|2009|05|07||bez}} }}</ref> Koijoti labprāt sadzīvo ar [[āpši]]em. Koijots nav veikls alu racējs, tādēļ sīkos [[grauzējs|grauzējus]] parasti neizrok no alām. Tas parasti medī grauzējus, kamēr tie skrien pa zemes virsu. [[Āpsis]] nav ātrs skrējējs, bet tas labi rok alas. Tādēļ bieži mēdz abi medīt kopā.<ref name="koi"/>

== Koijots un cilvēks ==
Šobrīd koijoti ir visnegantākie uzbrucēji mājdzīvniekiem: [[aita|aitām]], [[kaza|kazām]] un [[liellopi]]em. Mājdzīvniekus koijoti medī tikai barā. Parasti tiek iekosts kaklā uzreiz aiz žokļa, un medījums turēts, kamēr noasiņo. Mazos jērus un kazlēnus, koijoti nomedī, pārkožot galvaskausu. Koijoti parasti savu medījumu apēd, atšķirībā no klejojošiem suņiem, tiem pāri paliek tikai lielie kauli un kažoka spalvas.<ref>{{Tīmekļa atsauce |url=http://texnat.tamu.edu/ranchref/predator/coyote/t-coyote.htm |title=Arhivēta kopija |access-date={{dat|2007|08|19||bez}} |archiveurl=https://web.archive.org/web/20070806144513/http://texnat.tamu.edu/ranchref/predator/coyote/t-coyote.htm |archivedate={{dat|2007|08|06||bez}} }}</ref>

Lai arī koijoti tiek nežēlīgi medīti, to skaits nemazinās, bet tieši otrādi - pieaug. Koijots viegli piemērojas jauniem apstākļiem un cilvēku rīcībai. Tas ātri ieņem teritorijas, kurās vairs nedzīvo vilki. Koijoti parasti neuzbrūk cilvēkiem, tomēr no koijotu bara ir jāuzmanās. Līdz šim ir zināms tikai viens letāls notikums, kad koijoti nokoda cilvēku.<ref>[http://www.varmintal.com/attac.htm Coyote Attacks on Children<!-- Bota izveidots nosaukums -->]</ref>

== Sistemātika ==
Koijotiem ir zināmas 19 pasugas:<ref>[http://www.fs.fed.us/database/feis/animals/mammal/cala/all.html Canis latrans<!-- Bota izveidots nosaukums -->]</ref>
* '''Koijots''' (''Canis latrans'')
** Meksikas koijots ''Canis latrans cagottis'' - [[Meksika]]
** San pedro Martir koijots ''Canis latrans clepticus'' - [[Kalifornija]]
** Salvadoras koijots ''Canis latrans dickeyi'' - [[Salvadora]]
** Dienvidaustrumu koijots ''Canis latrans frustor'' - [[Kanzasa]], [[Oklahoma]], [[Teksasa]], [[Misūri (štats)|Misūri]], [[Ārkanzasa]]
** Belīzes kojots ''Canis latrans goldmani'' 
** Honduras koijots ''Canis latrans hondurensis''
** Durango koijots ''Canis latrans impavidus'' - [[Sonora]], [[Čivava]], [[Durango]], [[Zakateka]]
** Ziemeļu koijots ''Canis latrans incolatus'' - [[Jukona (teritorija)|Jukona]], [[Britiškolumbija]], [[Aļaska]]
** Tiburona salu koijots''Canis latrans jamesi'' - [[Tiburona salas]]
** Prēriju koijots ''Canis latrans latrans'' - [[Alberta]], [[Manitoba]], [[Ņūmeksika]], [[Teksasa]]
** Kalnu koijots ''Canis latrans lestes'' - Britiškolumbija, Alberta, [[Jūta]], [[Nevada]]
** Mernas koijots ''Canis latrans mearnsi'' - [[Kolorādo]], Jūta, Sonora, Čivava
** Rio grande koijots ''Canis latrans microdon'' - Teksasa, [[Tamaulipa]]
** Kalifornijas koijots ''Canis latrans ochropus'' - Kalifornija, uz rietumiem no [[Sjerra Nevada]]
** Pussalas koijots ''Canis latrans peninsulae'' - Kalifornija
** Teksasas prēriju koijots ''Canis latrans texensis'' - Teksasa, Ņūmeksika, Meksika
** Ziemeļaustrumu koijots ''Canis latrans thamnos'' - [[Saskatčevana]], Ontario, [[Indiāna]], Misūri
** Ziemeļrietumu koijots ''Canis latrans umpquensis'' - [[Vašingtonas šats]], [[Oregona]]
** Kolimas koijots ''Canis latrans vigilis'' - [[Klusais okeāns|Klusā okeāna]] krasts Meksikā

== Atsauces ==
{{Atsauces}}

== Ārējās saites ==
* https://web.archive.org/web/20090207131826/http://www.montana.edu/~wwwbi/staff/creel/bio480/The%20red%20wolf.pdf
* http://www.livescience.com/animals/070911_wolves_coyotes.html
* https://web.archive.org/web/20081229054925/http://www.nsrl.ttu.edu/tmot1/canilatr.htm

{{autoritatīvā vadība}}

[[Kategorija:Suņi]]
[[Kategorija:Ziemeļamerikas fauna]]
[[Kategorija:ASV fauna]]