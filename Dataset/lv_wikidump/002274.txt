{{BioTakso infokaste
|    attēls = Calidris_maritima.jpg
|    valsts = Animalia
| valsts_lv = Dzīvnieki
|      tips = Chordata
|   tips_lv = Hordaiņi
|     klase = Aves
|  klase_lv = Putni
|     kārta = Charadriiformes
|  kārta_lv = Tārtiņveidīgie
|    dzimta = Scolopacidae
| dzimta_lv = Sloku dzimta
|     ģints = Calidris
|  ģints_lv = Šņibīši
|      suga = C. maritima
|   suga_lv = Jūras šņibītis
|  binomial = Calidris maritima <small>([[Mortens Trane Brunnihs|Brünnich]], 1764)</small>
| izplatība = [[Attēls:Calidris maritima map.png|center|240px]]<br>
{{legend|yellow|Sastopams ligzdošanas sezonā}}
{{legend|#1F75FE|Sastopams ziemošanas sezonā}}
{{legend|green|Sastopams visu gadu kā nometnieks}}
|kategorijas = nē
}}
'''Jūras šņibītis''' (''Calidris maritima'') ir neliels [[sloku dzimta]]s (''Scolopacidae'') [[bridējputns]]. Ģeogrāfisko variāciju nav.<ref name=world>[https://www.worldbirdnames.org/bow/sandpipers/ IOC World Bird List: Sandpipers, snipes, courser, 2020]</ref> Ligzdo [[Eirāzija]]s un [[Ziemeļamerika]]s arktiskajās piekrastēs un [[Ziemeļu Ledus okeāns|Ziemeļu Ledus okeāna]] salās, kā arī kalnu [[tundra|tundrā]]. Migrācijas laikā reti, bet regulāri sastopams arī [[Latvija]]s jūras piekrastē.

== Izplatība ==
[[Attēls:Calidris_maritima_jcwf2.jpg|220px|left|thumb|Jūras šņibītis ligzdo arktiskajās Ziemeļu Ledus okeāna piekrastēs]]
Ligzdo [[Eirāzija]]s un [[Ziemeļamerika]]s arktiskajās piekrastēs un [[Ziemeļu Ledus okeāns|Ziemeļu Ledus okeāna]] salās, kā arī kalnu [[tundra|tundrā]].  Latvijai tuvākās ligzdošanas vietas ir [[Skandināvija]] un [[Somija]]s ziemeļi, arī [[Grenlande]], [[Islande]], [[Špicbergena]], [[Franča Jozefa zeme]], [[Nova Zemļa]] un [[Severnaja Zemļa]]. Neliela ligzdotāju populācija [[Skotija]]s ziemeļos.

Jūras šņibītis ir [[gājputns]]. Ligzdošanas vietas pamet vēlāk kā citi šņibīši, migrē uz [[Atlantijas okeāns|Atlantijas okeāna]] klinšainajiem bezledus krastiem, parasti ne tālāk par [[Ziemeļkarolīna|Ziemeļkarolīnu]] (Ziemeļamerikā) vai [[Portugāle]]s ziemeļiem (Eiropā). Vietās, kur jūra neaizsalst, pārziemo ligzdošanas areālā vai veic nelielu pārvietošanos. Ziemās bieži sastopams [[Rietumeiropa]]s un Skandināvijas piekrastēs, bet ievērojami retāk pie [[Baltijas jūra]]s austrumu krasta.

== Latvijā ==
[[Latvija|Latvijā]] jūras šņibītis ir reti, bet regulāri sastopams rudens caurceļotājs, kā arī rets ziemotājs. Kopējais novērojumu skaits ir nedaudz mazāks par 30 un šņibīši sastapti vienmēr tikai jūras piekrastē, visbiežāk oktobrī.<ref>[http://www.ornitofaunistika.com/lvp/lvp_calmar.htm Jūras šņibītis] {{Webarchive|url=https://web.archive.org/web/20130424020955/http://www.ornitofaunistika.com/lvp/lvp_calmar.htm |date={{dat|2013|04|24||bez}} }} Putni.lv</ref> Mēdz pulcēties bariņos, lielākais konstatēts 2011. gada rudenī uz Liepājas ostas dienvidu mola — 16 putni.<ref>[http://www.latvijasputni.lv/lv/zinas/arhivs/109-oktobris.html Oktobris 2011] {{Webarchive|url=https://web.archive.org/web/20160325170318/http://www.latvijasputni.lv/lv/zinas/arhivs/109-oktobris.html |date={{dat|2016|03|25||bez}} }} Latvijasputni.lv</ref>

== Izskats ==
[[Attēls:Purple sandpiper New Brighton.jpg|thumb|left|220px|Jūras šņibītim ir tumšs knābis, kas pie pamatnes ir dzeltens]]
Jūras šņibītis ir neliels bridējputns, kura ķermeņa garums ir 20—22 [[centimetrs|cm]], [[spārnu plētums]] 42—46 cm, svars 60—75 [[grams|g]].<ref name=adw>{{Tīmekļa atsauce |url=http://animaldiversity.ummz.umich.edu/accounts/Calidris_maritima/ |title=Calidris maritima |access-date={{dat|2013|05|22||bez}} |archiveurl=https://web.archive.org/web/20130629235733/http://animaldiversity.ummz.umich.edu/accounts/Calidris_maritima/ |archivedate={{dat|2013|06|29||bez}} }}</ref> Pieaugušam putnam ir dzeltenas (pavasarī) vai oranžas (rudenī) kājas un vidēja izmēra tievs, smails knābis, kura krāsa pie pamata ir dzeltena, bet tālāk — tumša. Apspalvojums virspusē ir raibumoti tumšs ar viegli violetu nokrāsu, bet zemāk — balts. Krūtiņa ir gaiši pelēcīga, [[aste]]s gals — melns. Ligzdošanas laikā jūras šņibīša apspalvojums nedaudz mainās, tas kļūst brūnāks, ne tik pelēks.<ref name=adw/>

== Uzvedība ==
Šņibītis ir sabiedrisks putns. Ārpus ligzdošanas laika tie ar saviem sugas brāļiem uzturas mazos bariņos un nereti biedrojas arī ar [[akmeņtārtiņi|akmeņtārtiņiem]] ''(Arenaria interpres)'', meklējot [[barība|barību]] akmeņainajās, klinšainajās piekrastēs. Pārsvarā pārtiek no [[kukaiņi]]em un [[gliemji]]em, kā arī dažiem [[augi]]em. Jūras šņibīši ir ļoti veikli gan uz sauszemes, lecot un skrienot, gan jūrā peldot. Barošanās laikā vērotājam varētu šķist, ka šņibīši ir neveikli lidotāji, jo lidojumi ir īsi ar vājiem spārnu vēzieniem, parasti tiek aplidotas kādas klintis vai citi šķēršļi. Tomēr migrācijas laikā jūras šņibīši pierāda, ka spēj lidot ātri, spēcīgi un ar pilniem spārnu vēzieniem.<ref name=adw/> Jūras šņibīši ziemo vienmēr vienā un tajā pašā vietā. 

==Ligzdošana==
[[Attēls:Calidris maritima group.jpg|thumb|260px|Jūras šņibīšu bars kopā ar [[akmeņtārtiņš|akmeņtārtiņu]]]]
Jūras šņibīši dzimumbriedumu sasniedz 1 gada vecumā. Tie veido monogāmus pārus un agresīvi aizsargā ligzdošanas vietu. Jūras šņibīši ligzdo akmeņainajās, arktiskajās piekrastēs un [[kalns|kalnu]] tundrā. Vispirms tēviņš nostiprina samērā lielu ligzdošanas teritoriju, pēc tam cenšas piesaistīt sev mātītes uzmanību, izpildot īpašus lidojumus gaisā un dejas uz zemes. [[Ligzda|Ligzdu]] šņibītis būvē uz zemes — vai nu uz neliela akmeņu paaugstinājuma vai arī piekrastes [[nogāze|nogāzēs]]. [[Tēviņš]] atrod un iezīmē vairākas vietas, bet [[mātīte]] izvēlas vienu no tām un izdēj 3—4 [[ola]]s. Inkubācijas periods ilgst 21—22 dienas.<ref name=adw/> Perē abi vecāki, bet, kad mazuļi ir izšķīlušies, galvenās rūpes uzņemas tēviņš. Ja perējums aiziet bojā, pāris ļoti reti dēj vēlreiz. Mātīte pamet ligzdošanas teritoriju un dodas uz ziemošanas vietām.<ref name=adw/> Pēc izšķilšanās (24h) mazie putnēni diezgan ātri sāk skriet, peldēt un baroties paši. Tēva uzdevums ir mazuļus aizvest uz vietām, kur ir ar ko baroties. Tēviņš ļoti uzmanīgi rūpējas par mazuļiem, tos aizsargājot no citiem putniem. Apmēram pēc 22 dienām jaunie putni ir pieauguši un visi dodas uz ziemošanas vietām, bet joprojām tie ir atkarīgi no sava tēva līdz sasniedz apmēram 33 dienu vecumu.<ref name=adw/>

== Aizsardzība ==
Sugas izplatības areāls ir plašs un tie apdzīvo cilvēka saimnieciskās darbības maz skartus apvidus, tādēļ globālā mērogā nav būtiski apdraudēti.<ref>{{Tīmekļa atsauce|url=http://www.iucnredlist.org/details/106003054/0|title=Calidris maritima|date=2012-09-24|work=The IUCN Red List of Threatened Species™}}{{Novecojusi saite}}</ref> Konvencijā par Eiropas dzīvās dabas un dabisko dzīvotņu aizsardzību noteikts, ka jūras šņibītis pieder pie [[Eiropas Savienība]]s īpaši aizsargājamo putnu sugām.

== Atsauces ==
{{atsauces}}

== Ārējās saites ==
{{commonscat|Calidris maritima|Jūras šņibītis}}
* [https://web.archive.org/web/20130424020955/http://www.ornitofaunistika.com/lvp/lvp_calmar.htm Jūras šņibītis] Putni.lv
*[https://web.archive.org/web/20140111124346/http://www.enature.com/fieldguides/detail.asp?recnum=bd0216 eNature: Purple Sandpiper Calidris maritima]
*[https://web.archive.org/web/20160315212035/http://www.planetofbirds.com/charadriiformes-scolopacidae-purple-sandpiper-calidris-maritima Planet of Birds: Purple Sandpiper (Calidris maritima)]
*[https://web.archive.org/web/20130530104354/http://www.birdguides.com/species/species.asp?sp=057078 Bird Guides: Purple Sandpiper (Calidris maritima)]

{{DEFAULTSORT:Juras sznzibiztis}}

[[Kategorija:Šņibīši]]
[[Kategorija:Eiropas putni]]
[[Kategorija:Latvijas putni]]
[[Kategorija:Islandes fauna]]
[[Kategorija:Grenlandes fauna]]