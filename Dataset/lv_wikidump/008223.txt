{{TCPIPmodelis}}
'''IMAP''' jeb '''Interneta ziņojumu piekļuves protokols''' ({{val|en|Internet Message Access Protocol}})<ref>{{AkadTerm|term=IMAP|lang=EN}}</ref> ir [[interneta protokols]], kas paredzēts piekļuvei [[e-pasts|elektroniskajam pastam]] uz [[e-pasta serveris|servera]] ar [[e-pasta klients|klienta programmas]] palīdzību. "Ziņojums" (''message'') šeit ir sinonīms e-pasta vēstulei. Pašreizējā versija, IMAP versija 4 revīzija 1 (IMAP4rev1), ir aprakstīta {{RFC|3501}}. IMAP4 un [[Post Office Protocol|POP3]] ir visizplatītākie interneta protokoli e-pasta izguvei, bet IMAP ir plašāka funkcionalitāte. Pamatā visi mūsdienu e-pasta klienti un serveri atbalsta abus protokolus.

IMAP ļauj darboties ar vēstuļu kastītēm (''mailbox'') un vēstulēm tajās gan tiešsaistē uz servera, gan arī [[tiešsaiste un bezsaiste|bezsaistes]] ({{val|en|offline}}) režīmā, klientam lejuplādējot visas vēstules, un tad klienta pusē tās apstrādājot (kā to dara POP protokols). IMAP4rev1 protokolā ietvertas šādas operācijas: vēstuļu kastu izveidošana, dzēšana, pārsaukšana, jaunu ziņojumu pārbaude, vēstuļu dzēšana, karodziņu stāvokļu maiņa, meklēšanas operācijas pēc dažādiem parametriem.

IMAP nav paredzēts vēstuļu izsūtīšanai, tam jāizmanto citi protokoli, piemēram [[SMTP]].

== IMAP4 priekšrocības, salīdzinot ar POP3 ==

=== Tiešsaistes režīms ===
Izmantojot POP, klienta programma serverim pieslēdzas īslaicīgi, kamēr tik lejuplādēta jauna vēstule. IMAP ļauj saglabāt seansu neierobežotu laiku, visas darbības ar vēstulēm veicot uz paša servera, nelejuplādējot vēstules saturu. Tas ir īpaši izdevīgi, ja ir zems sakaru kanāla ātrums vai [[datplūsma]]s ierobežojumi.

=== Vienlaicīga pieslēgšanās vēstuļu kastei vairākiem klientiem ===
POP3 protokols piekļuvi vēstuļu kastei vienlaicīgi ļauj tikai vienam klientam. IMAP tāda ierobežojuma nav; ir mehānisms, kā viens klients var redzēt citu klientu izmaiņas vēstuļu kastē.

=== MIME daļu apstrāde ===
E-pasta vēstule ir [[MIME]] formātā, kuram ir kokveida struktūra, kas sastāv no dažādām daļām.
IMAP4 ļauj klientam atsevišķi saņemt kādu no MIME daļas. Piemēram, tas ļauj saņemt vēstules teksta daļu bez pievienotās datnes — lietotājam pašam ir iespēja izlemt, to lejuplādēt vai ne.

=== Vēstules stāvokļa informācija ===
Ar vēstules karodziņu palīdzību uz servera klients var zināt vēstules stāvokli - vai tā ir lasīta, dzēsta, vai ir atbildēts uz to. POP gadījumā to varēja nodrošināt tikai klienta programma.

=== Vairākas vēstuļu kastītes ===
IMAP4 klienti var izveidot, pārsaukt, dzēst vairākas vēstuļu kastīes (kas lietotājam ir kā mapes) tieši uz servera, kā arī pārvietot vēstules starp kastītēm. IMAP arī nodrošina piekļuvi koplietošanas un publiskajām vēstuļu kastītēm.

=== Meklēšana uz servera ===
IMAP ļauj klientiem veikt meklēšanas operācijas pēc dažādiem kritērijiem uz servera, nelejuplādējot katru vēstuli.

=== Iebūvēts paplašināšanas mehānisms ===
Pēc pieredzes ar citiem interneta protokoliem, IMAP4 protokolā ir mehānisms, kas ļauj to paplašināt.

== IMAP4 trūkumi, salīdzinot ar POP3 ==
Salīdzinot POP3, IMAP4 ir ļoti sarežģīts protokols. Neskatoties uz to, IMAP kļūst arvien populārāks.

Meklēšanas operāciju laikā var tikt tērēti lieli servera resursi, apstrādājot lielas vēstuļu kastes.

Lai nosūtītu vēstuli, pasta klients šo vēstuli sūta divreiz, vienu uz SMPT nogādāšanai adresātam, bet kopiju uz IMAP serveri, lai saglabātu nosūtīto vēstuļu kastē. POP sūta vienreiz, kopija tiek saglabāta tikai pie klienta.

== Protokola apraksts ==
IMAP serveris visbiežāk izmanto [[TCP]] 143. portu vai 993. ([[SSL]]).

=== Vēstuļu atribūti ===
Katrai vēstulei tiek piešķirts 32 [[bits|bitu]] unikāls identifikators — UID (''Unique Identifier''), kas nedrīkst mainīties seansa laikā, kā arī starp seansiem. Katrs jaunais UID ir lielāks par jebkuru iepriekšējo. Savukārt vēstuļu secības numurs (''Message Sequence Number'') ir vēstules kārtas numurs vēstuļu kastē, kas var mainīties seansa laikā, ja tiek dzēstas vēstules.

Vēstules statusa apskatei paredzēti karodziņi (''flag''). Tie sākas ar simbolu "\". Daži no karodziņiem:
{| 
|- 
| '''\Seen''' || — vēstule ir izlasīta 
|- 
| '''\Answered''' || — uz vēstuli ir atbildēts
|- 
| '''\Flagged''' || — vēstule ir īpaši atzīmēta
|- 
| '''\Deleted''' || — vēstule ir atzīmēta kā dzēsta (reālā dzēšana notiks pēc attiecīgu komandu palaišanas)
|- 
| '''\Draft''' || — vēstules veidošana nav pabeigta
|- 
| '''\Recent''' || — vēstule ir "nesen" saņemta
|}

== Pielietojums ==
Populārākie IMAP serveri:
* ''[[Binc IMAP]]'' — izmanto ''[[Maildir]]'' formātu;
* ''[[Citadel/UX|Citadel]]'';
* ''[[Courier Mail Server]]'' — izmanto ''[[Maildir]]'' formātu;
* ''[[Cyrus IMAP server]]'' — "melnās kastes" serveris, kas nodrošina piekļuvi ar [[Post Office Protocol|POP3]] un IMAP;
* ''[[Dovecot]]'' — slepenais IMAP serveris;
* ''[[FirstClass|FirstClass Server]]'' — ''FirstClass Server'';
* ''[[IBM Lotus Domino]] Server'';
* ''[[Kerio MailServer]]'';
* ''[[Mac OS X Server]]'' (izmanto ''Cyrus'');
* ''[[MailEnable]]'';
* ''[[Merak Mail Server]]'';
* ''[[MDaemon]]'';
* ''[[Microsoft Exchange Server]]''
* ''[[Open-Xchange]]''
* [[UW IMAP]] — atbalsta dažādus formātus ([[mbox]], mbx, [[MMDF]], tenex, mtx, [[MH Message Handling System|MH]], mx un ''[[Usenet]]'');
* ''[[Zimbra]]''.

Populārākie IMAP klienti:
* [[komandrindas lietotāja saskarne]]s klienti:
** [[Pine (e-pasta kients)|UW PINE]] — viens no pirmajiem IMAP klientiem;
** [[Mutt (e-pasta kients)|Mutt]] — e-pasta klients daudzos [[Linux distributīvs|Linux distributīvos]];
* [[grafiskā lietotāja saskarne|grafiskās lietotāja saskarnes]] klienti:
** ''[[Mail (Apple)|Apple Mail]]'';
** ''[[The Bat!]]'';
** ''[[Novell Evolution]]'';
** ''[[Forte Agent]]'';
** ''[[KMail]]'';
** ''[[Eudora (e-pasta kients)|Eudora]]'';
** ''[[Microsoft Outlook Express]]'';
** ''[[Microsoft Outlook]]''
** ''[[Mozilla Thunderbird]]'';
** ''[[Mulberry (e-pasta kients)|Mulberry]]'';
** ''[[Pegasus Mail]]'';
** ''[[Opera (pārlūkprogramma)|Opera Mail]]'';
** ''[[SeaMonkey|SeaMonkey Mail]]'';
* izmantojot [[Tīmekļa pārlūkprogramma|tīmekļa pārlūkprogrammu]]:
** ''[[Squirrelmail]]'';
** ''[[RoundCube]]'';
** [[Internet Messaging Program|IMP]].

== Atsauces ==
{{atsauces}}

== Ārējās saites ==
* [http://www.faqs.org/rfcs/rfc3501.html RFC<!-- nobots --> 350 — IMAP versijas 4 revīzijas 1 apraksts] {{en ikona}}
* [https://web.archive.org/web/20041212033247/http://www.imap.org/ IMAP mājaslapa — viss par IMAP protokolu] {{en ikona}}

{{E-pasts navig}}

{{autoritatīvā vadība}}

[[Kategorija:E-pasts]]
[[Kategorija:Interneta protokoli]]