{{līdzīgs|Aspasija}}
{{Rakstnieka infokaste
| platums = 
| vārds = Aspazija
| vārds_orig = 
| attēls = Aspazija-LABR-StrautnieceA-07-01.png
| att_izmērs = 
| att_nosaukums = Aspazija 1912. gadā Cīrihē
| dz_dat_alt = 
| dz_gads = 1865
| dz_mēnesis = 3
| dz_diena = 16
| dz_vieta = {{vieta|Krievijas Impērija|Kurzemes guberņa|Jelgavas apriņķis|Zaļenieku pagasts|td=Latvija}}
| m_dat_alt = 
| m_gads = 1943
| m_mēnesis = 11
| m_diena = 5
| m_vieta = {{vieta|Trešais reihs|Ostlande|Rīgas Jūrmala|td=Latvija}}
| dzīves_vieta = {{RUS}}<br />{{CHE}}<br />{{LAT}}
| pilsonība = 
| tautība = [[latvieši|latviete]]
| dzimums = S
| vecāki = 
| brāļi = 
| māsas = 
| dzīvesbiedrs = [[Rainis]]
| bērni = 
| paraksts = 
| pseidonīms = Aspazija
| nodarbošanās = Literāte, politiķe
| rakstīšanas valoda = [[Latviešu valoda]]
| periods = 1887—1943
| žanri = 
| temati = 
| lit virzieni = [[romantisms]]
| slavenākie darbi = luga "[[Sidraba šķidrauts]]", dzejoļu krājums "[[Sarkanās puķes]]"
| ietekmējies = 
| ietekmējis = 
| alma_mater = 
| apbalvojumi = [[Triju Zvaigžņu ordenis]], [[Tēvzemes balva]], [[Atzinības krusts]]
| piezīmes = 
| kategorijas = 
}}
'''Johanna Emīlija Lizete Rozenberga''' (dzimšanas dokumentos — '''Rozenvalde'''),<ref>{{Tīmekļa atsauce|url=http://memorialiemuzeji.lv/wp-content/uploads/2013/11/Rainis_Vestules_01-53.pdf|title=Raiņa vēstules (1 lpp.)|publisher=Memorialiemuzeji.lv|accessdate={{dat|2014|11|04||bez}}|archive-date={{dat|2019|11|05||bez}}|archive-url=https://web.archive.org/web/20191105051451/http://memorialiemuzeji.lv/wp-content/uploads/2013/11/Rainis_Vestules_01-53.pdf}}</ref> vēlāk — '''Elza Pliekšāne''' (dzimusi {{dat|1865|3|16}}, mirusi {{dat|1943|11|5}}), plašāk pazīstama kā '''Aspazija''', bija [[latvieši|latviešu]] literāte un politiķe.

== Biogrāfija ==
Dzimusi 1865. gada 16. martā turīga [[Zemgale]]s zemnieka ģimenē [[Zaļenieku pagasts|Zaļenieku pagasta]] "Daukšās".<ref>{{Tīmekļa atsauce|url=http://www.uzdevumi.lv/ExerciseRun/RunExercise?exerciseId=cad579c6-8cdd-417f-bf98-5ca93499f442&parentType=VirtualSchool&parentId=2181|title=Uzdevumi.lv informācija|publisher=Uzdevumi.lv|accessdate={{dat|2012|1|18||bez}}}}</ref> Mācījās Zaļāsmuižas pamatskolā, [[Jelgava]]s Dorotejas meiteņu pamatskolā un Jelgavas Trīsvienības sieviešu ģimnāzijā (1874—1884), ģimnāziju nepabeidza, izstājās īsi pirms tās beigšanas. Dedzīgi lasīja vācu romānistus un dzejniekus, savus pirmos dzejoļus uzrakstīja 14 gadu vecumā vācu valodā. Ģimnāzijas pēdējo klasi Rozenberga nepabeidza un 1886. gadā apprecējās ar Vilhelmu Maksi Valteru, kļūstot par '''Elzu Valteri'''.<ref>{{Tīmekļa atsauce|url=https://enciklopedija.lv/skirklis/31832|title=Aspazija|website=enciklopedija.lv|access-date=2021-03-16|language=lv}}</ref> 1887. gadā laikrakstā "Dienas Lapa" feļetona pielikumā tika publicēts viņas dzejolis "Jaunā gadā", viņa piedalījās lugu konkursā ar drāmu "Atriebēja", taču tā netika iespiesta cenzūras iebildumu dēļ. Pēc šķiršanās no pirmā vīra laikā no 1891. līdz 1893. gadam Aspazija strādāja par mājskolotāju Jaunsvirlaukā, Pociemā, un sacerēja lugas "Zaudētās tiesības", "Vaidelote" un poēmu "Saules meita". Šos darbus viņa publicēja ar pseidonīmu "Aspazija" (no [[Sengrieķu valoda|sengrieķu]] ‘mīlamā’, kas bija arī izglītotās [[Perikls|Perikla]] draudzenes vārds) un viņas lugās spilgti attēlota sievietes cīņa pret dogmām un aizspriedumiem, par tiesībām veidot savu dzīvi saskaņā ar jūtām.

Pēc pārcelšanās uz Rīgu 1893. gada novembrī strādāja Rīgas Latviešu teātrī par koristi un sāka nodarboties ar žurnālistiku. 1894. gadā teātris uzveda viņas lugas "Vaidelote" un "Zaudētās tiesības". Šajā laikā viņa iepazinās ar [[Rainis|Jāni Pliekšānu]] (Raini), kurš tolaik bija avīzes "[[Dienas Lapa]]" redaktors un pievienojās [[Jaunā strāva|Jaunās strāvas]] kustībai. 1897. gadā iznāca Aspazijas pirmais dzejoļu krājums "Sarkanās puķes", kas izraisīja plašu rezonansi sabiedrībā. Pēc kustības sagrāves Aspazija 1897. gada 21. decembrī [[Rīga|Rīgā]]<ref>[http://www.lvva-raduraksti.lv/lv/menu/lv/2/ig/1/ie/54/book/5414.html Jelgavas Annas pilsētas latviešu draudze, 150. kadrs, 204. ieraksts]{{Novecojusi saite}}</ref> salaulājās ar apcietināto J. Pliekšānu. No 1898. līdz 1903. gadam viņa strādāja "Dienas Lapas" redakcijā un pārmaiņus dzīvoja Rīgā un [[Kirovas apgabals|Vjatkas guberņas]] [[Slobodska]]s (''Слободской'') pilsētā pie izsūtītā Raiņa. Šajā laikā viņa kopā ar Raini tulkoja [[Johans Volfgangs fon Gēte|Johana Volfganga fon Gētes]] darbus, Aspazija viena pati — Henrika Senkeviča, R. Hamerlinga darbus. Kopā ar Raini [[1905. gada revolūcija]]s laikā Aspazija aktīvi piedalījās dažādos masu pasākumos un viņas drāmas "Sidraba šķidrauts” izrāde kļuva par vienu no spilgtākajiem latviešu garīgās un nacionālās atmodas notikumiem.

Sākoties represijām, Aspazija ar Raini 1905. gada nogalē emigrēja uz [[Šveice|Šveici]], kur līdz 1920. gadam dzīvoja [[Tičīno kantons|Tičīno kantona]] Kastaņjolā pie [[Lugano ezers|Lugano ezera]]. Pēc atgriešanās [[Latvija|Latvijā]] Aspazija tika ievēlēta [[Latvijas Satversmes sapulce|Satversmes sapulcē]], piedalījās Latvijas Republikas izveidē un aktīvi aizstāvēja sieviešu tiesības.

Aspazija mirusi 1943. gada 5. novembrī, apbedīta blakus savam vīram [[Raiņa kapi|Raiņa kapos]]. 1996. gadā Aspazijas pēdējā dzīvesvietā [[Dubulti (Jūrmala)|Dubultos]] atvērts muzejs. 2004. gadā veiktajā aptaujā par 100 visu laiku ievērojamākajām Latvijas personībām Aspazija tika ierindota 20. vietā.<ref>{{Tīmekļa atsauce|url=http://memorialiemuzeji.lv/personibas/aspazija/|title=Aspazija|publisher=Memorialiemuzeji.lv|accessdate={{dat|2012|1|18||bez}}|archive-date={{dat|2012|09|13||bez}}|archive-url=https://web.archive.org/web/20120913043913/http://memorialiemuzeji.lv/personibas/aspazija/}}</ref>

== Apbalvojumi un pagodinājumi ==
* [[Triju Zvaigžņu ordenis]], III šķira (1926)<ref>{{Tīmekļa atsauce|url=https://www.la.lv/triju-zvaigznu-ordenim-90-ta-dzimsana-nebusanas-un-parvertibas/|title=Triju Zvaigžņu ordenim 90: apbalvojuma dzimšana, nebūšanas un pārvērtības|last=Bormane|first=Anita|website=[[Latvijas Avīze|LA.LV]]|access-date=2020-11-16|date=2014-03-30|language=lv|archive-date=2021-01-18|archive-url=https://web.archive.org/web/20210118134520/https://www.la.lv/triju-zvaigznu-ordenim-90-ta-dzimsana-nebusanas-un-parvertibas}}</ref>
* II šķiras [[Atzinības krusts]] Nr. 6 (1938.g. 16. novembrī)<ref>[https://www.vestnesis.lv/ta/id/13114 Ar Atzinības Krustu apbalvotie] Latvijas vēstnesis Nr. 426/429 no 28.11.2000</ref>
* [[Tēvzemes balva]] (1939)

== Darbi ==
=== Lugas ===
* "Atriebēja" (sarakstīta 1887. gadā)
* "Vaidelote" (teātrī 1894. gadā)
* "Zaudētās tiesības" (teātrī 1894. gadā)
* "Ragana" (teātrī 1895. gadā)
* "Neaizsniegts mērķis" (teātrī 1895. gadā)
* "Zeltīte" (1901)
* "Sidraba šķidrauts" (1903, teātrī 1905. gadā)
* "Aspazija" (sarakstīta 1923. gadā)
* "Boass un Rute" (1925. gadā)
* "Torņa cēlājs" (1927. gadā)
* "Zalša līgava" (1928. gadā)
* "Jānis Ziemelis" (periodikā 1931. gadā)
* "Pūcesspieģelis" (teātrī 1932. gadā)
* "Velna nauda" (1933)

=== Dzejoļu krājumi ===
[[Attēls:Aspazijas nams Dubultos.JPG|thumb|275px|Aspazijas nams [[Dubulti (Jūrmala)|Dubultos]]]]
* "Sarkanās puķes" (1897)
* "Dvēseles krēsla" (1904)
* "Saulainais stūrītis" (1910)
* "Ziedu klēpis" (1911)
* "Izplesti spārni" (1920)
* "Raganu nakts" (1923)
* "Trejkrāsaina saule" (1926) 
* "Asteru laikā" (1928)
* "Dvēseles ceļojums" (1933)
* "Kaisītās rozes" (1936)
* "Zem vakara zvaigznes" (1942)

=== Proza ===
* "No atzīšanas koka" (1919)
* "Zila debess" (1924)
* "Zelta mākoņi" (1928)
* "Rudens lakstīgala" (periodikā 1933. gadā)

=== Kopoti raksti ===
* "Raksti" (1904)
* "Raksti" (2. izdevums) (1910)
* "Kopoti raksti" 10 sēj. (1920—1924)
* "Mana dzīve un darbi" 6 sējumi (nepabeigti; 1931—1940)
* "Raksti" 5 sēj. (izdoti ASV; 1963—1971)
* "Raksti" 6 sēj. (1985—1988)

=== Tulkojumi ===
* [[Henriks Senkevičs]]. "Kurp eji?" (''Quo vadis'', 1899)
* Roberts Hamerlings. "Aspazija" (''Aspasia. Ein Künstler- und Liebesroman aus Alt-Hellas'', 1900)
* [[Johans Volfgangs Gēte]]. "Raksti" (1.—7. sējums, 1903—1904); kopā ar Raini
* [[Rainis]]. "Joseph und seine Brüder" (''Jāzeps un viņa brāļi'', 1921)

=== Izlases ===
* "Mēnessdārzs" (dzeja, 1943)
* "Lirika" (1956)
* "Dzeja divos sējumos" (1966)
* "Vientulības krāsa" (2004)

== Literatūra ==
* Brigita Amoliņa. ''Aspazija - spēks un daiļums un mūžam nerimstošs gars''. - Rīga: Avots, 1990. - 206 lpp.
* Mudīte Butevica. ''Aspazija''. Rīga: Izglītība, 1993. - 43 lpp.
* Kjāra Makoni. ''Sarkanā komēta: kādas tikšanās hronika'' (no itāļu val. tulk. [[Dace Meiere]]). - Rīga: Karogs, 2004. - 157, [1] lpp.
* Margherita Albisetti, Antonio Gili. ''Rainis un Aspazija: da Castagnola per la libertà = no Kastaņolas uz brīvību = from Castagnola towards liberty'' - Lugano: Edizioni Città di Lugano: Archivo storico, 2006. - 304 lpp.
* Pauls Bankovskis, Vita Matīsa, Baņuta Rubesa, [[Nora Ikstena]]. ''Robežas: Rainis un Aspazija starp Latviju un Šveici = Borders: Rainis and Aspazija between Latvia and Switzerland''. - Rīga: Neputns, 2006. - 223 lpp. 
* Gundega Grīnuma. ''Piemiņas paradoksi: Raiņa un Aspazijas atcere Kastanjolā''. - Rīga: Karogs, 2009. - 767 lpp.

== Atsauces ==
{{Atsauces}}

== Ārējās saites ==
{{wikiquote|Aspazija}}
{{sisterlinks-inline}}
{{Enciklopēdiju ārējās saites}}
* [https://web.archive.org/web/20110318192610/http://www.skolenam.lv/lv/darbi/literatura/latviesu-autoru-dzeja-un-dzejoli/10 Aspazijas bērnu dzejas izlase]

{{Satversmes sapulce}}
{{Autoritatīvā vadība}}

[[Kategorija:1905. gada revolūcija]]
[[Kategorija:Jaunā strāva]]
[[Kategorija:Latviešu rakstnieki]]
[[Kategorija:Latvijas dzejnieki]]
[[Kategorija:Latvijas dramaturgi]]
[[Kategorija:Latviešu valodā rakstošie]]
[[Kategorija:Latvijas sociāldemokrāti]]
[[Kategorija:Satversmes sapulces deputāti]]
[[Kategorija:Latvijas rakstnieces]]
[[Kategorija:19. gadsimta rakstnieki]]
[[Kategorija:20. gadsimta rakstnieki]]
[[Kategorija:Triju Zvaigžņu ordeņa komandieri]]
[[Kategorija:Atzinības krusta lielvirsnieki]]
[[Kategorija:Raiņa kapos apbedītie]]
[[Kategorija:Jelgavas novadā dzimušie]]