{{Personas infokaste
|        platums = 
|          vārds = Osama bin Ladens
|     vārds_orig = {{ara|أسامة بن لادن}}
|         attēls = Osama bin Laden portrait.jpg
|     att_izmērs = 
|  att_nosaukums = Osama bin Ladens aptuveni 1997. gadā
|     dz_dat_alt = 
|        dz_gads = 1957
|     dz_mēnesis = 3
|       dz_diena = 10
|       dz_vieta = {{vieta|Saūda Arābija|Rijāda}}
|      m_dat_alt = 
|         m_gads = 2011
|      m_mēnesis = 5
|        m_diena = 2
|        m_vieta = {{vieta|Pakistāna|Abotābāda}}
|   dzīves_vieta = 
|      pilsonība = 
|        tautība = 
|   nodarbošanās = ''[[Al-Qaida]]'' līderis
|        dzimums = 
|         vecāki = 
|          brāļi = 
|          māsas = 
|   dzīvesbiedrs = 
|          bērni = 
|       paraksts = 
|       piezīmes = 
|    kategorijas = nē
|    citas daļas = 
}}
'''Osama bin Muhameds bin Avads bin Ladens''' ({{val|ar|أسامة بن محمد بن عوض بن لادن}}, ''Usāmah bin Muhammad bin Awad bin Lādin''; dzimis {{dat|1957|03|10}} [[Rijāda|Rijādā]], [[Saūda Arābija|Saūda Arābijā]], miris {{dat|2011|05|01}}) bija [[teroristi|teroristu]] organizācijas ''[[Al-Qaida]]'' līderis. Viņš bija iekļauts [[Federālais izmeklēšanas birojs|FIB]] 10 vismeklētāko noziedznieku sarakstā un par viņa notveršanu bija izsludināta 25 000 000 [[ASV dolāri|ASV dolāru]] liela atlīdzība.<ref name="autogenerated1">{{laikraksta atsauce|last= |first= |author= |authorlink= |coauthors= |date= {{dat|2001|10|8||bez}}|title= Divus metrus garais miljonārs naudu tērē teroram|journal= Diena|volume= |issue= |page= |pages= 4. lpp|publisher= |location= Rīga|issn= |url= |language= }}</ref>

== Dzīvesgājums ==
Dzimis 1957. gadā [[Rijāda|Rijādā]] [[Jemena|jemeniešu]] celtniecības uzņēmēja Mohammada bin Ladena (1908—1967) un viņa 11. sievas [[Sīrija|sīrietes]] Hamidas al-Atas ģimenē kā septiņpadsmitais bērns (no 52). Drīz pēc viņa piedzimšanas viņa māti izdeva pie cita vīra un bērnību Osama pavadīja patēva ģimenē [[Hidžaza|Hidžazā]].

Bija 194 cm garš<ref name="autogenerated1" /> un izteikti reliģiozs cilvēks, dienēja [[Šariats|šariata]] policijā, kuras uzdevums ir uzraudzīt, cik cītīgi Saūda Arābijas iedzīvotāji ievēro reliģijas noteiktās uzvedības normas. Pēc tēva nāves aviokatastrofā 1967. gadā Osama mantoja vairāk nekā 250 miljonus [[ASV dolārs|ASV dolāru]] lielu kapitālu un ieņēma vadošus amatus ģimenes uzņēmumā. Jau 16 gadu vecumā viņš sāka simpatizēt Saūda Arābijas reliģiski-politiskajai opozīcijai. 

1979. gadā viņš pārtrauca studijas [[Džida]]s [[Karaļa Abdel Aziza universitāte]]s Ekonomikas un menedžmenta fakultātē un 1980. gada ziemā un pavasarī uzturējās [[Lahora|Lahorā]], [[Pakistāna|Pakistānā]], kur veidoja sakarus ar afgāņu opozīciju, palīdzēja tai ar finansējumu. Apbruņojis par saviem līdzekļiem aptuveni 2000 vīru lielu [[Arābi|arābu]] brīvprātīgo vienību, pārgāja robežu ar [[Afganistānas Demokrātiskā Republika|Afganistānu]] un piedalījās [[Afganistānas karš (1979—1989)|karā pret PSRS karaspēku]].

1984. gadā bija viens no brīvprātīgo [[Modžaheds|modžahedu]] no citām [[Islāms|islāma]] valstīm vervēšanas biroja ''Maktab al-hidamat'' izveidotājiem, kur viņa organizatoriskie talanti varēja labāk izpausties, organizējot rekrutēšanu un ierašanos [[Pakistāna|Pakistānā]], pārvietošanās ceļus, kaujinieku treniņu nometnes. Tā kā šis process norisa [[Aukstais karš|aukstajā karā]] Pakistānas teritorijā, biroja darbība norisa ciešā sadarbībā ar Pakistānas un ASV specdienestiem, kuri piedalījās Osamas un tā līdzgaitnieku apmācībā un sagatavošanā. 1988. gadā birojs kļuva vairāk pazīstams kā ''[[Al-Qaida]]''.

Kopš 1989. gada izveidoja vairāk nekā 60 uzņēmumu, daudziem centrālie biroji atradās Rietumos. Terorisma eksperta un rakstnieka Rolāna Žakāra grāmatā "Osamas bin Ladena vārdā" minēts, ka Osama bin Ladens investējis simtiem miljonu dolāru [[Zviedrija|Zviedrijā]] un [[Norvēģija|Norvēģijā]], kur viņu interesējušas ar zemkopību un piena produktu ražošanu saistītie uzņēmumi.<ref name="autogenerated1" /> 1991. gadā Osamu bin Ladenu par opozīcijas atbalstīšanu izraidīja no Saūda Arābijas un viņš pārcēlās uz dzīvi [[Sudāna|Sudānā]]. Nodarbojās ar celtniecību un ceļu būvi (viņa uzņēmumi izbūvēja aptuveni 1200 km cietā seguma ceļu), [[Hartūma|Hartūmā]] uzcēla [[farmācija]]s rūpnīcu un pētniecības centru.

1996. gada augustā Osama bin Ladens izsludināja reliģisko karu un pēc izraidīšanas no Sudānas viņš pārcēlās uz dzīvi [[Afganistānas Islāma Emirāts|Afganistānas Islāma Emirātā]]. 
1998. gada 7. augustā bin Ladena vadībā tika sarīkoti sprādzieni pie ASV vēstniecībām [[Kenija|Kenijā]] un [[Tanzānija|Tanzānijā]], kur terora aktos gāja bojā 224 cilvēki. 20. augustā ASV kara aviācija uzlidojumā sagrāva bin Ladena rūpnīcu Sudānā, vainojot viņu ķīmisko ieroču ražošanā.

{{dat|2001|9|11}} ASV notika [[2001. gada 11. septembra uzbrukums ASV|terora aktu kopums]], kurā gāja bojā 2976 cilvēki, no kuriem lielākā daļa bija civiliedzīvotāji. Jau 13. septembrī ASV valsts sekretārs [[Kolins Pauels]] par šī terora aktu organizēšanu apsūdzēja ''Al-Qaida'' un tās līderi bin Ladenu. 28. septembrī FIB nāca klajā ar paziņojumu, ka vismaz trijiem no teroristiem esot bijusi saistība ar ''Al-Qaida''.<ref>Sabiedrotie pārliecināti par bin Ladena vainu. // Diena. 8.10.2001., 1. lpp.</ref> ASV valdība pieprasīja Afganistānai izdot Osamu, un 7. oktobrī [[ASV karš Afganistānā|iebruka šajā valstī]], taču bin Ladenu notvert neizdevās.

=== Nāve ===
Osamu bin Ladenu nogalināja [[atentāts|atentātā]] 2011. gadā naktī uz 2. maiju, ko veica ASV Īpašo spēku vienība uzbrukumā kādai privātmājai [[Abotābāda]]s priekšpilsētā Bilalā (50 kilometrus uz ziemeļiem no [[Pakistāna]]s galvaspilsētas [[Islāmābāda]]s).<ref>{{Tīmekļa atsauce|url= http://www.tvnet.lv/zinas/arvalstis/376183-baltais_nams_bin_ladens_uzbrukuma_bridi_nebija_brunots|title= Baltais nams: Bin Ladens uzbrukuma brīdī nebija bruņots|accessdate= {{dat|2011|6|3||bez}}|author= |date= |publisher= Tvnet}}</ref> Ēkā nogalināja arī trīs vīriešus un vienu sievieti, viens no nogalinātajiem vīriešiem bija bin Ladena dēls. Operācija ilgusi mazāk nekā 40 minūtes. ASV spēki tās gaitā zaudēja helikopteru mehāniskas kļūmes dēļ un paši iznīcināja šo lidaparātu.<ref name="Tvnet nogalinats bin Ladens">{{Tīmekļa atsauce|url= http://www.tvnet.lv/zinas/arvalstis/375858-asv_nogalinats_osama_bin_ladens|title= ASV: nogalināts Osama bin Ladens|accessdate= {{dat|2011|5|2||bez}}|author= |date= {{dat|2011|5|2||bez}}|publisher= Tvnet}}</ref> Bin Ladena līķi nogādāja uz ASV lidmašīnu bāzes kuģa ''Carl Vinson'' Arābijas jūrā.<ref>{{Tīmekļa atsauce|url= http://www.apollo.lv/portal/news/articles/237845?ref=theme|title= ASV senators medijiem stāsta, kā izskatījies bin Ladena līķis|accessdate= {{dat|2011|6|3||bez}}|author= |date= |publisher= Apollo|archiveurl= https://web.archive.org/web/20110514091353/http://www.apollo.lv/portal/news/articles/237845?ref=theme|archivedate= {{dat|2011|05|14||bez}}}}</ref>

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{11. septembra uzbrukums}}
{{autoritatīvā vadība}}

{{DEFAULTSORT:Ladens, Osama bin}}
[[Kategorija:1957. gadā dzimušie]]
[[Kategorija:2011. gadā mirušie]]
[[Kategorija:Saūda Arābijas cilvēki]]
[[Kategorija:Teroristi]]
[[Kategorija:Al-Qaida]]