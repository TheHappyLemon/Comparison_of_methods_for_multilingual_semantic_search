{{Apdzīvotās vietas infokaste
| name = Pāvilosta
| settlement_type = Novada pilsēta
| subdivision_type = [[Suverēno valstu uzskaitījums|Valsts]]
| subdivision_name = '''{{karogs|Latvija}}'''
| subdivision_type1 = Novads
| subdivision_name1 = [[Dienvidkurzemes novads]]
| image_skyline = Dzintaru iela (Pāvilosta) (2).jpg
| image_caption = Dzintaru iela
| image_shield = Coat of Arms of Pāvilosta.svg
| shield_link = Pāvilostas ģerbonis
| shield_size = 85px
| image_flag = Flag of Pāvilosta.svg
| flag_link = Pāvilostas pilsētas karogs
| pushpin_map = Latvija
| latd = 56
| latm = 53
| lats = 21
| latNS = N
| longd = 21
| longm = 10
| longs = 37
| longEW = E
| established_title = Pilsētas tiesības
| established_date = kopš 1991. gada
| leader_title = Sakas pagasta un Pāvilostas pilsētas apvienības pārvaldes vadītājs
| leader_name = Artis Rimma
| area_total_km2 = 6.4
| population_footnotes = <ref name="iedz skaits">{{iedzsk|ats}}</ref>
| population_total = {{iedzsk|dati|Pāvilosta}}
| population_as_of = {{iedzsk|dat}}
| population_density_km2 = {{Pop density|{{iedzsk|dati|Pāvilosta}}|6.4|km2|prec=1|disp=num}}
| seat_type = Vēsturiskie<br />nosaukumi
| seat = {{val|de|Paulshafen}}
| postal_code = LV-3466
| website = 
}}
'''Pāvilosta''' ir [[osta]]s [[pilsēta]] [[Latvija]]s rietumos, [[Dienvidkurzemes novads|Dienvidkurzemes novadā]] pie [[Saka (upe)|Sakas]] upes ietekas [[Baltijas jūra|Baltijas jūrā]] {{nobr|240 km}} attālumā no [[Rīga]]s (180 km taisnā līnijā), {{nobr|44 km}} attālumā no novada centra [[Grobiņa]]s, {{nobr|54 km}} (40 km) uz ziemeļiem no [[Liepāja]]s, {{nobr|70 km}} (60 km) uz dienvidiem no [[Ventspils]] un 80 [[jūras jūdze]]s (apm. 150 km) uz austrumiem no [[Gotlande]]s salas. [[Pāvilostas osta]] ir viena no Latvijas mazajām ostām.

== Vēsture ==
Pāvilosta atrodas senās kuršu [[Piemare]]s ostas [[Saka]]s vietā, kas pirmo reizi minēta 1253. gada 4. aprīļa līgumā, ko noslēdza [[Kurzemes bīskaps]] Heinrihs un [[Livonijas ordeņa mestrs]]. Pēc tam tā nokļuva [[Kurzemes bīskapija]]s teritorijā, bet no 1795. gada Sakas osta (''Sackenhausen'') bija [[Kurzemes guberņa]]s teritorijā.<ref>{{Tīmekļa atsauce|url=http://www.dienvidkurzeme.travel/visainfo/item/iepaziti-dienvidkurzemes-vietas/pavilosta/|title=Pāvilosta - Iepazīti Dienvidkurzemes vietas - Piedzīvojumi, ekskursijas, pārgājieni|website=www.dienvidkurzeme.travel|access-date=2023-04-18|language=lv|archive-date=2023-04-18|archive-url=https://web.archive.org/web/20230418072129/http://www.dienvidkurzeme.travel/visainfo/item/iepaziti-dienvidkurzemes-vietas/pavilosta/}}</ref>

1879. gada 16. maijā Upesmuižas īpašnieks [[Oto fon Lilienfelds]] (''Otto Friedrich von Lilienfeld''), vēloties izveidot ostu, Sakas upes grīvā svinīgā ceremonijā iemūrēja loču mājas pamatakmeni un tajā pašā dienā iesvētīšanas ceremonijā nākamā pilsēta tika nokristīta viņa brāļa, [[Kurzeme]]s gubernatora [[Pauls fon Lilienfelds-Toals|Paula fon Lilienfelda]] (''Paul von Lilienfeld'', ''Павел Лилиенфелд'') par '''''Paulshafen''''' jeb Pāvilostu.
O. Lilienfelds nākamās pilsētas teritorijā iznomāja apbūves gabalus, taču viņa apbūves plāns sākumā īstenojās lēni. Desmit gadu laikā tika uzbūvētas vien desmit mājas. Ostu izmantoja tikai daži [[Zvejnieks|zvejnieki]], trīs nelieli muižas [[burinieks|burinieki]] un [[velkonis]], kas ar Upesmuižas precēm apgādāja Liepājas tirgu.

Pāvilostas attīstībai jaunu impulsu deva [[Liepājas kara osta]]s būvniecības uzsākšana 1893. gadā. No Pāvilostas apkārtnes uz Liepāju pa jūru tika vesti būvniecībai nepieciešamie akmeņi. Sakas upes grīva tika pielāgota akmeņu pārkraušanai un Pāvilostā no tuvas un tālas apkārtnes ieradās ostas celtnieki, strādnieki, krāvēji, jūrnieki, namdari un tirgoņi. Kad akmeņi vairs netika transportēti, Pāvilostā jau bija attīstījusies kuģniecība, zvejniecība, tirdzniecība un kuģubūve.

Līdz [[Pirmais pasaules karš|Pirmajam pasaules karam]] Pāvilostā pastāvēja trīs kuģubūvētavas, kurās būvēja nelielus buru kuģus — vienmastu "malkas jančus", kā arī divmastu [[gafelšoneris|gafelšonerus]] tālākiem reisiem. Šajā laikā Pāvilostā tika uzbūvēti 15 kuģi. Pēc kara kuģu būvniecība vairs netika atjaunota.
Pasaules kara laikā Pāvilostas motorlaivas un kuģi tika gan nogremdēti, gan pārdoti, gan konfiscēti. Pēc kara Pāvilostā no 26 [[motorlaiva|motorlaivām]] bija palikušas tikai 2, no 26 buriniekiem — 4. Ostas tirdzniecība apsīka. Par ostas galvenajiem izmantotājiem un ciemata ekonomisko pamatu kļuva zvejnieki, kuru lomus uzpircēji un 1930. gadā dibinātais zvejnieku kooperatīvs pārdeva [[Aizpute|Aizputē]], [[Skrunda|Skrundā]] un [[Saldus|Saldū]].

1940. gadā, sākoties padomju okupācijai, zvejnieki piespiedu kārtā tika apvienoti [[artelis|artelī]], kuram 1947. gadā tika dots nosaukums "Dzintarjūra". 1944./1945. gadā, vairoties no atkārtotas padomju varas, vairāki zvejnieki, līdzi ņemot ģimenes un draugus, motorlaivās aizbēga uz [[Zviedrija|Zviedriju]]. Līdz 1949. gadam, kad artelis iegādājās pirmos [[zvejas kuģis|zvejas kuģus]], Pāvilostā zvejoja ar motorlaivām.
1951. gadā artelis pārtapa par zvejnieku [[kolhozs|kolhozu]] "Dzintarjūra", kas 1975. gadā tika pievienots Liepājas zvejnieku kolhozam "Boļševiks", kļūstot par tā Pāvilostas nodaļu. 1970. gadu beigās — kolhoza ziedu laikos Pāvilostā ir ap 20 zvejas [[traleris|traleru]]. 1990. gadā zvejnieku kolhozs "Boļševiks" tika pārdēvēts par zvejnieku kopsaimniecību "Kursa", kuras Pāvilostas nodaļa 1994. gadā atdalījās, izveidojot akciju sabiedrību "Pāvilosta". Vairums ar akciju sabiedrību "Pāvilosta" nesaistīto zvejnieku šobrīd atkal zvejo ar motorlaivām.

2006. gadā ostā izbūvēja jahtu piestātni ''Pāvilosta Marina'' un 128 metrus garu zvejas piestātni.
2010. gadā pilnībā rekonstruēja Pāvilostas ostas molus, atjaunojot vēsturiskās bākas molu galos un veica ostas akvatorija padziļināšanas darbi līdz 4,5 metru dziļumam. Pašlaik Ziemeļu mola garums ir 287 metri, Dienvidu mola – 297,5 metri.
2011. gadā Sakas upes labajā krastā rekonstruēja viesjahtu piestātni un izbūvēja 90 m garu daudzfunkcionālu piestātni, kas atļauj Pāvilostas ostā ienākt neliela izmēra pasažieru prāmjiem.<ref>[http://pavilostaport.lv/?page_id=17 Ostas vēsture] Pāvilostas ostas pārvalde</ref>

=== Administratīvā piederība ===
Lai arī 1913. gadā Pāvilostai piešķīra sašaurinātas pilsētas pašvaldības tiesības un 1930. gadā [[Saeima]]s Pašvaldību komisija nobalsoja par pilsētas tiesību piešķiršanu Pāvilostai (iedzīvotāju domas par šo soli dalījās), no 1925. gada līdz [[Otrais pasaules karš|Otrajam pasaules karam]] Pāvilosta administratīvā izpratnē bija Sakas pagasta [[Ciems (biezi apdzīvota vieta)|biezi apdzīvota vieta]].<ref>{{Tīmekļa atsauce|url=http://periodika.lv/periodika2-viewer/?lang=fr#panel:pa&#124;issue:105766&#124;article:DIVL109&#124;query:pils%C4%93tas%20ties%C4%ABbas%20|title=Būt vai nebūt pilsētai? - Iekšlietu Ministrijas Vēstnesis, Nr.381 (21.03.1930)|website=periodika.lv|access-date=2023-03-30|date=1930-03-21}}</ref> 1945.—1949. gadā Pāvilosta bija ciems Sakas pagastā, 1950.—1951. gadā — daļa no [[Pāvilostas ciems|Pāvilostas ciema]], 1952.—1961. gadā [[strādnieku ciemats]], 1961.—1991. gads — [[pilsētciemats]]. Pilsētas tiesības Pāvilosta ieguva 1991. gada 28. novembrī.<ref>{{Tīmekļa atsauce|url=https://www.vestnesis.lv/ta/id/14481|title=Viena mēle, viena dvēs'le, viena zeme mūsu - Latvijas Vēstnesis|last=Rozeniece|first=Aina|website=www.lv.lv|access-date=2023-03-30|date=1999-12-09|language=lv}}</ref> No 2009. līdz 2021. gadam pilsēta bija [[Pāvilostas novads|Pāvilostas novada]] centrs.

== Apskates vietas ==
[[Attēls:Pāvilosta - panoramio (11).jpg|alt=|thumb|280x280px|Pāvilostas ostas promenāde]]

* [[Pāvilostas Lielais akmens]] (Jūrakmens). Lielākais jūrakmens Latvijas piekrastē, atrodas [[Baltijas jūra|Baltijas jūrā]], {{nobr|100 metrus}} no krasta. Kopējais augstums ir {{nobr|3,5 metri}}, apkārtmērs apmēram {{nobr|15 metri}}. [[Padomju Savienība|Padomju laikos]] Jūrakmens bija robežzīme, par kuru tālāk gar jūras krastu iedzīvotājiem iet bija liegts<ref name="objekti">{{Tīmekļa atsauce |url=http://www.pavilosta.lv/lv/trismsunatpt/apskatesobjekti |title=Pāvilostas apskates objekti |access-date={{dat|2011|11|17||bez}} |archive-date={{dat|2011|09|06||bez}} |archive-url=https://web.archive.org/web/20110906063123/http://www.pavilosta.lv/lv/trismsunatpt/apskatesobjekti }}</ref>
* Pāvilostas muzejs. Ēkas pamatakmens likts {{dat|1879|5|21}}, ostas atklāšanas ceremonijas laikā. Muzeja ēka ir pirmā mūra māja Pāvilostā. Ēka izmantota kā loču māja, krogs, spirta noliktava, vācu karavīru kazarmas, muita, bibliotēka un [[Kolhozs|kolhoza]] kantoris. Muzejā apskatāma Pāvilostas un Sakas novada vēstures ekspozīcija. Muzeja ēka, laivas novietne un Sakas upes krasta bruģis 2007. gadā iekļauti Valsts aizsardzības pieminekļu sarakstā kā vietējas nozīmes arhitektūras piemineklis.<ref>{{Tīmekļa atsauce |url=http://www.pavilosta.lv/lv/kultra/muzeji |title=Pāvilostas muzejs |access-date={{dat|2011|11|17||bez}} |archive-date={{dat|2012|06|06||bez}} |archive-url=https://web.archive.org/web/20120606100047/http://www.pavilosta.lv/lv/kultra/muzeji }}</ref>
* Kultūras nams. Atrodas Baznīckalnā, kur 1908. gadā tika uzcelts [[brāļu draudzes]] lūgšanas nams, kas 1936. gadā cieta ugunsgrēka laikā. 1939. gadā pie kultūras nama tika veikti arheoloģiskie izrakumi un iegūti vairāki mezolīta un agrā neolīta krama priekšmeti.
* Pāvilostas piecdesmitgades parks. Parkā aug ozols, ko 1929. gadā stādījis [[Gustavs Zemgals]], kā arī [[Aizputes apriņķis|Aizputes apriņķa]] priekšsēdētāja un valdes, [[Saka]]s pašvaldības pārstāvju, Pāvilostas organizācijas un skolēnu 1928. gada novembrī stādītie ozoli.
* [[Pāvilostas luterāņu baznīca]]. Baznīcas celta no 1930. līdz 1939. gadam. Kancele izveidota 1958. gadā.
* Simtgades parks. Parks izveidots par godu Pāvilostas simtgadei. Parka vidū atrodas Pāvilostas simtgades akmens, kas atvests no jūras piekrastes. Parkā iestādīta deputātu aleja, skolotāju liepu audze. [[Vaira Vīķe-Freiberga]] 2007. gadā parkā iestādīja liepu.

=== Attēlu galerija ===
<gallery perrow="4">
Cormorants on the Pavilosta Great Stone (Sea Stone).jpg|[[Pāvilostas Lielais akmens]]
Pāvilostas pilsētas dome 2000-06-11 - panoramio.jpg|Pāvilostas dome
Pāvilostas luterāņu baznīca 5.jpg|Pāvilostas baznīca
Local museum of Pāvilosta.jpg|Pāvilostas muzejs
Pāvilostas kultūras nams - panoramio.jpg|Pāvilostas Kultūras nams
Pāvilosta - panoramio (1).jpg|Sakas upe
Pāvilosta - panoramio (12).jpg|Pludmale
Pāvilosta - panoramio (13).jpg|Moli
</gallery>

== Atsauces ==
{{atsauces}}

== Literatūra ==
* "Kurzeme" S.Rusmanis, I.Vīks. Izdevniecība "Latvijas enciklopēdija", 1993.

== Ārējās saites ==
* [http://www.pavilosta.lv/ Pāvilostas mājaslapa līdz 2022. gadam].

{{Latvijas ģeogrāfija-aizmetnis}}

{{Dienvidkurzemes novads}}
{{Latvijas pilsētas}}
{{Novadu centri}}
{{Navboxes
|title=Vēsturiskā administratīvā piederība
|list1=
{{Pāvilostas novads}}
{{Liepājas rajons}}
{{Aizputes apriņķis}}
}}

{{autoritatīvā vadība}}

[[Kategorija:Kurzeme]]
[[Kategorija:Pāvilosta| ]]
[[Kategorija:Latvijas pilsētciemati]]