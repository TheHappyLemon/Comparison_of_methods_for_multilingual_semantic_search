'''Zīds''' ir [[audums]], ko iegūst no [[zīdtauriņš|zīdtauriņu]] [[kāpurs|kāpura]] ({{val-la|Bombyx mori}}) [[kūniņa|kūniņu]] izdalījumu savērptiem [[diegs|diegiem]]. Zīda iegūšanas tehnoloģiju izgudroja [[Senā Ķīna|Senajā Ķīnā]] pirms 3000. gada p. m. ē.

[[Senie laiki|Senajos laikos]] tā bija viena no vērtīgākajām precēm, kura tika transportēta pa  [[Zīda ceļš|Zīda ceļu]]. Ķīnieši stingri glabāja zīda izgatavošanas noslēpumu, tāpēc zīda iegūšanas tehnoloģiju [[Eiropa]] iepazina tikai ap 550. gadu.

== Vēsture ==
[[Attēls:Khotan-fabrica-seda-d06.jpg|thumb|250px|Zīdtauriņa kūniņas]]
Saskaņā ar ķīniešu leģendu zīdu izgudroja [[Dzeltenais imperators|Dzeltenā imperatora]] sieva Lei Zu ap 28. gs. pirms mūsu ēras. Lei Zu esot pētījusi zīdtauriņu nodarīto kaitējumu imperatora [[zīdkoki]]em un ievērojusi, ka no to kūniņām iespējams iegūt šķiedras pavedienu, pēcāk viņa esot pierunājusi savu vīru piešķirt viņai zīdkoku birzi, kur audzēt zīdtauriņus. Lei Zu piedēvē arī dažādu zīda ražošanas piederumu izgudrošanu. Zinātniskie atradumi liecina, ka zīdu iespējams sāka ražot jau ap 6. gadu tūkstoti pirms mūsu ēras un tas pilnīgi noteikti bija pazīstams 3. gadu tūkstotī pirms mūsu ēras. Zīds bija viena no svarīgākajām un pazīstamākajām precēm starptautiskajā tirdzniecībā līdz pat [[Industriālā revolūcija|industriālajai revolūcijai]]. Pirmie arheoloģiskie pierādījumi par zīda eksportu iegūti no kādas ap 1070. gadā p.m.ē. izgatavotas mūmijas. Ar laiku [[Āzija|Āzijā]] izveidojās [[Zīda ceļš]] - tirdzniecības ceļu sistēma, kas veda no Ķīnas uz Eiropu. Ķīnieši centās saglabāt zīda ražošanas tehnoloģijas noslēpumā, lai saglabātu [[Monopols|monopolu]], tomēr 2. gs. pirms mūsu ēras tehnoloģija bija pazīstama [[Koreja|Korejā]], 3. gs - Indijā, bet ap 550. gadu to sāka izgatavot [[Austrumromas impērija|Bizantijā]], kurp zīda ražošanai nepieciešamos zīdtauriņus līdz ar zīdkoka sēklām, imperatora [[Justiniāns I|Justiāna I]] uzdevumā esot atveduši [[Kristietība|kristiešu misionāri]]. Bizantieši, tāpat kā ķīnieši, centās paturēt ražošanas tehnoloģiju noslēpumā, tomēr 8. gs. zīda ražošanas tehnoloģija no [[Āfrika|ZiemeļĀfrikas]] tika ievesta [[Spānija|Spānijā]] un [[Sicīlija|Sicīlijā]], bet 13. - 14. gs par galvenajiem Eiropas zīda ražošanas centriem kļuva [[Itālija]] un [[Francija]].

== Ražošana ==
[[Attēls:Khotan-fabrica-seda-d18.jpg|thumb|left|250px|Zīda aušana]]
Zīdtauriņa kūniņas ir veidotas no viena līdz 1500 metriem gara zīda šķiedras pavediena, šis pavediens ir ap 10 mikrometru diametrā. Dažādojot kāpuru ēdienkarti pirms iekūņošanās, iespējams iegūt dažādas nokrāsas un tekstūras pavedienu. Ražojot zīdu, kūniņas vispirms sašķiro pēc krāsas un tekstūras, tad tvaicē vai plaucē, lai padarītu tās mīkstākas. No šādi sagatavotām kūniņām šķetina zīda šķiedru, no kūniņas var iegūt 600-900 [[metrs|metru]] garu šķiedras pavedienu, no 4 līdz 18 šķiedras pavedieniem katrā tiek vērpti jēlzīda diegi. Jēlzīdu vāra ziepjūdenī un pēc tam sagatavo atkarībā no tā, kāda veida audumu paredzēts iegūt.

== Īpašības ==
Dabiskā zīdā šķiedra sastāv no [[aminoskābes|aminoskābēm]] - [[alanīns|alanīna]], [[glicīns|glicīna]], [[serīns|serīna]] un [[tirozīns|tirozīna]], ko satur kopā sericīns, kuru ražošanas procesā atdala. Dabiskais zīds ir nedaudz spīdīgs, grūti saburzāms, viegls un izturīgs audums, kurš viegli uzsūc mitrumu, taču saulē un temperatūrā, kas augstāka par 110 grādiem pēc [[Celsija skala|Celsija]] tas balē un kļūst neizturīgs.

== Izmantošana ==

Zīdu mūsdienās izmanto ne vien [[tekstilrūpniecība|tekstilrūpniecībā]], bet arī [[medicīna|medicīnā]] - ķirurģijā un kosmetoloģijā. Senāk tas izmantots arī militārām vajadzībām - [[izpletnis|izpletņu]] un vieglu [[bruņas|bruņu]] izgatavošanai. Zīdu izmanto arī mākslā apgleznošanai.

== Dzīvnieku tiesības ==
[[Dzīvnieku tiesības|Dzīvnieku tiesību]] aktīvistus satrauc zīdtauriņu tiesības - lai iegūtu zīdu, jānogalina kūniņā esošais kāpurs, jo, tam izšķiļoties, kūniņas šķiedras tiek pārrautas, sarežģījot ražošanu un samazinot zīda kvalitāti. Dzīvnieku tiesību pārstāvjus satrauc arī fakts, ka zīdtauriņi savvaļā vairs nav sastopami.

== Ārējās saites ==
{{sisterlinks-inline}}
{{enciklopēdiju ārējās saites}}
* [https://web.archive.org/web/20120320015507/http://www.liis.lv/majtur/darbmac/susana/tx4.htm Dabīgais zīds] {{lv ikona}}
* [https://web.archive.org/web/20070524164428/http://www.farmacija-mic.lv/medica/medica_w/123 Dabiskais zīds] {{lv ikona}}
* [http://www.tvnet.lv/zalazeme/green/article.php?id=53803 Zīds vai līķaudums?] {{Webarchive|url=https://web.archive.org/web/20061007180039/http://www.tvnet.lv/zalazeme/green/article.php?id=53803 |date={{dat|2006|10|07||bez}} }} {{lv ikona}}

[[Kategorija:Audumi]]
[[Kategorija:Ķīniešu izgudrojumi]]
[[Kategorija:Šķiedras]]