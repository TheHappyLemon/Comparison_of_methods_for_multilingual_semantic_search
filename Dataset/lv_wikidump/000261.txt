{{Valsts infokaste
|         vietējais_nosaukums = ''República Portuguesa''
|    pilnais_valsts_nosaukums = Portugāles Republika
|            valsts_nosaukums = Portugal  
|               karoga_attēls = Flag of Portugal.svg
|            karoga_nosaukums = Portugāles karogs
|              ģerboņa_attēls = Coat of arms of Portugal.svg  
|           ģerboņa_nosaukums = Portugāles ģerbonis
|             ģerboņa_platums = 115px
|                 valsts_moto = 
|                valsts_himna = ''[[A Portuguesa]]''<br />tulk. "Dziesma Portugālei"
|               kartes_attēls = EU-Portugal.svg
|             kartes_paraksts = 
|               galvaspilsēta = [[Lisabona]]<sup>5</sup>
| latd=38 |latm=46 |latNS=N |longd=9 |longm=11 |longEW=W
|             lielākā_pilsēta = galvaspilsēta
|              valsts_valodas = [[portugāļu valoda]]<sup>1</sup>
|             etniskās_grupas = [[portugāļi]] 96,87%<br />legāli imigranti 3,13% ([[Kaboverde|kaboverdieši]], [[Brazīlija|brazīļi]], [[ukraiņi]], [[Angola|angoļi]] un citi)<ref>[http://www.ine.pt/xportal/xmain?xpid=INE&xpgid=ine_main INE], Statistics Portugal</ref>
|        etniskās_grupas_gads = 2007
|              valsts_iekārta = [[Parlamentāra republika]]<sup>6</sup>
|        valsts_galvas_tituls = [[Portugāles prezidentu uzskaitījums|Prezidents]]
|                valsts_galva = [[Marselu Rebelu de Souza]]
|       valsts_galvas_tituls2 = [[Portugāles premjerministru uzskaitījums|Premjerministrs]]
|               valsts_galva2 = [[Antoniu Košta]]
|        neatkarības_iegūšana = Izveide
|         neatkarības_piezīme = <small>Vispārpieņemtais valsts izveides gads ir 1139. gads</small>
|                    dibināta = 
|        neatkarības_notikums = [[Condado de Portucale|Dibināšana]]
|          neatkarības_datums = {{dat|868}}
|       neatkarības_notikums2 = [[Condado Portucalense|Atkārtota dibināšana]]
|         neatkarības_datums2 = {{dat|1095}}
|       neatkarības_notikums3 = [[São Mamede kauja|''De facto'' neatkarība]]  
|         neatkarības_datums3 = {{dat|1128|6|24}}
|       neatkarības_notikums4 = '''[[Portugāles karaliste|Karaliste]]'''
|         neatkarības_datums4 = '''{{dat|1139|7|25}}'''
|       neatkarības_notikums5 = [[Samoras līgums|Atzīta]]
|         neatkarības_datums5 = {{dat|1143|10|5}}
|       neatkarības_notikums6 = [[Manifestis Probatum|Pāvesta atzinums]]
|         neatkarības_datums6 = {{dat|1179}}
|          iestāšanāsESdatums = {{dat|1986|1|1}}
|                 platība_km2 = 92 345
|               platība_rangs = 110.
|              procenti_ūdens = 0,5
|     iedzīvotāju_skaita_gads = 2009
|          iedzīvotāju_skaits = 10 707 924<ref>{{Tīmekļa atsauce | url= https://www.cia.gov/library/publications/the-world-factbook/geos/po.html | title= Portugal | publisher= CIA - The World Factbook | accessdate= 2009-11-28 | archive-date= 2020-05-19 | archive-url= https://web.archive.org/web/20200519213218/https://www.cia.gov/library/publications/the-world-factbook/geos/po.html }}</ref>
|    iedzīvotāju_skaits_rangs = 75.
|    apdzīvotības_blīvums_km2 = 114
|  apdzīvotības_blīvums_rangs = 87.
|                     IKP_PPP = $232 miljardi
|                IKP_PPP_gads = 2006
|               IKP_PPP_rangs = 40.
|          IKP_PPP_per_capita = $23 464
|    IKP_PPP_per_capita_rangs = 34.
|                         HDI = {{palielinājās}}0,866
|                    HDI_gads = 2021
|              HDI_kategorija = <font color=#009900>augsts</font>
|                   HDI_rangs = 38.
|                        Gini = 
|                   Gini_gads = 
|             Gini_kategorija = 
|                  Gini_rangs = 
|                      valūta = [[Eiro]]<sup>2</sup>
|                valūtas_kods = EUR
|                  laika_zona = [[Rietumreiropas laiks|WET]]<sup>3</sup>
|                  utc_offset = +0
|              laika_zona_DST = [[Rietumreiropas vasaras laiks|WEST]]
|              utc_offset_DST = +1
|                      domēns = [[.pt]]<sup>4</sup>
|              tālsarunu_kods = 351
|                iso_kods_num = 620
|              iso_kods_alfa2 = PT
|              iso_kods_alfa3 = PRT
|                    piezīme1 = [[Mirandiešu valoda]], kurā runā dažos ciemos  [[Miranda do Douro]] municipalitātē, tika oficiāli atzīta 1999. gadā (''Lei n.° 7/99 de 29 de Janeiro'').<ref>[http://ec.europa.eu/education/policies/lang/languages/langmin/euromosaic/pt1_en.html#13 The Euromosaic study, Mirandese in Portugal] {{Webarchive|url=https://web.archive.org/web/20070313113715/http://ec.europa.eu/education/policies/lang/languages/langmin/euromosaic/pt1_en.html#13 |date={{dat|2007|03|13||bez}} }}, europa.eu - European Commission website, accessed January 2007.</ref> Tiek atzīta arī [[Portugāļu zīmju valoda]].
|                    piezīme2 = Pirms 1999: [[Portugāles eskudo]].
|                    piezīme3 = [[Azoras]]: [[Universālais koordinētais laiks|UTC]]-1; UTC [[Eiropas vasaras laiks|vasarā]].
|                    piezīme4 = Arī [[.eu]], kopā ar citām [[Eiropas Savienība]]s dalībvalstīm.
|                    piezīme5 = No 1139. līdz 1260. gadam galvaspilsēta bija [[Koimbra]].
|                    piezīme6 = Šībrīža pārvaldes forma tika izveidota [[Neļķu revolūcija|Neļķu revolūcijā]] {{dat|1974|4|25}}, kas izbeidza [[Estado Novo (Portugāle)|Estado Novo]] autoritāro režīmu.
}}

'''Portugāle''' ({{val|pt|Portugal}}), oficiāli '''Portugāles Republika''' (''República Portuguesa''), ir [[Dienvideiropa]]s valsts, kas atrodas [[Pireneju pussala|Pireneju pussalā]]. Tās vienīgā kaimiņvalsts ir [[Spānija]]. Portugāles rietumu un dienvidu piekrasti apskalo [[Atlantijas okeāns]]. Portugāles sastāvā ietilpst arī Atlantijas okeānā esošās [[Azoru salas]] un [[Madeira]]s sala. Rietumos no valsts galvaspilsētas [[Lisabona]]s atrodas [[Eiropa]]s galējais rietumu punkts — [[Rokas rags]].

== Etimoloģija ==
Portugāles nosaukums ir cēlies no [[Senā Roma|romiešu]] nosaukuma ''Portus Cale''. ''Cale'' bija nosaukums apmetnei, kura atradās pie [[Douru]] upes ietekas [[Atlantijas okeāns|Atlantijas okeānā]] (mūsdienās [[Portu]] pilsēta). Aptuveni 200 gadus p.m.ē. [[Otrais pūniešu karš|Otrā pūniešu kara]] laikā romieši iekaroja [[Kartāga|kartāgiešu]] pakļauto [[Pireneju pussala|Pireneju pussalu]], un, iekarojot ''Cale'' apmetni, pārdēvēja to par ''Portus Cale'' (''Portus'' nozīmē "[[osta]]"). [[Viduslaiki|Viduslaikos]] ''Portus Cale'' reģionu [[vestgoti]] un [[svēbi]] sauca par ''Portucale''. 7. un 8. gadsimtā nosaukums ''Portucale'' pārveidojās par ''Portugale'', un 9. gadsimtā to attiecināja uz teritoriju starp Douru un [[Miņu]] upēm.

Nosaukuma ''Cale'' etimoloģija ir noslēpumaina, tāpat kā šīs apmetnes dibinātāju izcelsme. Daži vēsturnieki uzskata, ka to dibināja [[Senā Grieķija|senie grieķi]], un nosaukums ''Cale'' ir radies no grieķu vārda ''kallis'' (tulkojumā "skaists"), atsaucoties uz skaisto Douru upes ieleju. Citas versijas apgalvo, ka ''Cale'' ir [[ķelti|ķeltu]] nosaukums arī daudzām citām vietām šajā reģionā, tādēļ nosaukuma izcelsme varētu būt saistīta tieši ar šīm ciltīm.

== Vēsture ==
{{pamatraksts|Portugāles vēsture}}
Pirms mūsu ēras Portugāles teritorijā dzīvoja [[ibēri]], [[ķelti]] un [[luzitāņi]]. Viena no versijām apgalvo, ka tieši luzitāņi ir [[portugāļi|portugāļu]] senči. Portugāles teritoriju ir iekarojuši gan [[Kartāga]], [[Romas Republika]], gan [[suevi]], gan [[vandaļi]], gan [[vestgoti]], gan [[mauri]]. 1139. gadā Portugāle kļuva par [[karaliste|karalisti]]. 1179. gadā [[Romas pāvests]] atzina Portugāles karalistes pastāvēšanu. [[15. gadsimts|15. gadsimtā]] Portugāle aizsāka [[Lielie ģeogrāfiskie atklājumi|lielo ģeogrāfisko atklājumu]] laikmetu un kļuva par lielāko jūras braucēju nāciju ar kolonijām [[Brazīlija|Brazīlijā]], [[Āfrika|Āfrikā]], [[Arābija|Arābijā]], [[Indija|Indijā]] un [[Ķīna (reģions)|Ķīnā]]. 1580. gadā Portugāle nonāca Spānijas [[Hābsburgi|Hābsburgu]] dinastijas kontrolē, bet pēc 60 gadiem atkal atguva neatkarību ar portugāļu karali. 1807. gadā valsti iekaroja [[Napoleons Bonaparts]]. 1910. gadā tika pasludināta [[Portugāles Pirmā Republika]]. 1926. gadā notika militārs apvērsums, kuram sekoja [[Antoniu de Oliveira Salazars|Antoniu Salazara]] diktatūra, kas ilga līdz 1968. gadam. 1949. gadā Portugāle bija viena no 12 [[NATO]] dibinātājvalstīm. Salazara izveidotais režīms tika gāzts 1974. gada [[Neļķu revolūcija|Neļķu revolūcijā]]. 1986. gadā Portugāle pievienojās [[Eiropas Ekonomikas kopiena]]i.

== Ģeogrāfija ==
[[Attēls:Portugal topographic blank map-fr.png|left|thumb|175px|Portugāles topogrāfiskā karte]]
Portugāles platība ir 92 090 km², aptuveni 1,5 reizes lielāka par [[Latvija|Latviju]]. Portugāle atrodas [[Dienvideiropa|Dienvideiropā]], [[Pireneju pussala|Pireneju pussalā]]. Tās vienīgā kaimiņvalsts ir [[Spānija]]. Robežas garums ar Spāniju ir 1214 km. Portugāles rietumu un dienvidu piekrasti apskalo [[Atlantijas okeāns]]. [[Krasta līnija]]s garums ir 1793 km. Portugāles sastāvā ietilpst arī Atlantijas okeānā esošās [[Azoru Salas|Azoru salas]] un [[Madeira]]s sala. Rietumos no valsts galvaspilsētas [[Lisabona]]s atrodas Eiropas galējais rietumu punkts — [[Rokas rags]].

[[Attēls:Régua Douro 4.JPG|thumb|200px|left|Tipiska [[Douru]] upes ielejas ainava]]
Portugāli uz pusēm sadala tās lielākā upe [[Težu]]. Ziemeļu daļā raksturīga ir kalnaina ainava ar dziļām, izrobotām upju ielejām. Savukārt dienvidu daļā plešas [[līdzenums|līdzenumi]], un arī [[klimats]] ir daudz siltāks un sausāks nekā ziemeļos. Vienīgi [[Algarve|Algarvi]] no [[Alentežu]] atdala nelieli kalni. Citas lielākās Portugāles upes ir [[Douru]], [[Miņu]] un [[Gvadjana]]. Visu šo upju, tai skaitā Težu, iztekas atrodas Spānijā. Portugālē nav izteiktu lielu [[ezers|ezeru]]. [[Alkevas ūdenskrātuve]], kura atrodas uz Gvadjanas upes, ir lielākā ūdenskrātuve (250 km²). Portugāles augstākā virsotne neatrodas tās kontinentālajā daļā, bet gan [[Azoru Salas|Azoru salās]]. Tas ir [[Piku (kalns)|Piku]] kalns [[Piku (sala)|Piku]] salā. Tas ir sens [[vulkāns]], un tā augstums virs jūras līmeņa ir 2350 m. Kontinentālajā daļā augstākā virsotne ir [[Eštrela]] (1993 m).

Valsts ziemeļu daļā atrodas Portugāles vienīgais nacionālais parks — [[Penedas-Herešu nacionālais parks]], kurš aizņem 702,90 km<sup>2</sup> lielu platību. 

No kopējās platības [[aramzeme]] ir 17,29%.<ref name="CIA Geo">{{en ikona}} {{Tīmekļa atsauce | url= https://www.cia.gov/library/publications/the-world-factbook/geos/po.html | title= Portugal | publisher= CIA - The World Factbook | accessdate= 2009-11-28 | archive-date= 2020-05-19 | archive-url= https://web.archive.org/web/20200519213218/https://www.cia.gov/library/publications/the-world-factbook/geos/po.html }}</ref> No [[dabas katastrofa|dabas katastrofām]] spēcīgas [[zemestrīce]]s regulāri notiek [[Azoru Salas|Azoru salās]]. Portugālē ir arī spēcīga augsnes [[erozija]], [[gaisa piesārņojums]], ko rada rūpniecības uzņēmumu un transporta izplūdes gāzes, kā arī [[ūdens piesārņojums]], īpaši piekrastes reģionos.<ref name="CIA Geo" />

Portugālē valda [[Vidusjūras klimats]]. Ziemeļos ir aukstāks un mitrāks, savukārt dienvidos ir siltāks un sausāks klimats. Ziemeļu daļā gada vidējā [[gaisa temperatūra]] svārstās no 12 °C līdz 13 °C, bet dienvidu daļā gada vidējā temperatūra svārstās no 17 °C līdz 18 °C. [[Madeira|Madeirā]] un [[Azoru Salas|Azoru salās]] gada vidējā temperatūra sasniedz 20 °C. Zemākā temperatūra ir novērota ziemās kalnainajos apgabalos; tur tā nokrītas līdz -15 °C, savukārt augstākā temperatūra ir reģistrēta Portugāles dienvidos, kur tā sasniedz 40 °C.

== Administratīvais iedalījums ==
{| width=300px align=right
|-
|
{{Image label begin|image=Portugal location map.svg|width=300|float=none}}

{{Image label small|x=0.100|y=0.100|scale=500|text=[[Vjana du Kaštelu]]}}
{{Image label small|x=0.220|y=0.160|scale=500|text=[[Braga (apgabals)|Braga]]}}
{{Image label small|x=0.320|y=0.130|scale=500|text=[[Vilareala]]}}
{{Image label small|x=0.430|y=0.180|scale=500|text=[[Bragansa]]}}
{{Image label small|x=0.210|y=0.230|scale=500|text=[[Portu (apgabals)|Portu]]}}
{{Image label small|x=0.200|y=0.290|scale=500|text=[[Aveiru]]}}
{{Image label small|x=0.280|y=0.330|scale=500|text=[[Viseu]]}}
{{Image label small|x=0.380|y=0.350|scale=500|text=[[Guarda]]}}
{{Image label small|x=0.210|y=0.440|scale=500|text=[[Koimbra (apgabals)|Koimbra]]}}
{{Image label small|x=0.300|y=0.500|scale=500|text=[[Kaštelu Branku]]}}
{{Image label small|x=0.150|y=0.500|scale=500|text=[[Leirija]]}}
{{Image label small|x=0.170|y=0.600|scale=500|text=[[Santareima]]}}
{{Image label small|x=0.075|y=0.670|scale=500|text=[[Lisabona (apgabals)|Lisabona]]}}
{{Image label small|x=0.300|y=0.640|scale=500|text=[[Portalegre]]}}
{{Image label small|x=0.270|y=0.760|scale=500|text=[[Evora (apgabals)|Evora]]}}
{{Image label small|x=0.180|y=0.830|scale=500|text=[[Setubala (apgabals)|Setubala]]}}
{{Image label small|x=0.280|y=0.920|scale=500|text=[[Beža]]}}
{{Image label small|x=0.250|y=1.050|scale=500|text=[[Faru (apgabals)|Faru]]}}
{{Image label end}}
|}

Portugālei ir sarežģīts administratīvais iedalījums. To vispārīgi iedala piecos lielos reģionos un divos [[autonomija|autonomos]] reģionos: [[Azoru Salas]] un [[Madeira]]. Sīkāk to iedala 18 apgabalos, savukārt vēl sīkāk Portugāle tiek sadalīta 28 apakšreģionos. Apakšreģioni tiek sadalīti 308 [[pašvaldība|pašvaldībās]] (''concelho'') un vairāk nekā 4000 [[ciemats|ciematos]] (''freguesia''). Maza mēroga daudzlīmeņu struktūra ir neefektīva un dārga. Pašlaik tiek gatavoti darbi reformai, kuras rezultātā tiks likvidēti apgabali un decentralizētas pilnvaras.

1976. gadā Portugāle tika sadalīta divās daļās, šo sadalījumu nereti lieto arī mūsdienās. Šīs daļas ir [[Kontinentālā Portugāle]] (''Portugal Continental'') un [[Portugāles autonomie reģioni]] — (Azoru Salas un Madeira).

{| style="background:transparent;" cellspacing="2px"
|
{| class="sortable wikitable"  style="text-align:left; font-size:90%;"
|- style="font-size:100%; text-align:right;"
! width="160px" | [[Portugāles apgabali|Apgabals]] || ! width="110px" | Admin. centrs || [[Platība]] (km²) || [[Iedzīvotāju skaits|Iedzīvotāji]]
|-
| [[Aveiru (apgabals)|Aveiru]] || [[Aveiru]] || 2808 || 752867
|-
| [[Beža (apgabals)|Beža]] || [[Beža]] || 10225 || 154325
|-
| [[Braga (apgabals)|Braga]] || [[Braga]] || 2673 || 879918
|-
| [[Bragansa (apgabals)|Bragansa]] || [[Bragansa]] || 6608 || 148808
|-
| [[Evora (apgabals)|Evora]] || [[Evora (Portugāle)|Evora]] || 7393 || 170535
|-
| [[Faru (apgabals)|Faru]] || [[Faru]] || 4960 || 421528
|-
| [[Guarda (apgabals)|Guarda]] || [[Guarda]] || 5518 || 173831
|-
| [[Kaštelu Branku (apgabals)|Kaštelu Branku]] || [[Kaštelu Branku]] || 6675 || 208069
|-
| [[Koimbra (apgabals)|Koimbra]] || [[Koimbra]] || 3947 || 436056
|-
| [[Leirija (apgabals)|Leirija]] || [[Leirija]] || 3517 || 477967
|-
| [[Lisabona (apgabals)|Lisabona]] || [[Lisabona]] || 2761 || 2124426
|-
| [[Portalegre (apgabals)|Portalegre]] || [[Portalegre]] || 6065 || 119543
|-
| [[Portu (apgabals)|Portu]] || [[Portu]] || 2395 || 1867986
|-
| [[Santareima (apgabals)|Santareima]] || [[Santareima]] || 6747 || 445599
|-
| [[Setubala (apgabals)|Setubala]] || [[Setubala]] || 5064 || 815858
|-
| [[Vilareala (apgabals)|Vilareala]] || [[Vilareala]] || 4328 || 218935
|-
| [[Viseu (apgabals)|Viseu]] || [[Viseu]] || 5007 || 394844
|-
| [[Vjana du Kaštelu (apgabals)|Vjana du Kaštelu]] || [[Vjana du Kaštelu]] || 2255 || 252011
|}
|}

== Valdība ==
Pēc 1974. gada [[Neļķu revolūcija]]s Portugāle ir izveidojusies par stabilu [[parlamentāra republika|parlamentāru republiku]]. Valsts varas četras galvenās institūcijas ir [[Portugāles prezidents]], [[Portugāles premjerministru uzskaitījums|premjerministrs]], [[Portugāles parlaments|parlaments]] un [[Portugāles Augstākā tiesa|Augstākā tiesa]]. Prezidents tiek ievēlēts ik pēc pieciem gadiem tiešās [[vēlēšanas|vēlēšanās]]. Viņš ir arī [[Portgāles bruņotie spēki|bruņoto spēku]] virspavēlnieks. Pamatojoties uz parlamenta vēlēšanu rezultātiem, prezidents izvēlas un ieceļ amatā arī premjerministru un pārējos ministrus.

Portugāles valdību vada premjerministrs. Portugāles parlaments (''Assembleia da República'') sastāv no vienas palātas, kurā ir 230 delegāti. Delegāti uz četriem gadiem tiek ievēlēti [[proporcionālas vēlēšanas|proporcionālās vēlēšanās]]. Prezidentam ir tiesības atlaist parlamentu un izsludināt jaunas vēlēšanas.

Portugāles Augstākā tiesa ir augstākā institūcija tiesu sistēmā. Turklāt Augstākā tiesa ir atbildīga arī par militārajiem, administratīvajiem un finanšu jautājumiem. [[Konstitucionālā tiesa|Konstitucionālajā tiesā]] ir deviņi locekļi, kas pārrauga konstitucionālo likumu interpretāciju.

== Ārpolitika ==
Portugāle ir [[Eiropas Savienība]]s dalībvalsts. 2007. gada otrajā pusē tā bija šīs organizācijas prezidentējošā valsts. Portugāle ir viena no [[NATO]] dibinātājvalstīm. Tā NATO uzdevumā ir nosūtījusi miera uzturēšanas spēkus [[Balkānu pussala|Balkānu pussalā]]. Kopā ar [[Spānija|Spāniju]] tā ir iesaistījusies arī [[Ibērijas un Amerikas valstu organizācija|Ibērijas un Amerikas valstu organizācijā]] ({{val|pt|Organização dos Estados Ibero-americanos}}), kurā uzmanība tiek vērsta uz savstarpēju sadarbību starp Portugāli un [[Latīņamerika]]s valstīm. Tā ir iesaistījusies arī [[Latīņu savienība|Latīņu savienībā]], kurā ir apvienojušās [[romāņu valodas|romāņu valodās]] runājošās valstis. Portugālei ir cieši kontakti arī ar tās bijušo koloniju [[Austrumtimora|Austrumtimoru]].

Starp Portugāli un Spāniju pastāv konflikts par [[Olivensa]]s pilsētu. Pašlaik tā ir iekļauta Spānijas teritorijā, bet portugāļi apgalvo, ka šī pilsēta ir jāiekļauj Portugāles sastāvā. 1801. gadā Olivensa tika pievienota Spānijai, bet pēc 1815. gadā notikušā [[Vīnes kongress|Vīnes kongresa]] tai bija jāatgriežas Portugāles sastāvā.

== Demogrāfija ==
Portugālē dzīvo 10 680 000 iedzīvotāju, no kuriem lielākā daļa ir [[portugāļi]] (96,87%). Lielākās minoritātes ir emigranti no bijušajām Portugāles kolonijām (galvenokārt [[Brazīlija]]s un [[Āfrika]]s kolonijām), kā arī [[ukraiņi]].

Portugāles lielākās [[aglomerācija]]s ir [[Lisabona]], [[Portu]], [[Braga]], [[Aveiru]] un [[Koimbra]].

{{Portugāles lielākās pilsētas}}
{{Clear}}

== Tautsaimniecība ==
1986. gadā Portugāle pievienojās [[Eiropas Savienība]]i, un kopš tā laika valsts saimniecība ir stipri mainījusies, kļūstot daudzveidīgāka. Šajā laikā strauji ir attīstījusies [[pakalpojumi|pakalpojumu]] joma, un pašlaik tā veido divas trešdaļas no valsts [[iekšzemes kopprodukts|iekšzemes kopprodukta]]. Kopš {{dat|2002|1|1|Ģ|bez}} Portugāles naudas vienība ir [[eiro]]. Ārvalstu [[kapitālieguldījumi]] valstī ieplūst galvenokārt no [[Apvienotā Karaliste|Apvienotās Karalistes]].

2021. gada septembrī [[bezdarbs|bezdarba]] līmenis Portugālē bija 6,1%.<ref>[http://www.tradingeconomics.com/portugal/unemployment-rate Portugal unemployment rate]</ref>

== Kultūra ==
Portugāle dažreiz tiek saukta par "dzejnieku zemi". Portugāles literatūrā [[dzeja]]i vienmēr ir bijusi lielāka nozīmē nekā [[proza]]i. Viduslaikos ļoti slavens dzejnieks bija [[Luišs di Kamoinšs]]. 1998. gadā no mūsdienu autoriem [[Žuze Saramagu]] saņēma [[Nobela prēmija literatūrā|Nobela prēmiju literatūrā]].

== Sports ==
[[Attēls:Luis Figo.jpg|thumb|175px|[[Luišs Figu]] Portugāles izlases sastāvā]]
Portugālē populārākais sporta veids ir [[futbols]]. Leģendārais [[Eusebiu]] joprojām ir Portugāles futbola vēstures simbols. Divi citi portugāļu futbolisti [[Luišs Figu]] un [[Krištianu Ronaldu]] ir ieguvuši [[FIFA Pasaules gada spēlētājs|FIFA Pasaules gada spēlētāja]] titulu. Arī portugāļu futbola treneri ir ieguvuši pasaules slavu, kā [[Žuze Mourinju]] un [[Manuels Žuze]] (''Manuel José''). Starptautiskā sacensībās [[Portugāles futbola izlase]]s labākais sasniegums ir uzvara [[2016. gada Eiropas čempionāts futbolā|2016. gada Eiropas čempionātā]], kad finālspēlē tika uzvarēta [[Francijas futbola izlase]]. [[1966. gada FIFA Pasaules kauss|1966. gada FIFA Pasaules kausā]] portugāļi ieguva trešo vietu, bet [[2006. gada FIFA Pasaules kauss|2006. gada FIFA Pasaules kausā]] — ceturto vietu. No futbola klubiem pasaules slavu ir ieguvis tā sauktais "Lielais trijnieks" ({{val|pt|Os Três Grandes}}): ''[[Lisabonas "Benfica"|Sport Lisboa e Benfica]]'', ''[[Futebol Clube do Porto]]'' un ''[[Lisabonas "Sporting"|Sporting Clube de Portugal]]''. Šiem trim klubiem ir 12 tituli [[UEFA]] rīkotajās klubu sacensībās.

Tāpat Portugālē ir populārs arī [[telpu futbols|telpu]] un [[pludmales futbols]]. Portugāļu sportisti veiksmīgi startē arī tādos sporta veidos kā [[pludmales volejbols|pludmales volejbolā]] un [[skrituļslidu hokejs|skrituļslidu hokejā]]. Portugāles dienvidu un rietumu krasts visa gada garumā ir piemērots arī [[sērfošana]]i, ar ko nodarbojas ļoti daudz portugāļi. Daži no labākajiem pasaules sērfotājiem ir arī portugāļi. Portugāles tradicionālais sporta veids ir ''[[Jogo do pau]]''.

Kopš [[1912. gada vasaras olimpiskās spēles|1912]]. gada portugāļu sportisti ir piedalījušies visās [[vasaras olimpiskās spēles|vasaras olimpiskajās spēlēs]]. [[ziemas olimpiskās spēles|ziemas olimpiskajās spēlēs]] portugāļu sportisti pirmo reizi piedalījās tikai [[1952. gada ziemas olimpiskās spēles|1952. gadā]]. Portugāļi vēl ir piedalījušies tikai [[1988. gada ziemas olimpiskās spēles|1988]]., [[1994. gada ziemas olimpiskās spēles|1994]]., [[1998. gada ziemas olimpiskās spēles|1998]]., [[2006. gada ziemas olimpiskās spēles|2006]]. un [[2010. gada ziemas olimpiskās spēles|2010]]. gada ziemas olimpiskajās spēlēs. Vasaras olimpiskajās spēlēs ir iegūtas 22 medaļas, bet ziemas olimpiskajās spēlēs pagaidām nav nevienas. Lielākā daļa no medaļām ir iegūtas [[burāšana|burāšanā]], [[vieglatlētika|vieglatlētikā]] un [[jāšana|jāšanas sportā]]. [[2008. gada vasaras olimpiskās spēles|2008. gada olimpiskajās spēlēs]] [[Pekina|Pekinā]] portugāļi ieguva divas medaļas: zelta medaļu [[trīssoļlēkšana|trīssoļlēkšanā]] ieguva [[Nelsons Evora]], bet sudraba medaļu [[triatlons|triatlonā]] ieguva [[Vanesa Fernadeša]] (''Vanessa Fernandes'').

== Ārējās saites ==
{{sisterlinks-inline}}
{{Enciklopēdiju ārējās saites}}
; Valdība
* [http://www.portugal.gov.pt/Portal/EN/ Official Portuguese Government website] {{en ikona}}/{{pt ikona}}
* [https://web.archive.org/web/20091209072658/http://www.parlamento.pt/Paginas/UKFR.aspx Official Parliament website]
* [https://web.archive.org/web/20070612234339/https://www.cia.gov/library/publications/world-leaders-1/world-leaders-p/portugal.html Chief of State and Cabinet Members]

; Vispārīga informācija
* [https://www.cia.gov/library/publications/the-world-factbook/geos/po.html Portugal] {{Webarchive|url=https://web.archive.org/web/20200519213218/https://www.cia.gov/library/publications/the-world-factbook/geos/po.html |date={{dat|2020|05|19||bez}} }} entry at The World Factbook
* [https://web.archive.org/web/20080727024243/http://ucblibraries.colorado.edu/govpubs/for/portugal.htm Portugal] at ''UCB Libraries GovPubs''
* [http://worldphotobase.com/europe/portugal.php?s=thumb Portugal in Photography 2007] {{Webarchive|url=https://web.archive.org/web/20110429101000/http://worldphotobase.com/europe/portugal.php?s=thumb |date={{dat|2011|04|29||bez}} }}
* [http://www.theportugalnews.com National English language newspaper]
* {{wikiatlas|Portugal}}
* [https://web.archive.org/web/20170128203837/http://www.viniportugal.pt/ National Wine Website]

; Ceļojumi
{{wikivoyage|Portugal}}
* [http://www.visitportugal.com/Cultures/en-US/default.html Official Travel and Tourism office website]
* [http://www.insideportugaltravel.com Official Portuguese Government Travel/media website] {{Webarchive|url=https://web.archive.org/web/20201017122003/http://www.insideportugaltravel.com/ |date={{dat|2020|10|17||bez}} }}
* [https://web.archive.org/web/20180126173418/http://www.luso.tv/ Luso.tv — View Portugal in Video/media website]
* [http://www.seeportugal.org SeePortugal.Org — Travel related information for visitors]
* [https://web.archive.org/web/20050713073804/http://www.portugalia.org/ Portugāles fotogrāfijas] — Portugalia.org

== Atsauces un piezīmes ==
{{atsauces}}

{{Eiropa}}
{{ES valstis}}
{{NATO}}

{{autoritatīvā vadība}}

[[Kategorija:Portugāle| ]]
[[Kategorija:Republikas]]
[[Kategorija:Dienvideiropa]]
[[Kategorija:Rietumeiropa]]