{{Valsts amatpersonas infokaste 
| vārds               =Justiniāns I
| vārds_orģ           =''Flavius Petrus Sabbatius Justinianus''
| attēls              =Meister von San Vitale in Ravenna 004.jpg
| apraksts            =Justiniāns I<br />(mozaīka ''San Vitale'' katedrālē, [[Ravenna|Ravennā]])
| amats               =Bizantijas imperators
| term_sākums         ={{dat|527|08|01}}
| term_beigas         ={{dat|565|11|14|N}}
| term_sākums2        =
| term_beigas2        =
| priekštecis2        =[[Justīns I]]
| pēctecis2           =[[Justīns II]]
| dzim_dati           ={{dat|482||}}
| dzim_vieta          =[[Taurēsija]], [[Dardānija]],  [[Bizantijas impērija]]<br />(tagad {{MKD}})
| mir_dati            ={{dat|565|11|14}} (82/83 gadi)
| mir_vieta           =[[Konstantinopole]], Bizantijas impērija <br />(tagad [[Stambula]], {{TUR}})
| tautība             =
| partija             =
| dzīvesb             =[[Teodora]]
| profesija           =
| alma_mater          =
| reliģija            =[[kristietība]]
| paraksts            =
| piezīmes            =
}}
[[Attēls:Justinian555AD.png|thumb|300px|Austrumromas impērija Justiniāna valdīšanas laikā (555. gadā)]]
'''Justiniāns I''', pazīstams arī kā '''Justiniāns Lielais''' ({{val|la|Flavius Petrus Sabbatius Justinianus}}, {{val|gr|Μέγας Ιουστινιανός}}; dzimis ap [[482]]. gadu, miris {{dat|565|11|14}}) bija viens no varenākajiem [[Austrumromas impērija]]s (Bizantijas) imperatoriem. Tiek uzskatīts par svēto [[pareizticība|pareizticīgo]] baznīcā. Pēdējais Romas imperators, kuram dzimtā valoda bija [[Latīņu valoda|latīņu]].
Viņa lielākais sapnis bija [[Romas impērija]]s pabālējušā spožuma un varenības atjaunošana. Lai to piepildītu, bija jāveic iekšējas reformas un jāpakļauj barbaru valdnieki, kas valdīja bijušajās [[Rietumromas impērija|Rietumromas impērijas]] zemēs. Justiniāns organizēja karagājienus, lai atjaunotu vienotu [[Romas impērija|Romas impēriju]] un atņēma [[ostgoti]]em [[Roma|Romu]]. Justiniāna valdīšanas laiks aprakstīts [[Cēzarijas Prokopijs|Prokopija]] darbā [["Slepenā vēsture"]].

Justiniāns I pazīstams kā [[tiesības|tiesību]] sakārtotājs un t.s. ''[[Corpus Iuris Civilis]]'' radītājs. Šis tiesību avots ir atstājis ievērojamu iespaidu uz [[jurisprudence]]s atdzimšanu [[viduslaiki|viduslaiku]] [[Eiropa|Eiropā]], [[kanoniskās tiesības|kanoniskajām tiesībām]], bet jo īpaši uz [[civiltiesības|civiltiesību]] attīstību caur [[romiešu tiesības|romiešu tiesību]] recepciju [[kontinentālā Eiropa|kontinentālajā Eiropā]].

== Dzīvesgājums ==
Dzimis ap 482. gadu Taurēzijā (''Tauresium'' mūsdienu [[Maķedonijas Republika|Ziemeļmaķedonijā]]) zemnieka ģimenē. Pateicoties sava tēvoča [[Justīns|Justīna]] gādībai, kurš bija uzkalpojies līdz imperatora galvenā miesassarga un senatora amatam, varēja iegūt izglītību. Justīns, kam pašam bērnu nebija, adoptēja savu radinieku Justiniānu, kurš guva lielisku izglītību. Izcilu darbaspēju un neatlaidīga rakstura apveltīts, viņš kļuva par ļoti labu likumu un reliģisko jautājumu pārzinātāju. Taču reizē viņš bija arī ārkārtīgi godkārīgs un varaskārs.

518. gadā Justīnu ievēlēja par imperatoru. Pēc Justīna nāves 527. gada 1. augustā par imperatoru kļuva Justiniāns.

529. gadā Justiniāns slēdza [[Helēnisms|hellēnistu]] filozofu skolas un akadēmijas.<ref>[http://www.thephora.net/forum/showthread.php?t=35184] {{Webarchive|url=https://web.archive.org/web/20160313041822/http://thephora.net/forum/showthread.php?t=35184|date={{dat|2016|03|13||bez}}}} Par Justiniānu I un hellēnismu {{en ikona}}</ref>

532. gadā Justiniāns noslēdza mieru ar [[Sasanīdu impērija|Sasanīdu impēriju]] un 533. gada vasarā raidīja savu kara floti, kuru komandēja karavadonis [[Flāvijs Belisārs|Belisars]], pret [[Vandaļi|vandaļu]] valsti [[Ziemeļāfrika|Ziemeļāfrikā]]. Pēc uzvaras Belisaru godināja grandiozā [[Triumfa gājiens|triumfa gājienā]], kura dalībnieki virzījās pa [[Konstantinopole]]s ielām vairākas stundas. Simtiem gūstekņu nesa iegūtās trofejas — zelta troņus, dārgus traukus, dārglietas. Gājiena priekšgalā soļoja purpura mantijā tērptais sagūstītais vandaļu valdnieks [[Gelimers]]. Kad viņš nonāca pie imperatora ložas hipodromā, kur sēdēja parādes tērpā ģērbtais Justiniāns, mantija no uzveiktā karaļa pleciem tika norauta un nomesta pie imperatora kājām. Dzīres ilga vairākas dienas. Belisara uzvaru iemūžināja piemiņas medaļās, mozaīkās un gleznās.
Pēc triumfa pār vandaļiem viņš uzsāka karu pret [[Itālija|Itālijā]] valdošajiem [[ostgoti]]em, kuru valsts bija novājināta savstarpējās cīņās. 535. gadā Belisara vadītais karaspēks virzījās no dienvidiem uz ziemeļiem, ieņēma [[Roma|Romu]] un drīz pēc tam arī [[Ravenna|Ravennu]].

537. gadā Konstantinopolē tika pabeigta tā laika pasaules lielākās baznīcas — [[Svētā Sofija|Svētās Sofijas katedrāles]] celtniecību.

540. gadā [[persieši]] uzsāka jaunu militāru ofensīvu un izpostīja Austrumromas impērijas bagātās austrumu provinces, no kurām valsts kase saņēma vislielākos ienākumus.

Cīņas ar ostgotiem prasīja daudz līdzekļu, un tajās tika sagrautas daudzas antīkā laikmeta celtnes, iznīcināti vērtīgi mākslas darbi. Izšķirošu lūzumu bizantiešiem izdevās panākt tikai 552. gadā, kad karavadoņa un diplomāta Narsesa vadītais karaspēks vairākkārt smagi sakāva ostgotu karotājus. Drīz pēc tam tika sakautas arī atlikušās ostgotu un Dienviditālijā sirojošās [[franki|franku]] un [[alemaņi|alemaņu]] vienības. Itālija kļuva par Austrumromas impērijas provinci, ko pārvaldīja Bizantijas imperatora iecelts vietvaldis.
553. gadā imperatora vadībā notika kristīgās baznīcas [[Otrais Konstantinopoles koncils]], kurā tika nosodīts [[ariānisms]], [[nestoriānisms]] un [[monofizītisms]].

Izmantojot iekšējās nesaskaņas [[Vestgoti|vestgotu]] valstī, bizantieši ieņēma arī [[Pireneju pussala]]s dienvidaustrumu daļu, kur atradās vairākas nozīmīgas tirdzniecības pilsētas. Arī tur, tāpat kā Itālijā, bizantiešiem nācās izcīnīt smagas cīņas līdz 562. gadam, kad bija pakļauta daļa [[Vestgotu valsts]].

Tikai 562. gadā, samaksājot krietnu naudas summu, Justiniānam I izdevās noslēgt mieru arī ar [[Persija|Persiju]]. Lai gan Bizantijai karš bija beidzies bez būtiskiem zaudējumiem teritorijas ziņā, impērijas ekonomikai tas bija nodarījis milzīgu postu.

Kaut arī Justinianam I neizdevās atjaunot [[Romas impērija|Romas impēriju]] tās agrākajās robežās (ārpus viņa ietekmes palika [[Franku valsts]] un Britānija), viņa iekarojumu rezultātā Bizantijas impērijas teritorija pieauga divas reizes. Tās robežas tagad pletās no [[Eifrata]]s upes līdz [[Gibraltārs|Gibraltāra]] jūras šaurumam un no [[Krima]]s pussalas līdz [[Sahāra]]s tuksnesim. Vidusjūra atkal bija kļuvusi par impērijas iekšējo jūru, pār kuru no Konstantinopoles valdīja Austrumromas imperators.

Justiniāns mira 565. gadā Konstantinopolē.
Pēc viņa nāves 568. gadā Ziemeļitāliju un Vidusitāliju ieņēma [[langobardi]]. Bizantijai izdevās noturēt varu Dienviditālijas piekrastes zemēs un, tā kā tā kontrolēja jūras ceļus, vēl divus gadsimtus arī saglabāja zemes ap [[Ravenna|Ravennu]] un [[Roma|Romu]].

=== Valdnieka sieva Teodora ===
Justiniāna sieva [[Teodora]] izcēlās ne tikai ar neparastu skaistumu, bet arī izcilu prātu, tālredzību un spēju saglabāt aukstasinību kritiskās situācijās. Viņa atbalstīja Justiniāna grandiozās ieceres, taču, būdama enerģiska, uzņēmīga, valdonīga un viltīga, Teodora pati par sevi bija patstāvīga figūra Bizantijas politikā un galma intrigās.

=== Romiešu tiesību sistēmas pilnveidošana ===
Justiniāna laikā sastādītais ''Corpus iuris civilis'' ir augstākais bizantiešu juridiskās domas sasniegums. Šajā kodeksā rada atspoguļojumu tās izmaiņas, kas notika impērijas ekonomiskajā un sociālajā dzīvē, tai skaitā — sieviešu tiesiskā stāvokļa uzlabošanās, vergu brīvlaišana u.tml. Justiniāna kodifikācija neradās vienā reizē un pats projekts veidojās vairākkārt. Abi datumi, kad sākās ''Novus codex'' sacerējums, ir 528. gada februārī un 534. gada decembrī, kad publicēja ''Codex repatitae praelectionis''; arī ''Instituiones'' un ''Digesta'' nāca klajā pēdējos divos mēnešos 533. gadā.

Pirmo reizi pozitīvo tiesību normās tika atzīta dabisko tiesību teorija, kas paredz, ka visi cilvēki ir no dabas līdztiesīgi, bet verdzība nav savienojama ar cilvēcisko dabu. Pateicoties rūpīgai romiešu-bizantiešu likumdošanas izstrādei: privātīpašuma princips, mantojuma tiesības, ģimenes tiesības, tirdzniecības-augļošanas operāciju regulēšana, Justiniāna "Kodekss" nav zaudējis savu nozīmi jurisprudencē arī jaunākajos laikos.

== Atsauces ==
{{papildu atsauces+}}
{{Atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{kastes sākums}}
{{Amatu secība | pirms = [[Justīns I]] | virsraksts = [[Bizantijas imperators]] | periods = [[527]]—[[565]] | pēc = [[Justīns II]]}}
{{kastes beigas}}

{{Bizantijas imperatori}}
{{Romiešu imperatori}}
{{autoritatīvā vadība}}

[[Kategorija:480. gados dzimušie]]
[[Kategorija:565. gadā mirušie]]
[[Kategorija:Bizantijas imperatori]]