{{Minerāla infokaste
|minerāls=Uraninīts
|attēls=[[Attēls:Pichblende.jpg|right|300px]]
|klase=Oksīdi un hidroksīdi - [[Oksīdu minerāls]], oksīdi ar metālu, badlejīta - uraninīta sērija
|ŠtruncaID=4/D.31-60
|ķīm_formula=Urāna oksīds, variē no UO<sub>2</sub> līdz U<sub>3</sub>O<sub>8</sub>
|singonija=[[Kubiskā singonija|Kubiska]]
|krāsa=Melna vai tumši brūna, citreiz zaļgans atspīdums
|svītra=Melna vai tumši brūna
|habituss=Masīvs, graudains. Kristāli reti sastopami - kubiski.
|skaldnība=Neizteikta
|lūzums=Gliemežnīcas līdz nelīdzens
|cietība=5-6
|spīdums=Pusmetālisks, taukains
|caurspīdīgums=Necaurspīdīgs
|laušanas_koef=
|pleohroisms=Nav
|blīvums=10,3 - 10,5, urānam sabrūkot samazinās līdz 7,5
}}

'''Uraninīts''' ('''urāna piķis''', '''nasturāns''') ir ar [[urāns (elements)|urānu]] bagāts (88,15%) [[minerāls]], kas galvenokārt sastāv no UO<sub>2</sub> (urāna oksīda), bet satur arī UO<sub>3</sub>, [[Svins|svina]], [[Torijs|torija]] un retzemju elementu oksīdus. Tas vienmēr satur arī [[Rādijs|rādiju]] un [[Hēlijs|hēliju]], kas rodas, urānam sadaloties. Dažreiz tiek uzskatīts, ka franču fiziķis [[Anrī Bekerels]] [[1896]]. gadā atklāja [[radioaktivitāte|radioaktivitāti]], izmantojot uraninīta paraugu, taču īstenībā tika izmantoti mākslīgi urāna sāļi.<ref>{{Grāmatas atsauce |title= Fizikas un tehnikas vēstures lappuses |last= Rēvalds |first= Valdis |year= 2006 |publisher= Latvijas Universitāte |location= |isbn= 9984-802-20-5 |page= 308 |pages= |url= }}</ref> [[Marija Kirī]] atklāja rādiju no Jahimovas ([[Čehija]]) atvestā uraninīta paraugā; šajā minerālā tika atklāti arī tādi radioaktīvi elementi kā [[polonijs]] un [[aktīnijs]]. Arī hēliju atklāja uraninīta paraugā pēc tam, kad šāda elementa eksistenci pierādīja [[Saule]]s spektroskopiskie uzņēmumi. Uraninīts satur arī nelielu daudzumu svina [[izotops|izotopu]] — Pb-206 un Pb-207. Šie izotopi ir attiecīgi urāna izotopu U-238 un U-235 radioaktīvās sabrukšanas gala produkts.

Rādija saturs uraninītā — aptuveni 0,1 mg/kg. Uraninīts nelielā daudzumā satur arī ārkārtīgi retu elementu — [[tehnēcijs|tehnēciju]] (ap 0,2 ng/kg), kurš rodas urāna-238 sabrukšanas procesā.

Uraninīts sastopams [[sulfīdi|sulfīdus]] saturošajās hidrotermālajās dzīslās, kas atrodas skābajos [[magmatiskais iezis|magmatiskajos iežos]], piemēram [[pegmatīts|pegmatītos]]. Minerāls sastopams kā saplūdusi masa, ķekarveida agregāti. Ļoti reti atrodami arī kubiskas formas [[kristāls|kristāli]]. [[Radioaktivitāte]] — 70 [[Bq]]/g līdz 150 kBq/g.

== Izmantošana ==
Uraninīts ir galvenā urāna un rādija [[rūda]]. No uraninīta iegūtie radioaktīvie metāli tiek izmantoti [[plutonijs|plutonija]] iegūšanai tālākai [[atomenerģija]]s ieguvei. [[aukstais karš|Aukstā kara]] laikā un arī mūsdienās, pamatojoties ar nepieciešamību iegūt izejvielas atomenerģētikas nepieciešamībām, uraninīts tiek iegūts [[kodolieroči|kodolieroču]] izgatavošanai. [[Padomju Savienība|PSRS]] savu kodolieroču izejvielas ieguva [[Vācijas Demokrātiskā Republika|VDR]] Rūdu kalnos, kur atrodama labas kvalitātes uraninīta rūda.
Mūsdienās uraninīta ieguves intensitāte ir jūtami kritusies.

== Atradnes ==
Lielākās uraninīta atradnes ir [[Kanāda]]s [[Ziemeļrietumu teritorijas|Ziemeļrietumu teritorijās]] ([[Greitbērleiks]]), kur tas atrodams lielā daudzumā asociācijā ar [[sudrabs|sudrabu]]. Visaugstākās kvalitātes uraninīts ar vislielāko urāna saturu atrodams citā Kanādas atradnē — Atabaskas baseinā [[Saskačevana]]s ziemeļu daļā. Uraninīts atrodams arī [[Čehija|Čehijā]] (Jahimova), [[Austrālija|Austrālijā]], [[Vācija|Vācijā]] (Rūdu kalni), [[Kongo]] (Kasolo), [[Anglija|Anglijā]], [[Dienvidāfrika|Dienvidāfrikā]] (Vitvatersranda) un [[Amerikas Savienotās Valstis|ASV]] ([[Ņūhempšīra]], [[Konektikuta]], [[Ziemeļkarolīna]], [[Vaiominga]], [[Kolorādo]], [[Ņūmeksika]]).

== Atsauces ==
{{atsauces}}

{{ķīmija-aizmetnis}}

[[Kategorija:Minerāli]]
[[Kategorija:Ļoti radioaktīvi minerāli]]
[[Kategorija:Rūdu minerāli]]
[[Kategorija:Urāna minerāli]]
[[Kategorija:Oksīdu un hidroksīdu minerāli]]