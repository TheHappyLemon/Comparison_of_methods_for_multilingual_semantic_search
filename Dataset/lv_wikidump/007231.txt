{{ezera infokaste
|ezers=Huvsguls
|attēls=Panoramic view of Lake Khövsgöl.jpg
|paraksts=Huvsgula panorāma
| map = Mongolija
| plat_d=51 | plat_m=06 | plat_s= | plat_NS=N
| gar_d=100 | gar_m=30 | gar_s= | gar_EW=E
|vieta={{MNG}}
|platība=3367
|garums=136
|Vid_dziļums=120
|Max_dziļums=262
|tilpums=380,7
|augstums_vjl=1645
|izteka=[[Ega]]
|baseins=
|valstis=[[Mongolija]]
|salas=4
|pilsētas=[[Hatgala]]
}}
'''Huvsguls''' (arī '''Hubsuguls'''; {{val|mn|Хөвсгөл нуур}} — ''Hövsgöl nuur'') ir liels saldūdens [[ezers]] [[Mongolija]]s ziemeļos, [[Huvsguls (aimaks)|Huvsgula aimakā]], tuvu [[Krievija]]s robežai. Dziļākais un otrs lielākais ezers Mongolijā. Ezera ūdens ir mīksts, bagāts ar skābekli, lieliskas kvalitātes [[dzeramais ūdens]].

Ap ezeru atrodas skaisti, augsti kalni. Augstākais kalns ezera krastā ir [[Munkusardiks]] (3492 m).

Sens ezers, vecums pārsniedz 2 miljonus gadu. Ezerā atrodas ap 2% no pasaules virszemes atkusušā saldūdens. Ezera pirmatnējā daba lieliski saglabājusies. Mongoļi Huvsgulu uzskata par svētu ezeru, jo šajā sausajā zemē saldūdens ezeri ir retums. No ezera iztek [[Ega]]s upe, kas ietek [[Selenga|Selengā]], kura savukārt ietek [[Baikāls|Baikālā]]. Kaut arī Baikāls no Huvsgula atrodas 200 kilometrus tālu, upēm jātek 1000 km un kritums līdz Baikālam ir 1200 m. Ziemā ezers pilnībā aizsalst.

Ezers tiek aizsargāts; šeit [[1992]]. gadā izveidots [[nacionālais parks]] kura platība 838 tūkstoši hektāru. Viena no ezera apkaimes lielajām vērtībām ir tā atrašanās pārejas zonā starp [[taiga|taigu]] un [[stepe|stepi]]. Nacionālajā parkā dzīvo daudz retu dzīvnieku sugu. Ezerā dzīvo 9 zivju sugas. Viens no tūristu intereses objektiem Mongolijā; krastā vairākas tūristu bāzes.<ref>[http://www.hubsugul.ru/article.php?id=33&c=1 Hubsugul.ru]</ref>

== Atsauces ==
{{atsauces}}

== Skatīt arī ==
* [[Pasaules lielākie ezeri pēc tilpuma]]

== Ārējās saites ==
{{sisterlinks-inline}}
{{enciklopēdiju ārējās saites}}
* [https://web.archive.org/web/20061030164110/http://visibleearth.nasa.gov/ NASA uzņēmumi no kosmosa]

{{autoritatīvā vadība}}
[[Kategorija:Mongolijas nacionālie parki]]
[[Kategorija:Mongolijas ezeri]]