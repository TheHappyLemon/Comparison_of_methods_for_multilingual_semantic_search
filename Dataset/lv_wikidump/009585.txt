[[Attēls:LARGE elevation.jpg|250px|thumb|Pasaules okeāns - zilā krāsā]]
'''Pasaules okeāns''' ir termins, ar ko apzīmē visu [[Zeme]]s [[okeāns|okeānu]] kopumu. Visi pasaules okeāni savā starpā ir savienoti un veido vienu vienotu, milzīgu ūdenstilpi. Rezultātā no jebkura Pasaules okeāna piekrastes punkta pa ūdens ceļu var sasniegt jebkuru citu piekrastes punktu. Pasaules okeāns ir mainīgs — Zemes vēstures gaitā [[kontinentu dreifs|kontinentu dreifa]] rezultātā Pasaules okeāna un kontinentu forma un izvietojums ir pastāvīgi mainījies un turpina mainīties.

Terminu 20. gadsimta sākumā ieviesa krievu [[okeanogrāfija|okeanogrāfs]] [[Jūlijs Šokaļskis]].

== Raksturojošie lielumi ==
Pasaules okeāns aizņem 70,8% no Zemes virsmas platības, tā platība ir 361 miljons km². Tam pretstatā [[sauszeme]]s platība ir 149 miljoni km².

Par spīti lielajai platībai Pasaules okeāns veido tikai 0,24% no Zemes masas.

== Iedalījums ==
Pasaules okeāns iedalās piecos okeānos:
* [[Atlantijas okeāns]]
* [[Dienvidu okeāns]]
* [[Indijas okeāns]]
* [[Klusais okeāns]]
* [[Ziemeļu Ledus okeāns]] - šim okeānam ir vismazākā ūdens apmaiņa ar pārējiem okeāniem un daļa okeanogrāfu uzskata, ka tam nevar piešķirt atsevišķa okeāna statusu, bet to drīzāk uzskatīt par daļu no Atlantijas okeāna. Taču šāds uzskats nav dominējošais.

Katram no šiem okeāniem var atdalīt arī mazākas sastāvdaļas: [[jūra]]s un [[līcis|līčus]].

== Skatīt arī ==
* [[Okeāns]]
* [[Pasaules okeāni un jūras]]

[[Kategorija:Okeāni]]
[[Kategorija:Okeanogrāfija]]
[[Kategorija:Hidroloģija]]
[[Kategorija:Ekosistēmas]]