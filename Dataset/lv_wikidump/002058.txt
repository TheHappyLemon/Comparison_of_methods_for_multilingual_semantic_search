{{Rakstnieka infokaste
| platums = 
| vārds = Andrievs Niedra
| vārds_orig = 
| attēls = Andrievs Niedra.png
| att_izmērs = 200px
| att_nosaukums = 
| dz_dat_alt = 
| dz_gads = 1871
| dz_mēnesis = 2
| dz_diena = 8
| dz_vieta = {{vieta|Krievijas Impērija|Vidzemes guberņa|Valkas apriņķis|Tirzas pagasts}}<br />(tagad {{LAT}})
| m_dat_alt = 
| m_gads = 1942
| m_mēnesis = 9
| m_diena = 25
| m_vieta = [[Rīga]], [[Latvijas ģenerālapgabals]], [[Ostlandes reihskomisariāts]] (tagad {{LAT}})
| dzīves_vieta = 
| pilsonība = 
| tautība = [[latvieši|latvietis]]
| dzimums = 
| vecāki = 
| brāļi = 
| māsas = 
| dzīvesbiedrs = Emīlija Kristīne Bankovska (1872–1945)
| bērni = 
| paraksts = 
| pseidonīms = 
| nodarbošanās = mācītājs<br />rakstnieks<br /> politiķis
| rakstīšanas valoda = [[latviešu valoda|latviešu]]
| periods = 
| žanri = [[Proza]], [[Dzeja]]
| temati = 
| lit virzieni = 
| slavenākie darbi = ''Līduma Dūmos''
| ietekmējies = 
| ietekmējis = 
| alma_mater = [[Tērbatas Universitāte]]
| apbalvojumi = 
| piezīmes = 
| kategorijas = 
}}

'''Andrievs Niedra''' (dzimis [[1871]]. gada [[8. februāris|8. februārī]] [[Tirzas pagasts|Tirzas pagastā]], miris [[1942]]. gada [[25. septembris|25. septembrī]] [[Rīga|Rīgā]]) bija [[latvieši|latviešu]] [[mācītājs]], [[Sabiedrība|sabiedriskais]] darbinieks, [[politiķis]], [[rakstnieks]].

== Biogrāfija ==

=== Jaunība un studiju gadi ===
Niedra dzimis [[1871]]. gada [[8. februāris|8. februārī]] (vai 23. janvārī — dažos pētījumos kā Niedras dzimšanas datums tiek minēts 27. janvāris un arī viņš pats paskaidrojuma rakstā 1924. gada tiesas procesam minēja divus datumus) [[Tirzas pagasts|Tirzas pagasta]] "Dauškānos" saimnieka ģimenē (83 pūrvietu liela saimniecība). 16 gadu vecumā izdeva pirmo dzejoļu krājumu ''Pirmās ziedoņa vēsmas'' (1887), sāka regulāri publicēties "[[Baltijas Vēstnesis|Baltijas Vēstnesī]]". Mācījās [[Tirza]]s, vēlāk [[Vecpiebalga]]s draudzes skolās. Izglītību turpināja Rīgas un [[Jelgavas ģimnāzija|Jelgavas ģimnāzijās]]. 
No 1890. gada studēja [[Tērbatas Universitāte|Tērbatas Universitātē]] [[teoloģija|teoloģiju]], studiju sākumā Niedra iestājās studentu korporācijā "[[Lettonia]]", taču pēc kāda laika izstājās. No 1893. līdz 1895. gadam strādāja [[Puzenieki|Puzenieku muižā]] pie barona Oskara [[Grothusi|Grothusa]] par mājskolotāju. Par šajā laikā pieredzēto uzrakstīja romānu "Līduma dūmos", kas nāca klajā 1899. gadā. 
Pēc atgriešanās Tērbatā 1897. gadā apprecējās ar [[Tirzas muiža]]s īpašnieka Ceimerna (''von Ceumern'') audžumeitu Emīliju Kristīni Bankovsku (1872–1945).<ref>[http://www.arterritory.com/lv/teksti/recenzijas/5888-dazu_skaistu_ziedu/ Dažu skaistu ziedu] [[Pēteris Bankovskis]] 2016. gada 2. septembrī</ref>

=== Skolotājs, žurnālists, mācītājs ===
Teoloģijas studijas Tērbatā pabeidza [[1898]]. gadā. Nokalpojis kandidāta gadu Koknesē, Niedra ar [[Rūdolfs Blaumanis|Rūdolfa Blaumaņa]] atbalstu devās uz [[Davosa|Davosu]] Šveicē uzlabot savu veselību (viņu vajāja [[plaušu dilonis]]). Pēc tam strādāja par ticības mācības skolotāju [[Rīga|Rīgā]], kur paralēli vadīja žurnālu "[[Austrums (mēnešraksts)|Austrums]]" un "[[Pēterburgas Avīzes]]" literāro daļu. [[1903]]. gadā nopirka "Austrumu", ko turpmāk iespieda savās lauku mājās [[Cēsis|Cēsu]] tuvumā ierīkotā spiestuvē.

Brošūrās un skrejlapās asi nostājās pret [[1905. gada revolūcija Latvijā|1905. gada revolūciju]]. Viena no nozīmīgākajām Niedras politiskās darbības epizodēm [[1905]]. gadā bija viņa uzstāšanās I Latvijas skolotāju kongresā 10. novembrī Rīgā — Niedra aicināja skolotājus pievērst lielāku uzmanību jaunatnes audzināšanai uz nacionāliem pamatiem un mazāk aizrauties ar revolucionāriem lozungiem. [[1906]]. gada jūlijā [[Rīgas Latviešu biedrība]]s organizētajā Vidzemes lauksaimnieku kongresā Rīgā Niedra uzstājās ar priekšlasījumu par agrāro jautājumu. Viņa uzskati simpatizēja kongresa delegātiem no Matīšu draudzes, kurā tobrīd nebija mācītāja. Divus gadus nostrādājis [[Matīši|Matīšos]], [[1908]]. gadā Niedra pārgāja uz [[Kalsnavas pagasts|Kalsnavas]] un Vietalvas draudzi, gandrīz uz desmit gadiem pametot politisko dzīvi.

=== Politiķis ===
[[Pirmais pasaules karš|Pirmā pasaules kara]] laikā pēc [[Februāra revolūcija]]s Valkā tika dibināta [[Latviešu Zemnieku savienība]]. Tās nodaļa izveidojās arī Kalsnavā. A. Niedra aktīvi piedalījās savienības kongresā [[1917]]. gada jūlijā, kur viņu ievēlēja prezidijā. Kā Zemnieku savienības biedrs nostājās pret [[Kārlis Ulmanis|Kārli Ulmani]], kurš runāja par sadarbību ar [[sociāldemokrāti]]em un [[agrārreforma|agrārreformu]].
Pēc [[Brestļitovskas miera līgums|Brestļitovskas miera līguma]] noslēgšanas [[1918]]. gada sākumā vācu karaspēks okupēja visu Latviju. [[Boļševiki|Lielinieki]] Niedru arestēja un kā ķīlnieku veda uz Krieviju, taču viņš aizbēga no arestantu ešelona. 1918. gada 10. aprīlī sanāca [[Vidzemes Zemes padome|Vidzemes Zemes sapulce]], kurai vācu uzraudzībā bija jāizsaka jaunajai varai vēlami spriedumi, 17 pagastu priekšnieku izvēlēto delegātu Niedru vācieši nelaida tālāk par Cēsīm — kā rakstīja [[Spricis Paegle]], "okupācijas varai bija nācis zināms, ka viņš nebalsos par piesliešanos Vācijai". Tā paša gada nogalē Vidzemes mācītāju sinode pieņēma lēmumu par apsveikuma telegrammas nosūtīšanu [[Vilhelms II Hoencollerns|Vācijas ķeizaram]]. Sinode lēmumu pieņēma, bet Niedra un vēl 16 latviešu un igauņu mācītāji (starp viņiem [[Voldemārs Maldonis|V. Maldonis]], [[Edgars Bergs|E. Bergs]], [[Kārlis Voldemārs Beldavs|K. Beldavs]] un citi) uzstājās pret.

1918. gada 18. novembrī [[Tautas padome]] [[Latvijas valsts pasludināšana|proklamēja Latvijas valsti]]. Niedras attieksme pret Tautas padomi bija kritiska. Vēlāk viņš rakstīja, ka neredzēja to pamatu, uz kāda padome ir sev piesavinājusies varas nesēja tiesības, bet pilnīgi nepieņemama esot bijusi Tautas padomes politiskās platformas nostādne par [[Satversmes sapulce]]s vēlēšanām uz vispārēju vienlīdzīgu vēlēšanu tiesību pamata.

[[Latvijas SPR]] laikā 1919. gadā Niedra apbraukāja Vidzemi pārtikas iegādei un organizēja pretošanās pulciņus lielinieku aizmugurē. 24. aprīlī Niedra ieradās landesvēra komandiera [[Alfrēds Flečers|Flečera]] štābā Tukumā, un tikai šeit uzzināja par 16. aprīļa [[Aprīļa pučs|Liepājas puču]]. Niedra izvirzīja savu — septiņos punktos formulētu — vācbaltiešu un latviešu tuvināšanās plānu, kura pirmais punkts pieprasīja no vāciešiem Latvijas valsts un [[Latvijas Pagaidu valdība]]s atzīšanu. Dažas dienas vēlāk Niedra ieradās [[Jānis Balodis (ģenerālis)|Baloža]] štābā Ķemeros, lai noskaidrotu latviešu attieksmi pret izlīguma plānu. No [[Dzelzsdivīzija]]s komandiera [[Jozefs Bišofs|Bišofa]] Jelgavā uzzinājis par 26. aprīlī izziņoto valdības sastāvu, 27. aprīlī Niedra ieradās Liepājā, tomēr atsacījās tūlīt pieņemt valdības vadītāja posteni. Viņš vēlreiz kļuva par starpnieku — sarunās starp [[Oskars Borkovskis|Borkovska]] kabinetu un Pagaidu valdību. Pēc [[Antante]]s militārās misijas pieprasījuma 29. aprīlī atbrīvoja Ulmaņa kabineta ministrus. Galvenais sarunu temats bija jaunas kompromisa valdības izveidošana. Niedra bija gatavs atdot Ulmanim 7—8 vietas no 12 ministru portfeļiem, tomēr pretrunas izrādījās pārāk lielas, lai sarunas būtu rezultatīvas. [[Niedras valdība|Jauno valdību]] Niedra vadīja no [[1919]]. gada maija līdz jūnijam.

Kad 6. oktobrī [[Bermonts]] Jelgavā nodibināja [[Baltenlande]]s valdību grāfa Konstantīna fon der [[Pāleni|Pālena]] vadībā, A. Niedra pildīja kancelejas priekšnieka funkcijas, sastādot uzsaukumu pret Ulmaņa valdību. 

Pēc [[bermontieši|bermontiešu]] sakāves viņš emigrēja uz Prūsiju.

=== Tiesātais un izraidītais ===
[[1924]]. gadā Niedra atgriezās Latvijā, kur tika apsūdzēts [[Valsts nodevība|valsts nodevībā]]. A. Niedras kā apsūdzētā lieta 1924. gadā tika skatīta divās tiesas prāvās — atsevišķi par 1919. gada 16. aprīļa puču Liepājā un atsevišķi par līdzdalību [[Pāvels Bermonts|Bermonta]] plānos. Otrā prāva, kas notika 1924. gada decembrī un nepiesaistīja tik lielu ievērību, noslēdzās ar attaisnojošu spriedumu A. Niedram. Tāpēc, runājot par A. Niedras tiesas prāvu, ar to parasti un arī šeit tiek domāta pirmā tiesas prāva, kas notika [[1924]]. gada 18.—23. septembrī. Piedaloties ap 90 lieciniekiem — tostarp K. Ulmanim, J. Balodim u.c. — šī prāva piesaistīja vispārēju uzmanību un izsauca krasi atšķirīgus sabiedrības spriedumus. Prāvas sakarā 1924. gadā tika sarīkota sabiedriska tiesa pār A. Niedru un izdota vesela rinda publikāciju un atmiņu par A. Niedru un 1919. gada notikumiem. Pats A. Niedra oficiālās varas un sabiedrības savas darbības vērtējumiem centās pieiet ar ironisku sarkasmu, 1923. gadā publicējot atmiņas ar nosaukumu “Tautas nodevēja atmiņas” un atbildot uz [[Viktors Eglītis|V.  Eglīša]] sarakstīto grāmatu par A. Niedru, kurā viņš saskatīja sev veltītu kapa runu, ar biogrāfisku atskatu “Dzīvais mironis”. Viņam piesprieda cietumsodu, ko vēlāk aizstāja ar izraidījumu no valsts. Niedra pārcēlās uz [[Austrumprūsija|Austrumprūsiju]], kur kalpoja par mācītāju.

Pēc [[Trešais reihs|nacistiskās Vācijas]] veiktās [[Latvijas okupācija (1941-1945)|Latvijas okupācijas]] 1941. gadā viņš atgriezās Rīgā, kur 1942. gada 25. septembrī arī mira. Apbedīts Rīgā, [[Rīgas Meža kapi|Meža kapos]].

== Politiskā darbība ==

Par Niedras politiskās darbības aizsākumu ir uzskatāms 1904. — 1905. gads. Šis laika periods saistās ar [[revolūcija]]s ideju sabiedrībā, kurā parādījās dažādi pret vācu muižniecību vērsti saukļi, tika asi kritizēta pastāvošā iekārta. Taču Andrievs Niedra, kas jau vairākus gadus iepriekš bija sācis darboties baznīcas struktūrās un no 1906. līdz 1918. gadam bija mācītājs vairākās baznīcās, uzstājās ar kontrrevolucionārām idejām. Tās nebija tik daudz vērstas pret revolūciju kā tādu, bet pret, pēc Andrieva Niedras domām, nenovēršamiem revolūcijas apspiešanas centieniem no [[Krievijas impērija|cariskās Krievijas]] puses. Šādu notikumu turpmāko gaitu A. Niedra paredzēja, jo bija iepazinies ar [[Marksisms|marksisma]] un [[Boļševisms|boļševisma]] teoriju. Par šo rīcību, kas bija pretēja sabiedrības domai, Niedra izpelnījās nosaukumu “tumsonis”.<ref>Niedra A. Tautas nodevēja atmiņas.- R., 1998.</ref>

Niedra politiskajā darbībā uz pāris gadiem apklusa. [[1917]]. gadā, kad tika gāzta cariskās Krievijas valdība, viņš sāka aktīvi darboties jaunās Latvijas veidošanas procesā. Savus uzskatus nemainījis, Andrievs Niedra turpināja vērsties pret marksismu un [[sociālisms|sociālismu]]. Viņš iestājās Zemnieku savienībā, kurā izveidoja otru spārnu pret Kārļa Ulmaņa politisko virzību. K. Ulmanis pārstāvēja ideju latviešu tautas interesēs veikt agrāro reformu, attīstot sadarbību ar sociāldemokrātiem. Kā konservatīvs politiķis A. Niedra nevarēja pieļaut ieplānoto, vācbaltiešiem piederošo zemju atsavināšanu bez jebkādas atlīdzības, jo uzskatīja privātīpašumu par neaizskaramu, kā arī neatzina sadarbību ar sociāldemokrātiem vispār.

Situācija nopietni pavērsās pēc 1918. gada novembra, kad tika proklamēta Latvijas neatkarība. Ulmaņa vadītā pagaidu valdība sāka nopietni gatavoties pilnībā pārņemt varu Latvijā. No otras puses tikpat draudīgi bija [[Pēteris Stučka|Pētera Stučkas]] vadītie boļševiki, kas lauzās iekšā Latvijā no austrumiem. Divi politiskie Niedras pretinieki draudēja pārveidot Latviju pēc ieskatiem, kas neatbilda viņa pārliecībai. Tādēļ diezgan loģiska bija Andrieva Niedras piekrišana vadīt [[Niedras valdība|provācisko valdību]]. Kā tās vadītājs viņš cerēja Latvijas aizstāvēšanā pret boļševikiem iesaistīt [[Landesvērs|landesvēra]] vienības, kas tajā laika posmā atradās [[Kurzeme|Kurzemē]], kā arī vācu [[Dzelzsdivizija|Dzelzs divīziju]]. Pēc izjukušajām cerībām uz sadarbību ar Ulmaņa valdību ar spēcīgi apbruņoto aizmuguri Niedra bija gatavs militāri vērsties arī pret Ulmaņa atbalstītāju vienībām. Tomēr, lai arī viņš provāciskās valdības pārstāvis, A. Niedra palika savas zemes patriots un izvērtēja vācu intereses, un īstenoja tās vienīgi tik tālu, cik tās nebija pret viņa paša un latviešu zemniecības interesēm.<ref>Šilde Ā. Latvijas Vēsture 1914 - 1940. - Stockholm, 1976.</ref>

Vācu armijas vienības salīdzinoši ātri sasniedza Rīgu, kur sāka izrēķināšanos ar boļševiku atbalstītājiem. Patvaļīgi rīkodamies, vācu karavīri nežēlīgi nogalināja arī nevainīgus cilvēkus un netika par to sodīti, jo nāves soda izpildītāji atteicās piedalīties tā īstenošanā. Galīgu sagrāvi Niedras valdība piedzīvoja pēc Cēsu kaujām, kurās tika sakauta vācu armija, un līdz ar šo sakāvi Niedras valdība beidza pastāvēt. 
1919. gada norises Latvijā bija īpašs notikums Latvijas vēsturē. Tas bija gads, kurā tika izlemta Latvijas turpmākā nākotne. Visas trīs pastāvošās valdības veidoja ļoti savādu un kompleksu politisko situāciju. Īsti neviena no valdībām no demokrātijas viedokļa nebija tiesīga valdīt, jo tās nebija vēlētas.

Kaut arī Andrievs Niedra bija spējīgs politiķis, vācbaltiešiem viņš palīdzēt nespēja, un to [[Latvijas brīvības cīņas|Brīvības cīņu]] laikā apzinājās arī viņš pats. Vienīgais, ko būtu panācis Niedra, uzvarot sāncensību par varu Latvijā, būtu [[Vācbaltieši|vācbaltiešu]] pozīciju un situācijas neilga saglabāšana, jo tautā ideja par neatkarīgu un latvisku Latviju bija guvusi pārāk lielu izplatību. Niedras politiskā karjera beidzās līdz ar bermontiešu armijas sakāvi, pēc kuras Niedra [[Emigrācija|emigrē]] no Latvijas.

== Literārā darbība ==

Pirmo [[Dzeja|dzejoļu]] krājumu "Pirmās ziedoņa vēsmas" (1887) publicēja 16 gadu vecumā. Viņa dziesmām ir vācu romanču ([[ziņģe|ziņģu]]) lipīgais sentiments, tāpēc dažas no tām kļuva par [[Tautas dziesma|tautas dziesmām]] (piem., "Dažu skaistu ziedu", kura tiek dziedāta ar vācu komponista Franča Abta melodiju). Daudz spēlēta arī Niedras bēdu [[luga]] "Zeme" (1903), kamēr vēlīnā [[drāma]] "Kangars" ir [[satīra]] par Latviju un K. Ulmani (Koknesi), kur autors pats sevi tēlo gudrā nodevēja [[Kangars|Kangara]] personā. Andrieva Niedras galvenais uzdevums ir [[proza]]: [[Romāns|romāni]] "Līduma dūmos" (1900), "Kad mēness dilst" (1902), "Sikspārnis" un [[Stāsts|stāsti]] "Bez paša pagātnes" (1898), "Skaidra sirds" (1998), "Nespēcīga dvēsele" (1899), "Pēteris Salna" (1911), "Stāsts par karātavām" (1915), "Vilis Vālodze" u.c.; bez tam moderna [[pasaka]] "Zemnieka dēls" (1902). Šo darbu mākslinieciskā apdare ir neizlīdzināta, daudz anekdotiska un sentimentāla, bet ar spraigu [[Fabula|fabulu]] un veiklu intrigu. Tāpat kā [[Vilis Plūdons|Plūdonis]] ("Atraitnes dēls", 1901), Niedra ir zīmīgs ''fin de siècle'' rakstnieks, kas pratis spilgti un talantīgi izcelt sacensonības problēmu: sīkgruntnieku cīņu zemes dēļ ar [[Muižniecība|muižniekiem]], trūkumu, [[dilonis|diloni]], nespēcīgās dvēseles svārstīšanos starp iecerēto un iespējamo, atteikšanos no ideāliem, kad lietām sāk saredzēt “otru pusi”. Savās kritiskajās esejās par [[Rainis|Raiņa]] un [[Kārlis Skalbe|Skalbes]] dzeju, Aklo fantaziju u.c. Niedra parādījis labas analītiķa spējas, bet kā netaisnas lietas aizstāvi dokumentē sevi apoloģētiskos memuāros "Tautas nodevēja atmiņas" (3 d.) un "Kā tās lietas tika darītas" (1943).

== Skatīt arī ==
* [[Niedras valdība]]

== Bibliogrāfija ==

* Niedra A. Mana bērnība. — Latvis, Rīga, 1926.
* Niedra A. Tautas nodevēja atmiņas.— Rīga, 1998.

== Literatūra ==

* Māc. Andr.Niedras, Dr.T.Vankina un zv. adv. J.Ansberga prāva. — Rīga, 1924.
* Niedras prāva apgabaltiesā. // Jaunākās Ziņas. 1924. gada 18. septembris.
* Kundziņš K. Mana mūža gājiens: Atmiņas un apcerējumi. — R., 1935.
* Sp.Paegle. Kā Latvijas valsts tapa. — Rīga, 1923.
* Prof. Dr.phil. P.Zālīte. Vācu varas pastari Latvijā: Kritisks—Vēsturisks Latvijas neatkarības cīņu, Golca kara gājiena, Bermonta avantūras, niedrisma un vācu Latvijas kolonizācijas tieksmju apskats. — Rīga, 1925.
* Puriņš, Āris. Andrievs Niedra. Četri gadi un viss mūžs. — Rīga: Valters un Rapa, 2005.
* fon der Golz R. Meine Sendung in Finnland und im Baltikum. Leipzig, 1920.

== Ārējās saites ==
{{sisterlinks-inline}}
{{enciklopēdiju ārējās saites}}
* [https://web.archive.org/web/20050425004505/http://www.historia.lv/alfabets/N/ni/niedra/encik/niedra_le.htm Latvju enciklopēdijas raksts]
* [https://web.archive.org/web/20090208194606/http://vesture.sauc.lv/index.php?option=com_content&task=view&id=39&Itemid=1 Krēsliņš U. Andrievs Niedra - “Tautas nodevēja” problēma latviešu vēsturē]
* [http://www2.la.lv/lat/arhivs/vesture/latvijai_90/?doc=1522 Sprūde V. Politiskā nolaupīšana latviešu gaumē.]{{Novecojusi saite}}

== Atsauces ==
{{atsauces}}

{{Autoritatīvā vadība}}

{{DEFAULTSORT:Niedra, Andrievs}}
[[Kategorija:1871. gadā dzimušie]]
[[Kategorija:1942. gadā mirušie]]
[[Kategorija:Gulbenes novadā dzimušie]]
[[Kategorija:Latvijas luterāņu mācītāji]]
[[Kategorija:Latvijas politiķi]]
[[Kategorija:Latvijas rakstnieki]]
[[Kategorija:Latviešu rakstnieki]]
[[Kategorija:Latviešu valodā rakstošie]]
[[Kategorija:Tirzas pagasts]]
[[Kategorija:Latvijas brīvības cīņas]]
[[Kategorija:Tartu Universitātes absolventi]]
[[Kategorija:Rīgas Meža kapos apbedītie]]