{{Citas nozīmes|planētu|zeme (nozīmju atdalīšana)|zeme}}
{{Planētas infokaste
| bgcolour                 = #c0c0ff
| name                     = Zeme
| symbol                   = [[Attēls:Earth symbol (small, bold).svg|24px|alt=🜨|Zemes astronomiskais simbols]]
| image                    = [[Attēls:The Blue Marble (remastered).jpg|frameless|Zemes krāsainais attēls, kas uzņemts no [[Apollo 17]]]]
| caption                  = Slavenā Zemes fotogrāfija "[[Zilā marmora bumbiņa]]", kas uzņemta no ''[[Apollo 17]]''.
| epoch                    = [[J2000]]
| aphelion                 = 152&nbsp;097&nbsp;701&nbsp;km <br />1,0167103335&nbsp;[[astronomiskā vienība|AU]]
| perihelion               = 147&nbsp;098&nbsp;074&nbsp;km <br /> 0,9832898912&nbsp;AU
| semimajor                = 149&nbsp;597&nbsp;887,5&nbsp;km <br /> 1,0000001124&nbsp;AU
| eccentricity             = 0,016710219
| inclination              = sakrīt (0°) pret Zemi <br /> 7,25° pret [[Saule]]s ekvatoru
| asc_node                 = 348,73936°
| arg_peri                 = 114,20783°
| period                   = 365,256366&nbsp;dienas<br /> 1,0000175&nbsp;[[gads|gadi]]
| avg_speed                = 29,783&nbsp;km/s <br /> 107 218&nbsp;km/h
| satellites               = 1&nbsp;([[Mēness]])
| physical_characteristics = yes
| flattening               = 0,0033528 <ref name=wgs84/>
| equatorial_radius        = 6&nbsp;378,1&nbsp;km <ref name=wgs84>The [[WGS 84]] [[reference ellipsoid]].</ref>
| polar_radius             = 6&nbsp;356,8&nbsp;km <ref name=wgs84/>
| mean_radius              = 6&nbsp;371,0&nbsp;km <ref name=wgs84sphere>This is the radius that gives a sphere with the same volume as the [[WGS 84]] [[reference ellipsoid]].</ref>
| circumference            = 40&nbsp;075,02&nbsp;km&nbsp;([[ekvators|ekvatoriālais]])<br />40&nbsp;007,86&nbsp;km&nbsp;(pa [[meridiāns|meridiānu]])<br />40&nbsp;041,47&nbsp;km&nbsp;(vidējais)
| surface_area             = 510&nbsp;072&nbsp;000&nbsp;km²<ref>{{Laikraksta atsauce
 |last         = Pidwirny
 |first        = Michael
 |date         = {{Dat|2006|2|2}}
 |title        = Surface area of our planet covered by oceans and continents.(Table 8o-1)
 |publisher    = University of British Columbia, Okanagan
 |url          = http://www.physicalgeography.net/fundamentals/8o.html
 |accessdate   = 2007-11-26
 |journal      = 
 |archive-url  = https://web.archive.org/web/20061209125035/http://www.physicalgeography.net/fundamentals/8o.html
 |archive-date = 2006-12-09
}}</ref>
148&nbsp;940&nbsp;000&nbsp;km²&nbsp;sauszeme&nbsp;&nbsp;(29,2 %)<br />
361&nbsp;132&nbsp;000&nbsp;km²&nbsp;ūdeņi&nbsp;(70,8 %)
| volume = 1,0832073{{e|12}}&nbsp;km³
| mass = 5,9736{{e|24}}&nbsp;kg
| density = 5&nbsp;515,3&nbsp;kg/m³
| surface_grav = [[Earth's gravity|9,780327]] [[metre per second squared|m/s²]]<ref name="yoder12" /><br />0,99732&nbsp;[[g-force|''g'']]
| escape_velocity = 11,186&nbsp;km/s&nbsp;<br />40,270&nbsp;km/h
| sidereal_day = 0,997258&nbsp;d<br />23<sup>h</sup>&nbsp;56<sup>m</sup>&nbsp;04,09054<sup>s</sup><ref name="yoder12">Yoder, C. F. (1995) p. 12.</ref>
| rot_velocity = 465,11&nbsp;m/s
| axial_tilt = 23,439281°
| albedo = 0,367
| adjectives = sauszemes, zemes, telūr-, pasaulīgs, kontinentāls
| atmosphere = yes
| temperatures = yes
| temp_name1 = [[Kelvins|Kelvinos]]
| min_temp_1 = 184&nbsp;K
| mean_temp_1 = 287&nbsp;K
| max_temp_1 = 331&nbsp;K
| temp_name2 = [[pēc Celsija]]
| min_temp_2 = −89&nbsp;°C
| mean_temp_2 = 14&nbsp;°C
| max_temp_2 = 57,7&nbsp;°C
| surface_pressure = 101,3&nbsp;[[kPa]] ([[jūras līmenis|jūras līmenī]])
| atmosphere_composition = 78,08%&nbsp;[[Slāpeklis]] (N<sub>2</sub>)<br /> 20,95%&nbsp;[[Skābeklis]] (O<sub>2</sub>)<br /> 0,93%&nbsp;[[Argons]]<br /> 0,038%&nbsp;[[Oglekļa dioksīds]]<br />[[Ūdens tvaiks]] (atkarībā no [[klimats|klimata]])
}}

'''Zeme''' ir trešā [[planēta]] [[Saules sistēma|Saules sistēmā]], skaitot no [[Saule]]s, kā arī piektā lielākā planēta Saules sistēmā, lielākā planēta no Saules sistēmas [[Zemes grupas planētas|Zemes grupas planētām]]. Zemei ir viens dabiskais pavadonis — [[Mēness]]. Zemes astronomiskais simbols ir [[Attēls:Earth symbol (fixed width).svg|16px|🜨]].

Zemes [[masa]] ir 5,9742{{E|24}}[[kilograms|kg]], tā ir visblīvākā planēta Saules sistēmā. Ik dienas Zeme kļūst smagāka par vairākiem simtiem [[tonna|tonnu]], pateicoties nokritušajiem [[meteors|meteorītiem]]<ref>{{en ikona}} [http://www.wsu.edu/DrUniverse/earth4.html WSU, Ask Dr. Universe, The BIG Questions] {{Webarchive|url=https://web.archive.org/web/20071231050756/http://www.wsu.edu/DrUniverse/earth4.html |date={{dat|2007|12|31||bez}} }}</ref> un kosmiskajiem putekļiem. Šis pieaugums neveido jūtamu Zemes masas pieaugumu. Zeme izveidojusies apmēram pirms 4,54 [[miljards|miljardiem]] gadu {{nowrap|(4,54{{E|9}} gadi ± 1%)}}<ref name="USGS1997">{{Tīmekļa atsauce
 | year=1997 | title=Age of the Earth
 | url=http://pubs.usgs.gov/gip/geotime/age.html
 | publisher=U.S. Geological Survey
 | accessdate=2006-01-10
 | language = angliski
}}</ref><ref>{{Laikraksta atsauce
 | last=Dalrymple | first=G. Brent
 | title=The age of the Earth in the twentieth century: a problem (mostly) solved | journal=Special Publications, Geological Society of London
 | year=2001 | volume=190 | pages=205—221
 | doi=10.1144/GSL.SP.2001.190.01.14}}
 | language = angliski
</ref><ref>{{Laikraksta atsauce
 | author= Manhesa, Gérard; Allègrea, Claude J.; Dupréa, Bernard; and Hamelin, Bruno 
 | title=Lead isotope study of basic-ultrabasic layered complexes: Speculations about the age of the earth and primitive mantle characteristics
 | journal=Earth and Planetary Science Letters, Elsevier B.V.
 | year=1980 | volume=47 | pages=370-382
 | doi=10.1016/0012-821X(80)90024-2
 | language = angliski
}}</ref> un tās [[dabiskais pavadonis]] [[Mēness]] sāka riņķot pa savu [[orbīta|orbītu]] pirms 4,53 miljardiem gadu. Pašlaik Zeme ap Sauli apriņķo 365,25 [[diena|dienās]]. Planētas maksimālais slīpums attiecībā pret [[rotācija]]s plakni ir 23,4°.

Zeme ir vienīgā zināmā planēta, uz kuras atrodas [[ūdens]] šķidrā stāvoklī. Zeme ir vienīgais zināmais debess ķermenis [[Visums|Visumā]], kur ir attīstījusies un eksistē [[dzīvība]] un kuru apdzīvo [[saprāts|saprātīgas]] būtnes — [[cilvēks|cilvēki]]. Zemes unikalitāti nosaka tas, ka tai ir [[magnētiskais lauks]] un [[slāpeklis|slāpekļa]]—[[skābeklis|skābekļa]] [[Zemes atmosfēra|atmosfēra]], kuri aizsargā Zemes virsmu no dzīvībai kaitīgā Saules [[starojums|starojuma]] daļas. Atmosfēras apvalks aizsargā Zemi arī no daudziem mazajiem [[meteorīts|meteorītiem]], kuri, ielidojot atmosfērā, sadeg.

Cita Zemes īpatnība, kas to atšķir no pārējām apzinātajām planētām, ir [[Zemes garoza]]s tektoniskā aktivitāte. Zemes garozai ir divi galvenie veidi — [[okeāniskā Zemes garoza]] un [[kontinentālā Zemes garoza]]. Abu veidu Zemes garozas atrodas nepārtrauktā kustībā un to kustība arī nodrošina Zemes [[ekosistēma]]s stabilitāti un attīstību. 71% Zemes virsmas klāj [[okeāns|okeāni]], bet atlikušo daļu sastāda [[kontinents|kontinenti]] un [[sala]]s.

Pirmais Zemes attēls no kosmosa tika iegūts [[1959]]. gadā no ''[[Explorer 6]]'' pavadoņa. [[Jurijs Gagarins]] bija pirmais cilvēks, kas ieraudzīja Zemi no kosmosa [[1961]]. gadā. Savukārt Zemes uzaušanu no Mēness apvāršņa pirmā ieraudzīja ''[[Apollo 8]]'' komanda [[1968]]. gadā.

== Vēsture ==

{{pamatraksts|Zemes vēsture}}
[[Attēls:Planetoid crashing into primordial Earth.jpg|left|thumb|Planetoīda ietriekšanās pirmatnējā Zemē, mākslinieks Dons Deiviss]]

Intensīvu pētījumu un analīzes rezultātā zinātniekiem pēdējo gadsimtu gaitā izdevies detalizēti rekonstruēt Zemes vēsturi.

Pēc mūsdienu ģeologu un ģeofiziķu uzskatiem Zeme kopā ar Sauli un citām Saules sistēmas planētām veidojusies pirms 4,54 miljardiem gadu no [[solārais miglājs|solārā miglāja]]. Sākotnēji planētas ārējais slānis bija izkusis, taču laika gaitā tas atdzisa un sacietēja, veidojot [[Zemes garoza|Zemes garozu]].

[[Mēness]] izveidojās šajā laika periodā. Mēness visdrīzāk izveidojies, lielam, pēc izmēra ar [[Marss (planēta)|Marsu]] (10% no Zemes masas) salīdzināmam debesu ķermenim — [[Teja]]i aizskarot Zemi un atdalot no tās daļu masas. Daļa no atdalītās masas atkal nokļuva uz Zemes, daļa izkļuva no Zemes orbītas, bet daļa palika Zemes orbītā un izveidoja Mēnesi.

Gāzu izdalīšanās no atdziestošās masas, tai skaitā [[vulkāns|vulkānu]] darbība, izveidoja sākotnējo [[Zemes atmosfēra|atmosfēru]]. Atmosfērā nokļuvušais [[ūdens tvaiks]] atdzisa, izveidojot uz Zemes virsmas ūdenstilpes — [[okeāns|okeānus]]. Daļu ūdens Zemei deva arī garāmejošu [[komēta|komētu]] [[ledus]].

=== Okeāni un kontinenti ===
[[Attēls:Pangaea.png|left|thumb|Pangeja]]
Okeāniskā Zemes garoza izveidojās ļoti agri — pirms aptuveni 4,4 miljardiem gadu, kamēr kontinentālā Zemes garoza — aptuveni pirms 3,8—3,9 miljardiem gadu. Laika gaitā kontinentālā Zemes garoza dalījās un pārvietojās pa Zemes virsmu. Nereti kontinentālās Zemes garozas daļas savienojās lielākā veidojumā — [[superkontinents|superkontinentā]].

Pirms aptuveni 750 miljoniem gadu sāka sadalīties senākais zināmais superkontinents — [[Rodīnija]]. Laika posmā pirms 600—540 miljoniem gadu eksistēja superkontinents [[Pannotija]], beidzamais superkontinents bija [[Pangeja]], kas sadalījās pirms 180 miljoniem gadu.

=== Ledus laikmeti ===
Zemei raksturīgi ir arī [[ledus laikmets|ledus laikmeti]]. Pastāv uzskats, ka spēcīgākais apledojums pastāvējis pirms 750—580 miljoniem gadu — šajā laikā ledus slānis klāja lielāko daļu planētas. Ledus laikmeti vairāk vai mazāk regulāri atkārtojušies ar dažādu intensitāti un ilgumu.

Pirms aptuveni 40 miljoniem gadu izveidojās ledus laikmetu cikliskums un veids, kas vislielāko intensitāti sasniedza pirms aptuveni 3 miljoniem gadu. Kopš šī laika Zemes polārajos reģionos vērojama periodiska apledojuma paplašināšanās un samazināšanās, kas atkārtojas ik pēc 40—100 tūkstošiem gadu. To pavada [[Pasaules okeāns|Pasaules okeāna]] līmeņa celšanās un krišana. Pēdējais ledus laikmets beidzās pirms 10 000 gadiem.

=== Dzīvības vēsture uz Zemes ===
Zemes veidošanās sākotnējo stadiju aktīvās ķīmiskās reakcijas jau salīdzinoši agri — pirms aptuveni 4 miljardiem gadu — izveidoja organiska sastāva molekulas, kas spēja pašas vairoties. Aptuveni pirms 3,9—4,1 miljardiem gadu vēl pastāvēja [[pēdējais universālais sencis]] — organisms, no kura izveidojušās visas Zemes organismu veidi un [[suga]]s — līdz ar to sākās sugu veidošanās.

Pirms 3,4 miljardiem gadu organismi apguva [[fotosintēze|fotosintēzi]] — prasmi iegūt barības vielu — [[glikoze|glikozi]] no Saules gaismas, [[oglekļa dioksīds|oglekļa dioksīda]] un ūdens. Šis process kalpoja par pamatu tālākai dzīvības attīstībai — fotosintēzes atlikuma produkts ir [[skābeklis]], ko organismi izdala atmosfērā. Skābekļa saturs Zemes atmosfērā laika gaitā lēnām pieauga un skābekļa mijiedarbībā ar kosmisko starojumu izveidojās [[ozona slānis]], kas pasargā Zemes virsmu no augstākām dzīvības formām kaitīga kosmiskā starojuma.

[[Attēls:Laiks_biodaudzveidiba.png|thumb|Bioloģiskās daudzveidības izmaiņas uz Zemes no kembrija (attēla labajā pusē) līdz mūsdienām. Mēroga dēļ nav atainota straujā mūsdienu sugu izmiršana.]]
Aptuveni pirms 2,1—1,6 miljardiem gadu viena veida šūnas iekļāvās citās šūnās, radot kompleksus šūnu organismus — [[eikariots|eikariotus]], kas spējīgi uzglabāt [[ģenētika|ģenētisku]] informāciju. Līdz ar to bija iespējams veidoties [[daudzšūnis|daudzšūnu]] organismiem — atsevišķas šūnu grupas šādā organismā specializējās noteiktu funkciju veikšanai, visas kopā nodrošinot aizvien augstāku organisma organizācijas pakāpi un vienlaikus nodrošinot organisma konkurētspēju un pielāgotību videi.

Līdz ar Zemes vēsturē spēcīgākā apledojuma beigām pirms aptuveni 535 miljoniem gadu uz Zemes sākās strauja organismu vairošanās un jaunu sugu vairošanās — "[[kembrija eksplozija]]".

Kopš šīs kembrija eksplozijas uz Zemes piecas reizes notikušas [[Masveida izmiršana|masveida sugu izmiršanas]]. Pēdējā izmiršana notika aptuveni pirms 65 miljoniem gadu — tā visdrīzāk saistīta ar liela meteorīta kritienu un eksploziju. Šajā katastrofā gāja bojā [[dinozaurs|dinozauri]] un daudz citu organismu sugu, taču izdzīvoja [[zīdītāji|zīdītāju]] sugas.

Pirms vairākiem miljoniem gadu [[Āfrika|Āfrikā]] izveidojās cilvēku senči, kas jau spēja staigāt stāvus. Tas atbrīvoja augšējos [[Loceklis (anatomija)|locekļus]], kuri kļuva pielāgoti darbarīku lietošanai. Cilvēku senčiem izveidojās aizvien augstāk attīstīta saziņas spēja ar [[valoda]]s palīdzību, attīstījās savstarpējās organizācijas spēja, kas kalpoja par priekšnoteikumu civilizācijas izveidei.

[[Civilizācija]]s attīstība pēdējās tūkstošgadēs ārkārtīgi strauji ir mainījusi Zemes virsmas ainavu, sugu sastāvu, ietekmējusi atmosfēras sastāvu un klimatu.

== Orbīta un rotācija ==

[[Attēls:PaleBlueDot.jpg|thumb|Zeme no 4 miljardu kilometru attāluma, redzami Saules stari, kas attēlā Zemi daļēji aizēno. ''[[Voyager 1]]'' attēls]]
Zeme apgriežas ap savu asi caurmērā 23 stundās, 56 minūtēs un 4,091 sekundēs ([[siderālā diena]]). Skatoties no Zemes, zvaigznes virzās uz rietumiem par 15 grādiem stundā. Tas atbilst vienam Saules vai Mēness diametram divās minūtēs.

Apkārt Saulei Zeme pa savu [[orbīta|orbītu]] apriņķo 365,2564 dienās, veicot ap 940 miljonus kilometru. Šīs kustības rezultātā, skatoties no Zemes, Saule attiecībā pret pārējām zvaigznēm pārvietojas par 1 grādu dienā austrumu virzienā. Šīs kustības dēļ Zeme attiecībā pret Sauli apgriežas ap savu asi nedaudz ilgākā laikā — 24 stundās ([[solārā diena]]). Zemes orbitālais ātrums ir ap 30 km/s (108 000 km/h) — Zeme pārvietojas par vienu savu diametru septiņās minūtēs. Ik gadu Zemes griešanās ātrums palēninās par 17 mikrosekundēm. Šī iemesla dēļ Zemes diena lēnām mainās — [[devons|devonā]] uz Zemes gadā bija ap 400 dienu un katra diena ilga 21,8 stundas.

[[Mēness]] riņķo ap abiem debess ķermeņiem kopēju masas centru, veicot vienu apli ap Zemi 27,32 dienās. Apvienojumā ar Zemes — Mēness kombinētās sistēmas riņķošanu ap Sauli laiks no viena [[jauns mēness|jauna mēness]] līdz nākamajam ilgst 29,53 dienas ([[sinodiskais mēnesis]]). Skatoties no [[Ziemeļpols|Ziemeļpola]], Zeme un Mēness griežas pretēji pulksteņa rādītāja virzienam.

Zemes griešanās ass attiecībā pret Zemes orbītu atrodas 23,5 grādu slīpumā. Mēness attiecībā pret Zemes — Saules orbītu riņķo 5 grādu leņķī — ja nebūtu šāda leņķa, ik pēc divām nedēļām būtu pamīšus [[Saules aptumsums]] un [[Mēness aptumsums]], kuri šī leņķa dēļ notiek daudz retāk.

Mēness atrodas 384 400 km attālumā, tā masa ir 7,349×10<sup>19</sup> tonnas un diametrs — 3 474,8 km. Tas ir lielākais planētas pavadonis attiecībā pret planētas masu Saules sistēmā. Mēness un Zemes gravitācijas spēku mijiedarbība rada uz Zemes [[plūdmaiņas]] — turklāt mainās ne tikai Pasaules okeāna līmenis bet nedaudz paceļas arī pret Mēnesi pavērstā Zemes garoza. Mēness ap savu asi griežas tikpat ātri, kā apriņķo Zemi — tāpēc pret Zemi vienmēr ir pavērsta viena un tā pati Mēness puse. Mēnesim riņķojot ap Zemi Saule pamīšus apspīd dažādas tā daļas — tā veidojas [[Mēness fāzes]]. [[Plūdmaiņu paātrinājums|Plūdmaiņu paātrinājuma]] rezultātā Mēness attālinās no Zemes par aptuveni 38 milimetriem gadā.

[[Attēls:Earth-Moon2.jpg|thumb|upright=4|left|Zemes attālums no Mēness, pilnā izmēra attēlā katrs pikselis atbilst 100 kilometriem]]

Mēnesim ir liela nozīme dzīvībai piemērotu apstākļu nodrošināšanai uz Zemes. Paleontoloģiski pētījumi un datorsimulācijas liecina, ka Zemes ass slīpuma izmaiņas stabilizē plūdmaiņu mijiedarbība ar Mēnesi. Ja Mēness nebūtu, Zemei visdrīzāk nebūtu konstantas ass, līdzīgi Marsam. Šādā gadījumā uz Zemes nevaldītu pastāvīgi laikapstākļi — tagadējie polārie apvidi neilgā laikā nokļūtu tropos un ekvatoriālie apvidi — tuvu Ziemeļpolam utml. Šādos apstākļos mums pazīstamās augstākās dzīvības formas uz Zemes nespētu attīstīties. Šī teorija nav pilnībā pierādīta.

Zemes ass slīpuma dēļ uz Zemes ir [[gadalaiks|gadalaiki]]. Astronomiski šie gadalaiki pāriet viens otrā brīžos, kad Zemes as attiecībā pret Sauli ir visslīpāk ([[saulgrieži]]) un vienai no divām [[ekvinokcija|ekvinokcijām]] — brīžiem, kad Zemes ass ir vidējā leņķī pret Sauli. Ziemas saulgrieži ir ap [[21. decembris|21. decembri]], vasaras saulgrieži — ap [[21. jūnijs|21. jūniju]]. [[Pavasara ekvinokcija]] ir ap [[20. marts|20. martu]] un [[rudens ekvinokcija]] — ap [[23. septembris|23. septembri]].

[[Attēls:AS8-13-2329.jpg|thumb|Zemes pacelšanās virs Mēness apvāršņa, Apollo 8 austronautu uzņēmums, 1968. gads]]
Zemes asij piemīt arī lēna [[precesija]] (ass virziena maiņa), kuras periods ir ap 25 800 gadi, kā arī [[nutācija]] (neregulāras ass kustības), kurām ir vairāki periodi, galvenais no tiem — 18,6 gadi. Šīs Zemes ass kustības izsauc Saules un Mēness pievilkšanas spēka mijiedarbība ar Zemes nedaudz saplacināto formu. Bez tam nedaudz svārstās arī Zemes rotācijas ātrums.

Saule vistuvāk Zemei ir ap [[3. janvāris|3. janvāri]] — šo brīdi sauc par [[perihēlijs|perihēliju]], bet vistālāk no Zemes — ap [[4. jūlijs|4. jūliju]], šo brīdi sauc par [[afēlijs|afēliju]]. [[Dienvidu puslode]] ir pavērsta tuvāk Saulei brīdī, kad pati Zeme atrodas tuvāk Saulei. Rezultātā Dienvidu puslode perihēlijā saņem par aptuveni 6,9% vairāk Saules enerģijas kā Ziemeļu puslode. Lielāko daļu šīs enerģijas absorbē Dienvidu puslodes salīdzinoši lielākā ūdens platība.

Zemes [[Hilla sfēra]]i (gravitācijas ietekmes sfēra) rādiuss ir aptuveni 1 500 000 kilometru. Tas ir maksimālais attālums, pie kāda Zemes gravitācijas spēks pārspēj Saules un pārējo planētu gravitācijas spēku. Ja objekti riņķo ap Zemi tuvāk par šo rādiusu, tie neattālinās no Zemes un nenokļūst Saules gravitācijas ietekmē.

== Sastāvs un struktūra ==

=== Forma ===
Zemes forma ir tuva nedaudz saplacinātam [[sferoīds|sferoīdam]] — tā ir apaļa, nedaudz platāka ekvatora joslā. Tomēr tās virsma neatbilst absolūti precīzai lodei — ir vērojamas fluktuācijas ap 100 metru robežās. Precīzas Zemes formas modelis tiek saukts par [[ģeoīds|ģeoīdu]].

Zemes saplacinājumu rada Zemes griešanās ap savu asi — šī iemesla dēļ Zemes diametrs ekvatorā ir par 43 kilometriem lielāks nekā attālums starp poliem.

Lielākās lokālās atšķirības no ģeoīda formas ir [[Everests]] (paceļas par 8 848 metriem virs jūras līmeņa) un [[Marianas dziļvaga]] (10 923 metri zem jūras līmeņa). Vistālāk no Zemes centra atrodas [[Čimboraso]] kalns [[Ekvadora|Ekvadorā]], jo šis 6 267 metrus augstais kalns atrodas tuvu ekvatoram.

Par spīti šīm novirzēm no lodveida formas Zeme vizuāli ir precīzi apaļa. Ja biljarda bumbai pieļaujamā novirze no lodveida formas ir 0,22%, Zemes novirze no lodveida formas ir tikai 0,17%.

=== Ķīmiskais sastāvs ===
{| class="wikitable" style="float: right;"
|+ F. V. Klārka Zemes garozas oksīdu tabula
!Savienojums
!Formula
!Saturs Zemes garozā
|-
|[[Silīcija dioksīds]]
|style="text-align: center;"|SiO<sub>2</sub>
|style="text-align: right;"|59,71%
|-
|[[Alumīnija oksīds]]
|style="text-align: center;"|Al<sub>2</sub>O<sub>3</sub>
|style="text-align: right;"|15,41%
|-
|[[Kalcija oksīds]]
|style="text-align: center;"|CaO
|style="text-align: right;"|4,90%
|-
|[[Magnija oksīds]]
|style="text-align: center;"|MgO
|style="text-align: right;"|4,36%
|-
|[[Nātrija oksīds]]
|style="text-align: center;"|Na<sub>2</sub>O
|style="text-align: right;"|3,55%
|-
|[[Dzelzs(II) oksīds]]
|style="text-align: center;"|FeO
|style="text-align: right;"|3,52%
|-
|[[Kālija oksīds]]
|style="text-align: center;"|K<sub>2</sub>O
|style="text-align: right;"|2,80%
|-
|[[Dzelzs(III) oksīds]]
|style="text-align: center;"|Fe<sub>2</sub>O<sub>3</sub>
|style="text-align: right;"|2,63%
|-
|[[Ūdens]]
|style="text-align: center;"|H<sub>2</sub>O
|style="text-align: right;"|1,52%
|-
|[[Titāna dioksīds]]
|style="text-align: center;"|TiO<sub>2</sub>
|style="text-align: right;"|0,60%
|-
|[[Fosfora pentoksīds]]
|style="text-align: center;"|P<sub>2</sub>O<sub>5</sub>
|style="text-align: right;"|0,22%
|-
!colspan="2"|Kopā
!style="text-align: right;"|99,22%
|}Zemes masa ir aptuveni 5,9742×10<sup>24</sup> kilogrami. Ja analizē Zemi kopumā, tā sastāv galvenokārt no šādiem [[ķīmiskais elements|ķīmiskajiem elementiem]]:
* [[Dzelzs]] — 32,1%
* [[Skābeklis]] — 30,1%
* [[Silīcijs]] — 15,1%
* [[Magnijs]] — 13,9%
* [[Sērs]] — 2,9%
* [[Niķelis]] — 1,8%
* [[Kalcijs]] — 1,5%
* [[Alumīnijs]] — 1,4%
Atlikušie 1,2% ir pārējie elementi.

Taču dažādos Zemes slāņos elementu sadalījums atšķiras. Uzskata, ka [[Zemes kodols|Zemes kodolā]] 88,8% veido dzelzs, 5,8% — niķelis un 4,5% — sērs.

Ģeoķīmiķis [[Frenks Viglesvorts Klārks]] ir veicis pētījumus par dažādu ķīmisko elementu saturu [[Zemes garoza|Zemes garozā]], analizējot 1 672 paraugus, kas ņemti no dažādu veidu iežiem. Klārks secināja, ka 99,22% no Zemes garozas sastāv no 11 [[oksīds|oksīdiem]] (sk. tabulu).

[[Attēls:Jordens inre.svg|thumb|Zemes sadalījums slāņos (daļēji atbilst mērogam)]]

=== Iekšējā uzbūve ===
Zeme ķīmiski un fiziski dalās slāņos — tai ir cieta ārējā garoza ([[Zemes garoza]]), [[viskozitāte|viskoza]] [[mantija (ģeoloģija)|mantija]], šķidrs [[Zemes ārējais kodols|ārējais kodols]] un ciets [[Zemes iekšējais kodols|iekšējais kodols]].

Zemi iedala šādos slāņos:
{| class="wikitable"
!colspan=2|Dziļums
!rowspan=2 valign="bottom"|Slānis
|-
!colspan=2|Kilometri
|-
|colspan=2 style="text-align: center;"|0—60
|[[Litosfēra]] (dažādās vietās svārstās no 5 līdz 200 km)
|- style="background: #FEFEFE;"
| 
|style="text-align: center;"|0—22
|[[Zemes garoza]] (dažādās vietās svārstās no 5 līdz 70 km)
|- style="background: #FEFEFE;"
| 
|style="text-align: center;"|22—37
|Augšējā mantija
|-
|colspan=2 style="text-align: center;"|35—2890
|[[Zemes mantija]]
|- style="background: #FEFEFE;"
| 
|style="text-align: center;"|62—435
|[[Astenosfēra]]
|-
|colspan=2|2890—5100
|[[Zemes ārējais kodols]]
|-
|colspan=2|5100—6378
|[[Zemes iekšējais kodols]]
|}

Zemes iekšējo siltumu visdrīzāk rada [[kālijs-40|kālija-40]], [[urāns-238|urāna-238]] un [[torijs-232|torija-232]] [[izotops|izotopu]] radioaktīvā sadalīšanās. Visiem trim izotopiem [[pussabrukšanas periods]] pārsniedz miljardu gadu. Uzskata, ka planētas centrā temperatūra sasniedz 7 000 K un spiediens — 360 GPa.

=== Tektoniskās plātnes ===
{{pamatraksts|Tektoniskā plātne}}
[[Attēls:Plates tect2 en.svg|thumb|Zemes tektoniskās plātnes]]

Saskaņā ar nozarē pašreiz valdošo [[plātņu tektonika]]s uzskatu, Zemes ārējā daļa sastāv no diviem slāņiem — [[litosfēra]]s, kas veido Zemes garozu un augšējo, cieto mantijas daļu un [[astenosfēra]]s — viskozas, šķidras mantijas.

Litosfēra būtībā peld uz astenosfēras un to var iedalīt [[tektoniskā plātne|tektoniskajās plātnēs]]. Šīs plātnes attiecībā viena pret otru pārvietojas trīs veidos — notiek to [[tektoniskā konverģence|konverģence]], [[tektoniskā diverģence|diverģence]] un [[tektoniskā transformācija|transformācija]]. Gar plātņu robežām notiek aktīvāki ģeoloģiskie procesi, piemēram, [[zemestrīce]]s, [[vulkānisms]], [[kalns|kalnu]] veidošanās, [[okeāna dziļvaga|okeāna dziļvagu]] darbība.

Tektoniskās plātnes var iedalīt kontinentālajās un okeāniskajās — atkarībā no tā, vai lielāko daļu plātnes virsmas veido [[kontinentālā Zemes garoza]] vai [[okeāniskā Zemes garoza]]. Kontinentālās plātnes pārvietojas pa Zemi, savukārt okeāniskās plātnes to ārējās malās gar [[subdukcijas zona|subdukcijas zonām]] iegrimst dziļāk Zemes dzīlēs un izšķīst mantijas masā. Savukārt mantijas materiāla [[apvelings]] okeānisko plātņu centrālajās daļās izveido [[diverģences robeža|diverģences robežu]] (sakrīt ar [[vidusokeāniskais rifts|vidusokeānisko riftu]]), kur no dzīlēm paceļas un veidojas jauna okeāniskā Zemes garoza. Līdz ar to okeāniskā Zemes garoza pastāvīgi tiek reciklēta un lielākā daļa šī veida Zemes garozas ir jaunāka par 100 miljoniem gadu. Vecākā okeāniskā plātne atrodas [[Klusais okeāns|Klusā okeāna]] rietumu daļā un ir ap 200 miljonus gadu veca. Savukārt kontinentālās plātnes ir daudzkārt vecākas — uz sauszemes ir atrasti 3 miljardus gadu veci [[pārakmeņojums|pārakmeņojumi]].

Lielākā tektoniskā plātne ir [[Klusā okeāna plātne]] — 103,3 miljoni km². Visātrāk pārvietojas [[Kokosu plātne]] — 88 mm gadā, bet vislēnāk — [[Eirāzijas plātne]] — 7 mm gadā.

=== Virsma ===
Zemes virsmas raksturs dažādās vietās krasi atšķiras. Ap 70,8% Zemes klāj ūdens, ūdens klāj arī lielu daļu [[kontinentālā Zemes garoza|kontinentālās Zemes garozas]]. Zemūdens virsmai var būt kalnu grēdas, tai skaitā visu Zemi aptverošās [[vidusokeāniskais rifts|vidusokeāniskās grēdas]], [[zemūdens kanjons|zemūdens kanjoni]], [[abisālais līdzenums|abisālie līdzenumi]] u.c. formas. [[Sauszeme]]i raksturīgi [[līdzenums|līdzenumi]], [[augstiene]]s, [[plakankalne]]s, [[kalnu grēda]]s un citas formas.

Planētas virsma laika gaitā galvenokārt [[erozija]]s un tektonikas efektu iespaidā pārveidojas. Tektonikas iespaidā paceltās Zemes daļas erozijas iespaidā tiek izlīdzinātas. Zemes virsmu pārveido arī [[ledājs|ledāji]], [[krasts|krastu]] erozija, [[koraļļu rifs|koraļļu rifu]] veidošanās un lielāku meteorītu triecieni.

Zemes garozas kontinentālās plātnes sastāv no mazāk blīva materiāla (gk. [[granīts]] un [[andezīts]]) nekā okeāniskās (gk. [[bazalts]]). Abu veidu plātnes laika gaitā pārklāj [[nogulumiezis|nogulumieži]]. Nogulumieži klāj aptuveni 75% no kontinentālo plātņu virsmas, taču tie veido tikai aptuveni 5% Zemes garozas masas.

Pašu virsējo Zemes garozas slāni sauc par [[pedosfēra|pedosfēru]] — šis slānis sastāv no [[augsne|augsnēm]] un materiāla, no kura veidojas augsnes. Pedosfēra ir Zemes slānis, kas saskaras ar [[litosfēra|litosfēru]], [[Zemes atmosfēra|atmosfēru]], [[hidrosfēra|hidrosfēru]] un [[biosfēra|biosfēru]]. Mūsdienās aramzeme sastāda 13,31% no visas sauszemes platības, tikai 4,71% augsnes spēj uzturēt pastāvīgu lauksaimniecisko darbību.

=== Hidrosfēra ===
Zeme ne vien ir vienīgā zināmā planēta, uz kuras atrodams ūdens — Zeme ir ļoti bagāta ar ūdeni, tas klāj 70,8% Zemes virsmas.

Zemes [[hidrosfēra]] sastāv galvenokārt no okeāniem (apvienojošs nosaukums — [[Pasaules okeāns]]), taču tehniski tā iekļauj arī [[ezers|ezerus]], [[upe]]s un [[pazemes ūdens|pazemes ūdeni]] līdz 2 000 metru dziļumam. Dziļākais ūdens ir [[Marianas dziļvaga|Marianas dziļvagā]] — šeit ūdens slāņa biezums sasniedz 10 923 metrus. Vidējais okeāna dziļums ir 3 794 metri, kas vairāk kā piecas reizes pārsniedz vidējo kontinentu augstumu. Ja Zemes virsma būtu līdzena, okeāns to klātu ar vairāk kā 2,7 km biezu ūdens slāni.

Ap 97,5% ūdens uz Zemes ir [[sālsūdens]], savukārt no atlikušajiem 2,5% [[saldūdens]] ap 68,7% ir sasalušā veidā. Sāls veido ap 3,5% okeānu masas. Lielākā daļa sāls veidojusies vulkānu darbības rezultātā, izšķīdināta no [[akmeņogles|akmeņoglēm]] un [[magmatiskie ieži|magmatiskajiem iežiem]].

Pasaules okeānam ir būtiska nozīme [[klimats|klimata]] veidošanā un uzturēšanā — ūdenim piemīt augsta [[siltumietilpība]], tāpēc Pasaules okeāns kalpo par siltuma rezervuāru, kas stabilizē klimatu. Okeānu temperatūras izmaiņas var izraisīt ļoti krasas klimata izmaiņas, piemēram [[El Niņo]].

=== Atmosfēra un klimats ===
Zemes [[Zemes atmosfēra|atmosfēras]] sastāvs laika gaitā mainījies, tai skaitā pateicoties arī [[organisms|organismu]] ietekmei, izveidojot noteiktu atmosfēras sastāva līdzsvaru, kas ir piemērots uz Zemes pastāvošajiem organismiem.

[[Atmosfēras spiediens]] pie Zemes virsmas ir 101,325 kPa. 78% Zemes atmosfēras veido [[slāpeklis]] un 21% — [[skābeklis]], atmosfērā ir arī nedaudz ūdens tvaiks, [[oglekļa dioksīds]] un cita gāzveida vielas.

Atmosfēra aizsargā dzīvās būtnes, absorbējot Saules [[ultravioletie stari|ultravioletos starus]], līdzsvarojot temperatūru, tā ir ērta vide ūdens tvaika pārvietošanai un uztur dzīvību, dodot dzīvības uzturēšanai nepieciešamas gāzveida vielas.

Zemes atmosfērai raksturīgs [[siltumnīcas efekts]] — atmosfērā esošas tai mazāk raksturīgu vielu molekulas absorbē Zemes virsmas atstaroto siltuma enerģiju, neļaujot tai atstāt Zemi un rezultātā ceļot Zemes virsmas temperatūru. Būtiskākās [[siltumnīcas efekta gāze]]s ir oglekļa dioksīds, ūdens tvaiki, [[metāns]] un [[ozons]]. Ja atmosfērā nebūtu siltumnīcas efekta gāzu, Zemes virsmas temperatūra būtu ap −18 °C un dzīvība visdrīzāk neeksistētu. Pat nelielas siltumnīcas efekta gāzu daudzuma izmaiņas atmosfērā izraisa temperatūras izmaiņas uz Zemes, līdz ar to mainot ledāju bilanci, okeāna līmeni, straumju režīmu, biotopu izplatību un klimatu.

[[Attēls:Full moon partially obscured by atmosphere.jpg|thumb|Skats uz Mēnesi caur Zemes atmosfēras augšējiem slāņiem. NASA attēls]]
Zemes atmosfērai nav izteiktas ārējās robežas — attālinoties no Zemes, tā pakāpeniski kļūst retāka, līdz noteiktā attālumā tās vairs nav vispār. Trīs ceturtdaļas atmosfēras masas atrodas līdz 11 kilometru augstumam. Šo zemāko atmosfēras slāni sauc par [[troposfēra|troposfēru]].

Virs troposfēras atrodas [[stratosfēra]], [[mezosfēra]] un [[termosfēra]] un visbeidzot — [[eksosfēra]]. Virs eksosfēras atrodas [[magnetosfēra]] — zona, kur Zemes magnētiskais lauks mijiedarbojas ar [[Saules vējš|Saules vēju]], taču šeit vairs nav atmosfēras. Par atmosfēras augšējo robežu uzskata [[Karmana līnija|Karmana līniju]] — iedomātu robežu 100 km augstumā.

Nozīmīga atmosfēras sastāvdaļa ir [[ozona slānis]] — stratosfēras sastāvdaļa, kas daļēji aiztur Saules izstarotos ultravioletos starus.

Atmosfēras augšējos slāņos gaisa molekulas var iesilt tādā pakāpē, ka to ātrums ļauj atstāt Zemes gravitācijas lauku. Līdz ar to Zeme nepārtraukti nelielā daudzumā zaudē atmosfēru. Disociētais (no atsevišķām molekulām sastāvošais) ūdeņradis atmosfēras augšējos slāņos ir visvieglākā tur esošā viela un tāpēc atmosfēra zaudē salīdzinoši vairāk ūdeņraža. Šī iemesla dēļ Zemes virsmai raksturīga [[oksidācija|oksidējoša]], nevis [[redukcija|reducējoša]] vide, un tas nosaka dzīvo organismu ķīmisko sastāvu un vielmaiņas ķīmiju uz Zemes. Ūdeņradi no vēl straujākas aizplūšanas kosmosā aiztur tas, ka lielākā daļa šī elementa ir saistīta ar skābekli ūdens molekulās.

Saules enerģija troposfēru un Zemes virsmu zem tā sasilda. Sasilušas gāzes, tai skaitā gaiss, izplešas. Šāds gaiss ir mazāk blīvs un tāpēc ceļas augšup un tā vietu aizstāj aukstāks gaiss. Šāda veida [[atmosfēras cirkulācija]] — siltuma enerģijas sadalīšana atmosfērā — ir galvenais mehānisms, kas nosaka [[klimats|klimatiskos]] apstākļus. Klimatu ļoti lielā mērā nosaka arī [[okeāna straume|okeānu straumes]], īpaši liela nozīme ir [[termohalīnā cirkulācija|termohalīnajai cirkulācijai]], kas no ekvatoriālajiem reģioniem izplata siltuma enerģiju uz polārajiem reģioniem.

No Zemes virsmas, galvenokārt Pasaules okeāna virsmas, iztvaikojušais ūdens tvaiks pārvietojas līdz ar atmosfēras masām. Mainoties atmosfēras spiedienam un temperatūrai ūdens tvaiki kondensējas un krīt atpakaļ uz Zemes virsmas kā [[nokrišņi]]. Gravitācijas iespaidā uz Zemes virsmas nokļuvuši nokrišņi pa [[upe|upēm]] tiek transportēti uz zemākām vietām — [[ezers|ezeriem]] un galu galā — uz [[Pasaules okeāns|Pasaules okeānu]]. Šis [[ūdens cikls]] arī ir ļoti būtisks mehānisms, kas palīdz uzturēt uz Zemes dzīvību, bez tam šis process ir galvenais Zemes virsmas erozijas mehānisms. Nokrišņu daudzums dažādos Zemes reģionos atšķiras — vienuviet gadā nolīst vairāki metri ūdens, cituviet — mazāk kā viens milimetrs.

Dažādos Zemes reģionos, atkarībā no attāluma no [[ekvators|ekvatora]], klimats atšķiras. Zemi pēc klimatiskajiem apstākļiem iedala šādās [[klimata josla|klimata joslās]]:
* [[arktiskā josla]] ziemeļos un attiecīgi [[antarktiskā josla]] dienvidos
* [[subarktiskā josla]] un [[subantarktiskā josla]]
* [[mērenā josla]]
* [[subtropu josla]]
* [[tropu josla]]
* [[subekvatoriālā josla]]
* [[ekvatoriālā josla]]

Katrai no šīm joslām ir raksturīgs noteikts klimatisko apstākļu kopums.

=== Magnētiskais lauks ===
[[Zemes magnētiskais lauks]] pēc formas ir [[magnētiskais dipols]]. Pašlaik [[Zemes magnētiskais pils|magnētiskie poli]] atrodas netālu no planētas ģeogrāfiskajiem poliem. Saskaņā ar [[dinamo teorija|dinamo teoriju]] Zemes magnētisko lauku rada izkusušais mantijas augšējais slānis, kur siltums rada mantijā esošā materiāla, kam piemīt elektrības vadītspēja, konvekcijas plūsmu. Tādējādi šajā mantijas slānī rodas spēcīga elektriskā strāva, kas rada magnētisko lauku.

[[Attēls:Van_Allena_jostas.jpg|thumb|[[Van Allena radiācijas jostas]]]]
Konvekcijas plūsma mantijā ir haotiska un periodiski mainās. Rezultātā vidēji ik pēc 700 000 gadiem notiek Zemes magnētiskā lauka reversija (apvērsums).

Magnētiskais lauks rada [[magnetosfēra|magnetosfēru]], kas atvaira lielu daļu [[Saules vējš|Saules vēja]] daļiņu. Saules pusē esošā Saules vēju atvairošā magnetosfēras fronte atrodas aptuveni 13 Zemes rādiusu attālumā. Zemes magnētiskā lauka un Saules vēja sadursme rada [[Van Allena radiācijas josta]]s — divas koncentriskas joslas — slāņus, kas sastāv no jonizētām daļiņām. Jonizētais kosmiskais starojums tuvāk Zemei nokļūst tikai polārajos apvidos, kur saskaroties ar atmosfēras augšējiem slāņiem rada no Zemes saskatāmu krāšņu parādību — [[ziemeļblāzma|ziemeļblāzmu]].

== Zeme kā dzīves vide ==
Uz Zemes ir tādi apstākļi kas sniedz saskaņā ar mūsu zināšanām piemērotus apstākļus dzīvības uzturēšanai — galvenokārt ūdeni šķidrā fāzē, kur var veidoties kompleksas organiska sastāva molekulas un enerģiju, lai uzturētu [[vielmaiņa|vielmaiņu]]. Zemes attālums no Saules, ass leņķis un stabilitāte, orbītas ekscentritāte, griešanās ātrums, ģeoloģiskā vēsture, atmosfēra, magnētiskais lauks un citi apstākļi kopā veido apstākļus, kas nepieciešami dzīvības uzturēšanai uz planētas. Zeme ir vienīgā zināmā planēta, uz kuras ir dzīvība.

=== Biosfēra ===
Zemes dzīvie organismi un to pārveidotā vide kopā tiek dēvēti par [[biosfēra|biosfēru]]. Uzskata, ka biosfēra sāka attīstīties aptuveni pirms 3,5 miljardiem gadu. Biosfēru iedala [[bioms|biomos]], kurus apdzīvo salīdzinoši līdzīgi augi un dzīvnieki. Uz sauszemes biomus nodala galvenokārt [[platums (ģeogrāfija)|platuma]] grādi un augstums virs jūras līmeņa. Visblīvāk apdzīvotie un visdaudzveidīgākie ir tie biomi, kas atrodas tuvu [[ekvators|ekvatoram]].

=== Dabas resursi ===
[[Attēls:Earthlights dmsp 1994–1995.jpg|upright=1.5|thumb|Daļa dabas resursu dotās enerģijas tiek izmantota cilvēku dzīves vides izgaismošanai diennakts tumšajā laikā]]
Zeme sniedz resursus, kurus [[cilvēks]] izmanto [[saimniecība|saimniecībā]] — [[dabas resursi|dabas resursus]]. Daļa no šiem resursiem ([[nafta]], [[dabasgāze]]) ir noplicināmi, tos grūti atjaunot neilgā laika posmā — šādus resursus sauc par [[neatjaunojamie resursi|neatjaunojamiem resursiem]]. Visbiežāk neatjaunīgie resursi atrodami Zemes garozā kā [[derīgais izraktenis|derīgie izrakteņi]]. Derīgos izrakteņus izmanto materiālu ražošanā, enerģijas ieguvei un kā barības vielas ķīmiskā mēslojuma izgatavošanai.

Zemes biosfēra ražo bioloģiskos produktus, kurus izmanto kā [[pārtika|pārtiku]], materiālu ieguvei (piemēram, koksne), zāļu ieguvei. Sauszemes [[ekosistēma]]s ir atkarīgas no [[augsne]]s un [[saldūdens]], bet okeānu ekosistēmas — no izšķīdušajām barības vielām, kas okeānos nokļūst no sauszemes.

=== Cilvēka ģeogrāfija ===
{{pamatraksts|Cilvēka ģeogrāfija}}

Uz Zemes dzīvo aptuveni 8 miljardi cilvēku. Uzskata, ka 2050. gadā — 9,1 miljardi. Cilvēku izplatības blīvums dažādās Zemes vietās atšķiras.

Uzskata, ka tikai vienas astotā daļa Zemes virsmas ir piemērota cilvēka dzīvei — trīs ceturtdaļas klāj okeāns un pusi no [[sauszeme]]s platības aizņem [[tuksnesis|tuksneši]], [[ledājs|ledāji]], [[kalns|kalni]] un citas dzīvei nepiemērotas vides. Vistālāk ziemeļos esošā apdzīvotā vieta ir [[Alerta]] [[Kanāda|Kanādā]] (82°28′Z) un vistālāk dienvidos cilvēki pastāvīgi uzturas [[Amundsena-Skota Dienvidpola stacija|Amundsena-Skota Dienvidpola stacijā]] — praktiski 90°D platumā.

'''Zemes iedalījums reģionos'''
{{Zemes reģioni}}
Visa Zemes sauszeme ir iekļauta kādas [[valsts]] sastāvā, valstis pretendē arī uz lielāko daļu [[Antarktīda]]s. Uz Zemes ir 267 administratīvās teritorijas — valstis, atkarīgās teritorijas un citas. Zemes vēstures gaitā nekad nav eksistējusi tikai viena valsts, kas valdītu pār visu Zemi, kaut gan vēstures gaitā uz šādu kundzību pretendējušas daudzas valstis. Pasaules valstis izveidojušas [[Apvienoto Nāciju Organizācija|Apvienoto Nāciju Organizāciju]], kas kalpo galvenokārt par starptautisku saziņas forumu ar ļoti ierobežotu spēju noteikt visām valstīm saistošus noteikumus.

Līdz 2004. gadam ārpus Zemes pabijuši ap 400 cilvēki, 12 no tiem ir staigājuši pa Mēness virsmu.

== Zeme kultūrā ==
[[Attēls:Diagrammatic T-O world map - 12th c.jpg|thumb|12. gadsimta pasaules karte — Āzija, Eiropa un Āfrika centrā un okeāns ap tām.]]
[[Attēls:Earth symbol (planetary color).svg|frameless|upright=0.35|left|🜨]]
Zeme bieži dažādās kultūrās uzskatīta par [[dievība|dievību]], visbiežāk — par vienu no [[mātes dievība|mātes dievībām]] — [[Zemesmāte]], visbiežāk akcentējot to kā auglības dievieti.

[[Senā Grieķija|Senajiem grieķiem]] Zemi personificēja dieviete [[Gaja]], [[Ķīna|ķīniešiem]] — Hou-T'u, [[skandināvu mitoloģija|skandināvu mitoloģijā]] — [[Jerda]]. [[Senā Ēģipte|Senajā Ēģiptē]] atšķirībā no daudzām citām kultūrām Zemi personificēja vīriešu kārtas dievs — [[Gebs]], sieviešu kārtas dieviete [[Nuta]] personificēja debesis.

Daudzas pasaules kultūras senatnē uzskatīja ka [[Plakanā Zeme|Zeme ir plakana]]. Uzskatu par Zemes lodveida formu pauda agrie grieķu filozofi, piemēram, [[Pitagors]]. Viduslaikos šāds uzskats jau bija plaši izplatīts, to pauda, piemēram, [[Akvīnas Toms]]. Tomēr vēl pat līdz 21. gadsimta sākumam pastāvēja [[Plakanās Zemes biedrība|Starptautiskā Plakanās Zemes biedrība]], kas aktīvi popularizēja uzskatu, ka Zeme tomēr ir plakana — centrā tai atrodoties [[Ziemeļpols]] un apkārt ārējai malai stiepjoties 50 metrus augsta ledus siena.

Kaut arī 20. gadsimta cilvēks teorijā zināja, ka [[Sfēriskā Zeme|Zeme ir apaļa]], sabiedrības apziņā šis uzskats stingri nostiprinājās tikai 20. gadsimta vidū un vēlāk — kad tika saņemti pirmie Zemes kosmiskie attēli.

Mūsdienās Zemi nereti tēlaini salīdzina ar milzu kosmosa kuģi ar dzīvības uzturēšanas sistēmu, nereti tiek pausts arī tēlains uzskats par Zemi kā dzīvu būtni.

== Zemes nākotne ==
[[Attēls:redgiantsun.gif|thumb|Saule sarkanā milža stadijā — skats no Zemes. ''B. Jacobs'' zīmējums]]
[[Attēls:Sun Life.png|thumb|right|Saules paredzamā evolūcija]]
Zemes nākotne cieši saistīta ar Sauli. Paredzams ka Saules [[starjauda]] laika gaitā palielināsies, pēc 1,1 miljardiem gadu pieaugot par 10% un pēc 3,5 miljardiem gadu — par 40%. Šī faktora ietekmē Zeme mainīsies līdz nepazīšanai, tai skaitā, visdrīzāk, zaudēs Pasaules okeānu. Pēc 5 miljardiem gadu Saule kļūs par [[sarkanais milzis|sarkano milzi]] un palielināsies tā, ka no tagadējās Zemes orbītas līdz Saules ārējai malai būs tikai 1% no agrākā attāluma. Vienlaikus, pateicoties tam, ka Saule zaudēs savu masu, Zeme arī attālināsies no Saules un, visdrīzāk, tai izdosies izvairīties no iekļaušanās Saulē.

Mums zināmajām dzīvības augstākajām formām eksistence uz Zemes visdrīzāk nebūs iespējama jau pēc 900 miljoniem gadu, jo pieaugošais siltums paātrinās neorganisko CO<sub>2</sub> ciklu un tā saturs atmosfērā kritīsies, līdz augi vairs nespēs turpināt fotosintēzi.

Neatkarīgi no pašas Saules Zemes atdzišana novedīs pie atmosfēras un okeānu zudumiem. Zemes garozas atdzišana ļaus okeānu ūdenim nokļūt dziļāk Zemes iekšienē un Zemes virsū paliks daudz mazāk ūdens. Pēc viena miljarda gadu okeāni būs izzuduši.

== Zeme skaitļos ==

=== Orbitālais raksturojums ===
* ''Orbītas garums'' (ceļš, ko Zeme veic ap Sauli [[gads|gada]] laikā) — 924 375 700 km
* ''Gada garums'' ([[sideriskais periods]] — precīzais laiks, kas nepieciešams orbītas apriņķošanai) — 365,256 366 [[diena]]s jeb 1,000 017 gadi
* ''Orbītas [[ekscentricitāte]]'' (orbītas atšķirība no [[riņķa līnija]]s) — 0,016 710 219
* ''Mazākais attālums līdz [[Saule]]i'' — [[janvāris|janvāra]] sākumā — 147 098 074 km
* ''Lielākais attālums līdz Saulei'' — [[jūlijs|jūlija]] sākumā — 152 097 701 km
* ''Vidējais [[orbitālais ātrums]]'' — 29,783 km/s
** ''Maksimālais orbitālais ātrums'' — 30,287 km/s
** ''Minimālais orbitālais ātrums'' — 29,291 km/s

=== Zemes rotācija un pievilkšanas spēks ===
* ''Ass slīpums'' attiecībā pret orbītu — 23,439 281°
* ''[[Gravitācija]]s paātrinājums'' uz ekvatora — 9,780 1 m/s²
* ''[[Otrais kosmiskais ātrums]]'' (minimālais ātrums, lai attālinātos no Zemes) — 11,186 km/s (39,600 km/h)
* ''Sideriskais [[rotācijas periods]]'' (Zemes apgriešanās ātrums, skatoties no cita objekta) — 0,997 258 dienas jeb 23h 56m 04,09054s
* ''Rotācijas ātrums'' ekvatorā — 465,11 m/s

=== Izmēri ===
* ''Eliptiskums'' (novirze no precīzas [[lode|lodveida]] formas) — 0,003 352 9
* ''Vidējais rādiuss'' — 6 372,797 km
** ''[[Ekvators|Ekvatoriālais]] rādiuss'' — 6 378,137 km
** ''Polārais rādiuss'' — 6 356,752 km
* ''Vidējais apkārtmērs'' — 40 041,47 km
** ''Apkārtmērs'' pa ekvatoru — 40 075,02 km
** ''Apkārtmērs'' pa [[meridiāns|meridiānu]] — 40 007,86 km
* ''Virsmas platība'' — 510 065 600 km²
** ''[[Sauszeme]]s platība'' — 148 939 100 km² (29,2%)
** ''[[Ūdens]] platība'' — 361 126 400 km² (70,8%)
* ''Tilpums'' — 1,083 207 3×1012 km³
* ''Masa'' — 5,9742×10<sup>24</sup> [[kilograms|kg]] (dažādos avotos šis skaitlis svārstās starp 5,9 — 6,10 [[sekstiljons|sekstiljoniem]] tonnu)
* ''Vidējais [[blīvums]]'' — 5 515,3 kg/m³

=== Citi raksturlielumi ===
* ''[[Albedo]]'' — 0,367
* ''Vidējā virsmas [[temperatūra]]'' — +14 °C
** ''Maksimālā virsmas temperatūra'' — 57,7 °C
** ''Minimālā virsmas temperatūra'' — −88,3 °C
* Vidējais ''atmosfēras spiediens'' pie virsmas — 101,3 kPa
* ''Vecums'' — 4 567 000 000 [[gads|gadi]]
* ''Cilvēku skaits'' — 7 862 000 000 (2021. gada aprīlī)<ref>{{en ikona}} [https://www.worldometers.info/world-population/ Current World Population] {{dat|2021|04|28||bez}}</ref>

== Skatīt arī ==
{{Vikikrātuves kategorija|Earth|Zeme}}
* [[Ģeogrāfija]] — zinātne par Zemi.
* [[Ģeoloģija]] — zinātne par Zemes uzbūvi.

== Atsauces ==
{{atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{Saules sistēma}}

{{labs raksts}}

{{autoritatīvā vadība}}

[[Kategorija:Zeme| ]]