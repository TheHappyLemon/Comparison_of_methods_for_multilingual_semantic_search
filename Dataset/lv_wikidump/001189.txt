{{Infokaste+}}
[[Attēls:RussowChronicle.jpg|thumb|200px|Baltazara Rusova Livonijas hronika, izdota 1578. gadā.]]
'''Baltazars Rusovs''' ([[vācu valoda|vāciski]]: ''Russow'', ''Rüssow Balthasar''; dzimis [[1536]]. gadā [[Tallina|Tallinā]], miris [[1602]]. gadā <ref>{{Tīmekļa atsauce |url=http://www.historia.lv/alfabets/R/ru/rusovs_baltasars/encik/rusovs_lpe.htm |title=Latvijas padomju enciklopēdija. 8.sējums, 760. lpp. |access-date={{dat|2007|12|07||bez}} |archiveurl=https://web.archive.org/web/20071111024305/http://www.historia.lv/alfabets/R/ru/rusovs_baltasars/encik/rusovs_lpe.htm |archivedate={{dat|2007|11|11||bez}} }} {{Webarchive|url=https://web.archive.org/web/20071111024305/http://www.historia.lv/alfabets/R/ru/rusovs_baltasars/encik/rusovs_lpe.htm |date={{dat|2007|11|11||bez}} }}</ref>) bija [[Rusova Livonijas hronika]]s autors.

== Dzīvesgājums ==
Baltazars Rusovs dzimis ap 1542./43. gadu [[Tallina|Tallinā]], [[Sīmanis Rusovs|Sīmaņa Rusova]] ģimenē, kurš, saskaņā ar [[Leonīds Arbuzovs (1882—1951)|Leonīda Arbuzova juniora]] domām, ieceļojis no Rusovas [[Mēklenburga-Priekšpomerānija|Meklenburgā-Šverīnē]].<ref>Latviešu konversācijas vārdnīca</ref> Savukārt, saskaņā ar T.&nbsp;Zeidu, Rusovs cēlies no Tallinā ieceļojušiem [[igauņi|igauņu]] zemniekiem, kuri iespējams jau vairākas paaudzes iepriekš ieguvuši pilsētas [[namnieki|namnieku]] tiesības.<ref>Zeids, T., 1992, 87</ref>

[[1558]]. gadā Rusovs beidza Tallinas pilsētas skolu. No [[1559]]. līdz [[1562]]. gadam viņš studēja [[teoloģija|teoloģiju]] [[Štetīne|Štetīnē]], bet kursu nepabeidza. [[1563]]. gada [[12. marts|12. martā]] viņš saņēma uzaicinājumu kļūt par palīgmācītāju Tallinā, kuru viņš pieņēma tā paša gada novembrī. No [[1566]]. līdz [[1600]]. gadam viņš pildīja luterāņu mācītāja amatu [[Tallinas Sv.Gara baznīca|Tallinas Sv.Gara baznīcā]]. Līdztekus mācītāja amatam Rusovs strādāja par skolotāju pilsētas mazturīgo bērnu skolā.

[[1578]]. gadā [[Rostoka|Rostokā]] iznāca Rusova [[viduslejasvācu valoda|viduslejasvācu valodā]] sacerētā [[Livonija]]s provinces hronika (''Chronica der Prouintz Lyfflandt''), kas aptvēra laikposmu no [[Livonija]]s dibināšanas līdz [[1577]]. gadam. Pusgada laikā sekoja atkārtots hronikas izdevums.

Ievērojot lielo hronikas popularitāti, [[1584]]. gadā [[Barta|Bartā]] ([[Pomerānija|Pomerānijā]]) iznāca jauns paplašināts hronikas izdevums, kurš aptvēra Livonijas vēsturi līdz [[1583]]. gadam.

Rusovs bija [[Zviedrija]]s politiskās varas piekritējs, un tādēļ visai asi kritizēja [[Livonijas Konfederācija|Livonijas periodu]]. Kā pārliecināts [[protestantisms|protestants]] viņš bija naidīgs [[katolicisms|katolicismam]] un par notikumiem bieži sprieda kā morālists un teologs. Savukārt, kā Tallinas namnieku pārstāvis Rusovs asi vērsās pret [[muižniecība|muižniecību]] un pievērsās arī zemnieku stāvokļa attēlojumam.

Rusova pret muižniecību un [[Livonijas ordenis|ordeni]] vērstā asā kritika jau viņa laikā izraisīja plašu polemiku (sīkāk par kritiku skatīt šķirkli [[Rusova Livonijas hronika]]).

Tomēr pret hroniku vērstā kritika nemazināja tās popularitāti. [[1584]]. gada izdevuma izplatīšanu Igaunijā Rusovs ņēma pats savās rokās, un, neskatoties uz augsto cenu ([[dālderis|pusdālderis]] par vienu eksemplāru) tikai Igaunijā vien tika pārdoti 338 eksemplāri.

== Piemiņa ==
Rusova uzvārdā [[Rusova iela|nosaukta iela]] [[Čiekurkalns|Čiekurkalnā]], [[Rīga|Rīgā]].

Rusovs ir galvenais varonis igauņu rakstnieka [[Jāns Kross|Jāna Krosa]] romānā ''Stūrgalvības hronika: romāns par Baltazaru Rusovu''.

== Informācijas avoti ==
* Rusovs, Baltazars, [https://web.archive.org/web/20050119052708/http://www.historia.lv/alfabets/R/ru/rusovs_baltasars/rusovs_baltazars.htm Historia.lv]

== Atsauces ==
{{Atsauces}}

{{autoritatīvā vadība}}

{{DEFAULTSORT:Rusovs, Baltazars}}
[[Kategorija:1536. gadā dzimušie]]
[[Kategorija:1602. gadā mirušie]]
[[Kategorija:Vācbaltieši]]
[[Kategorija:Hronisti]]
[[Kategorija:Igaunijas rakstnieki]]
[[Kategorija:Igaunijas vēsture]]
[[Kategorija:Latvijas vēsture]]
[[Kategorija:Tallinā dzimušie]]