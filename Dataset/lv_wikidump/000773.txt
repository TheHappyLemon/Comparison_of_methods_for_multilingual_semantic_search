[[Attēls:ASCII full.svg|frame|Ir 95 attēlojami simboli, numurēti no 32 līdz 126.]]
'''Amerikas informācijas apmaiņas standartkods''' jeb '''ASCII''' ({{Val-en|American Standard Code for Information Interchange}}) ir [[rakstzīmju kopa]] un kodējums, kas balstīts uz modernajā [[angļu valoda|angļu valodā]] un citās Rietumeiropas valodās lietoto [[latīņu alfabēts|latīņu alfabētu]]. Visplašāk to izmanto [[dators|datoros]] un citās komunikāciju ierīcēs, lai attēlotu tekstu un kontrolētu ierīces, kas strādā ar tekstu.

ASCII nenodrošina latviešu alfabēta burtus ar diakritiskajām zīmēm (ā,č,ē,ģ,ī,ķ,ļ,ņ,š,ū,ž).

== Kopsavilkums ==

ASCII tika izveidots, balstoties uz telegrāfa kodu. Pirmoreiz tas komerciāli tika izmantots kā 7 bitu [[Teletaips|teletaipa]] kods, ko izplatīja "Bell data services".

ASCII standarta izstrāde tika sākta 1960. gada 6. oktobrī, kad notika Amerikas Standartu asociācijas (tagad – Amerikas Nacionālo standartu institūts) X3.2 apakškomitejas pirmā sanāksme. Pirmā standarta redakcija tika publicēta 1963. gadā.<ref>{{Tīmekļa atsauce|url=http://edition.cnn.com/TECH/computing/9907/06/1963.idg/|title=CNN - 1963: The debut of ASCII - July 6, 1999|website=edition.cnn.com|access-date=2020-12-20}}</ref><ref name=":0">{{Tīmekļa atsauce|url=https://www.sr-ix.com/Archive/CharCodeHist/X3.4-1963/index.html|title=WPS:Projects:History of character codes:X3.4 1963|website=www.sr-ix.com|access-date=2020-12-20|archive-date=2020-08-11|archive-url=https://web.archive.org/web/20200811000755/https://www.sr-ix.com/Archive/CharCodeHist/X3.4-1963/index.html}}</ref> 1986. gadā standarts tika ievērojami pārskatīts<ref name=":1">{{Publikācijas atsauce|date=2020-11-27|title=American National Standards Institute|url=https://en.wikipedia.org/w/index.php?title=American_National_Standards_Institute&oldid=990994721|journal=Wikipedia|language=en}}</ref><ref>{{Tīmekļa atsauce|url=https://www.sr-ix.com/Archive/CharCodeHist/index.html#ASCII-1967|title=World Power Systems:Texts:Annotated history of charactercodes|website=www.sr-ix.com|access-date=2020-12-20|archive-date=2016-05-22|archive-url=https://web.archive.org/web/20160522024759/http://worldpowersystems.com/J/codes/#ASCII-1967}}</ref> un tas pēdējoreiz atjaunināts 1986. gadā.<ref name=":1"/> Salīdzinot ar telegrāfa kodu, piedāvātais "Bell" kods un ASCII tika sakārtoti, lai nodrošinātu ērtāku sarakstu atlasi, tostarp tie tika pielāgoti izmantošanai arī citās ierīcēs, ne tikai [[Teletaips|teletaipā]].

ASCII formāta izmantošana datu apmaiņām tīklā tika aprakstīta 1969. gadā.<ref>{{Tīmekļa atsauce|url=https://tools.ietf.org/html/rfc20.html|title=ASCII format for network interchange|last=Cerf|first=V. G.|website=tools.ietf.org|access-date=2020-12-20|language=en}}</ref> Minētais dokuments oficiāli tika atzīts par interneta standartu 2015. gadā.<ref>{{Tīmekļa atsauce|url=https://datatracker.ietf.org/doc/status-change-rfc20-ascii-format-to-standard/|title=Correct classification of RFC 20 (ASCII format) to Internet Standard|website=datatracker.ietf.org|access-date=2020-12-20}}</ref>

ASCII pamatā ir balstīts uz [[angļu valoda]]s alfabētu. Tajā ietilpst 128 noteiktas rakstzīmes, kas tiek pārvērstas veselos 7 bitu skaitļos, kā tas redzams ASCII tabulā.<ref>{{Tīmekļa atsauce|url=https://tools.ietf.org/html/rfc4949.html|title=Internet Security Glossary, Version 2|last=Shirey <rwshirey@uwalumni.com>|first=Robert W.|website=tools.ietf.org|access-date=2020-12-20|language=en}}</ref><ref>{{Tīmekļa atsauce|url=http://www.asciitable.com/|title=Ascii Table - ASCII character codes and html, octal, hex and decimal chart conversion|website=www.asciitable.com|access-date=2020-12-20}}</ref> 95 no šīm rakstzīmēm ir drukājamas, proti, tās ir cipari no 0 līdz 9, mazie burti no a līdz z, lielie burti no A līdz Z un [[Pieturzīmes|pieturzīmju]] simboli. Kā arī, sākotnējā ASCII specifikācijā bija iekļautas 33 nedrukājami vadības kodi, kas tika radītas teletaipa vajadzībām, taču šobrīd lielākā daļa šo rakstzīmju ir novecojušas,<ref>{{Grāmatas atsauce|title=Digital Electronics: Principles, Devices and Applications|url=https://books.google.lv/books?id=NQSpNAEACAAJ&pg=PA28&redir_esc=y|publisher=Wiley|date=2007-09-11|isbn=978-0-470-03214-5|first=Anil K.|last=Maini}}</ref> lai gan dažas vēl aizvien tiek plaši izmantotas, piemēram, [[rakstatgrieze]] un [[rindpadeve]].

Piemēram, mazais i, izmantojot ASCII, tiktu parādīts kā 1101001 (binārajos ciparos), kā 69 (heksadecimālciparos) un kā 105 (decimālajos ciparos).

== Vēsture ==
Amerikas informācijas apmaiņas standartkods (ASCII) tika izstrādāts vienas no Amerikas Standartu asociācijas komitejām, X3 komitejas, aizbildnībā. Sākotnēji par to bija atbildīga X3.2 (vēlāk – X3L3) apakškomiteja, un vēlāk – tās X3.2.4 darba grupa (tagad [[INCITS]]). Amerikas Standartu asociācija kļuva par Amerikas Savienoto valstu Standartu institūtu un galu galā par Amerikas Nacionālo standartu institūtu (ANSI).

Pēc citu speciālo rakstzīmju un vadības kodu pievienošanas ASCII tika publicēts kā ASA X3.4-1963,<ref name=":0" /><ref>{{Tīmekļa atsauce|url=http://www.swtpc.com/mholley/ElectronicsWorld/Jul1964/EW_Jul1964.htm|title=Electronics World July 1964|website=web.archive.org|access-date=2020-12-20|date=2016-03-03|archive-date=2016-03-03|archive-url=https://web.archive.org/web/20160303180933/http://www.swtpc.com/mholley/ElectronicsWorld/Jul1964/EW_Jul1964.htm}}</ref> tobrīd tika atstāta vieta, lai vēlāk varētu pievienot vēl 28 rakstzīmes un vienu nedrukājamu rakstzīmi.<ref name=":2">{{Tīmekļa atsauce|url=https://textfiles.meulie.net/bitsaved/Books/Mackenzie_CodedCharSets.pdf|title=Coded Character Sets, History and Decelopment|last=|first=|access-date=|date=}}</ref> 1963. gada maijā tika izteikts priekšlikums pievienot maziem burtiem attēlotas rakstzīmes 6. un 7. daļā, Starptautiskā standartizācijas organizācija (ISO) 1963. gada oktobrī nobalsoja par labu minēto rakstzīmju iekļaušanai standarta projektā.<ref>Report of ISO/TC/97/SC 2 – Meeting of October 29–31, 1963.</ref> X3.2.4. darba grupa balsojot apstiprināja izmaiņas ASCII savā 1963. gada maija sanāksmē.<ref>Report on Task Group X3.2.4, June 11, 1963, Pentagon Building, Washington, DC.</ref> Tā kā maziem burtiem attēlotās rakstzīmes tika iekļautas 6. un 7. daļā, tās no lieliem burtiem attēlotajām rakstzīmēm atšķīrās par vienu bitu, tādējādi atvieglojot reģistrnejutīgu rakstzīmju saskaņošanu, kā arī klaviatūru un printeru konstruēšanu.

X3 komiteja veica arī citas izmaiņas, tostarp iekļāva citas jaunas rakstzīmes (figūriekavas un vertikālo joslu),<ref>Report of Meeting No. 8, Task Group X3.2.4, December 17 and 18, 1963</ref> pārsauca dažas vadības rakstzīmes, savukārt dažas citas – pārvietoja vai aizvāca pavisam.<ref name=":2" /> ASCII vēlāk tika atjaunots kā USAS X3.4-1967,<ref name=":1" /><ref name=":3">{{Tīmekļa atsauce|url=http://homepages.cwi.nl/~dik/english/codes/stand.html|title=Standards|website=web.archive.org|access-date=2020-12-20|date=2010-01-16|archive-date=2010-01-16|archive-url=https://web.archive.org/web/20100116001012/http://homepages.cwi.nl/~dik/english/codes/stand.html}}</ref> tad kā USAS X3.4-1968, ANSI X3.4-1977 un, visbeidzot, kā ANSI X3.4-1986.<ref name=":1" /><ref name=":4">{{Tīmekļa atsauce|url=https://www.aivosto.com/articles/charsets-7bit.html#body|title=7-bit character sets|website=www.aivosto.com|access-date=2020-12-20}}</ref>

Pārskatītās ASCII standarta redakcijas:

* ASA X3.4-1963<ref name=":2" /><ref name=":3" /><ref name=":4" />
* ASA X3.4-1965 (apstiprināta, bet nepublicēta)<ref name=":4" />
* USAS X3.4-1967<ref name=":2" /><ref name=":4" />
* USAS X3.4-1968<ref name=":2" /><ref name=":4" />
* ANSI X3.4-1977<ref name=":4" />
* ANSI X3.4-1986<ref name=":4" />
* ANSI X3.4-1986 (R1992)
* ANSI X3.4-1986 (R1997)
* ANSI INCITS 4-1986 (R2002)<ref>{{Grāmatas atsauce|title=Unicode Explained – Internationalize Documents, Programs, and Web Sites|last=Korpela|first=Jukka K.|publisher=118|year=|isbn=978-0-596-10121-3|location=|pages=}}</ref>
* ANSI INCITS 4-1986 (R2007)<ref>http://sliderule.mraiow.com/w/images/7/73/ASCII.pdf</ref>
* (ANSI) INCITS 4-1986[R2012]<ref>{{Tīmekļa atsauce|url=https://standards.incits.org/apps/group_public/project/details.php?project_id=796|title=INCITS: INCITS 4-1986[R2012]: Information Systems - Coded Character Sets - 7-Bit American National Standard Code for Information Interchange (7-Bit ASCII)|website=standards.incits.org|access-date=2020-12-20}}</ref>
* (ANSI) INCITS 4-1986[R2017]<ref>{{Tīmekļa atsauce|url=https://standards.incits.org/apps/group_public/project/details.php?project_id=1829|title=INCITS: INCITS 4-1986[R2017]: Information Systems - Coded Character Sets - 7-Bit American National Standard Code for Information Interchange (7-Bit ASCII)|website=standards.incits.org|access-date=2020-12-20}}</ref>

X3.15 standartā X3 komiteja pievērsās arī tam, kā ASCII būtu jāpārsūta (sākot ar vismazāk nozīmīgo bitu)<ref name=":2" /><ref>{{Grāmatas atsauce|title=Bit Sequencing of the American National Standard Code for Information Interchange in Serial-by-Bit Data Transmission|last=|first=|publisher=American National Standards Institute (ANSI)|year=1966|isbn=|location=|pages=}}</ref> un kā tas būtu jāreģistrē perfolentē. Komiteja piedāvāja 9 celiņu standartu magnētiskajām lentēm un mēģināja pievērsties arī daļai [[Perfokarte|perfokaršu]] formātu.

== Dizaina apsvērumi ==
'''Bitu platums'''

X3.2 apakškomiteja izstrādāja ASCII, balstoties uz teletaipu kodēšanas sistēmām. Līdzīgi kā citas rakstzīmju kodēšanas sistēmas, ASCII precizē atbilsmes starp digitālām bitu shēmām un rakstzīmju simboliem (t. i., grafiskajiem simboliem un vadības rakstzīmēm). Šīs atbilsmes ļauj digitālajām ierīcēm savstarpēji sazināties, kā arī apstrādāt, uzglabāt un paziņot rakstzīmēs balstītu informāciju, piemēram, rakstu valodu. Pirms ASCII izstrādes, kodējot tika izmantoti 26 burti, 10 cipari un no 11 līdz 25 grafiskajiem simboliem. Lai iekļautu visas minētās un arī vadības rakstzīmes, kas ir saderīgas ar Comité Consultatif International Téléphonique et Télégraphique (CCITT) "International Telegraph Alphabet No. 2" (ITA2) standartu (1924),<ref>{{Tīmekļa atsauce|url=http://bruxy.regnet.cz/web/hamradio/EN/radio-teletype-communication/|title=BruXy: Radio Teletype communication|website=bruxy.regnet.cz|access-date=2020-12-20}}</ref><ref name="auto">http://www.baudot.net/docs/smith--teletype-codes.pdf</ref> FIELDATA (1956)<ref>Dažādos avotos minēts gan 1956., gan 1957. gads. Nepieciešams uzticams avots.</ref> un EBCDIC (1963), ASCII bija nepieciešams vairāk par 64 kodiem.

Savukārt [[ITA2]] pamatā ir 5 bitu telegrāfa kods, ko 1870. gadā izgudroja un 1874. gadā patentēja [[Telegrāfs|Emils Bodo]] (Émile Baudot).<ref name="auto"/>

Komiteja apsprieda iespēju izmantot maiņas funkciju (tāpat kā ITA2), kas ļautu ar 6 bitu kodu attēlot vairāk par 64 kodiem. Izmantojot maiņas funkciju, atsevišķi rakstzīmju kodi nosaka turpmāk sekojošo rakstzīmju kodu. Tādējādi kods ir kompaktāks, taču tad tas ir mazāk uzticams datu pārsūtīšanā, jo kļūda datu pārsūtīšanā parasti lielu daļu pārsūtāmā koda padara nelasāmu. Standarta komiteja nolēma neizmantot maiņas funkciju, tāpēc ASCII bija nepieciešams vismaz 7 bitu kods.<ref name=":2" />

Komiteja apsvēra 8 bitu koda izmantošanu, jo 8 biti ([[Oktets (informātika)|okteti]]) ļautu izmantot divas četru bitu shēmas, lai efektīvi kodētu divus ciparus ar bināri kodētu decimālciparu. Tomēr tas nozīmētu, ka vienmēr būtu jāsūta 8 biti, pat ja pietiktu ar 7. Komiteja balsoja par labu 7 bitu koda izmantošanai, lai samazinātu ar datu pārsūtīšanu saistītās izmaksas. Tā kā perfolentes tolaik ļāva vienā pozīcijā reģistrēt 8 bitus, šāda izvēle ļāva izmantot [[Pārības bits|pārības bitus]], lai pārbaudītu kļūdas.<ref name=":2" /> 8 bitu mašīnas, kas pārības bitus neizmantoja, parasti kā 8 bitu norādīja 0. Dažos printeros šis bits tika izmantos, lai iespējotu druku kursīvā.

'''Rakstzīmju secība'''

ASCII koda secību mēdz saukt arī par ASCII alfabēta secību. Šajā secībā dažviet tiek veikta datu komplektēšana, kas atšķiras no "standarta" alfabēta secības (secība šķirošanai komplektos). Galvenās atkāpes ASCII secībā ir šādas:

* lieliem burtiem attēlotās rakstzīme ir pirms maziem burtiem attēlotajām rakstzīmēm, piemēram, "Z" ir pirms "a";
* cipari un daudzas pieturzīmes ir pirms burtiem.

Starpsecība pārvērš lielos burtus mazajos pirms ASCII vērtību salīdzināšanas.

== ASCII nedrukājamās rakstzīmes ==

ASCII nedrukājamo rakstzīmju tabulas skaitļi 0 līdz 31 ir piešķirti vadības rakstzīmēm, kas tiek lietotas perifērijas ierīču kontrolei – printeru vadībai u. c. Piemēram, skaitlis 12 nozīmē formas padevi/jaunu lappusi. Šī komanda liek printerim "pārlēkt" uz nākamās lappuses sākumu.

{| class="wikitable"
|-
! Kods
! Nozīme
|-
|0
|''null''
|-
|1
|virsraksta sākuma
|-
|2
|teksta sākums
|-
|3
|teksta beigas
|-
|4
|pārraides beigas
|-
|5
|pieprasījums
|-
|6
|apstiprinājums
|-
|7
|zvans
|-
|8
|atpakaļatkāpe
|-
|9
|horizontālās tabulēšanas rakstzīme
|-
|10
|formas padeve/jauna rinda
|-
|11
|vertikālās tabulēšanas rakstzīme
|-
|12
|formas padeve/jauna lappuse
|-
|13
|pārvešanas atgriešana
|-
|14
|pārvietot atpakaļ
|-
|15
|pārvietot
|-
|16
|datu saites apiešana
|-
|17
|ierīces kontrole 1
|-
|18
|ierīces kontrole 2
|-
|19
|ierīces kontrole 3
|-
|20
|ierīces kontrole 4
|-
|21
|negatīvs apstiprinājums
|-
|22
|sinhronā tukšgaita
|-
|23
|pārraides bloka beigas
|-
|24
|atcelšana
|-
|25
|medija beigas
|-
|26
|aizstāt
|-
|27
|apiet
|-
|28
|faila atdalītājs
|-
|29
|grupas atdalītājs
|-
|30
|ieraksta atdalītājs
|-
|31
|vienuma atdalītājs
|-
|}

== Atsauces ==
{{atsauces}}

== Ārējās saites ==
* [http://www.lookuptables.com/ ASCII kodu tabula]

{{IT-aizmetnis}}

[[Kategorija:Rakstzīmju kodējums]]