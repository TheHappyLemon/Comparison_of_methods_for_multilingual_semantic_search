{{papildu atsauces+}}
{{Tautas infokaste
|attēls=[[Attēls:Khotan-melikawat-chicas-d03.jpg|300px]]<br />Uiguru jauniete pie Kotanas ciema (2005).
|tauta=Uiguri<br />ئۇيغۇر ''(Uygur)''
|skaits=11,37 miljoni<ref>{{Tīmekļa atsauce |title= Peoples Listing: Uyghur |url= http://www.joshuaproject.net/peoples.php?rop3=110469 |publisher= Joshua Project |accessdate= 2009-05-27}}</ref>
|vieta={{flag|Ķīna}} ([[Siņdzjana]])<br />{{flag|Kazahstāna}}<br />{{flag|Kirgizstāna}}<br />{{flag|Uzbekistāna}}<br />{{flag|Turcija}}<br />{{flag|Turkmenistāna}}<br />{{flag|Krievija}}<br />{{flag|Tadžikistāna}}<br />{{flag|Pakistāna}}
|valoda=[[uiguru valoda]]
|reliģija=Vairums [[musulmaņi]].
|grupas=
|radi=[[Tjurku valodas|Tjurku valodās]] runājošie: [[turki (tautība)|turki]], [[turkmēņi]], [[azerbaidžāņi]], [[uzbeki]], [[kazahi]], [[kirgīzi]], [[tatāri]], [[jakuti]], [[čuvaši]], [[baškīri]], [[karakalpaki]], [[tuvieši]], [[altajieši]], [[hakasi]], [[karačajieši]], [[nogajieši]], [[kumiki]] un [[gagauzi]].
}}
'''Uiguri''' ir [[tjurki|tjurku]] tauta [[Centrālā Āzija|Centrālajā Āzijā]]. Runā [[uiguru valoda|uiguru valodā]]. [[Ķīna]]s [[Siņdzjanas Uiguru autonomais rajons|Siņdzjanas Uiguru autonomā rajona]] pamatiedzīvotāji. To skaits Ķīnā ir aptuveni 9 miljoni cilvēku. Dzīvo arī [[Kazahstāna|Kazahstānā]] (229 tūkstoši, 2005. gadā), [[Kirgizstāna|Kirgizstānā]] (37 tūkst.), [[Uzbekistāna|Uzbekistānā]] (36 tūkst.), [[Krievija|Krievijā]] (ap 3 tūkst., 2002. gadā). Dzīvo arī dažos rajonos [[Afganistāna|Afganistānā]], [[Pakistāna|Pakistānā]] un [[Indija|Indijā]].

Ticīgie ir [[musulmaņi]] ([[sunnīti]]). Līdz 14.—17. gs. uiguri piekopa šamanismu, [[kristietība|kristietību]] un [[budisms|budismu]].
Antropologiski uiguri pieder pie eiropeīdās rases ar nelielu mongoloīdo piejaukumu.

== Vēsture ==
Vārds "uigurs" nozīmē "solidaritāte", "vienotība".{{nepieciešama atsauce}}

Uiguri ir viena no senākajām [[tjurki|tjurku tautām]]. To senči bija klejotāju ciltis [[Baikāls|Baikāla ezera]] apkaimē. Rakstītajos avotos uiguri pirmoreiz pieminēti m.ē. 3. gadsimtā. 5.—8. gs. uiguri ietilpa žužanu kaganātā, vēlāk — [[Tjurku kaganāts|Austrumu Tjurku kaganātā]].

646. gadā uiguru vadonis Tumidu pasludināja sevi par [[kagans|kaganu]]. Uiguriem apvienojoties ar kaimiņu ciltīm, kagana Guli Peilo vadībā 744. gadā viņi sagrāva Austrumu kaganātu, kas tajā laikā jau bija novājināts. 745. gadā tika izveidots Uiguru kaganāts. Galvaspilsēta tika dibināta Udeczjaņas kalnos, Orhonas upes augštecē (tagadējā [[Mongolija|Mongolijā]]). 840. bija neražas gads, kā dēļ valstī sākās nesaskaņas. To izmantoja [[Jeņisejas kirgīzi]], kas iebruka Uiguru kaganātā ar 100 tūkstošu lielu karaspēku. Uiguru valsts beidza pastāvēt.

Pēc Uiguru kaganāta sagrāves uiguri pārcēlās uz rietumiem, pamazām pārejot no klejotāju dzīvesveida uz nometnieku dzīvesveidu. Daļa uiguru pārcēlās uz Austrumu Turkestānu un [[Gaņsu]] rietumu daļu, kur tika izveidotas divas neatkarīgas valstis — ar centriem Gaņsu un [[Turfana|Turfanā]]. Pirmo iznīcināja tanguti, otrā 12. gs. kļuva par karakitaju vasali, bet 14. gs. tika pievienota Mongolistānai. 17.—18. gs. Austrumu Turkestānā bija uiguru valsts, kuru 1760. gadā iekaroja Ķīnas mandžūru valdnieki. 18.—20. gs. lielas uiguru grupas emigrēja uz Vidusāziju (galvenokārt Semirečji, [[Fergāna|Fergānu]]).

Ilgā iekarotāju kundzība, sadrumstalotība un citi iemesli noveda pie tā, ka etnonīms "uigurs" gandrīz vairs netika lietots. Uigurus dalīja grupās pēc dzīvesvietas (kašgarliki, jarkendliki, turfanliki, askuliki) vai nodarbošanās (taranči — zemkopji, kas 18. gs. apmetās Ili ielejā). Uiguri tomēr saglabāja etnisko pašapziņu un savu valodu. Kopīgs etnonīms — "uiguri" pieņemts uiguru pārstāvju kongresā [[Taškenta|Taškentā]] 1921. gadā. 1955. gadā tika izveidots Siņdzjanas Uiguru autonomais rajons Ķīnā.

Uiguru galvenā nodarbošanās — apūdeņojamā [[zemkopība]], [[lopkopība]], mājamatniecība; daļa uiguru nodarbināti [[rūpniecība|rūpniecībā]] un [[tirdzniecība|tirdzniecībā]].

== Skatīt arī ==
* [[Šindžana]]

== Atsauces ==
{{Atsauces}}

== Ārējās saites ==
* [http://www.youtube.com/watch?v=Gm4uVWNAc0k Uiguru dilemma — China] — informatīva viedoreportāža par uiguriem Ķīnā (angļu val.), YouTube.

{{autoritatīvā vadība}}

[[Kategorija:Tjurki]]
[[Kategorija:Uiguri]]