{{cita nozīme|aktivitātēm|žurnālu|Sports (žurnāls)}}

[[Attēls:Anna Cockrell by Jenaragon94 - 2018 02.jpg|thumb|Sports]]
'''Sports''' ({{val|en|sport}}, cēlies no ''disport'' — ‘spēle, izklaidēšanās’) ir fiziskas aktivitātes un spēles, kas tiek veiktas, lai tiktu saglabāta un uzlabota cilvēka fiziskā un garīgā [[veselība]].<ref name="lat">{{LAT e|5|291.-292}}</ref> Tāpat ar sportu tiek apzīmēta fizisko treniņu un sacensību sistēma.<ref name="lat" /> Sports ir fiziskās kultūras sastāvdaļa, fiziskās audzināšanas līdzeklis un metode.<ref>{{LPE|2|204}}</ref>

Tiek izdalīti pieci galvenie novirzieni: augsto sasniegumu sports, sacensību sports, sports visiem, veselības sports un invalīdu sports.<ref name="lat" /> Pastāv vairāki simti sporta veidu, tāpat ir plašs nepieciešamo cilvēku skaits (no viena cilvēka līdz pat komandām). Sporta veidi var tikt iedalīti pēc veida, tomēr šāds iedalījums ir diezgan nosacīts.<ref name="lat" /> Var būt vasaras un ziemas sporta veidi; individuālie un komandu sporta veidi; [[olimpiskās spēles|olimpiskie]] un neolimpiskie sporta veidi; ekstremālie, lietišķie, tehniskie, ūdens u.c. sporta veidi.<ref name="lat" />

Lielākais sporta notikums pasaulē ir [[olimpiskās spēles]], kas notiek ik pēc diviem gadiem ([[vasaras olimpiskās spēles|vasaras]] un [[ziemas olimpiskās spēles|ziemas]] spēles katras notiek ik pēc četriem gadiem). Parasti katram atsevišķam sporta veidam vai to grupai notiek Pasaules čempionāts un kontinentālie čempionāti.

Pirmās sporta sacensības, kas ir minētas vēstures avotos, ir notikušas 1580. gadā p.m.ē. [[Senā Grieķija|Senajā Grieķijā]].<ref name="lat" /> Latvijas teritorijā sports bija pazīstams jau senatnē, ir tikušas atrastas slidas, kas no dzīvnieku apakšstilbu kauliem tikušas izgatavotas 10.—12. gadsimtā.<ref name="lat" /> 19. gadsimta otrajā pusē Latvijā bijuši pazīstami gandrīz visi Skandināvijā un Viduseiropā izplatītie sporta veidi.<ref name="lat" />

Senatnē ar sportu nodarbojušies vīrieši, tomēr ar laiku tam pievērsušās arī sievietes, sievietes varēja sacensties arī vēlāk nekā vīrieši. Mūsdienās vairākumam sporta veidu ir izveidojušies stabili noteikumi, kā tiek aizvadītas sacensības tajos.

== Sporta novirzieni ==
Sporta nozarē vairums pasaules sporta zinātnieku saskata piecas apakšnozares.

Augstu sasniegumu sports ir sports nacionālo un starptautisko sacensību līmenī, ieskaitot treniņu procesu, lai tām sagatavotos. Sacensību sports ir nodarbošanās ar sportu kā pamatprofesiju, saņemot par to nolīgto samaksu un atbilstošas sociālās garantijas, kā arī nepieciešamībai pēc sporta karjeras beigšanas pārkvalificēties vai pensionēties atbilstošas garantijas.

Sports visiem (arī tautas, masu sports) ir dažādas fiziskās aktivitātes garīgās labsajūtas un fiziskās veselības nostiprināšanai, sociālās saskarsmes un integrācijas nodrošināšanai, kā arī atpūtai ar mērķi iesaistīt sportā visu sociālo grupu cilvēkus, nodrošināt tiem iespējami labākus apstākļus un pieejamību sporta nodarbībām. Veselības sports ir fiziskās aktivitātes ar mērķi uzlabot un nostiprināt garīgo labsajūtu un fizisko veselību. Invalīdu sports ir pielāgotas fiziskās aktivitātes cilvēkiem ar invaliditāti. Invalīdu sports sekmē šo cilvēku pašpārliecību par savām spējām un ir viens no sociālās [[rehabilitācija]]s līdzekļiem.

== Skatīt arī ==
{{Portāls2|Sports}}
* [[Sporta veidi]]
* [[Olimpiskās spēles]]
* [[Sports Latvijā]]
* [[Latvija olimpiskajās spēlēs]]

== Atsauces ==
{{commons|Sports|Sports}}
{{Atsauces}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Sports| ]]