[[Attēls:SovietEvolutionRus.png|thumb|300px|Padomju sociālistisko republiku skaita un teritorijas izmaiņas no 1922. līdz 1991. gadam]]

'''Padomju Sociālistiskās Republikas (PSR)''' bija [[padomju republikas]], kas dažādos laika posmos no 1922. līdz 1991. gadam ietilpa [[Padomju Savienība]]s sastāvā. Saskaņā ar [[Konstitūcija|konstitūciju]] (1924, 1936, 1977) tika deklarēts, ka katra PSR ir suverēna sociālistiska valsts, kas brīvprātīgi iestājusies PSRS. Tomēr faktiski PSRS no tās dibināšanas 1922. gadā līdz pat [[PSRS sabrukums|PSRS sabrukumam]] bija centralizēta valsts, kurā pārvaldi īstenoja PSRS varas orgāni [[Maskava|Maskavā]], republiku valdībām atstājot vietējās pašpārvaldes funkcijas. [[Baltijas valstis]] neatzīst, ka tās būtu iestājušās PSRS, jo par padomju sociālistiskajām republikām tās kļuva [[Baltijas valstu okupācija|okupācijas]] rezultātā.

== Valstiskais statuss ==
Katrai PSR bija sava konstitūcija, [[ģerbonis]], [[himna]], galvaspilsēta, likumdevēja institūcija ([[Augstākā padome]]) un valdība ([[Ministru padome]]), bet nebija savas valūtas, armijas, ārlietu, likumdošanas, patstāvības iekšpolitikā un pārvaldē. Lielākā daļa PSR (izņemot KPFSR, Baltkrievijas un Ukrainas PSR) nebija starptautisko tiesību subjekti. PSR pilsoņi automātiski bija PSRS pilsoņi.

== Vēsture ==

Padomju Sociālistiskās Republikas izveidojās [[Krievijas pilsoņu karš|Krievijas pilsoņu kara]] rezultātā, kad īslaicīgi ir pastāvēja virkne valstisku veidojumu, kas sevi deklarēja kā PSR, piemēram, Taurijas padomju sociālistiskā republika (''Советская Социалистическая Республика Тавриды'') u.c. 
Pēc kara beigām 1922. gadā saglabājās tikai četras padomju republikas: [[Aizkaukāza PFSR]], [[Baltkrievijas PSR]], [[Krievijas PFSR]] un [[Ukrainas PSR]], kas tika apvienotas PSR Savienībā.

1923. gadā PSRS sastāvā iekļāva [[Horezmas SPR]], 1924. gadā [[Buhāras SPR]], kas drīz tika likvidētas un to teritorijās 1924. gadā izveidoja [[Turkmēnijas PSR]] un [[Uzbekijas PSR]], bet 1929. gadā [[Tadžikijas PSR]]. 1936. gadā izveidoja [[Kazahijas PSR]] un [[Kirgīzijas PSR]].

Otrā pasaules kara laikā 1940. gada 31. martā izveidoja [[Karēļu-somu PSR]], kurā apvienoja Somijai atņemtās teritorijas ar [[Karēlijas APSR]] teritoriju. 
1940. gada 26. jūnijā PSRS pieteica ultimātu [[Rumānija]]s valdībai, pieprasot atdot [[Besarābija|Besarābiju]] un [[Bukovina|Bukovinu]], daļā no anektētās teritorijas izveidoja [[Moldāvijas PSR]].

Pēc [[Baltijas valstu okupācija]]s 1940. gada augustā PSRS tās anektēja un inkorporēja PSRS sastāvā kā [[Igaunijas PSR]], [[Latvijas PSR]] un [[Lietuvas PSR]].  
1944. gada 11. oktobrī PSRS anektēja arī [[Tiva|Tuvas Tautas Republiku]], tomēr iekļāva to PSRS sastāvā nevis kā PSR, bet kā autonomo apgabalu.

Pēc attiecību uzlabošanās ar Somiju 1956. gadā tika likvidēta Karēļu-somu PSR.
Citas PSR beidza pastāvēt līdz ar [[PSRS sabrukums|PSRS sabrukumu]] 1990.—1991. gadā.

== PSR uzskaitījums ==
[[Attēls:USSRRepublicsPoster.jpg|thumb|300px|11 tālaika Padomju Sociālistisko Republiku simboliskie pārstāvji ar lozungu "Sveiciens dižajam Staļinam" (pēc 1936. gada). Nekrievu republiku iedzīvotāji attēloti tautastērpos. Azerbaidžānas un Vidusāzijas republiku valodu rakstībā tolaik izmantoja latīņu alfabētu]]
Administratīvi un militārās ekspansijas ceļā PSR skaits tika mainīts, 1940. gadā sasniedzot maksimālo skaitu 16.
Pie Padomju Sociālistiskajām Republikām pieskaita šādus valstiskos veidojumus:

== [[Austrumeiropa]]s un [[Sibīrija]]s teritorijā ==

* [[Attēls:Flag of Russian SFSR.svg|22px]] [[Krievijas PFSR]] (1922—1991)
* [[Attēls:Flag of the Byelorussian Soviet Socialist Republic.svg|22px]] [[Baltkrievijas PSR]] (1922—1991)
* [[Attēls:Flag of Ukrainian SSR.svg|22px]] [[Ukrainas PSR]] (1922—1991)
* [[Attēls:Flag of Moldavian SSR.svg|22px]] [[Moldāvijas PSR]] (1940—1991)

== [[Centrālāzija]]s  teritorijā ==
* [[Attēls:Flag of Khiva (1923-1924).svg|22px]] [[Horezmas SPR]] (1923-1925)
* [[Attēls:Flag of the Bukharan SSR.svg|22px]] [[Buhāras SPR]] (1924)
* [[Attēls:Flag of the Uzbek SSR.svg|22px]] [[Uzbekijas PSR]] (1924—1991)
* [[Attēls:Flag of Turkmen SSR.svg|22px]] [[Turkmēnijas PSR]] (1924—1991)
* [[Attēls:Flag of Tajik SSR.svg|22px]] [[Tadžikijas PSR]] (1929—1991)
* [[Attēls:Flag of Kazakh SSR.svg|22px]] [[Kazahijas PSR]] (1936—1991)
* [[Attēls:Flag of Kyrgyz SSR.svg|22px]] [[Kirgīzijas PSR]] (1936—1991)

== [[Kaukāzs|Kaukāza]] teritorijā ==

* [[Attēls:Flag of Transcaucasian SFSR.svg|22px]] [[Aizkaukāza PFSR]] (1922-1936)
* [[Attēls:Flag of Armenian SSR.svg|22px]] [[Armēnijas PSR]] (1936—1991)
* [[Attēls:Flag of Azerbaijan SSR.svg|22px]] [[Azerbaidžānas PSR]] (1936—1991)
* [[Attēls:Flag of Georgian SSR.svg|22px]] [[Gruzijas PSR]] (1936—1991)
** [[Attēls:Flag of Abkhazian SSR.svg|22px]] [[SPR Abhāzija]] (1921-1931)

== [[Ziemeļeiropa]]s teritorijā ==
* [[Attēls:Flag of the Karelo-Finnish SSR.svg|22px]] [[Karēļu-somu PSR]] (1940-1956)
* [[Attēls:Flag of Estonian SSR.svg|22px]] [[Igaunijas PSR]] (1940-1990)
* [[Attēls:Flag of Latvian SSR.svg|22px]] [[Latvijas PSR]] (1940-1990)
* [[Attēls:Flag of Lithuanian SSR.svg|22px]] [[Lietuvas PSR]] (1940-1990)

== Skatīt arī ==
* [[Padomju Sociālistisko Republiku Savienība]]
* [[Padomju Sociālistisko Republiku karogi]]

== Ārējās saites ==
{{sisterlinks-inline}}
{{Enciklopēdiju ārējās saites}}

{{PSRS}}
{{autoritatīvā vadība}}

[[Kategorija:Padomju Savienības republikas| ]]