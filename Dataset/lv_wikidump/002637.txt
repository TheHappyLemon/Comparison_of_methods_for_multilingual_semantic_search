[[Attēls:Map local winds.png|thumb|250px|Pasaules lokālo vēju sistēma]]
[[Attēls:Pieter_Kluyver_-_Boom_in_stormwind.jpg|thumb|Pieter Kluyver (1816–1900)]]

'''Vējš''' ir liela mēroga Zemes atmosfēras gāzu kustība jeb plūsma. Uz [[Zeme]]s vējš veido lielāko daļu [[gaiss|gaisa]] kustības, kas pārvietojas attiecībā pret Zemes virsmu ar [[ātrums|ātrumu]] vismaz 0,6 m/s. [[Kosmoss|Kosmosā]] galvenais gāzu un uzlādēto daļiņu virzītājs prom no [[Saule]]s ir tā saucamais [[Saules vējš]], kamēr planetārais vējš ir kādas planētas [[atmosfēra]]s neliels vieglu gāzu zudums kosmosā. Vējš parasti tiek klasificēts pēc to telpiskā mēroga, tā ātruma, tipa, spēka, kas izraisa to, reģiona, kuros tas notiek, un to ietekmes. Spēcīgākais novērotais vējš uz planētām mūsu [[Saules sistēma|Saules sistēmā]] notiek uz [[Neptūns (planēta)|Neptūna]] un [[Saturns (planēta)|Saturna]].

[[Meteoroloģija|Meteoroloģijā]] vējš parasti tiek raksturots saistībā ar to stiprumu un virzienu, no kura tas pūš. Īslaicīga vēja ''pastiprināšanās'' ({{val|en|gust}}), kā arī ievērojama vēja pastiprināšanās vienas minūtes ietvaros ({{val|en|squall}}) latviski tiek dēvētas par vēja brāzmām. Ilgstošam stipram vējam ir dažādi nosaukumi, kas saistīti ar to vidējās spēku un novērošanas reģionu, piemēram [[taifūns]], [[tropiskais ciklons]], [[viesuļvētra]], [[orkāns]] un citi. Vējš var rasties, sākot no lokāliem [[negaiss|negaisiem]], kas var ilgt vairākus desmitus minūšu, [[Brīze|brīzēm]], kas rodas sauszemes un ūdens atšķirīgo temperatūru rezultātā, un ilgst vairākas stundas, līdz pat globāla mēroga vējiem, kas rodas no saules enerģijas absorbcijas atšķirībām starp dažādām klimatiskajām zonām uz [[Zeme]]s. Tiek izšķirti divi galvenie iemesli liela mēroga atmosfēras cirkulācijai uz Zemes — temperatūras atšķirība starp [[Ekvators|ekvatoru]] un Zemes poliem ([[Ziemeļpols|Ziemeļpolu]] un [[Dienvidpols|Dienvidpolu]]), kā arī planētas rotācija ([[Koriolisa spēks]]).

== Raksturojums un iemesls ==
Uz jebkuru atmosfēras gaisa [[masa|masu]] no augšas uz apakšu darbojas atmosfēras spiediena spēks. Ja dotās gaisa masas perifērijā atmosfēras spiediens vienāds ar centrālo, [[atmosfēras spiediens|atmosfēras spiediena]] spēka vektors būs novirzīts pa vertikāli uz leju un gaisa masa paliks neizkustināta; ja spiediens centrā būs lielāks, atmosfēras spiediena spēka vektors būs novirzīts no vertikāles pazeminātā spiediena virzienā. Parādījusies atmosfēras spiediena spēka vektora horizontālā komponente — bāriskais [[gradients]] ne ar ko netiek līdzsvarots un liek izvēlētajai gaisa masai kustēties mazākā atmosfēras spiediena virzienā. Uz gaisa masu kustoties darbojas Zemes griešanās novirzošais spēks — [[Koriolisa spēks]]. Šī spēka darbības dēļ gaisa masa novirzās no bāriskā [[gradients|gradienta]] virziena pa labi ziemeļu puslodē un pa kreisi dienvidu puslodē. Tādā veidā parādās gaisa horizontālā kustība, ko sauc par vēju. Šeit rodas apvienojoša sakarība starp atmosfēras spiediena sadalījumu un vēja plūsmām. Iemesli, kuri uztur atmosfēras spiediena nevienmērīgu sadalījumu, ir:
* Gaisa nevienmērīga sasilšana un atdzišana virs dažādiem zemeslodes rajoniem, kura nodrošina nevienmērīgu gaisa blīvumu dotajā līmenī;
* Dažāda gaisa temperatūra un mitrums;
* Lejupejošas gaisa strāvas virs atbilstošiem zemeslodes rajoniem, saistītas ar kopējo atmosfēras cirkulāciju.

== Ģeogrāfiskais sadalījums ==
Vēju sadalījums uz zemeslodes ir tieši saistīts ar atmosfēras spiediena sadalījumu. Starp 30°Z.p. platumu un ekvatoru, spiediena [[gradients]] virzīts no ziemeļiem uz dienvidiem, bet starp 30°D.p. un [[ekvators|ekvatoru]] — uz ziemeļiem. Tā kā dotie apgabali ir pastāvīgi, tad arī vējiem ar vienu virzienu jābūt novērojamiem pastāvīgi visu gadu. Šādus vējus sauc par [[pasāti]]em. Tie ir vēji, kuri pūš ar pastāvīgu spēku 3—4 balles, to virziens nav pastāvīgs, bet izmainās zināmās robežās ziemeļu puslodē — ap ZA ziemeļaustrumu ceturksnī, bet dienvidu — dienvidaustrumu ceturksnī. Pasātu rajoniem ir raksturīgs galvenokārt skaidrs laiks un neliels nokrišņu daudzums.

Bezvēja josla — raksturīgs [[bezvējš]]. To dažreiz pārtrauc vājš, mainīga virziena vējš, bet dažreiz stipras brāzmas un viesuļvētras.

Valdošo rietumu vēju apgabali atdalīti no pasātu apgabaliem ar platām augsta spiediena joslām 30—35° platumos. Šajās joslās novēro vājus mainīga virziena vējus. Valdošo vēju apgabalos rietumu vējus novēro biežāk un tiem ir lielāks spēks. Pazemināta spiediena apgabaliem 60° platumos īpaši dienvidu puslodē raksturīgi stipri vēji, biežas vētras.

Apgabalos ar pretēju spiedienu, parasti ap kontinentiem, novēro [[musoni|musonus]]. Indijas okeānā vasaras un ziemas musoni nav vienāda stipruma. Musoni parasti ir 2 līdz 5 balles stipri, bet dažreiz sasniedz vētras spēku. Ziemā musoni pūš no ZA—ZR, vasarā — DR—D — DA.

Musonu maiņas laikā [[Indijas okeāns|Indijas okeāna]] ziemeļu daļā bieži novēro tropiskos (viesuļvētru) ciklonus.

Ziemas musoni, pūšot no kontinentiem, nes sev līdzi sausu un skaidru laiku, bet vasaras, pūšot no okeāna — mākoņainu un lietainu. Musonu raksturs ir vējiem, kas pūš gar Austrumāzijas krastiem. Klusā okeāna dienvidu daļā musoni aptver apgabalus, kuri pieguļ pie [[Austrālija]]s un Polinēzijas. Atlantijas okeānā musonus novēro Āfrikas rietumu krastos [[Gvineja]]s līcī.

Vējus, kuri rodas no vietējiem iemesliem un, kuri aptver nelielas teritorijas, sauc par vietējiem vējiem.

Dienā no jūras uz krastu pūš jūras brīze, bet no krasta jūrā — krasta brīze. [[Brīze]]s parast izplatās 40—50 km kontinentā un nedaudz tālāk jūrā. Brīzes parādīšanās pamata iemesls ir nevienmērīgā piekrastes zemes virsmas un [[jūra]]s sasilšana, kā rezultātā parādās vietējā gaisa cirkulācija.

Aukstu, stipru vēju ar virzienu no piekrastes augstienes uz jūru sauc par boru. [[Krievija|Krievijā]] šādu parādību novēro Novorosijskas un Novaja Zemļa rajonos, kur vēja ātrums sasniedz 50—60 m/sek. Bora sastopama arī [[Adrijas jūra]]s piekrastē (''Fiume'', ''Triest''), bet vēja ātrums šajā rajonā ievērojami mazāks.

Ziemeļrietumu vēju, kas pūš uz [[Baikāls|Baikāla]] ezera rietumu krastu ar ātrumu līdz 40 m/sek, sauc par sarmu.

Vēju, līdzīgu borai, novērojamu Provansā, sauc par [[mistrāls|mistrālu]].

Daudz kopēja ar mistrālu ir bakinskas<!--- Aizdomas, ka šis ir īpašvārds, tāpēc jāraksta ar lielo burtu ---> ziemelim. Tas parasti ir stiprs, sauss, auksts ziemeļu vējš, kas sasniedz ātrumu 20—40 m/sek.

Neparasti silts un mitrs vējš no horizonta dienvidu ceturkšņiem, kurš pūš pa [[Vidusjūra]]s centrālo daļu, [[Itālija|Itāliju]] un Dalmāciju un, kuru pavada ievērojama mākoņainība un nokrišņi, tiek saukts par [[siroko]].

Pēc izcelšanās analoģiskus siroko, ļoti karstus dienvidu vējus, [[Spānija|Spānijā]] sauc levešs, Alžīrā, Tunisā — samum, [[Ēģipte|Ēģiptē]] — šamsin, Arābijā, [[Palestīna|Palestīnā]] un Mezopotāmijā — tāpat siroko.

== Vēja ātruma novērtēšanas skala ==
{{pamatraksts|Boforta skala}}
{{Boforta skala}}

== Skatīt arī ==
* [[Orkāns (vēja ātrums)]]
* [[Rietenis]]
* [[Brīze]]

== Ārējās saites ==
{{sisterlinks-inline}}
{{Enciklopēdiju ārējās saites}}

{{Meteo-aizmetnis}}
{{Laikapstākļi}}

{{autoritatīvā vadība}}

[[Kategorija:Jūrniecība]]
[[Kategorija:Vējš]]