{{Uzņēmuma infokaste
| Nosaukums           = Valsts elektrotehniskā fabrika (VEF)
| Logo                = [[Attēls:VEF emblema.jpg]]
| Sauklis             =
| Uzņēmuma_veids      = valsts uzņēmums
| Dibināšanas_datums  = 1919
| Likvidēšanas_datums = 1999
| Sēdeklis            = [[Rīga]], [[Latvija]]
| Birža               =
| Indekss             =
| Vadība              = 
| Darbinieku_skaits   = 
| Apgrozījums         = 
| Aktīvi              =
| Bilance             = 
| Peļņa               = 
| Nozare              = 
| Produkti            = 
| Mājaslapa           = 
}}
{{Citas nozīmes|VEF rūpnīcu|VEF (nozīmju atdalīšana)|VEF}}

'''VEF''' ('''Valsts elektrotehniskā fabrika''')  bija viena no lielākajām [[Latvija]]s rūpnīcām, kas ražoja telefona centrāles, telefona aparātus, radioaparātus, fotoaparātus, gludekļus un citas elektroiekārtas, kā arī [[lidmašīna]]s. 

== Vēsture ==

[[Attēls:Galvenā balva Pasaules izstādē EXPO 1935.jpg|thumb|250px|Galvenā balva Briseles Pasaules izstādē ([[EXPO]] 1935)]]
Par VEF pirmsākumu uzskata [[1919]]. gada aprīli, kad Rīgas vecās pasta ēkas pagrabstāvā Radio ielā ierīkoja Pasta un telegrāfa departamenta darbnīcas, kas veica sakaru aparatūras remontu. [[1922]]. gadā tur sāka izgatavot telefona aparātus, bet vēl pēc diviem gadiem - kristāldetektora radiouztvērējus. [[1924]]. gadā darbnīcas pārcēla uz [[Slokas iela (Rīga)|Slokas ielu]] 16 (tagadējo [[Latvijas Valsts arhīvs|Valsts arhīva]] ēku), bet [[1928]]. gadā "Pasta telegrāfa virsvaldes galvenā darbnīca" pārcēlās uz bijušās rūpnīcas "[[Unions]]" korpusiem [[Brīvības gatve|Brīvības gatvē]] 214.

[[1932]]. gadā uzņēmumu pārdēvēja par Valsts elektrotehnisko fabriku (VEF).<ref name="Рига">{{Grāmatas atsauce|title=Энциклопедия "Рига"|last=|first=|publisher=Galvenā enciklopēdiju redakcija|year=1989|isbn=5-89960-002-0|location=Rīga|pages=240-241}}</ref> Tolaik VEF ražoja visu, kam varēja rast noietu - remontēja sakaru aparatūru, izgatavoja telefona centrāles un elektriskās spuldzes, fotoaparātus un gludekļus, radioaparātus un kabatas lukturīšus, telefona aparātus un fotopapīru, elektroarmatūru, darbgaldus un ap 20 sporta lidmašīnu modeļu. Tika samontētas 6 automašīnas.
Pasaules tirgu iekaroja miniatūrais fotoaparāts ''[[Minox]]''. 1930. gadu beigās ik mēnesi fabrikā saražoja aptuveni 500 telefona aparātu, 400 telefona centrāļu un 800-2500 radiouztvērēju.

[[Otrais pasaules karš|Otrā pasaules kara]] laikā rūpnīcu izlaupīja un izpostīja, katlu māja un vairāki korpusi bija uzspridzināti. Pēc kara rūpnīcu atjaunoja un strauji attīstīja ražošanas jaudas. 1960. gados VEF ik minūti saražoja septiņus radiouztvērējus un piecus telefona aparātus. VEF kļuva par vadošo komutācijas tehnikas ražotāju [[Padomju Savienība|Padomju Savienībā]], katri divi no trim telefona aparātiem bija ražoti VEF. Populāri bija tranzistoru radioaparāti [[Spīdola (radiouztvērējs)|"Spīdola"]] un 1970. gados - "VEF". 1980. gados rūpnīcai piederēja tālruņu rūpnīca [[Aizkraukle|Aizkrauklē]] un cehi [[Alūksne|Alūksnē]], [[Malta (Maltas pagasts)|Maltā]] un [[Skrunda|Skrundā]].<ref name="Рига" /> Rūpnīcā strādāja ap 20 000 cilvēku.<ref name="Fil">{{Grāmatas atsauce|title=Rīga tête-à-tête|last=Fil|first=Olga|publisher=Beaux-Arts|year=2017|isbn=978-993-48690-1-3|location=Rīga|pages=287-289}}</ref> 1987. gadā saražoja 883 tūkstošus radiouztvērēju un 2,6 miljonus tālruņa aparātu, detaļas, izejvielas un materiālus piegādāja ap 800 PSRS republiku uzņēmumi.<ref name="Рига" /> Līdz ar [[PSRS sabrukums|PSRS sabrukumu]] pārtrūka izejmateriālu piegāde. 1991. gadā sākās rūpnīcas reorganizācija,<ref name="Fil" /> sadalot to mazākos uzņēmumos.

1999. gadā privatizācijas rezultātā rūpnīcu reorganizēja un gandrīz pilnībā likvidēja.

== Rūpnīcas ēkas ==
[[Attēls:Valsts Elektrotehniska Fabrika.JPG|thumb|250px|VEF vecākie korpusi [[Brīvības iela (Rīga)|Brīvības gatvē]]. (Arhitekts [[Heinrihs Šēls]], 1899)]]
Rūpnīcas pamatkorpusi Brīvības gatvē 214 aizņēma veselu kvartālu. Lielākā daļa rūpnīcas korpusu uzcelta 19. gadsimta beigās un 20. gadsimta sākumā. Līdz [[Pirmais pasaules karš|Pirmajam pasaules karam]] šeit atradās elektromehāniskā rūpnīca "[[Unions]]". Galvenā ēka celta 1899. gadā pēc arhitekta [[Heinrihs Šēls|Heinriha Šēla]] projekta, to rotā [[Augusts Francs Folcs|Augusta Folca]] veidotā [[Zevs|Zeva]] - zibeņmeša skulptūra.<ref name="Fil" />

== Rūpnīcas direktori<ref>{{tīmekļa atsauce |title=VEF - 90 |url=https://www.radiopagajiba.lv/VEF/vef90.html |website=radiopagajiba.lv}}</ref> ==
{| class="wikitable"
| 1919–1931
| [[Aleksandrs Tīpainis]]
|-
| 1931 
| A. Dūmiņš Ozoliņš
|-
| 1932–1940
| [[Teodors Vītols]]
|-
| 1940–1941
| [[Ādolfs Ļuļs]]
|-
| 1941–1944
| K. Berretz
|-
| 1944–1957
| [[Georgijs Gaile]]
|-
| 1957–1958
| [[Georgijs Hubajevs]]
|-
| 1958–1962
| [[Nikolajs Aleksejevs]]
|-
| 1962–1967
| [[Aleksandrs Egle]]
|-
| 1967–1973
| [[Vsevolods Birkenfelds]]
|-
| 1973–1987
| [[Oļegs Ļeņovs]]
|-
| 1987–1993
| [[Ivars Bražis]]
|-
| 1993–1995
| [[Edvīns Laucis]]
|-
| 1995–1996
| [[Aivars Kreituss]]
|-
| 1996–2001
| Edvīns Laucis
|-
| 2001–2006
| [[Guntis Lipiņš]]
|}

== Produkcija ==
[[File:Minox Riga stainless steel cased.JPG|right|200px|thumb|VEF ''Minox'' fotoaparāts]]
=== Fotoaparāti ===
* [[Minox]]

[[File:VEF Spīdola (ВЭФ Спидола).JPG|thumbnail|right|200px|Spīdola radiouztvērējs]]
=== Radiouztvērēji ===
* [[Spīdola (radiouztvērējs)|Spīdola]]

=== Telefoni ===
{{pamatraksts|VEF telefoni}}

[[File:VEF-MIKRO 1024 personal computer.JPEG|thumb|right|200px|VEF-MIKRO 1024 dators]]
=== Datori ===
* VEF ORMIKA
* VEF-1022
* VEF-MIKRO 1024
* VEF-MIKRO 1025

=== Telefoncentrāles ===
{{pamatraksts|VEF telefoncentrāles}}

[[File:VEF IRBITIS I-12 2.jpg|thumb|200px|right|VEF I-12 lidmašīna]]
=== Lidmašīnas ===
* [[VEF I-11]]
* [[VEF I-12]]
* [[VEF I-14]]
* [[VEF I-15]]
* [[VEF I-16]]
* [[VEF I-17]]
* [[VEF I-18]]
* [[VEF I-19]]
* [[VEF JDA-10M]]

=== Motocikli ===
* Pandera

== Atsauces ==
{{atsauces}}
{{papildu atsauces+}}


{{Organizācija-aizmetnis}}


{{NASDAQ OMX Riga}}
{{Autoritatīvā vadība}}

[[Kategorija:Valsts elektrotehniskā fabrika| ]]
[[Kategorija:Rūpnīcas Latvijā]]
[[Kategorija:Brīvības iela]]
[[Kategorija:Nasdaq Riga biržā agrāk kotētie uzņēmumi]]