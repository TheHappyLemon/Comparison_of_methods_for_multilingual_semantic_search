{{Lietuvas vēsturiskā novada infokaste
| novada_nosaukums   = Dzūkija
| karte              = Lietuvos_regionai.PNG
| ģerboņa_attēls     = Coat of arms of Dzūkija.svg
| ģerboņa_nosaukums  = Dzūkijas ģerbonis: "No viskareivīgākās cilts visdarbīgākie ļaudis"
| karoga_attēls      = 
| karoga_nosaukums   = Dzūkijas karogs
| rpilsētas          = [[Alīta]], [[Traķi]] 
| platība            = 
| platības_atsauce   = 
| iedzīvotāji        = 
| iedzīvotāji_gads   = 
| blīvums            =
| teritorijas        = [[Alītas apriņķis]], [[Viļņas apriņķis]] (daļēji), [[Kauņas apriņķis]] (daļēji)
| mājaslapa          =
}}

'''Dzūkija''' (līdz 19. gadsimtam — '''Dainava''') ir viens no 5 [[Lietuva]]s kultūrvēsturiskajiem novadiem, visbiežāk Dzūkija definēta kā bijušās [[Traķi|Traķu]] kņazistes (bez [[Žemaitija]]s) teritorija, kas austrumos sniegusies līdz [[Nere]]s lejasteces — [[Voke]]s upes — Varenavas līnijai, kur tā robežojās ar [[Alsene (zeme)|Alsenes]] ({{val-lt|Alšėnai}}, {{val-be|Гальшаны}}) zemi, taču pēdējā laikā mēģināts atsvaidzināt "dialektoloģiski" pamatota apzīmējuma jeb jēdziena "Lielā Dzūkija" (no [[Sejni]]em līdz [[Daugavpils|Daugavpilij]]) lietošanu.

== Nosaukums ==
Dzūkijas nosaukums iegājās apritē tikai 19. gadsimtā, norādot uz vietējo iedzīvotāju [[lietuviešu valoda]]s īpatnējo "dzūkisko izrunu".

== Vēsture ==
[[Viduslaiki|Viduslaikos]] mūsdienu Dzūkiju apdzīvoja [[jātvingi]], kas dzīvoja arī tagadējās [[Baltkrievija]]s un [[Polija]]s teritorijās. Uz ziemeļiem mītošie lietuvieši viņu zemes austrumu daļu [[Nemuna]]s labajā krastā dēvēja par [[Dainava (zeme)|Dainavu]] (dziesmu zemi), bet [[prūši]] tās rietumdaļu Nemunas kreisajā krastā par [[Sudava (zeme)|Sūdavu]] (purvaino zemi). Ap 1040. gadu Dainavu mēģināja pakļaut Kijevas lielkņazs [[Jaroslavs Gudrais]], bet 1253. gadā Lietuvas karalis [[Mindaugs]] Dainavu apsolīja Vācu ordenim. 1281. gadā liels ordeņa karaspēks sakāva sudaviešu ķēniņa Skomanta (Skomanda) karavīrus. Liela daļa jātvingu gāja bojā [[Ziemeļu krusta kari|Ziemeļu krusta karu]] laikā, bet atlikusī daļa saplūda ar [[lietuvieši]]em, [[baltkrievi]]em, [[poļi]]em un [[vācieši]]em.
Pēc [[Polijas-Lietuvas kopvalsts]] nodibināšanas 1569. gadā Dainavas rietumu daļu iekļāva [[Podlases vojevodiste|Podlēzijas zemē]] ({{val|pl|Podlasie}} — 'poļiem (ļahiem) padotā zeme').

Vēsturiski lielākās Dzūkijas pilsētas bija [[Grodņa]], [[Lida]] un [[Alīta]], pie kam pēdējā bieži tiek saukta par "Dzūkijas galvaspilsētu", taču tagadējās Dzūkijas vēsturiskā prototipa (līdz 1413. gada pastāvējušās Traķu kņazistes) politiskais centrs atradās citur. Sākumā tā bija [[Merķine]], no 13. gadsimta beigām vai 14. gadsimta sākuma — Vecie Traķi, no 14. gadsimta 8. desmitgades — Jaunie Traķi.

== Ģeogrāfija ==
[[Attēls:Druskininkai Neman.jpg|thumb|left|250px|Nemuna pie Druskininkiem]]

Dzūkija aptver [[Varēna]]s rajonu, [[Alītas rajons|Alītas rajonu]], [[Alīta|Alītu]], gandrīz visu [[Kaišadores rajons|Kaišadores rajonu]], [[Prieni|Prienu]] rajona austrumdaļu, [[Traķi|Traķu]] rajonu, [[Šaļčininki|Šaļčininku]] rajona rietumdaļu, [[Lazdiji|Lazdiju]] rajonu, [[Elektrēni|Elektrēnus]], arī daļu Ziemeļaustrumu [[Polija]]s un daļu Rietumu [[Baltkrievija]]s. Austrumos un ziemeļaustrumos robežojas ar [[Aukštaitija|Aukštaitiju]], rietumos — ar [[Suvalkija|Suvalkiju]].

Lielu Dzūkijas daļu aizņem meži, tādēļ visretāk apdzīvotajās novada daļās iedzīvotāju blīvums ir mazāks nekā 4 iedz./km<sup>2</sup>. Novadā atrodas vislielākais [[Lietuva]]s purvs — [[Čepkeļu purvs]].

No pieciem Lietuvas nacionālajiem parkiem divi atrodas Dzūkijā: 1991. gadā uz austrumiem no Varēnas iekārtots [[Dzūkijas nacionālais parks]], bet 1992. gadā Traķos un to apkārtnē dibināts [[Traķu vēsturiskais nacionālais parks]].

{{Lietuvas novadi}}

[[Kategorija:Lietuvas kultūrvēsturiskie novadi]]