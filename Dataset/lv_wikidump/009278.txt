'''C/2006 P1''' (arī '''Maknota komēta''') - [[komēta]], atklāta [[2006. gads|2006]]. gada [[7. augusts|7. augustā]] [[Austrālija|Austrālijā]].

[[Attēls:Mcnaught 20070110.jpg|300px|thumb|Komēta C/2006 P1 virs Šveices, 2007. gada 10. janvāris.]]
To atklājis [[Dienvidvelsa]]s štata astronoms Roberts Maknots, ekscentritāte - 1,00003005648226, perihēlijs - 0,170753998163775 astronomiskās vienības, inklinācija - 77,8276800447699°. Spožākā komēta, kāda redzēta no Zemes pēdējo 40 gadu laikā.

=== Atrašanās perihēlijā 2007. gada janvārī ===
Tuvojoties perihēlijam ap [[2007. gads|2007]]. gada 7. janvāri komēta pēkšņi kļuva spožāka, nekā iepriekš tika prognozēts. Šī parādība tiek saistīta ar to, ka sācis kust komētas materiāls, Saules pusē veidojot "kapuci", bet Saulei pretējā pusē - "asti". No šī brīža komētu bija iespējams saskatīt ar neapbruņotu aci. Komētu varēja apskatīt pie skaidrām debesīm, sākot no pussešiem vakarā (puskrēslā) rietumu pusē un no rītiem - attiecīgi austrumu pusē. Komētu varēja saskatīt ar neapbruņotu aci, taču pat ar parastu binokli jau bija saskatāmas interesantas detaļas.

[[2007. gads|2007]]. gada [[12. janvāris|12. janvārī]] komēta atradās [[Saule]]s [[perihēlijs|perihēlijā]] divreiz tuvāk par Saulei tuvākās planētas - [[Merkurs (planēta)|Merkura]] vidējo orbītu. [[Ziemeļu puslode|Ziemeļu puslodē]] komēta apskatāma saullēkta un saulrieta laikā tuvu apvārsnim. [[13. janvāris|13. janvārī]] komēta kļuva vēl spožāka un bija saskatāma arī dienas laikā. 
Pēc Saules diska šķērsošanas ap 14. janvāri komēta apskatāma arī [[Dienvidu puslode|Dienvidu puslodē]] - šeit tā ir vēl spožāka, sasniedzot maksimumu 15. janvārī, saulrieta laikā.

Spriežot pēc komētas trajektorijas, tā pilnībā atstās [[Saules sistēma|Saules sistēmu]].

== Ārējās saites ==
* [http://www.spaceweather.com/comets/gallery_mcnaught_page2.htm spaceweather.com fotogalerija]
* [http://spaceweather.com/images2007/08jan07/skymap_north_m.gif Kur meklēt komētu no rīta]
* [http://spaceweather.com/images2007/08jan07/skymap_north.gif Kur meklēt komētu vakarā]
* [http://skytonight.com/observing/home/5089276.html Sky tonight.com raksts, attēli] {{Webarchive|url=https://web.archive.org/web/20070109193644/http://skytonight.com/observing/home/5089276.html |date={{dat|2007|01|09||bez}} }}

[[Kategorija:Komētas]]