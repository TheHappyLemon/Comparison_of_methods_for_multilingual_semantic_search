[[Attēls:Klaudija Ptolemaja Austrumeiropas karte.jpg|thumb|300px|Viena no senākajām kartēm, kurā attēlota mūsdienu Latvijas teritorija — [[Aleksandrija]]s zinātnieka [[Ptolemajs|Klaudija Ptolemaja]] (ap 90.-168. m.ē.) izveidotā [[Austrumeiropa]]s karte, kuras augšā attēlota [[Baltijas jūra]] (MARE SARMATICVM) ar [[Gotlande]]s salu (''Gothia'') un apakšā [[Azovas jūra]] (PALVDES MEOTIDES) un [[Melnā jūra|Melnās jūras daļa]] (PONTI EVXINI PARS) ar tajās ieplūstošajām upēm. Tagadējās [[Baltkrievija]]s teritorija apzīmēta kā Eiropas [[Sarmati]]ja.]]

'''Sarmati''' bija sena [[klejotāji|klejotāju]] tauta, kura runājusi [[Indoirāņu valodas|indoirāņu valodā]]. Saskaņā ar grieķu vēsturnieka [[Hērodots|Hērodota]] aprakstiem, sarmati sākotnēji dzīvojuši reģionā starp [[Kaspijas jūra|Kaspijas jūru]] un [[Dona]]s upi (mūsdienu [[Krievijas Federācija]]s un daļēji [[Ukraina]]s teritorijā).<ref>[http://www.livius.org/articles/person/herodotus/herodotus-histories/? Herodotus Histories] komentāri no livius.org {{en ikona}}</ref>
3. gadsimtā p.m.ē. sarmati pakļāva [[Skītija|skitus]], kas apdzīvoja stepes uz ziemeļiem no [[Melnā jūra|Melnās jūras]] un viņu kontrolē nonāca milzu teritorija, kas pletās no Melnās līdz [[Baltijas jūra]]i un no [[Visla]]s upes līdz [[Volga]]i.
Sarmatu ietekmi šajā teritorijā pārtrauca [[goti]], kas tur iebruka no ziemeļiem 3. gadsimtā, un [[huņņi]] 4. gadsimtā.

== Sarmatija ==
 
Antīko autoru darbos ar vārdu "Sarmatija" reizēm tikusi apzīmēta visa Eiropas teritorija uz austrumiem no [[Ģermānija|ģermāņu cilšu teritorijas]] un uz ziemeļiem no Melnās jūras. [[Aleksandrija]]s zinātnieks [[Ptolemajs]] m. ē. 2. gadsimtā teritoriju starp [[Visla]]s un [[Dņepra]]s upēm sauca par Eiropas Sarmatiju, bet uz austrumiem no tās pletās Āzijas Sarmatija. Sarmatijas ziemeļu robeža sasniedza Baltijas jūru, ko viņš sauca par "Sarmatu okeānu".

Slāvu tautu izcelsmes pētnieki ir dažādos laikos radījuši vairākas hipotēzes par slāvu un sarmatu savstarpējām attiecībām mūsu ēras pirmajos gadsimtos. Saskaņā ar vienu hipotēzi slāvu ciltis ir radušās, sajaucoties [[balti|baltu]] un sarmatu ciltīm pirms aptuveni 2000 gadiem tagadējās Polijas, Baltkrievijas un Ziemeļukrainas teritorijā. Kāda no sarmatu ciltīm ir pakļāvusi slāvu priekštečus, bet vēlāk pārņēmusi viņu valodu (sk. [[sarmatisms]]), pie kam "sarmati" ir senākais slāvu cilšu apzīmējums, kas kļūdaini tika pārnests no stepju tautām uz tiem kaimiņos dzīvojošajiem slāviem.

=== Senās kartes ===

<gallery>
Worldmaphedo.jpg|Antīkās pasaules karte, kuras augšpusē attēlota Sarmatija. Pēc Posidonija (''Posidonius'', 150-130 p.m.ē.) apraksta karti izgatavoja kartogrāfi ''Petrus Bertius'' un ''Melchior Tavernier'' (1628).
Pasaules karte no Commentaria In Apocalypsin.jpg|Spāņu mūka Sen-Severa "[[Apokalipse]]s komantāriem" (''Commentaria In Apocalypsin'') pievienotā pasaules kartes kopija ar Sarmatiju augšpusē (zīmēta ap 1050. gadu). 
Sarmatija Sebastiāna Minstera kartē.jpg|Sarmatija [[Sebastians Minsters|Sebastiāna Minstera]] kartē (1552). Attēlota tālaika [[Žemaitija]]s atrašanās vietā. 
Sarmatia.jpg|Sarmatijas, [[Skītija]]s, [[Maskavija]]s un Eiropas Tatārijas karte (1697). Visa Austrumeiropa vēl arvien apzīmēta kā Eiropas Sarmatija. Baltā jūra nosaukta par "Sarmatu okeānu".
Map_of_Colchis,_Iberia,_Albania,_and_the_neighbouring_countries_ca_1770.jpg|Sarmatu vēsturiski apdzīvotā teritorija Ziemeļkaukāza stepēs (''Sarmatia Asiatica''). Karte drukāta Londonā 1770. gadā, izmantojot ziņas no sengrieķu avotiem.
Sarmatia Antiqua.jpg|Senās Sarmatijas (''Sarmatia Antiqua'') karte, modificēta Klaudija Ptolemaja karte. Autors J. Ropers, publicēts ''Wilkinson's Atlas Classica'' (1808). [[Kurši]] dēvēti par ''Scyri'', igauņi par ''Hirri'', bet visi Baltijas iedzīvotāji par ''Estiæi'' ([[aisti]]em).
</gallery>

== Kultūra ==

Iespējams, ka sarmati ieguva pārspēku pār daudzām tautām, lielā mērā pateicoties tam, ka viņi, kā tiek domāts, bijuši pirmie pasaulē, kas pirms apmēram 5 tūkstošiem gadu pieradināja un plaši izmantoja [[zirgs|zirgu]] kā saimniecībā, tā arī kara gaitās. Zirga pieradināšana sekmēja arī citu pieradināto [[mājdzīvnieki|mājdzīvnieku]] ganāmpulka strauju palielināšanos, jo tagad ar zirgu palīdzību tos bija daudz vieglāk pārvaldīt.
 
Sarmatus mēdz vainot, ka plašus auglīgas zemes apgabalus, kurus tie apdzīvojuši, tie pārvērtuši sausā stepē. Grūti spriest, cik šāds apgalvojums pamatots, — daļēji varētu būt vainīgas arī citas klejotāju tautas, lielā mērā tas būtu saistāms arī ar nelabvēlīgām klimata izmaiņām.

== Vēsturiskais mantojums ==
Sarmatu kultūra tieši iespaidojusi vēlāk Ukrainas dienvidos mītošo stepju tautu ([[Avāri (senie)|avāri]], [[pečeņegi]], [[protobulgāri]], [[maģāri]], [[polovcieši]] un, vēlāk, [[Dona]]s un [[Zaporožje]]s [[kazaki]]) tradīcijas un dzīvesveidu.
Unikāls kultūras fenomens bija [[sarmatisms]], kas kļuva par Polijas-Lietuvas kopvalsts muižniecības ([[šļahta]]s) ideoloģiju 16.—19. gadsimtā.

== Atsauces ==
{{atsauces}}

{{Vēsture-aizmetnis}}

[[Kategorija:Irāņu tautas]]
[[Kategorija:Senie laiki]]
[[Kategorija:Ukrainas vēsture]]
[[Kategorija:Krievijas vēsture]]