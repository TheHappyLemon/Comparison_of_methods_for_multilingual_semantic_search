{{Elementa infokaste
|                 tips = pārejas metāls
|      kārtas skaitlis = 47
|             5. čaula = 1
|             4. čaula = 18
|             3. čaula = 18
|             2. čaula = 8
|             1. čaula = 2
|              simbols = Ag
|             atommasa = 107,8682
|   valences elektroni = [Kr]4d<sup>10</sup>5s<sup>1</sup>
|       tabulas attēls = [[Attēls:Ag-TableImage.svg|250px]]
|               attēls = [[Attēls:Silver native etched out of Calcite - Hua Gans Hui, Liaoning province, China.jpg|160px]]&nbsp;&nbsp;&nbsp;&nbsp;[[Attēls:Five Latvian Lats 1931.jpg|220px]]<br />Kodināta dabiskā sudraba paraugs un 5 [[lats|latu]] monēta no sudraba
|  oksidēšanas pakāpes = +2, '''+1'''
|  elektronegativitāte = 1,93
|              blīvums = 10490
|  kušanas temperatūra = 1234,93 K (961,78&nbsp;°C)
| viršanas temperatūra = 2435 K (2162&nbsp;°C)
}}

'''Sudrabs''' ir [[ķīmiskais elements]] ar [[ķīmiskais simbols|simbolu]] '''Ag''' un [[atomskaitlis|atomskaitli]] 47. Dabā sudrabs ir sastopams brīvā veidā un savienojumos ar [[sērs|sēru]] un [[hlors|hloru]]. Sudrabs ir [[metāls]] ar vislielāko [[elektrovadītspēja|elektrovadītspēju]] un [[siltumvadītspēja|siltumvadītspēju]]. Savienojumos sudrabam var būt oksidēšanas pakāpe +1 un +2. Lielākajā daļā savienojumu sudrabs ir vienvērtīgs.

Ar laiku sudraba rotaslietas apsūbē un kļūst tumšas, jo notiek ķīmiskā reakcija ar gaisā esošajām [[sērūdeņradis|sērūdeņraža]] zīmēm:

:4Ag + 2H<sub>2</sub>S + O<sub>2</sub> → 2Ag<sub>2</sub>S + 2H<sub>2</sub>O

Reakcijas gaitā veidojas melns, ūdenī nešķīstošs [[sudraba sulfīds]].

== Vēsture ==
Sudrabs bija zināms [[metāls]] jau [[senie laiki|senajos laikos]]. No sudraba darinātas [[rotaslieta]]s ir uzietas vairākās apbedījumu vietās, kas ir datētas ar 4000. gadu p.m.ē.<ref name="britannica">{{Tīmekļa atsauce|url= https://www.britannica.com/science/silver|title=Silver|work=britannica.com|publisher=[[Encyclopaedia Britannica]]|accessdate=8 November 2020}}</ref> Tāpat sudrabs līdzās [[zelts|zeltam]] ir ticis izmantots kā maiņas līdzeklis starp [[Nīla]]s un [[Inda]]s upes teritorijām kopš 800. gada p.m.ē.<ref name="britannica"/>

== Atrašanās dabā ==
[[Attēls:Native silver.JPG|thumbnail|200px|Dabā atrasts sudraba gabaliņš]]
Sudraba [[tīrradnis|tīrradņi]] ir ļoti reti, daudz retāki nekā [[zelts|zelta]]. Toties tie var svērt vairākus simtus [[kilograms|kilogramu]]. Visvairāk sudrabs tiek iegūts [[Peru]], [[Bolīvija|Bolīvijā]], [[Meksika|Meksikā]], [[Ķīna|Ķīnā]], [[Austrālija|Austrālijā]], [[Čīle|Čīlē]], [[Polija|Polijā]] un [[Krievija|Krievijā]]. Ir atklāti lieli sudraba krājumi [[Tadžikistāna|Tadžikistānā]].

=== Izotopi ===
Dabā ir sastopami divi stabili sudraba [[izotops|izotopi]]: sudrabs–107 (51,839% no kopējā sudraba daudzuma) un sudrabs–109 (48,161%).<ref name="jlab"/> Ir zināmi vēl 36 mākslīgi iegūti [[radioizotops|radioizotopi]], kuru [[masas skaitlis]] ir no 93 līdz 130.

== Izmantošana ==
Sudrabu tā fizisko un ķīmisko īpašību dēļ izmanto daudzās tehnikas un citās nozarēs — [[elektronika|elektronikā]], [[elektrotehnika|elektrotehnikā]], precīzajā [[mašīnbūve|mašīnbūvē]], [[raķešbūve|raķešbūvē]] un [[medicīna|medicīnā]]. Sudrabu un tā [[sakausējums|sakausējumus]] lieto juvelierizstrādājumu un monētu izgatavošanā. [[sudraba bromīds|Sudraba bromīdu]] AgBr izmanto [[fotogrāfija|fotogrāfijā]] gaismjutīgo fotomateriālu ražošanā.

== Skatīt arī ==
* [[Zelts]]

== Atsauces ==
{{atsauces|refs=
<ref name="jlab">{{tīmekļa atsauce | url= http://education.jlab.org/itselemental/iso047.html | title= Isotopes of the Element Silver | publisher= Jefferson Lab | accessdate= 2014. gada 3. martā | language= angliski}}</ref>
}}

== Ārējās saites ==
{{sisterlinks-inline}}
{{Enciklopēdiju ārējās saites}}

{{ķīmija-aizmetnis}}

{{Periodiskā sistēma}}

{{autoritatīvā vadība}}

[[Kategorija:Sudrabs| ]]