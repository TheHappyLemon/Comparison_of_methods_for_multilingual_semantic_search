'''Mezolīts''' ({{val|el|μεσος}} — 'vidējais', ''λιθος'' — 'akmens') jeb '''vidējais akmens laikmets''' bija viens no [[aizvēsture]]s posmiem, [[akmens laikmets|akmens laikmeta]] periods starp [[paleolīts|paleolītu]] un [[neolīts|neolītu]]. [[Eiropa|Eiropā]] mezolīts iesākās ap 10 000 gadu p.m.ē. un ilga līdz apmēram 6000. gadam p.m.ē. Eiropas dienvidos un līdz apmēram 4500. gadam p.m.ē. Eiropas ziemeļos.

== Tehnoloģiskā attīstība ==
[[Attēls:Scandinavian Stone Age axe and knife.jpg|thumb|200px|Akmens laikmeta [[cirvis]] un [[nazis]] no [[Skandināvija]]s ]]
Sākotnēji [[Tehnoloģija|tehnoloģiskais]] progress akmens laikmetā bija ļoti lēns, jo [[civilizācija]]s attīstībā liela nozīme ir arī iepriekš uzkrātajām [[zināšanas|zināšanām]]. Tomēr vidējā akmens laikmeta priekšmeti jau bija diferencētāki — tie tika lietoti dažādu darbību veikšanai. Turklāt, atšķirībā no paleolīta oļu tehnoloģijas, mezolītā arvien plašāk tiek lietoti no [[krams|krama]] izgatavoti [[darbarīks|darbarīki]], kuri bija nesalīdzināmi izturīgāki. Līdz ar to cilvēka darbs kļuva arvien efektīvāks. Liels skaits vidējā akmens laikmeta priekšmetu atrasts [[Francija]]s teritorijā. Mezolīta priekšmeti bija jau pietiekami efektīvi, lai ar tiem izgatavotu [[laiva]]s un vieglus [[Kuģis|kuģīšus]]. Kopš šī laikmeta cilvēki sāka apgūt [[kuģubūve|kuģubūvi]] un [[kuģošana|kuģošanu]]. Efektīvākas kļuva arī medības, jo zvēru un putnu nomedīšanai sāka izgatavot šķēpus ar jau pietiekami asiem krama uzgaļiem. Parādījās arī cirvji un šķērscirvji. Cirvji ļāva cirst nelielus kokus un no tiem būvēt zaru būdas. Līdz ar to mazinājās cilvēka atkarība no dabas veidotajām alām un citiem dabīgiem patvērumiem, palielinājās pārvietošanās iespējas. Taču mezolīta laikmeta cilvēki joprojām bija spiesti apmesties galvenokārt pie [[ūdenstilpe|ūdenstilpēm]] — [[jūra]]s piekrastē, gar [[upe|upju]] un [[ezers|ezeru]] krastiem, jo no [[zivs|zivju]] resursiem atteikties vēl nevarēja.

Mezolīta laikmetā notikušās tehnoloģiskās izmaiņas strauji (salīdzinot ar iepriekšējiem gadu tūkstošiem) paātrināja civilizācijas attīstību. Progresīvas izmaiņas notika ne tikai cilvēku materiālās dzīves apstākļos, attīstījās arī [[intelekts]]. Par to liecina pirmo [[māksla]]s piemēru parādīšanās, tai skaitā priekšmetu un dzīvnieku attēli uz [[Ala|alu]] sienām. Civilizācijas paātrināta attīstība bija vērojama, kad jaunā tehnoloģija [[evolūcija]]s ceļā bija radījusi dziļākas izmaiņas nozīmīgākajās cilvēces dzīves jomās.

== Darbarīki ==
Akmens laikmeta nosaukumam un lielajam skaitam atrasto akmens priekšmetu nevajadzētu radīt maldīgu priekšstatu, ka šī laikmeta cilvēkiem tie bijuši vienīgie darbarīki. Tie vienīgiei saglabājušies līdz mūsdienām. Nav šaubu, ka pirmatnējie cilvēki plaši lietojuši arī no koka un daudziem citiem dabā pieejamiem materiāliem izgatavotus darbarīkus. Šo darbarīku gatavošanai, savukārt, izmantoti akmens vai krama darbarīki.

Akmens apstrādes tehnoloģija sākumā bija vēl pārāk nepilnīga, lai būtiski izmainītos cilvēku dzīves veids. Tāpēc agrīnajā akmens laikmetā cilvēki vēl ilgi nodarbojās, galvenokārt, ar pārtikas savākšanu. Taču, pilnveidojoties darbarīkiem un ieročiem, arvien lielāka nozīme bija [[medības|medībām]] un [[zvejniecība]]i. Šīs pārmaiņas nevajadzētu novērtēt par zemu. Medības, salīdzinājumā ar pārtikas vākšanu, prasīja pavisam citas prasmes un iemaņas, ko varēja iegūt ilgstoši uzkrājot pieredzi. Bija jāmainās cilvēku rīcības modelim, tiem bija jākļūst [[Organizācija|organizētākiem]]. Tas nozīmēja arī ciešāku sadarbību un aktīvāku [[saziņa|saziņu]]. Apmainīšanās ar zīmēm vai primitīvām skaņām vairs nebija pietiekama. Sāka attīstīties [[valoda]].

Efektīvāki darbarīki un augstāks intelekts radīja apstākļus arī jaunu nozaru — [[zemkopība]]s, [[lopkopība]]s un [[podniecība]]s — pirmajiem aizmetņiem, kas daudz plašāku attīstību guva vēlajā akmens laikmetā — neolītā. Daudzviet [[māls|māla]] traukus sāka izrotāt ar dažādiem rakstiem — [[ornaments|ornamentiem]]. Aizsākās dzīvnieku pieradināšana, kā viens no pirmajiem par pastāvīgu cilvēka pavadoni un palīgu kļuva [[suns]].

[[Attēls:Baltic History 7500-BC.svg|thumb|250px|Ziemeļeiropas kopskats mezolīta laikmetā ap 6700. gadu p.m.ē. Redzams milzīgais [[Ancilus ezers]], kura ūdens līmenis bija apmēram 15 metrus augstāks nekā pašreizējais Baltijas jūras līmenis. [[Piejūras zemiene]] un [[Rīga]]s teritorija atradās zem ūdens.]]

== Cilvēku evolūcija ==
[[Attēls:Genetic proximity among Mesolithic European samples (PCA).png|thumb|250px|Mezolīta iedzīvotāju ģenētiskā materiāla izpētes dati. Redzams, ka tālaika Latvijas iedzīvotāju ģenētiskais materiāls (sārtā krāsā) ir līdzīgs tālaika Skandināvijas iedzīvotājiem (zilā krāsā). [[Rietumu mednieki-vācēji]] (zaļā krāsā), [[Austrumu mednieki-vācēji]] (sarkanā krāsā).]] 
Dzīvnieku medības paplašināja cilvēku [[Uzturs|uzturu]], pievienojot tam ar [[Kalorija|kalorijām]] bagātu barību. Līdz ar to cilvēka [[organisms]] nostiprinājās, kļuva izturīgāks, cilvēku [[dzīvesveids]] kļuva aktīvāks. Tas šajā laikmetā ļāva cilvēkiem uzsākt tālākus ceļojumus un sekot [[Gadalaiki|gadalaiku]] izmaiņām un medīto dzīvnieku bariem\. Šādi klejojot, mūsdienu tipa cilvēki (''Homo sapiens sapiens'') pakāpeniski izplatījās pa visu pasauli.

== Mezolīts Latvijā (7600.—4500. gadi p. m. ē.) ==
Latvija mezolīta laikmetā joprojām bija reti apdzīvota un tās pirmiedzīvotāji iekļāvās [[Kundas kultūra]]s izplatības areālā. Kundas kultūras pārstāvji apdzīvoja tagadējās Igaunijas, Latvijas, Rietumlietuvas un Kaļiningradas apgabala (bijušās Prūsijas) teritoriju. Latvijas [[Piejūras zemiene]]s teritoriju sedza [[Ancilus ezers]].
Mezolīta cilvēku apmetņu paliekas un kapulauki līdz šim atklāti galvenokārt pie Burtnieku ezera ([[Zvejnieku apmetne]]) un Lubāna līdzenumā ([[Osas apmetne]], [[Sūļagala apmetne]], [[Zvidzes apmetne]]). Savrupi mezolīta priekšmetu atradumi ir arī [[Lielais Ludzas ezers|Lielajā Ludzas ezerā]], [[Dvietes apmetne|Dvietē]], [[Sārnates apmetne|Užavā]], Daugavas [[Zaķusala|Zaķusalā]] u. c. Domājams, ka tālaika Latvijas iedzīvotāju dzīvesveids un kultūras tradīcijas līdzinājās mūsdienu [[sāmi|sāmu]] kultūrai Somijas ziemeļu daļā.

== Literatūra ==
* Zagorska I. Mezolīts 7600.—4500. g. p. m. ē. // Latvijas senākā vēsture 9. gt. p. m. ē. — 1200. g. — Rīga: Latvijas vēstures institūta apgāds, 2001. — 40.—73. lpp.
* Loze, Ilze. Akmens laikmeta māksla Austrumbaltijā, Zinātne, 1983
* Loze, Ilze. Akmens laikmets Lubāna klānos, Zinātne, 1979, 85 lpp.

== Skatīt arī ==
* [[Akmens laikmeta apmetnes Latvijā]]

== Ārējās saites ==
{{sisterlinks-inline}}
{{Enciklopēdiju ārējās saites}}

{{autoritatīvā vadība}}

[[Kategorija:Aizvēsture]]
[[Kategorija:Akmens laikmets]]