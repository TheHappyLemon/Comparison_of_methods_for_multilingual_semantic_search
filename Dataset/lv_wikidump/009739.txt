{{Jūras infokaste
|jūra=Laptevu jūra
|attēls=LaptevuJura.JPG
|attēls_izm = 300
 |vietaskarte = Arktika
 |latd = 76 |latm =  |lats =  |latNS = N
 |longd = 125 |longm =  |longs =  |longEW = E
 |paraksta_izvietojums = left
 |relief = jā
| okeāns = Ziemeļu Ledus okeāns
|platība=672 000
|garums=1126
|platums=717
|tilpums = 363 000
|Max_dziļums=3385
|Vid_dziļums = 540
|valstis={{RUS}}
|pilsētas=[[Tiksi]]
}}
'''Laptevu jūra''' ({{val|ru|море Лаптевых}}, {{val|sah|Лаптевтар байҕаллара}}) ir [[Ziemeļu Ledus okeāns|Ziemeļu Ledus okeānam]] piederīga [[malas jūra]] [[Krievija]]s ziemeļos. Kopš 16. gadsimta dažādos avotos dēvēta par '''Tatāru jūru''', '''Ļenas jūru''', '''Sibīrijas jūru''', '''Ledus jūru''' un '''Nordenšelda jūru''', bet 1913. gadā pēc Krievijas ģeogrāfijas biedrības ierosinājuma pārdēvēta tagadējā vārdā par godu krievu jūrasbraucējiem, brālēniem [[Dmitrijs Laptevs|Dmitrijam]] un [[Haritons Laptevs|Haritonam Lapteviem]].

== Robežas ==
Ziemeļos atrodas Ziemeļu Ledus okeāns, austrumos — [[Jaunsibīrijas salas]] un [[Ļahova salas]]. [[Dmitrija Lapteva šaurums]] starp Ļahova salām un [[Sibīrija]]s piekrasti savieno ar austrumos esošo [[Austrumsibīrijas jūra|Austrumsibīrijas jūru]]. Dienvidos atrodas [[Sibīrija]]s krasts, dienvidaustrumos — [[Janas līcis]], dienvidrietumos — [[Taimiras pussala]]s austrumu piekraste. Rietumos atrodas [[Severnaja Zemļa]]; [[Viļkicka šaurums]] Laptevu jūru savieno rietumos esošo [[Karas jūra|Karas jūru]].

== Vispārējs apraksts ==
Kuģojama augustā un septembrī. Lielākais dziļums atrodas jūras ziemeļu daļā, kur beidzas [[kontinentālais šelfs]] un sākas okeāniskā dzelme, lielākais izmērītais dziļums ir 3385 metri. Tomēr caurmērā jūra ir salīdzinoši sekla — līdz 50 metrus dziļa, vidējais dziļums — 540 metri. Ūdens virsējā slāņa temperatūra ziemā ir no 0,8 °C līdz -1,8 °C, vasarā — no -1,5 °C līdz 8-15 °C, sāļums — no 1—2 ‰ pie upju ietekām līdz 25—35 ‰ ziemeļu daļā.

Laptevu jūrā ieplūst lielākā [[Austrumsibīrija]]s upe [[Ļena]], kas veido ļoti lielu [[Upes delta|deltu]]. Dienvidrietumos jūrā ieplūst [[Hatanga]], kas veido plašu, līcim līdzīgu [[estuārs|estuāru]] — [[Hatangas līcis|Hatangas līci]]. Citas lielākās jūrā ieplūstošās upes ir [[Anabara]], [[Oļeņoka]], [[Omoloja]] un [[Jana (upe)|Jana]]. Kontinenta piekraste stipri izrobota, lielākie līči ir [[Janas līcis]], [[Buorhajas līcis]], [[Oļeņokas līcis]] un [[Anabaras līcis]].

== Iedzīvotāji ==
Jūras piekraste mazapdzīvota. Tās aborigēnie iedzīvotāji ir [[evenki]], [[eveni]], [[dolgani]], [[jukagiri]] un [[jakuti]]. 20. gadsimtā ieceļoja [[krievi]]. Vienīgas pastāvīgās apdzīvotās vietas ir ostas pilsētciemats [[Tiksi]], kā arī [[Naiba]]s, [[Bikovska]]s, [[Ustjoļeņoka]]s un [[Jukagira]]s ciemi. Ārpus Tiksi galvenā iedzīvotāju nodarbošanās ir zveja, medības un [[ziemeļbrieži|ziemeļbriežu]] audzēšana. 

Jūras krastos ierīkotas vairākas darbojošas vai slēgtas [[polārstacija]]s ([[Mispesčanija]], [[Malijtaimira (polārstacija)|Malijtaimira]], [[Misčeļuskina]], [[Ostrovsamuila]], [[Andreja]], [[Buhta Prončiščevoja]], [[Nordvika]], [[Anabara (polārstacija)|Anabara]], [[Terpjaitumsa]], [[Ustjoļeņoka (polārstacija)|Ustjoļeņoka]], [[Dunaja]], [[Sagastira]], [[Antipinskaja]], [[Ostrovsamoilovskija]], [[Habarova]], [[Ļena-Nordenšelda]], [[Bikovmisa]], [[Tiksi (polārstacija)|Tiksi]], [[Muostaha (polārstacija)|Muostaha]], [[Stolbovoja (polārstacija)|Stolbovoja]], [[Svjatojnosa]], [[Kigiļaha]], [[Saņņikova]], [[Ostrovkoteļnija]]), kā arī militārās infrastruktūras objekti, tajā skaitā militārā bāze [[Severnij Kļever]] [[Koteļnija]]s salā.

== Galerija ==
<gallery mode="packed">
Laptev sea sunset.JPG|Laptevu jūra. Saulriets.
Laptev sea ice hummocks.JPG|Laptevu jūra. Ledus.
Laptev sea.JPG|Kuteri uz gaisa spilvena ''Hivus-10'' Laptevu jūrā
</gallery>

== Ārējās saites ==
{{sisterlinks-inline}}
{{Enciklopēdiju ārējās saites}}

{{Ziemeļu Ledus okeāna jūras}}
{{autoritatīvā vadība}}

[[Kategorija:Ziemeļu Ledus okeāns]]
[[Kategorija:Jūras]]
[[Kategorija:Krievijas jūras]]
[[Kategorija:Jakutija]]
[[Kategorija:Krasnojarskas novads]]
[[Kategorija:Laptevu jūra]]