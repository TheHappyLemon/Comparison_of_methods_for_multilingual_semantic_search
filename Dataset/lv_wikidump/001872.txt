{{Militārās_vienības_infokaste
| nosaukums                = Aizsargu organizācija
| attēls                   = [[Attēls:Aizsargi 1939 moto.png|180px]]
| virsraksts               = Aizsargu motociklisti organizācijas 20 gadu svinībās 1939. gadā.
| valsts                   = {{karogs|Latvija}}
| pastāvēšana              = 1919—1940
| pakļautība               = [[Latvijas Republikas Iekšlietu ministrija]]
| karaspēka veids          = Sauszemes karaspēks
| krāsas                   = 
| karavīru skaits          = 60 684 (1940)
| devīze                   ="Visu par Latviju" 
| militārās operācijas     = [[Latvijas brīvības cīņas]]
| pašreizējais komandieris = 
| komandieri               = [[Ludvigs Bolšteins]]<br /> [[Augusts Tone]]<br /> [[Kārlis Prauls]]
}}
[[Attēls:Latvian delegation in Warsaw.jpg|thumb|280px|Aizsargu organizācijas vadītāju 1933. gada vizīte [[Varšava|Varšavā]]. Centrā: [[Kārlis Prauls]], [[Alfreds Jēkabs Bērziņš]].]]
[[Attēls:Bejas aizsargu vienība.jpg|thumb|280px|[[Bejas pagasts|Bejas pagasta]] aizsargu vienība 1930. gados.]]
[[Attēls:Aizsargu aviācijas pulka lidotāju grupa.jpg|thumb|280px|Aizsargu aviācijas pulka lidotāju grupa.]]
[[Attēls:Gulbenes aizsardzes.jpg|thumb|280px|Gulbenes aizsardzes.]]
{{Citas nozīmes|organizāciju "Aizsargi"|aizsargs|aizsargs}}
'''Aizsargi''' bija pēc [[Somija]]s aizsargu organizācijas ({{val|fi|Suojeluskunta}}) parauga izveidota paramilitāra brīvprātīgo organizācija [[Latvija|Latvijā]] (1919—1940), kuras uzdevums bija palīdzēt valsts iestādēm uzturēt mieru, drošību un kārtību. 
Pirms likvidācijas 1940. gadā organizācijā bija 60 684 dalībnieku — 31 874 aizsargi, 14 810 aizsardzes un 14 000 jaunsargi.<ref name="Daugavas Vanagu Apgāds 1983">Edgars Andersons - Latvijas bruņotie spēki un to priekšvēsture, Daugavas Vanagu Apgāds: 1983, 257. lpp</ref>

== Izveide ==
Pie aizsargu sākumiem Latvijā stāvēja [[Latvijas Pagaidu valdība|Pagaidu valdības]] iekšlietu ministrs [[Miķelis Valters]], kurš 1918. gada beigās ierosināja pašvaldībām veidot “apsardzības” vienības.<ref name=":1">{{Ziņu atsauce|url=https://www.la.lv/ka-radas-aizsargi-valsts-un-latviskuma-sargi%E2%80%A9|title=Kā radās un kāpēc vairs nepastāv aizsargi – valsts un latviskuma sargi  {{!}} LA.LV|work=[[Latvijas Avīze|LA.lv]]|date=2014. gada 3. aprīlis|last=Sprūde|first=Viesturs}}</ref>  Dibināta 1919. gada 20. martā ar [[Latvijas Pagaidu valdība]]s vadītāja [[Kārlis Ulmanis|K. Ulmaņa]] un iekšlietu ministra [[Miķelis Valters|M. Valtera]] rīkojuma un “Noteikumiem par aizsargu nodaļām pagastos”. 1920. gadā dienests aizsargos kļuva obligāts, nosakot, ka tajos jāstājas visiem vīriešiem no 18 līdz 60 gadu vecumam, kas vēl nebija mobilizēti armijā. Aizsargu uzdevums bija gādāt par drošību aizmugurē, tie varēja pārbaudīt dokumentus, izdarīt kratīšanas, aizturēt, lietot ieročus. Šajā laikā vēl nebija vienotas aizsargu uniformas, bet bruņojums pamatā sastāvēja no armijai neatbilstošiem ieročiem, piemēram, medību bisēm. Ar karastāvokļa atcelšanu Latvijā 1921. gadā pārorganizēta par patstāvīgu militāru formāciju.<ref name=":1"/>

Pēc Neatkarības cīņu beigām aizsargos ieplūda daudz atvaļināto militārpersonu. Tā ietekmē 1921. gadā aizsargus sāka dēvēt par militarizēto policiju. Atļāva nēsāt formas, ieročus. Ieroči atradās personiskā glabāšanā, lietošanā un pašiem tie bija arī jākopj. Latvijas aizsargu rīcībā bija tikai vieglais kājnieku bruņojums. Jāpiebilst, ka Igaunijā un Somijā aizsargi bija daudz smagāk bruņoti un viņu rīcībā atradās pat lielgabali un bruņumašīnas.<ref name=":1" />

Organizācijas darbību regulēja Iekšlietu ministrijas instrukcijas. Aizsargu organizācijā varēja brīvprātīgi iestāties ikviens lojāls pilsonis, kas nebija tiesas sodīts un bija militāri apmācīts, līdz ar to pamatsastāvu galvenokārt veidoja [[Latvijas Bruņotie spēki|Latvijas armijas]] atvaļinātie virsnieki, instruktori un kareivji. Pēc sociālā stāvokļa Aizsargu organizācijas biedru 3/4 bija laucinieki (ap 30% vecsaimnieku, 20% jaunsaimnieku un 25% strādnieku) un 1/4 pilsētnieki.

Aizsargus finansēja no valsts budžeta, tomēr paradoksāli, ka šis finansējums neveidoja ne pusi LAO līdzekļu. Lielāko daļu deva pašu aizsargu iemaksas, ziedojumi, dažādos sarīkojumos ieņemtais, kā arī no aizsargu īpašumu apsaimniekošanas gūtais. 1937./1938. gadā LAO budžets bija divi miljoni latu, no kuriem valsts piešķirtais finansējums – 600 tūkstoši latu.<ref name=":1" />

== Sastāvs ==
Aizsargi bija diezgan ievērojams spēks, kas skaitliski pārsniedza regulārās armijas sastāvu. Pēc teritoriālā principa aizsargu organizācija  bija sadalīta 19 pulkos (katrā apriņķī viens), kas savukārt bija iedalīti bataljonos, rotās, vados un nodaļās.<ref name="Daugavas Vanagu Apgāds 1983"/> Pulka komandieris parasti bija apriņķa priekšnieks, tātad civilais, toties viņa palīgs – militārpersona, armijas virsnieks. Arī augstākais aizsargu priekšnieks bija Latvijas armijas virsnieks – pēdējais 1940. gadā šīs funkcijas pildīja ģenerālis [[Kārlis Prauls]]. Par spīti tam, ka aizsargi oficiāli bija padoti [[Latvijas Republikas Iekšlietu ministrija|Iekšlietu ministrijai]], bet kopš 1937. gada [[Latvijas Republikas sabiedrisko lietu ministru uzskaitījums|Sabiedrisko lietu ministrijai]], [[Latvijas Republikas Aizsardzības ministrija|Kara ministrijas]] ietekme izpaudās bruņojuma, apmācību jomā un priekšnieku iecelšanā. Aizsargi regulāri sadarbojās ar armijas virsniekiem un instruktoriem, rīkoja kopīgus manevrus ar armiju, izmantoja tās resursus un infrastruktūru.<ref name=":1" />

Aizsargu teritoriālās vienības īsi pirms likvidācijas bija šādā sastāvā un izvietojumā:

*1. Talsu pulks
*2. Ventspils pulks
*3. Ludzas pulks
*4. Jēkabpils pulks
*5. Rīgas pulks
*6. Aizputes pulks
*7. Valkas pulks
*8. Valmieras pulks
*9. Madonas pulks
*10. Cēsu pulks
*11. Tukuma pulks
*12. Ilūkstes pulks
*13. Bauskas pulks
*14. Kuldīgas pulks
*15. Liepājas pulks
*16. Jelgavas pulks
*17. Rēzeknes pulks
*18. Daugavpils pulks
*19. Abrenes pulks<ref name="Daugavas Vanagu Apgāds 1983"/>

Bez tam bija vēl atsevišķs [[Dzelzceļu aizsargu pulks]], [[Aizsargu aviācijas pulks]] ar 31 lidmašīnu,<ref>Edgars Andersons - Latvijas bruņotie spēki un to priekšvēsture, Daugavas Vanagu Apgāds: 1983, 259. lpp</ref> 3 aizsargu jūras divizioni u.c. speciālas vienības.

1926. gadā izveidojās LAO sieviešu nodaļa – aizsardzes. 1930. gadu beigās to bija ap 12 tūkstošiem. 1939. gadā izveidoja aizsargu jaunatnes organizāciju – jaunsardzi. Tajā bija 11 600 dalībnieku un 400 dalībnieču. LAO arī pirms tam rūpējās par jaunatnes patriotisko audzināšanu, uzņemoties šefību par mazpulkiem.<ref name=":1" />

Kara gadījumā Valsts prezidentam bija tiesības Aizsargu organizāciju nodot [[Latvijas Republikas Kara ministrija]]s rīcībā. Aizsargu organizācijas administratīvi saimnieciskā pamatvienība bija nodaļa (katrā pagastā viena). Pilsētās un speciālos pulkos aizsargi bija apvienoti administratīvi saimnieciskās vienībās, raugoties no lietderības viedokļa. Aizsargu organizācija ieņēma redzamu vietu arī kulturāli sabiedriskā dzīvē, esot vai vienīgie sabiedriskās dzīves organizētāji ārpus pilsētām. Tai piederēja 89 nekustami īpašumi, galvenokārt Tautas nami.

1923. gada 26. augustā [[Rīgas Latviešu biedrība]]s telpās sanāca 1. un vienīgais aizsargu kongress. Debatēs 99 delegāti diskutēja, vai LAO nākotnē būt kā policijas palīgiem vai tomēr vairāk orientēties uz armiju. Lēmums bija kompromiss: aizsargi politiski pakļausies Iekšlietu ministrijai, bet militāri – Kara ministrijai. Kongresā pirmo reizi tika nosaukti organizācijas uzdevumi: noziedzības apkarošana un tiesiskās kārtības, nacionāli valstiskās iekārtas uzturēšana; militāri fiziskā audzināšana, kulturāli nacionālo pasākumu sekmēšana, armijas atbalstīšana kara gadījumā ar ārējo ienaidnieku. Tomēr faktiski aizsargi darbojās bez regulējošās likumdošanas, pēc izjūtas, bet ievērojot disciplīnu. Konfliktsituācijas ar policiju aizsargiem nebija svešas, tādēļ 1926. gadā tika izdota Iekšlietu ministrijas instrukcija, kas sīki reglamentēja aizsargu piedalīšanos noziedzības apkarošanā. To drīkstēja tikai īpaši svarīgos gadījumos.<ref name=":1" />

Aizsargi bija galvenie [[Autoritārais Kārļa Ulmaņa režīms|1934. gada 15. maija apvērsuma]] tiešie izpildītāji. 1936. gadā par augstāko aizsargu vadoni tika pasludināts valsts un ministru prezidents K. Ulmanis. 1937. gadā aizsargu organizācija tika pakļauta sabiedrisko lietu ministram. Pastāv viedoklis, ka pāriešana Sabiedrisko lietu ministrijas pakļautībā 1937. gadā mazināja aizsargu militāro lomu un nozīmēja lielāku LAO pārorientēšanos uz patriotisko, ideoloģiskās audzināšanas un kultūras darbu. Aizsargi kļuva par privileģētu organizāciju ar nodokļu atlaidēm un plašu rīcības brīvību sabiedriskās un saimnieciskās darbības jomā. Pēc LU vēstures profesora [[Ilgvars Butulis|Ilgvara Butuļa]] domām, pēc [[Savstarpējās palīdzības pakts starp Latviju un PSRS|Savstarpējās palīdzības pakta starp Latviju un PSRS]] noslēgšanas, baidoties no PSRS iespējamās reakcijas, Aizsargu vadība “apzināti neorientēja aizsargus darbībai, kas būtu adekvāta sarežģītajai situācijai, kultivējot skaistus melus par Latvijas jauno ģeopolitisko situāciju”. Žurnāls “Aizsargs” apgalvoja, ka "PSRS bāzes Baltijā nenozīmējot Maskavas iejaukšanos šo valstu iekšējās lietās". 30. gadu otrajā pusē LAO bija 68 tūkstoši biedru (ieskaitot sieviešu un jauniešu nodaļas) jeb 3,6% valsts iedzīvotāju. Kara gadījumā aizsargi 1931. gadā spēja dot 30 tūkstošus ekipētu vīru, 60 – 70% aizsargu bija armijas militārā dienesta pieredze.<ref name=":1" />

== Likvidācija == 
Organizācija tika likvidēta 1940. gada 23. jūnijā pēc [[Latvijas okupācija (1940)|Latvijas okupācijas]]. Aizsargu rindas krietni saruka līdz 31,7 tūkstošiem vīru, apmācības kļuva retākas.<ref name=":1" /> Sarkanās armijas kara tribunāls 20. decembrī Latvijas Aizsargu organizācijas vadītājam ģenerālim [[Kārlis Prauls|Kārlim Praulam]] piesprieda nāves sodu, 1941. gada 30. janvārī viņu nošāva [[Ulbroka]]s mežā.
Līdz 1941. gada jūnijam padomju okupācijas iestādes apcietināja aptuveni 80% aizsargu komandieru (2200), kurus deportēja vai nogalināja. 
Nacionālo partizānu cīņās 1941. gada vasarā 128 kritušo partizānu vidū lielākā daļa bija bijušie aizsargi.

Vācu spēkiem okupējot Latviju, tika izveidoti [[Latviešu policijas bataljoni|kārtības bataljoni]] un visus bijušos aizsargus ieskaitīja palīgpolicijas C grupā, izmantojot svarīgu objektu apsargāšanai. 1942. gada otrajā pusē C grupas locekļus apriņķos savāca vienkopus, pievienojot viņiem daļu apriņķu policijas, un sāka nosūtīt uz [[Otrā pasaules kara Austrumu fronte|Austrumu fronti]], iekļaujot vācu armijas vienībās. Līdz 1943. gadam šādā veidā aizsargus mobilizēja aptuveni 20 bataljonos. 1944. gada februārī sākās sarunas par aizsargu organizācijas oficiālu atjaunošanu.

Organizācija tika atjaunota 1944. gada 22. jūlijā. Organizācijas sastāvā skaitījās arī 28. jūlijā izveidotā [[Kureļa grupa]]. Taču jau 1945. gada 1. janvārī aizsargu organizācija faktiski beidza pastāvēt.<ref>Vārpa, Igors. Latviešu karavīrs kāškrusta karoga. Nordik. Rīga. 2003. {{ISBN|9984-751-41-4}} 63. lpp.</ref>

Pēc Latvijas neatkarības atjaunošanas Aizsargu organizācijas vietu ieņēma [[Latvijas Republikas Zemessardze]]. Paralēli izveidojās arī vairākas nevalstiskas grupas, kuras pasludināja sevi par AO mantiniekiem, piem. [[Latvijas Aizsargu organizācija]] u.c.

== Atsauces ==
{{atsauces}}

== Ārējās saites ==

* [https://web.archive.org/web/20071206044145/http://www.historia.lv/alfabets/A/AI/aizsargi/dok/satversme.htm Latvijas Aizsargu I kongresā pieņemtais aizsargu satversmes projekts.]
* [http://www.vesture.eu/index.php/Aizsargi Aizsargi - Vēstures terminu skaidrojošā vārdnīca]
*[https://www.lvi.lu.lv/lv/LVIZ_2012_files/2numurs/V_Scerbinskis_Recenzija_LVIZ_2012_2.pdf Prof. hist.  Ilgvara Butuļa grāmatas "Sveiki, aizsargi!" recenzija]{{Novecojusi saite}}
* [http://www.arhivi.lv/sitedata/LVVA/dokumenti/Publikacijas/LATVIJAS_AIZSARGU_ORGANIZACIJA.pdf LVAA izstādes "Latvijas Aizsargu organizācija patiesības gaismā 1919-1940" katalogs.] {{Webarchive|url=https://web.archive.org/web/20110919101418/http://www.arhivi.lv/sitedata/LVVA/dokumenti/Publikacijas/LATVIJAS_AIZSARGU_ORGANIZACIJA.pdf |date={{dat|2011|09|19||bez}} }}

{{Vēsture-aizmetnis}}
{{Organizācija-aizmetnis}}

[[Kategorija:Sabiedriskās kustības un organizācijas Latvijas teritorijā]]
[[Kategorija:Paramilitārās organizācijas]]