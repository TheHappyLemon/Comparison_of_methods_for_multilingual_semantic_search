[[Attēls:DSCF0443.JPG|thumb|370px|Kravas kuģa mašīntelpa]]
'''Mašīntelpa''' jeb mašīnrūme ir [[kuģis|kuģa]] telpa, kurā izvietoti galvenie [[dzinējs|dzinēji]], palīgdzinēji, mašīntelpas cauruļvadi, katli, [[rezerves daļas]] un [[mašīna|mašīnu]] inventārs. 

Mašīntelpai (MT) un ar to saistītajai pamata dzīvojamajai [[virsbūve (kuģa)|virsbūvei]] var būt vidējais, starp un aizmugurējais novietojums. Pie vidējā MT novietojuma slodze uz kuģa [[korpuss (kuģa)|korpusu]] no [[krava]]s un ar kravu neaizpildītajām telpām ir vienmērīgāka, atvieglojas kuģa nodiferentēšana (pareizas sēdēšanas dabūšana). Pamata virsbūves vidējais novietojums nodrošina labas novērošanas iespējas kuģa vadītājam, uzlabojas dzīves apstākļi.<br />

Tomēr tāds novietojums neļauj racionāli izmantot korpusa [[tilpums|tilpumu]] kravu izvietošanai, jo paši lielākie un ērtākie nodalījumi aizņemti ar mašīnām. Bez tam, nepieciešams lielāks velles līnijas garums un speciāls tunelis priekš tās, kas samazina aizmugures rūmju tilpumu un rada neērtības kravas operāciju laikā.<br />

Pie MT aizmugures novietojuma šīs nepilnības tiek novērstas, kas ļauj ievērojami palielināt kuģa derīgo kravnesību un kravas tilpību. Bet pie šī novietojuma pasliktinās kuģa nodiferentēšana: ar tukšām [[tilpne|tilpnēm]] kuģim ir ievērojams diferents uz pakaļgalu, tāpēc, lai nodrošinātu nepieciešamās [[jūra]]s spējas un pareizu korpusa noslodzi balasta reisos jāņem ievērojams daudzums balasta priekšgala un vidējos nodalījumos. Bez tam pie pamata virsbūves aizmugures novietojuma palielinās kuģa vadītāja redzamības ēnas zona.<br />

Tādēļ MT un pamata virsbūves izvietojumu izvēlas atkarībā no kuģa uzdevuma un konkrētiem tā ekspluatācijas apstākļiem. MT vidējais izvietojums raksturīgs vairumam veco kuģu, mūsdienās sastopams pārsvarā uz kuģiem, kuri nepārvadā kravas, un uz dažiem specializētiem kuģiem, piemēram, uz [[ledlauzis|ledlaužiem]] — [[transporta kuģis|transporta kuģiem]], refrižeratoriem.<br />

MT aizmugures izvietojums ir [[tankeris|tankeriem]], beramkravu kuģiem, konteineru pārvadātājiem, kā arī nelieliem un vidējiem vispārējas nozīmes sauskravas kuģiem. Lielie sauskravas kuģi tiek būvēti ar MT starpnovietojumu, turklāt tā nobīdīta uz pakaļgalu tā, lai aiz tās paliek tikai viena aizmugures tilpne.<br />

Pie mašīntelpām pieskaita arī [[dīzeļģeneratoru telpa|dīzeļģeneratoru telpu]], [[katlu māja|katlu māju]] jeb telpu, [[noliktava]]s, [[darbnīca]]s, MT kontroles telpu, MT kapu (šahtu), [[skursteņa telpa]]s un [[avārijas mašīntelpa|avārijas MT]]. Tajā izvietots avārijas [[dīzeļģenerators]] un tā atrodas virs galvenā [[klājs|klāja]].<br />

[[Kategorija:Kuģi]]
[[Kategorija:Jūrniecība]]