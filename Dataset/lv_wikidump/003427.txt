[[Attēls:Kievan_Rus_en.jpg|thumb|200px|Kijevas Krievzeme 11. gadsimtā]]
'''Normānisma teorija''' ir uz senkrievu hroniku tekstiem balstīta teorija par [[Senā Krievzeme|Senās Krievzemes]] rašanos 9. gadsimtā.

== Teorijas rašanās ==
Pirmais to noformulēja [[Pēterburgas Zinātņu un mākslu akadēmija]]s loceklis G. F. Millers (''Gerhardt Friedrich Müller'') 1749. gada runā "Rusu vārda un tautas izcelšanās", kurā viņš aizstāvēja viedokli, ka par rosiem kaimiņu ciltis dēvēja [[vikingi|vikingus]], kas 862. gadā ieceļoja [[Novgoroda]]s zemē. Viņam iebilda akadēmiķis [[Mihails Lomonosovs]], pēc kura domām varjagi ieradušies nevis no [[Skandināvija]]s, bet gan no [[Nemuna]]s upes grīvas un slāvu cilmes [[prūši]] bijusi viņu kaimiņu tauta (''поруссы'' - "pieprūši"). Vēl tagad [[kurši|kurzemnieki]] runājot slāvu cilmes valodā un līdz ar to pierāda, ka viņi ir varjagu-rusu paliekas.<ref>[[Jānis Stradiņš]]. Zinātnes un augstskolu sākotne Latvijā. Rīga: Latvijas vēstures institūta apgāds, 2012. - 478-480 lpp.</ref>

== Vēsturiskie teksti ==
=== Hroniku ziņas ===
Saskaņā ar ap 1113. gadu sarakstīto hroniku "[[Pagājušo laiku stāsts]]" (''Повесть временных лет'', [http://en.wikipedia.org/wiki/Primary_Chronicle]), ko sarakstīja kāds mūks vārdā [[Nestors Hronists|Nestors]] ([http://en.wikipedia.org/wiki/Nestor_the_Chronicler]), [[rūsi]] bija [[varjagi|varjagu]] ([[vikingi|vikingu]], jeb [[normaņi|normaņu]]) grupa, kas dzīvoja [[Baltijas jūra]]s pretējā krastā, [[Skandināvija|Skandināvijā]]. Varjagi vispirms tika padzīti, bet tad ielūgti atpakaļ valdīt pār karojošajām [[slāvi|slāvu]] un [[somugri|somugru]] [[Novgoroda]]s ciltīm:
<blockquote>
''"Četras ciltis, kuras bija spiestas maksāt nodevas varjagiem — [[čudi]], slāvi, [[vepsi]] un [[kriviči]] izdzina skandināvus atpakaļ pāri jūrai, atsakoties maksāt turpmāk tiem meslus un sāka valdīt paši. Bet viņiem nebija likuma. Tāda veidā radās nesaskaņas to vidū un tie sāka karot viens ar otru. Tad viņi teica sev — ‘Meklēsim valdnieku, kas varētu valdīt pār mums un tiesnesi saskaņā ar paradumiem.’ Tā viņi nokļuva pāri jūrai pie vikingiem, pie rūsiem. Šie varjagi bija pazīstami kā rūsi, citi tos sauca par [[svēdi]]em, citi par normaņiem vai [[angļi]]em, bet vēl citi par [[goti]]em. Tad čudi, slāvi, kriviči un vepsi teica rūsiem: "Mūsu zeme ir liela un bagāta, bet tanī nav kārtības. Nāciet un valdiet, kļūstiet par ķēniņiem pār mums." Tika izvēlēti trīs brāļi un tie paņēma sev līdzi visus rūsus un pārcēlās."''(Nestors)
</blockquote>

[[Attēls:Vikingen tijd.png|thumb|350px|Normaņu pasaule.]]
Turpmāk hronika vēsta, ka viņi iekaroja [[Kijiva|Kijevu]] un izveidoja Kijevas Krievzemi. Teritorija, kuru tie pakļāva, tika nosaukta to vārdā, tāpat kā šīs zemes vietējie iedzīvotāji.

=== Musulmaņu ceļotāju ziņas ===
Normānisma teorija balstās arī uz 10. gadsimta musulmaņu ceļotāju [[Ibn Fadlans|Ibn Fadlanu]] ([http://en.wikipedia.org/wiki/Ibn_Fadlan]), kurš lieto vārdu ''rusiyyah'' kā apzīmējumu cilvēkiem, kuri parasti tiek interpretēti kā [[Astrahaņas haniste|Astrahaņas]] tuvumā esošie vikingi, un [[Persija|persiešu]] ceļotāju [[Ibn Rustahs|Ibn Rustahu]]([http://en.wikipedia.org/wiki/Ibn_Rustah]), kurš bija apmeklējis [[Novgoroda|Novgorodu]] un aprakstījis, kā rūsi ekspluatē slāvus:
<blockquote> 
''"Ja runā par rūsiem, tad tie dzīvo uz salas.... lai to apietu apkārt vajag trīs dienas, to klāj biezs pamežs un mežs, tā ir gandrīz neapdzīvota.... Viņi laupa slāvus lietojot kuģus lai tos sasniegtu, viņi tos izmanto kā vergus un pārdod. Viņiem nav apstrādājamu lauku, tie iztiek tikai no tā ko salaupa slāvu zemēs.... Kad dzimst dēls, tēvs pieceļas pār jaunpiedzimušo ar zobenu rokās, nomet to zemē un saka: ‘Es tev neatstāšu nekādu īpašumu, visu kas tev būs tu iegūsi ar šo ieroci.’"'' (Ibn Rustahs)
</blockquote>

=== Bizantijas avoti ===
Kad varjagi ieradās [[Konstantinopole|Konstantinopolē]] ([[senskandināvu valoda|sensk]]. ''Miklagard'', sensl. ''Czargrad''), bizantieši uztvēra un aprakstīja rūsus kā no slāviem atšķirīgus cilvēkus. Bizantijas imperatora [[Konstantīns VII|Konstantīna VII]] ([http://en.wikipedia.org/wiki/Constantine_VII]), 950. gadā sarakstītajā zinātniskā darbā, kas ar vienkāršoto nosaukumu pazīstams kā "Impērijas pārvaldīšana"(oriģinālā ''Προς τον ίδιον υιόν Ρωμανόν'', [http://en.wikipedia.org/wiki/De_Administrando_Imperio], latīņu transkripcijā ''Pros ton idion yion Romanon''), ir doti nosaukumi [[Dņepra]]s krācēm divās valodās - rūsu un slāvu:
* ''Essoupi'' (senskandināvu - ''vesuppi'', "neguli")
* ''Oulvorsi'' (sensk. ''holmfors'', "salas krauja")
* ''Gelandri'' (sensk. ''gjallandi'', "bļaujoša, skaļa zvanīšana")
* ''Aeifor'' (sensk. ''eiforr'', "vienmēr negants")
* ''Varouforos'' (sensk. ''varufors'', "stāva krauja", jeb barufors, "straujš vilnis")
* ''Leanti'' (sensk. ''leandi'', "verdošs, kūsājošs", jeb hlaejandi, "smejošs")
* ''Stroukoun'' (sensk. ''strukum'', "strauja straume").

[[Svētā Bertana Annāles|Svētā Bertana annālēs]], kas attiecināmas uz imperatora [[Luijs II|Luija II]] ([http://en.wikipedia.org/wiki/Louis_II%2C_Holy_Roman_Emperor]) galmu [[Ingelheima|Ingelheimā]], 839. gadā (tas pats gads, kad varjagi pirmo reizi parādās Konstantinopolē), tiek stāstīts, kā vizītē ierodas delegācija no Bizantijas imperatora. Delegācijas sastāva bija divi vīri, kas sevi sauca par rūsiem. Luijs jautāja par viņu izcelsmi un uzzināja, ka tie bija Svēdi(zviedri). Baidoties no tā, ka tie varētu spiegot savu brāļu dāņu labā, viņš tos ieslodzīja.

== Lingvistiskie apsvērumi ==
Šī teorija vēsta, ka nosaukums rūsi ir līdzīgs tam, kā [[somi]] un [[igauņi]] sauc [[zviedri|zviedrus]] (''ruotsi'', ''rootsi''). Šis nosaukums ir cēlies no senskandināvu jēdziena ‘airētājs, cilvēks kurš airē’, jo airēšana bija parastais kuģošanas veids Krievijas upēs, kā arī tam ir sakars Zviedrijas provinci [[Roslāgena|Roslāgenu]], jeb Rodenu, no kuras nāca vairums varjagu. Mūsdienu skandināvu avotos [[Austrumeiropa]] dažkārt tiek dēvēta par Lielo Zviedriju vai Auksto Zviedriju, līdztekus daudz populārākam apzīmējumam — ''Gardarike''(t.i. pilsētu zeme). Tiek proponēts, ka vikingiem ir bijusi paliekoša ietekme senajā Krievzemē, par ko liecina arī valodas aizguvumi, tādi vārdi kā
* ''yabeda'' (sūdzēties, sensk. ''aembaetti'' ”darīt pakalpojumu”)
* ''skot'' (lops, sensk. ''skattr'' „maksāt nodevu”)
* ''knut'' (pletne, sensk. ''knutr'' „koks ar mezglu”).

Arī pirmo triju [[Ruriku dinastija]]s ([http://en.wikipedia.org/wiki/Rurik_Dynasty]) valdnieku vārdi bija skandināvu izcelsmes — [[Oļegs (kņazs)|Oļegs]] (''Helgi''), [[kņaziene Olga|Olga]] (''Helga'') un [[Igors Rurikovičs|Igors]] (''Ingvars'').

== Atsauces ==
{{atsauces}}

== Skatīt arī ==
* [[Ruriks]]

[[Kategorija:Vēstures zinātne]]
[[Kategorija:Krievijas vēsture]]