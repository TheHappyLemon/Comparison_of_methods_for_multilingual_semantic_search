[[Attēls:MMA etruscan statue.jpg|thumb|300px|Etrusku darināta skulptūra ar sievietes attēlojumu, Ņujorkas [[Metropoles mākslas muzejs|Metropoles mākslas muzeja]] ekspozīcija.]]
'''Etruski''' ({{val|la|Etrusci}}, arī ''Tusci'') bija viena no daudzajām seno laiku tautām, kas apdzīvoja [[Itālija]]s rietumu piekrasti mūsdienu [[Toskāna]]s reģionā starp [[Arno]] upi ziemeļos un [[Tibra|Tibru]] dienvidos.<ref name="Cornell p45">{{Grāmatas atsauce|title=The beginnings of Rome: Italy and Rome from the Bronze Age to the Punic Wars (c. 1000–264 BC)|url=https://archive.org/details/beginningsofrome0000corn|place=London; New York|publisher=Routledge|year=1995|page=[https://archive.org/details/beginningsofrome0000corn/page/n64 45]|first=T. J.|last=Cornell|isbn=978-0-415-01595}}</ref><ref name="britannica">{{Tīmekļa atsauce|url=https://www.britannica.com/topic/Etruscan|title=Etruscan|work=britannica.com|publisher=Encyclopaedia Britannica|accessdate=19 May 2020}}</ref> Etruski izveidoja vienu no pirmajām zināmajām [[Civilizācija|civilizācijām]] Itālijas teritorijā, kas galvenokārt pastāvēja no aptuveni 8. līdz 3. gadsimtam [[Anno Domini|pirms mūsu ēras]], kad tās zemes pamazām nonāca [[Romas republika]]s sastāvā.<ref name="ancient.eu">{{tīmekļa atsauce|url=https://www.ancient.eu/Etruscan_Civilization/|title=Etruscan Civilization|work=ancient.eu|publisher=Ancient History Encyclopedia|first=Mark|last=Cartwright|date=24 February 2017|accessdate=19 May 2020}}</ref>

Līdzīgi kā [[Senā Grieķija|Senajā Grieķijā]] Etrusku civilizācija galvenokārt sastāvēja no vairākām [[Pilsētvalsts|pilsētvalstīm]], kur būtiska nozīme bija [[lauksaimniecība]]i un [[tirdzniecība]]i.<ref name="Cornell p45"/><ref name="britannica"/> Tāpat etrusku [[kultūra]]s sastāvā ietilpa sava īpatneja [[valoda]], [[rakstība]], [[arhitektūra]], sienu gleznojumi, [[reliģija]] un [[Bēres|apbedīšana]]s paradumi, kas vēlāk atstāja arī zināmu ietekmi ne tikai uz [[Senā Roma|Senās Roma]]s sabiedrību, bet arī uz visu [[Vidusjūra]]s reģionu.<ref name="ancient.eu"/><ref name="Cornell 46">{{Grāmatas atsauce|title=The beginnings of Rome: Italy and Rome from the Bronze Age to the Punic Wars (c. 1000–264 BC)|url=https://archive.org/details/beginningsofrome0000corn|place=London; New York|publisher=Routledge|year=1995|page=[https://archive.org/details/beginningsofrome0000corn/page/n65 46]|first=T. J.|last=Cornell|isbn=978-0-415-01595}}</ref><ref>{{Grāmatas atsauce|title=A companion to the Etruscans|first=Sinclair|last=Bell|first2=Alexandra A.|last2=Carpino|place=Oxford: Malden, MA|publisher=Wiley Blackwell|year=2016|page=xxii|isbn=9781118352748}}</ref>

== Etimoloģija ==

Senie grieķi etruskus dēvēja par tirenojiešiem (''Tyrrhenoi'' jeb ''Tyrsenoi ''), iekams romieši etruskus sauca par tuskiem (''tusci''), no kā arī cēlies mūsdienu [[Toskāna]]s provinces nosaukums [[Itālija]]s teritorijā.<ref name="Cornell p45"/><ref>{{tīmekļa atsauce|url=https://www.britannica.com/place/Tuscany|title=Tuscany|work=britannica.com|publisher=Encyclopaedia Britannica|accessdate=20 May 2020}}</ref><ref name="Italic peoples">{{tīmekļa atsauce|url=https://www.britannica.com/topic/ancient-Italic-people#ref26562|title=Ancient Italic people|work=britannica.com|publisher=Encyclopædia Britannica|first=Nancy|last=Thomson de Grummond|accessdate=21 May 2020}}</ref> Savukārt pašu etrusku apdzīvotā zeme [[Latīņu valoda|latīniski]] saucās Tuskija (''Tuscia'') jeb Etrūrija.<ref name="Italic peoples"/>

Saskaņā ar sengrieķu vēsturnieka [[Halikarnāsas Dionīsijs|Halikarnāsas Dionīsija]] atstātajām ziņām etruski sevi paši apzīmēja ar nosaukumu ''Rasenna'', ko pierāda to atstātie uzraksti, uz kuriem bieži ir sastopami iniciāļi ''rasna''.<ref name="Italic peoples"/>

== Izcelsme ==

Lai gan pētniekiem ir pieejama informācija par etrusku vēsturisko attīstību, to izcelsme vēl joprojām nav īsti skaidra.<ref name="britannica"/> Mūsdienās vēsturnieku un arheologu vidū galvenokārt pastāv trīs [[hipotēze]]s, kas cenšas izskaidrot etrusku izcelsmi, no kurām pirmās divas ir sagalabājušās jau no [[Senie laiki|senajiem laikiem]], iekams trešā tika izstrādāta 18. un 19. gadsimtā.<ref name="Turfa p36">{{grāmatas atsauce|title=The Etruscan world|first=Jean M.|last=Turfa|place=London; New York|publisher=Routledge|year=2013|page=36|isbn=978-0-415-67308-2}}</ref>

Pirmo hipotēzi par etrusku izcelsmi izteica sengrieķu vēsturnieks [[Hērodots]], kurš norādīja, ka etruski, iespējams, lai izbēgtu no bada, bija ieradušies Itālijas pussalā ar kuģiem no [[Līdija]]s, kas senajos laikos apzīmēja teritoriju mūsdienu [[Turcija]]s rietumdaļā.<ref name="Etruscans p72">{{Grāmatas atsauce|title=A companion to the Etruscans|first=Sinclair|last=Bell|first2=Alexandra A.|last2=Carpino|place=Oxford: Malden, MA|publisher=Wiley Blackwell|year=2016|page=72|isbn=9781118352748}}</ref> Hērodots un citi sengrieķu autori kā, piemēram, [[Hellaniks]] (''Hellanicus'') atzīmēja, ka etrusku izceļošana no Līdijas uz Itāliju visticamāk varēja norisināties laikā pēc [[Trojas karš|Trojas kara]].<ref name="Etruscans p72"/> Tomēr atsevišķi mūsdienu pētnieki atzīmē, ka šo attiecīgo hipotēzi no vēsturiskā viedokļa ir grūti pierādīt, jo tās informācijas avoti visticamāk ir bijuši dažādi [[mīts|nostāsti]], kuriem savijoties kopā ir radies stāsts par badu un izceļošanu, kas savā ziņā velk paralēles ar sengrieķu kolonizāciju [[Vidusjūra]]s reģionā.<ref>{{grāmatas atsauce|title=The Etruscan world|first=Jean M.|last=Turfa|place=London; New York|publisher=Routledge|year=2013|page=42.-45|isbn=978-0-415-67308-2}}</ref>

Otra hipotēze, kuru piedāvāja sengrieķu autors [[Halikarnāsas Dionīsijs]] noteica, ka etruski vienmēr bija dzīvojuši Itālijas teritorijā, ka tie bijuši vietējie iedzimtie.<ref name="britannica"/><ref name="Turfa p37">{{grāmatas atsauce|title=The Etruscan world|first=Jean M.|last=Turfa|place=London; New York|publisher=Routledge|year=2013|page=37|isbn=978-0-415-67308-2}}</ref> Kā galveno argumentu šai hipotēzei Dionīsijs minēja faktu, ka etrusku valoda neatgādināja neko līdzīgu citām valodām, to skaitā arī tām, kas bija sastopamas [[Anatolija|Mazāzija]]s pussalā.<ref name="Turfa p36/39">{{grāmatas atsauce|title=The Etruscan world|first=Jean M.|last=Turfa|place=London; New York|publisher=Routledge|year=2013|page=36.-39|isbn=978-0-415-67308-2}}</ref> Par spīti tam atsevišķi mūsdienu pētnieki norāda, ka, lai gan pilnībā šo hipotēzi nevajadzētu izslēgt, tās motīvs visticamāk nebija zinātnisks, bet gan tīri sociāls, proti, ar to Dionīsijs ir mēģinājis atveidot etruskus atšķirīgus no grieķiem un romiešiem, lai tādējādi to izcelsme vairāk atbilstu vietējām [[Barbari|barbaru]] tautām Itālijas teritorijā.<ref>{{grāmatas atsauce|title=The Etruscan world|first=Jean M.|last=Turfa|place=London; New York|publisher=Routledge|year=2013|page=41.-42|isbn=978-0-415-67308-2}}</ref>

Visbeidzot trešā hipotēze, kuru 18. un 19. gadsimtā popularizēja atsevišķi franču un vācu pētnieki, sevī ietvēra uzskatu, ka etruski bija ieceļojuši Itālijas pussalā pāri [[Alpi]]em no ziemeļiem.<ref name="Turfa p36"/>

==Valoda==
[[Etrusku valoda]] piederēja [[Tirsēniešu valodas|tirsēniešu valodu]] saimei. Tā bija radniecīga ar [[Rētu valoda|rētu]] un [[Lemniešu valoda|lemniešu]] valodām. Tirsēniešu valodu saime bija maza un mūsdienās visas tai piederošās valodas ir mirušas. Etrusku valodas pierakstīšanai izmantoja [[Etrusku alfabēts|etrusku alfabētu]]. Etrusku valoda bija ietekmējusies no blakus esošajām [[Indoeiropiešu valodas|indoeiropiešu valodām]], galvenokārt [[Latīņu valoda|latīņu]]. Tiek uzskatīts ka arī mūsdienās tiek lietoti no etrusku valodas iegūti tirsēniešu valodu aizguvumi, tādi kā piemēram vārds "persona", kas etrusku un citās tirsēniešu valodās nozīmēja "maska".

==Civilizācija ==
=== Pilsētvalstis ===

[[Attēls:Volsinii, areadel.JPG|thumb|Paliekas no etrusku pilsētas drupām mūsdienu Itālijā.]]
[[Arheoloģija|Arheoloģiskie]] pētījumi rāda, ka sākotnējās Etrūrijas apmetnes izplatījušās mūsdienu [[Toskāna]]s piejūras zemienēs ap 9. gadsimta p.m.ē. beigām.{{fact}} Ap 6. gadsimtu p.m.ē. jau bija izveidojušās spēcīgas Etrūrijas pilsētas — [[Tarkvīnija]] (''Tarquinii''), [[Veija]] (''Veii'') u.c., kuras pārvaldīja vietējie [[Aristokrātija|aristokrāti]] un, kuras izveidoja divpadsmit [[Pilsēta|pilsētu]] [[Konfederācija|konfederāciju]].{{fact}} Etruski savu ietekmi pakāpeniski izplatīja pa visu [[Po (upe)|Po]] upes ieleju līdz [[Adrijas jūra]]i, kur vēlāk tika dibinātas tādas pilsētas kā [[Adrija]] un [[Spina]].<ref name="Turfa p11">{{grāmatas atsauce|title=The Etruscan world|first=Jean M.|last=Turfa|place=London; New York|publisher=Routledge|year=2013|page=11|isbn=978-0-415-67308-2}}</ref> Arī [[Roma]] savas attīstības sākumā uz kādu laika posmu nonāca etrusku kontrolē 6. gadsimtā p.m.ē.<ref name="Turfa p11"/>

Atšķirībā no [[Senā Grieķija|senajiem grieķiem]] un [[Feniķija|feniķiešiem]] etruski nebija īpaši aktīvi koloniju (jaunu [[Pilsētvalsts|pilsētvalstu]]) veidotāji [[Vidusjūra]]s reģionā.<ref name="ReferenceA">{{Grāmatas atsauce|title=A companion to the Etruscans|first=Sinclair|last=Bell|first2=Alexandra A.|last2=Carpino|place=Oxford: Malden, MA|publisher=Wiley Blackwell|year=2016|page=67|isbn=9781118352748}}</ref>

=== Saimniecība ===
==== Lauksaimniecība ====

Lauksaimniecības ziņā Etrūrijas teritorija bija salīdzinoši produktīva [[zemkopība]]s un [[lopkopība]]s nozarēs. Vulkāniskie pelni, kas ir sastopami Etrūrijas [[Augsne|augsnē]], padara to samērā auglīgu.<ref>{{grāmatas atsauce|title=The Etruscan world|first=Jean M.|last=Turfa|place=London; New York|publisher=Routledge|year=2013|page=14|isbn=978-0-415-67308-2}}</ref> Zemkopībā dominēja dažādu graudu, it īpaši [[Kvieši|kviešu]], [[Vīnogas|vīnogu]], [[Olīvas|olīvju]] un citu dārzeņu, kā arī augļu audzēšana.<ref name="Etruscans p44/69">{{Grāmatas atsauce|title=A companion to the Etruscans|first=Sinclair|last=Bell|first2=Alexandra A.|last2=Carpino|place=Oxford: Malden, MA|publisher=Wiley Blackwell|year=2016|page=44., 69|isbn=9781118352748}}</ref> Savukārt lopkopība paļāvās uz dažādu liellopu un sīklopu audzēšanu, no kā pēc tam tika iegūta [[gaļa]], [[Āda (materiāls)|āda]]s izstrādājumi, [[vilna]] un [[piena produkti]].<ref name="Etruscans p44/69"/> Tā kā Itālijas teritorija, to skaitā arī Etrūrija, ir samērā bagāta ar karstajiem ūdens avotiem, kas galvenokārt ir sastopami vulkāniskajos ezeros, etruski tos izmantoja [[aitkopība|aitkopībā]], lai tādējādi uzlabotu vilnas kvalitāti.<ref>{{grāmatas atsauce|title=The Etruscan world|first=Jean M.|last=Turfa|place=London; New York|publisher=Routledge|year=2013|page=13|isbn=978-0-415-67308-2}}</ref>

Mūsdienu [[arheoloģiskie izrakumi]] no vairākām etrusku apdzīvotajām vietām, kuros tika uzieti dažādu dzīvnieku kauli, liecina, ka uzturā galvenokārt dominēja [[aitas]] un [[cūkas]], kas kalpoja par primāro gaļas avotu un [[Mēslojums|mēslojumu]] zemkopībā.<ref>{{grāmatas atsauce|title=The Etruscan world|first=Jean M.|last=Turfa|place=London; New York|publisher=Routledge|year=2013|page=19|isbn=978-0-415-67308-2}}</ref> Tāpat [[Antropoloģija|antropoloģiskie]] pētījumi norāda, ka, līdzīgi kā senajiem grieķiem un romiešiem, arī etrusku [[Fizioloģija|fizioloģiskais]] stāvoklis ([[veselība]] un [[uzturs]]) bija augstākā līmenī nekā vairums strādājošo šķiru pārstāvjiem 19. gadsimtā.<ref>{{grāmatas atsauce|title=The Etruscan world|first=Jean M.|last=Turfa|place=London; New York|publisher=Routledge|year=2013|page=56|isbn=978-0-415-67308-2}}</ref> Tomēr mūsdienās uzietie [[Zobi|zobu]] paraugi no etrusku apbedījumiem liek secināt, ka zobu higiēna salīdzinājumā ar [[Aizvēsture|aizvēsturiskajām]] mednieku savācējkopienām nebija tik labā stāvoklī, kas lielā mērā ir izskaidrojams ar relatīvi mazāku gaļas saturu uzturā un lielāku paļaušanos uz [[Labība|graudaugiem]] un citiem [[Ogļhidrāti|ogļhidrātu]] uzturavotiem.<ref>{{grāmatas atsauce|title=The Etruscan world|first=Jean M.|last=Turfa|place=London; New York|publisher=Routledge|year=2013|page=59|isbn=978-0-415-67308-2}}</ref>

Arheoloģiskie pētījumi liek secināt, ka Etrūrijas zeme tika intensīvi kultivēta, kurā visticamāk dominēja mazās [[zemnieku saimniecība]]s, kas sastāvēja gan no zemes nomniekiem, gan īpašniekiem.<ref>{{grāmatas atsauce|title=The Etruscan world|first=Jean M.|last=Turfa|place=London; New York|publisher=Routledge|year=2013|page=65|isbn=978-0-415-67308-2}}</ref>

==== Metalurģija ====

Būtisku lomu etrusku saimniecībā deva [[Elba (sala)|Elba]]s sala, kas atrodas aptuveni 10 kilometru attālumā no kontinentālās [[Itālija]]s krastiem. Tā kalpoja par nozīmīgu [[Minerāls|minerālresursu]] ieguves vietu, kur galvenokārt tika apstrādāti dažādi [[dzelzs]] izstrādājumi, kas tika iegūti no dzelzsrūdas raktuvēm salas teritorijā.<ref>{{Grāmatas atsauce|title=A companion to the Etruscans|first=Sinclair|last=Bell|first2=Alexandra A.|last2=Carpino|place=Oxford: Malden, MA|publisher=Wiley Blackwell|year=2016|page=46|isbn=9781118352748}}</ref><ref>{{tīmekļa atsauce|url=https://www.tuscany-charming.it/en/places/elbaisland.asp|title=Elba island|work=tuscany-charming.it|publisher=Tuscany Charming|accessdate=20 May 2020|archive-date={{dat|2020|08|11||bez}}|archive-url=https://web.archive.org/web/20200811012426/https://www.tuscany-charming.it/en/places/elbaisland.asp}}</ref>
Tāpat Elbas salā tika iegūts arī [[varš]], kas pēc tam galvenokārt tika izmantots dažādu [[bronza]]s priekšmetu izstrādē.<ref>{{grāmatas atsauce|title=The Etruscan world|first=Jean M.|last=Turfa|place=London; New York|publisher=Routledge|year=2013|page=12|isbn=978-0-415-67308-2}}</ref> Mūsdienu [[Arheoloģiskie izrakumi|arheoloģiskie pētījumi]] norāda, ka, sākot ar 5. gadsimta vidu p.m.ē. [[metalurģija]]s ražošana pamazām tika pārvesta un koncentrēta [[Populonija]]s apkārtnē Itālijas pussalā, kas pēc vairāku pētnieku domām notika tāpēc, ka Elbas salā lielākoties bija izcirsti meži, kas savukārt bija nepieciešami, lai iegūtu [[kokogles]] metālu kausēšanā.<ref>{{grāmatas atsauce|title=The Etruscan world|first=Jean M.|last=Turfa|place=London; New York|publisher=Routledge|year=2013|page=17|isbn=978-0-415-67308-2}}</ref>

==== Tirdzniecība ====

[[Attēls:Populonia AR 20 BMC 74000021.jpg|thumb|Etrusku monēta no [[Populonija]]s pilsētvalsts, izgatavota 3. gadsimtā p.m.ē.]]
Etrusku civilizācijas saimniecībā dominēja [[tirdzniecība]], par ko liecina mūsdienās uzieto kuģu vraku paliekas [[Vidusjūra]]s dzelmē, uz kuriem pētnieki ir uzgājuši ievērojamu skaitu ar etrusku izstrādāto produkciju.<ref name="britannica"/><ref name="Etruscans p69">{{Grāmatas atsauce|title=A companion to the Etruscans|first=Sinclair|last=Bell|first2=Alexandra A.|last2=Carpino|place=Oxford: Malden, MA|publisher=Wiley Blackwell|year=2016|page=69|isbn=9781118352748}}</ref>

[[Kuģubūve]] kļuva par būtisku etrusku civilizācijas sastāvdaļu.<ref name="Etruscans p69"/> Ne velti romiešu vēsturnieks [[Tits Līvijs]] savulaik uzsvēra, ka, pateicoties jūrniecībai, etrusku civilizācijas ietekme bija jūtama ne tikai uz sauszemes, bet arī ūdeņos.<ref name="ReferenceA"/> Šī iemesla dēļ etruskiem bija iespēja izvērst aktīvu tirdzniecību caur visu Vidusjūras reģionu, to skaitā ar tādām tautām kā grieķiem, feniķiešiem un sīriešiem.<ref name="Etruscans p69"/>

Tāpat mūsdienu arheoloģiskās liecības norāda arī uz tirdzniecību ar [[ķelti]]em, kas galvenokārt apdzīvoja zemes uz ziemeļiem no Etrūrijas, kur otrpus [[Alpi|Alpu kalniem]] ir uzieti vairāki etrusku darināti bārdas naži, kas tika izstrādāti no bronzas un ir datēti ar 9. un 8. gadsimtu p.m.ē.<ref>{{Grāmatas atsauce|title=A companion to the Etruscans|first=Sinclair|last=Bell|first2=Alexandra A.|last2=Carpino|place=Oxford: Malden, MA|publisher=Wiley Blackwell|year=2016|page=73.-74|isbn=9781118352748}}</ref>

Aktīvākās etrusku pilsētvalstis, kas nodarbojās ar tirdzniecību bija [[Čere]] (''Caere''), [[Tarkvīnija]], [[Veija]] (''Veii'') un [[Vulči]] (''Vulci''), kuru galvenās importa un eksportpreces ietvēra [[Sāls|sāli]], minerālresursus, [[metāli]]zstrādājumus un graudus.<ref name="Etruscans p74">{{Grāmatas atsauce|title=A companion to the Etruscans|first=Sinclair|last=Bell|first2=Alexandra A.|last2=Carpino|place=Oxford: Malden, MA|publisher=Wiley Blackwell|year=2016|page=74|isbn=9781118352748}}</ref> Tāpat etruski importēja arī vergus un māla izstrādājumus (galvenokārt [[Podniecība|māla podus]] no Grieķijas), bet eksportēja lauksaimniecības produktus ([[Vīns|vīnu]] un [[Olīveļļa|olīveļļu]]).<ref name="ancient.eu"/>

=== Kultūra ===

[[Attēls:Lucerne da talamonaccio, 310-100 ac ca.jpg|thumb|Etrusku darinātās [[eļļas lampa]]s, [[Maremma]]s argheoloģiskā muzeja ekspozīcija [[Toskāna]]s provincē, [[Itālija|Itālijā]].]]
Etrusku [[Kultūra|kultūru]] lielā mērā iespaidoja [[Senā Grieķija]], ar kuras tirgotājiem tiem pamazām pastiprinājās saskarsme 8. gadsimtā p.m.ē.<ref name="Etruscans p74"/> Šī iemesla dēļ 8. un 7. gadsimta mijā p.m.ē. etruski no senajiem gieķiem aizguva rakstību un [[Alfabēts|alfabētu]], kas turpmākajos gadsimtos vēl vairāk pastiprināja kultūras attīstību.<ref name="Etruscans p74"/>

Apgaismojumam etruski izmantoja dažādas [[eļļas lampa]]s un [[lāpa]]s, kas palīdzēja vadīties tumsā vai izgaismot apbedījumu vietas.<ref>{{grāmatas atsauce|title=The Etruscan world|first=Jean M.|last=Turfa|place=London; New York|publisher=Routledge|year=2013|page=20|isbn=978-0-415-67308-2}}</ref>

Daudz kas no etrusku kultūras vēlākajos gadsimtos tika pārmantots [[Senā Roma|Senajā Romā]].<ref name="britannica"/> Tā, piemēram, romieši no etruskiem aizguva [[karaspēks|karaspēka]] organizāciju pēc [[Centūrija|centūriju]] principa, kas vēlāk, pārņemot daudzas inovācijas arī no grieķiem, ļāva romiešu militārajiem spēkiem gūt pasaulslavenas uzvaras.{{fact}} Romieši no etruskiem aizguva arī pilsētu plānošanas prasmi, [[villa]]s, [[toga]]s un alfabētu.{{fact}} Tiek uzskatīts, ka arī [[Gladiators|gladiatoru]] spēles ir etrusku izgudrojums.{{fact}}

== Noriets ==
Sākoties 4. gadsimtam p.m.ē. sākas arī leģendārās etrusku civilizācijas noriets. Vispirms Po upes ielejā iebruka [[galli]], kuri apdzīvoja Itālijas ziemeļu daļu, etruskus no šejienes padzenot.{{nepieciešama atsauce}} [[Kampaņa|Kampaņā]] sacēlās vietējā [[Itālieši|itāliešu]] tautiņa un arī izspieda etruskus no savas teritorijas.{{nepieciešama atsauce}} Ap 542. gadu p.m.ē. arī romieši padzina savu etrusku valdnieku un apvienojās ar citām pilsētvalstīm cīņā pret etrusku režīmu drīz vien pakļaujot sev visu Etrūriju.{{nepieciešama atsauce}} Etrusku politiskā ietekme Itālijas pussalā no šī brīža strauji kritās.

== Skatīt arī ==
{{Portāls|Vēsture}}
* [[Senā Roma]]

== Atsauces ==

{{atsauces|3}}

== Bibliogrāfija ==
'''Grāmatas'''
* {{grāmatas atsauce|title=The Etruscan world|first=Jean M.|last=Turfa|place=London; New York|publisher=Routledge|year=2013|page=|isbn=978-0-415-67308-2}}
* {{Grāmatas atsauce|title=A companion to the Etruscans|first=Sinclair|last=Bell|first2=Alexandra A.|last2=Carpino|place=Oxford: Malden, MA|publisher=Wiley Blackwell|year=2016|page=|isbn=9781118352748}}
* {{Grāmatas atsauce|title=The beginnings of Rome: Italy and Rome from the Bronze Age to the Punic Wars (c. 1000–264 BC)|url=https://archive.org/details/beginningsofrome0000corn|place=London; New York|publisher=Routledge|year=1995|page=|first=T. J.|last=Cornell|isbn=978-0-415-01595}}

'''Interneta resursi'''
*{{Tīmekļa atsauce|url=https://www.britannica.com/topic/Etruscan|title=Etruscan|work=britannica.com|publisher=Encyclopaedia Britannica|accessdate=19 May 2020}}
* {{tīmekļa atsauce|url=https://www.britannica.com/place/Tuscany|title=Tuscany|work=britannica.com|publisher=Encyclopaedia Britannica|accessdate=20 May 2020}}
* {{tīmekļa atsauce|url=https://www.ancient.eu/Etruscan_Civilization/|title=Etruscan Civilization|work=ancient.eu|publisher=Ancient History Encyclopedia|first=Mark|last=Cartwright|date=24 February 2017|accessdate=19 May 2020}}
* {{tīmekļa atsauce|url=https://www.britannica.com/topic/ancient-Italic-people#ref26562|title=Ancient Italic people|work=britannica.com|publisher=Encyclopædia Britannica|first=Nancy|last=Thomson de Grummond|accessdate=21 May 2020}}

== Ārējās saites ==
{{Commons|Category:Etruscans|Etruski}}
* [https://www.britannica.com/topic/Etruscan ''Encyclopaedia Britannica'' ieraksts] {{en ikona}}
* [https://m.youtube.com/watch?v=FkySjRwUteE&feature=youtu.be ''YouTube'' videomateriāls] {{en ikona}}

{{autoritatīvā vadība}}

[[Kategorija:Vēsture]]
[[Kategorija:Itālijas vēsture]]
[[Kategorija:Senie laiki]]