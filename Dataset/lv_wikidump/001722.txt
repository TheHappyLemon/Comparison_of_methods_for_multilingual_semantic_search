{{Dzīvnieka šķirnes infokaste
| nosaukums        = 
| attēls           = Siamese cat Vaillante.JPG
| at_izm           = 
| paraksts         = Modernais siāmietis
| izmiris          = 
| statuss          = 
| citi_nos         = 
| iesaukas         = 
| izcelsme         = [[Taizeme]], [[14. gadsimts|14.gs.]]
| svars            = 3-7 kg
| svars_tēv        = 
| svars_māt        = 
<!-- lietot tikai vienu: 1) "svars" 2) "svars_tēv" un "svars_māt" (no šiem var būt arī tikai viens) -->
| augums           =  
| augums_tēv       = 
| augums_māt       = 
<!-- lietot tikai vienu: 1) "augums" 2) "augums_tēv" un "augums_māt" (no šiem var būt arī tikai viens) -->
| ādas_krāsa       =  
| olu_krāsa        = 
| cekuls           = 
| apspalvojums     = Akromelānisks
| apvalks          = 
| apmatojums            =Īss, gluds, blīvi pieguļošs
| seja             = 
| rags             = 
| krāsa            = Pamatkrāsa gaiši brūna, uz purniņa, astes, kājām tumši pigmentēta
| metiens          = Vidēji 6 kaķēni
| dzīve            = 10-20 gadi 
| īpašs_paz        = 
| īpaš_nos         = 
| īpaš_dat         = 
| īpaš1_nos        = 
| īpaš1_dat        = 
<!-- var līdz īpaš4_nos un īpaš4_dat -->
| klasif_nos       = 
| klasif_dat       = 
| klasif1_nos      = 
| klasif1_dat       = 
<!-- var līdz klasif8_nos un klasif8_dat -->
| piezīmes         = 
| vernacular_name  = [[Mājas kaķis]] (''Felis silvestris catus'')
| binominal_name   = 
| trinominal_name  = 
}}

'''Siāmas kaķis''' jeb '''siāmietis''' pārstāv vienu no vispazīstamākajām Austrumu jeb Orientālo [[kaķis|kaķu]] šķirnēm un tā ir pirmā pasaulē atzītā Orientālā šķirne. Siāmietis ir [[Taizeme]]s (kādreizējās [[Siāma]]s) kaķu šķirne. [[Taju valoda|Taju valodā]] šīs šķirnes nosaukums nozīmē "mēness dimants". Lai arī šķirne ir ļoti veca un tās izcelsme meklējama [[14. gadsimts|14. gadsimtā]], [[Eiropa|Eiropu]] un [[Amerika|Ameriku]] siāmas kaķis sasniedza tikai [[19. gadsimts|19 gadsimta]] beigās.

==Izcelsme==
[[Attēls:Champion Wankee Siamese.JPG|thumb|left|180px|Pirmais Lielbritānijas Siāmas kaķu čempions kaķu izstādē 1898. gadā]]
Siāmas kaķi cēlušies [[Dienvidaustrumāzija]]s senajā [[Siāma]]s karaļvalstī un pirmie kaķi, kas mituši Siāmas [[karalis|karaļu]] [[pils|pilī]], aprakstīti [[1350]]. gadā.<ref name=moon>{{Tīmekļa atsauce |url=http://www.mooncat.lv/lat/audzetavas/18/ |title=Mooncat: Siāmas kaķi |access-date={{dat|2014|01|10||bez}} |archiveurl=https://web.archive.org/web/20151016005123/http://www.mooncat.lv/lat/audzetavas/18/ |archivedate={{dat|2015|10|16||bez}} }}</ref> Karaliskā Siāmas kaķa zādzība no valdnieka galma tika sodīta ar [[nāve|nāvi]].<ref name=pur>[htt://www.purina.lv/apps/breedlibrary/CatBreedInfo.aspx?bid=22 Purina: Siāmas kaķis]</ref> Precīza informācija par [[šķirne]]s izcelšanos nav saglabājusies, bet pastāv uzskats, ka siāmietis ir Siāmas sakrālā tempļa kaķa pēctecis un [[leģenda]] vēsta, ka Siāmas kaķis bijis svēts dzīvnieks, kas sargājis [[Buda]]s templi. Par siāmas kaķi rakstīts Siāmas valsts kaķu grāmatas dzejoļos ("Tamra Maew"), kas rakstīta laikā no 1350. gada līdz 1767. gadam.<ref>{{Tīmekļa atsauce |url=http://www.unitedcats.com/lv/club/67/the-white-club/discussions/12963/white-royalty-from-siam |title=White royalty from Siam |access-date={{dat|2014|01|10||bez}} |archiveurl=https://web.archive.org/web/20160305045736/http://unitedcats.com/lv/club/67/the-white-club/discussions/12963/white-royalty-from-siam |archivedate={{dat|2016|03|05||bez}} }}</ref> Kaķu grāmatā parādīti dažādu krāsu un tipu Siāmas kaķu zīmējumi.<ref name=din>{{Tīmekļa atsauce |url=http://www.dinozoo.lv/content/view/141/ |title=DinoZoo: Siāmas kaķis |access-date={{dat|2014|01|10||bez}} |archiveurl=https://web.archive.org/web/20140118062626/http://www.dinozoo.lv/content/view/141/ |archivedate={{dat|2014|01|18||bez}} }}</ref> Siāmas kaķēni tika ļoti augstu vērtēti un iegūt kadu no tiem skaitījās liels pagodinājums. 

Pirmo reizi ārpus [[Āzija]]s Siāmas kaķus atļāva izvest 1884. gadā. [[briti|Britu]] konsulārģenerālis [[Bangkoka|Bangkokā]] Ouens Gūlds (''Owen Gould'') savai māsai Misis Velijai (''Mrs Veley'') uz [[Lielbritānija|Lielbritāniju]] atveda Siāmas kaķu pāri.<ref name=kak>{{Tīmekļa atsauce |url=http://www.kakiem.lv/component/content/article/53-kau-irnes/146-simas-kais.html |title=Kaķiem: Siāmas kaķis |access-date={{dat|2014|01|10||bez}} |archiveurl=https://web.archive.org/web/20140223090030/http://www.kakiem.lv/component/content/article/53-kau-irnes/146-simas-kais.html |archivedate={{dat|2014|02|23||bez}} }}</ref> To viņam uzdāvināja Siāmas karaļi kā atvadu dāvanu pirms aizbraukšanas. Tas tika uzskatīts par lielu godu, jo kaķi nāca no pils karaliskās ģimenes audzētavas.<ref name=din/> Jau nākamajā gadā kaķi tika izrādīti slavenajā [[Londona]]s izstāžu zālē ''[[The Crystal Palace]]''.  Turpmāko gadu laikā tika ievesti vēl vairāki siāmieši un jau 1901. gadā Misis Velija nodibināja Siāmas kaķu klubu (''Siamese Cat Club'').<ref name=moon/> 

Arī [[Francija|Francijā]] pirmie siāmieši tika ievesti 19. gadsimta beigās — 1885. gadā. Šķirne samērā ātri kļuva populāra un Francijas centrālā kaķu mīļotāju sabiedrība (SCFF) jau 1892. gadā izstrādāja pirmo Siāmas kaķu standartu.<ref name=din/> Nav īsti zināms, kad Siāmas kaķis nonāca [[Amerikas Savienotās Valstis|ASV]]. Tomēr 1909. gada aprīlī tika nodibināta Amerikas Siāmas kaķu sabiedrība un apstiprināts pirmais standarts Siāmas kaķim.<ref name=din/> 1950. un 1960. gadu laikā šķirnes popularitāte Rietumos sasniedza savu kulmināciju, bet Taizemē (valsts nosaukums mainījās [[1949]]. gadā) siāmiešu audzēšana bija sarukusi līdz pāris audzētājiem.<ref name=din/> 

==Siāmieša selekcijas tendences==
[[Attēls:Seal Old Style Siamese Thai.jpg|thumb|220px|Tradicionālais Siāmas kaķis jeb Tai kaķis]]
[[Attēls:Siam Lilac Point.jpg|thumb|220px|Modernais Siāmas kaķis]]
Nemitīgās [[selekcija]]s rezultātā tūkstošiem paaudžu laikā izveidojušās 2 siāmiešu apakšgrupas, kuru vizuālās atšķirības ir viegli pamanāmas: tradicionālais siāmietis un modernais siāmietis.

===Tradicionālais Siāmas kaķis jeb Tai kaķis === 
Pirmais — tradicionālais siāmietis (ābolgalvas siāmietis, Tai kaķis)<ref name=din/> ir ar vienmērīgām ķermeņa proporcijām, stūraināku komplekciju un apaļīgāku [[galva|galvu]]. Šo siāmiešu tipu izstāžu ringos kādu laiku pārtrauca izstādīt, jo 1960. gadu sākumā smagnējie tradicionālie siāmieši sāka zaudēt savu popularitāti, tieneši sāka dod priekšroku garākai, tievākai ķermeņa konstitūcijai un veicināt šķirnes attālināšanos no oriģinālā robustā siāmieša.<ref name=din/> Tikai 1986. gadā tradicionālais siāmietis atgriezās kaķu izstādēs.<ref name=din/> Tradicionālo siāmieti "izglāba" tā patiesie cienītāji, kas neskatoties uz modes tendencēm, turpināja audzēt šo siāmiešu tipu. Daudzi modernā siāmieša audzētāji, nepārzinot šķirnes[[vēsture| vēsturi]], pat uzskatīja, ka tradicionālais siāmietis ir nekvalitatīvāks šķirnes īpatnis. Lai aizsargātu un paglābtu izzūdošo vēsturisko siāmieti, 20. gadsimta beigās tradicionālā siāmieša audzētāji apvienojās un sāka sponsorēt izstādes, kurās varēja izstādīt tradicionālos siāmiešus.<ref name=din/> Mūsdienās arvien lielāks skaits organizāciju atzīst tradicionālos siāmiešus, novērtējot oriģinālo [[asinis|asins]] līniju veselīgumu un ilgmūžību. Arī sabiedrība kopumā sāk apzināties nepieciešamību izvairīties no audzēšanas, dzenoties pēc ekstrēma izskata, kas, lai arī dažiem ir pievilcīga, atstāj negatīvu iespaidu uz dzīvnieku [[veselība|veselību]]. Lielākā daļa Eiropas valstu ir atkal atzinusi tradicionālo Siāmas kaķi un atklāti veicina tā attīstību, kritizējot [[Amerikāņi (nācija)|amerikāņu]] tendenci audzēt ekstrēmo tipu.<ref name=din/>

===Modernais Siāmas kaķis===
Otrais — modernais siāmietis selekcijas rezultātā radīts ļoti slaids, tievām ekstremitātēm, iegarenu Y-veida galvu, garu un smailu purniņu un lielām ausīm. Iemeslus, kādēļ radās modernais siāmietis, min dažādus. Daži apgalvo, ka siāmieši bija kļuvuši tik populāri, ka kaķēnu cenas kļuva ļoti zemas. Daudzi audzētāji bija ieinteresēti padarīt tos atšķirīgākus, eksotiskākus, lai padarītu šķirni populārāku un vērtīgāku. Otrs izplatīts uzskats ir tāds, ka mazāki un izsmalcinātāki kaķi ir daudz skaistāki. Turklāt, attīstoties [[vakcīna|vakcīnām]] pret dažādām [[slimība|slimībām]], varēja audzēt mazākus, trauslākus īpatņus, kuri bez šiem [[medicīna]]s sasniegumiem agrāk nebūtu izdzīvojuši.<ref name=din/> Visticamākais, ka šķirnes izmaiņas ietekmēja abi iemesli. Lai izpatiktu modes tendencei, šķirnes standarti pārrakstīti vairākas reizes, lai atbalstītu konstanto virzīšanos uz mazākiem, tievākiem un pagarinātākiem ķermeņiem, lai arī šie kaķi parasti dzīvoja īsāku un mazāk veselīgu mūžu nekā to tradicionālie priekšteči.<ref name=din/>

==Izskats==
[[Attēls:Siam lilacpoint.jpg|thumb|left|220px|Modernais Siāmas kaķis]]
'''Tradicionālais siāmietis''' ir samērā masīvs, muskuļots un liels kaķis ar apaļu galvu un ķīļveida purniņu. [[Ausis]] vidēji lielas, novietotas augstāk nekā modernajam siāmietim. Spilgti [[zils|zilās]] [[acis]] vidēji lielas, [[Parastā mandele|mandeļu]] formas, kuras nereti šķielē.<ref name=kak/> Viena no nereti satopamām šķirnes īpatnībām ir saīsināta vai lauzta [[aste]]. Tradicionālie siāmietis ir diezgan smags kaķis — runcis var svērt 5—7 kg, kaķene — 4—6 kg.<ref name=din/> 

'''Modernais siāmietis''' ir slaids, elegantām, smalkām ķermeņa līnijām, elastīgs un muskuļots. Siāmas kaķis sver daudz vairāk nekā varētu šķist, spriežot pēc ārējā izskata (3—5 kg<ref name=moon/>). Galvai ir trīsstūrveida forma ar šauru, garu purnu. Profīlam jābūt taisnam, bez izliekumiem vai pārrāvumiem. Zods zemu novietots un spēcīgs.<ref name=pur/> Acis spilgti zilas, mandeļveida, novietotas slīpi. Tā ausis ir lielākas un smailākas kā tradicionālajam siāmietim un novietotas plaši, attālināti viena no otras. No degungala uz ausu galiem jāveidojas ideālam trīsstūrim. Modernajam siāmietim ir gara, tieva aste.<ref name=kak/> Lauztā aste tiek uzskatīta par trūkumu.<ref name=din/> Kājas ir slaidas un ķepas — mazas un ovālas. 

===Apmatojums===
Apmatojums īss, smalks un zīdains. Tas ir cieši pieglausts un tam nav pavilnas.<ref name=kak/> Siāmiešiem parasti ir krēmkrāsas kažoks, bet to purni, ausis, kājas un aste ir kādu toni tumšāki. Starp pigmentētām ķermeņa daļām un gaišo pamatkrāsu jābūt labi saredzamam kontrastam.<ref name=moon/> Tumšākajiem no Siāmas kaķiem “ietonēta” ir arī mugura un pēcpuse. Kaķa kažoka tonējumu nosaka siltumjutīgs [[ferments]]. Visi mazie Siāmas kaķēni ir gaišā krēmkrāsā, bet pirmo dzīves mēnešu laikā [[krāsa]] mainās un kaķēni paliek vai nu gaišāki vai tumšāki, vai pat nomaina nokrāsu. 

Siāmas kaķis ir izmantots, lai selekcionētu daudzas jaunas šķirnes vai lai izveidotu citu krāsu siāmiešus kā pierasts (balti, zilpelēki u.c.). Tās ir [[Bali kaķis]], [[Birmas kaķis]], [[Himalaju kaķis]], [[Javiešu kaķis]], [[osikats]], [[īsspalvainais orientālais kaķis]], [[garspalvainais orientālais kaķis]], [[sniegakurpju kaķis]] un [[Tonkinese kaķis]].<ref name=kak/> Selekcionāri ir sakrustojuši arī Siāmas kaķi ar [[Bengālijas kaķis|Bengālas kaķi]], iegūstot jaunu kaķu šķirni — [[Serengeti kaķis|Serengeti kaķi]]. Serengeti kaķi reizēm nav iespējams pat atšķirt no ierastā siāmieša.

===Aste===
[[Attēls:Neighbours Siamese.jpg|thumb|220px|Tradicionālais Siāmas kaķis]]
[[Attēls:Bestbon1.jpg|thumb|220px|Kādreiz šķirnes standartos bija obligāta prasība — lauzums astē]]
[[Attēls:Siamese Seal Point Urban Warrior.jpg|thumb|220px|Visiem siāmiešiem ir koši zilas acis, attēlā modernais siāmietis]]
Lai arī mūsdienās siāmiešu aizlauztā aste ir kļuvusi par trūkumu, agrīnajās izstādēs šī īpašība bija obligāts noteikums. Tikai siāmietis ar lauzumam astē tika uzskatīts par īstu siāmieti.<ref name=din/> Laika gaitā šī pazīme zaudēja savu popularitāti un tika izskausta no šķirnes, cik nu iespējams. Tomēr tā ir dziļi iesakņojusies [[ģenētika|ģenētikā]] un joprojām laiku pa laikam parādās dažās līnijās vairāk nekā citās. Tā kā šī pazīme neietekmē kaķa veselību, daudzi audzētāji kļuvuši iecietīgāki pret šo pazīmi. Vai nu audzētāji pieņem vai nepieņem šo īpatnību, bet aizlauztā aste ir daļa no siāmiešu vēstures.<ref name=din/>

===Leģendas===
Siāmā tiek stāstītas vairākas leģendas, kā kaķis ieguvis savu aizlauzto asti un šķielējošās acis. Pirmā stāsta, ka reiz bijusi kāda Siāmas princese, kas ļoti baidījās pazaudēt savus [[gredzens|gredzenus]], kamēr viņa mazgājās [[upe|upē]]. Lūkodamās apkārt, kur atrast ērtu vietu savām rotaslietām, viņa pamanīja, ka viņas iemīļotais kaķis bija pasniedzis asti viņas ērtībai. Kamēr princese mazgājās, kaķis aizmiga un gredzeni ieslīdēja ūdenī. Princese sadusmojās un sasēja kaķa asti mezglā.<ref name=pur/> Kopš tiem laikiem visiem Siāmas kaķiem astes galā ir aizlauzums, lai noturētu princešu gredzenus.<ref name=din/>

Otra leģenda vēsta, ka jauns kaķis tika nosūtīts karaliskā biķera meklējumos, kas bija pazudis no kāda Siāmas [[templis|tempļa]]. Uz [[džungļi|džungļiem]] runcis paņēma līdzi savu sievu. Atraduši dārgumu, runcis nolēma, ka sievai jāpaliek džungļos sargāt biķeri, kamēr viņš pats devās atpakaļ uz pilsētu informēt priesteri par savu atradumu. Noraizējusies kaķene nogūlās un apvija savu asti ap biķera kāju, lai būtu pārliecināta, ka neviens  to nevar paņemt, viņai to nezinot. Pēc četrām naktīm viņas vīrs atgriezās un atklāja, ka ir kļuvis par tēvu pieciem jaukiem, maziem kaķēniem. Bet, neskatoties uz saviem jaunajiem pienākumiem, uzticīgā kaķu māte nebija aizmirsusi savu agrāko solījumu vīram. Viņa tik apzinīgi bija sargājusi biķeri, ka astes galā bija attīstījies izliekums. Turklāt arī visiem pieciem kaķēniem viņu astēs bija līdzīgs izliekums.<ref name=din/> Piedevām, gaidot pārējos, kaķene bija tik rūpīgi raudzījusies gan uz ceļu, gan uz biķeri, gan kaķēniem, ka acis no pārpūles sākušas šķielēt.<ref name=pur/>

==Raksturs==
Siāmas kaķim piemīt augsta inteliģence un bezbailīgs raksturs, tas ir draudzīgs un ziņkārīgs. Tam patīk cilvēka klātbūtne un atrasties uzmanības centrā. Lai arī siāmietis draudzējas ar visu ģimeni, tas tāpat kā suns izvēlēsies par saimnieku vienu cilvēku.<ref name=kak/> Siāmieši bieži gatavi paveikt visneiedomājamākās lietas, lai tikai pievērstu saimnieka uzmanību. Siāmietim ir sabalansēts aktivitātes līmenis: tas kādu laiku labprāt gulēs saimnieka klēpī vai dzenāsies pakaļ rotaļlietai. Tas ir ļoti pacietīgs ar maziem bērniem un, ja cilvēka uzvedība pārsniedz kaķa pacietību, viņš vienkārši aiziet un noslēpjas. Ja agrīnā vecumā siāmieti iepazīstina ar citiem [[mājdzīvnieki]]em, tas iedraudzējas gan ar citiem [[kaķis|kaķiem]], gan [[suns|suņiem]].<ref name=din/> Ja siāmietis būs pieradis būt viens, tas būs ļoti greizsirdīgs uz citiem dzīvniekiem, kas tam atņems saimnieka uzmanību.<ref name=pur/> Siāmas kaķis tradicionāli nav āra kaķis, tas ir piemērots dzīvošanai mājā vai dzīvoklī,<ref name=din/> turklāt tas ir teritoriāls un sargā savu teritoriju.<ref name=pur/> 

Visiem siāmiešiem piemīt Austrumu kaķiem raksturīgais runātīgums un skaļā [[balss]]. Reizēm šķiet, ka kaķim kaut kas sāp, tomēr siāmietim šādi toņi ir pilnīgi ierasts veids, kā pievērst sev uzmanību. Runātīgums katram īpatnim var būt vairāk vai mazāk izteikts. Siāmiešiem patīk atrasties kaut kur augstāk, bieži vien tie uzrāpjas uz skapjiem, grāmatu plauktiem un citām mēbelēm.

==Kopšana==
Lai arī siāmietis lieliski iztiek viens pats, tomēr otrs rotaļu biedrs (kaķis vai neliels suns) būtiski uzlabos kaķa dzīves kvalitāti un atvieglos aizņemtu cilvēku rūpes par kaķa izklaidēšanu. Vispiemērotākie partneri siāmietim ir siāmieši un citas orientālās kaķu šķirnes. Saimniekam ir jāparūpējas par rotaļlietām un nagu asināmo koku, bez tam Siāmas kaķi var iemācīt ķert un nest rotaļlietas atpakaļ saimniekam.<ref name=pur/>

Siāmas kaķa īsais apmatojums neprasa īpašu kopšanu, tomēr kaķis novērtēs sev parādīto uzmanību kopšanas laikā, lai gan Siāmas kaķis lieliski spēj apkopt sevi pats.<ref name=pur/> Modernie siāmieši ir slimīgāki un dzīvo īsāku mūžu (10—12,5 gadi<ref name=kak/>) nekā tradicionālie siāmieši, kas var sasniegt arī 20 gadu vecumu.<ref name=pur/>

==Atsauces==
{{atsauces}}

== Ārējās saites ==
{{commonscat|Siamese cats|Siāmas kaķi}}
* [http://www.apollo.lv/zinas/vai-siamiesi-ir-naidigi/292143 Vai siāmieši ir naidīgi?]{{Novecojusi saite}}
* [https://web.archive.org/web/20130829161142/http://www.mammamuntetiem.lv/articles/24875/mans-milakais-kakis--siamietis/ Mans mīļākais kaķis — siāmietis]
* [https://web.archive.org/web/20160304114549/http://www.grobinagim.lv/web/12a/Laura_Sile/skirne4.html Siāmas kaķi]
* [https://web.archive.org/web/20140115070325/http://www.tica.org/public/breeds/th/intro.php TICA: Thai cat]
* [https://web.archive.org/web/20140108083557/http://www.tica.org/public/breeds/si/intro.php TICA: Siamese cat]
* [https://web.archive.org/web/20191130065828/http://www.thaicat.ru/ Siāmas kaķu klubs] {{krieviski}}





[[Kategorija:Kaķu šķirnes]]
[[Kategorija:Dzīvnieku šķirnes no Taizemes]]