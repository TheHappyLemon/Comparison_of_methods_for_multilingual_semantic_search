Herberts Henrijs Askvits, Pirmais grāfs Oksfords un Askvits (angļu: Herbert Henry Asquith, 1st Earl of Oxford and Asquith; dzimis 1852. gada 12. septembrī, miris 1928. gada 15. februārī) bija britu politiķis no Liberālās partijas. No 1908. gada aprīļa līdz 1916. gada decembrim - Lielbritānijas premjers. Viņa valdības laikā valsts piedzīvoja lielas sociālas pārmaiņas - tika ieviesta valsts apdrošināšana slimību un bezdarba gadījumā (National Insurance) un pensijas. H.H. Askvits bija premjers divus pirmos Pirmā pasaules kara gadus, kad amatā stājās Deivids Loids Džordžs. Dzimis Līdsas pievārtē vilnas rūpnieka ģimenē. Studēja Oksfordas Universitātē. Strādāja par juristu. 1886. gadā tika ievēlēts parlamentā. No 1892. līdz 1895. gadam - iekšlietu ministrs Viljama Gladstona un Arčibalda Primrouza kabinetos. 1895. gadā liberāļi zaudēja vēlēšanās un Askvits nokļuva opozīcijā. No 1905. gada - finanšu ministrs Henrijs Kempbela-Bannermana kabinetā. Pēc Kempbela-Bannermana demisijas veselības stāvokļa dēļ Askvits kļuva par valsts premjerministru.