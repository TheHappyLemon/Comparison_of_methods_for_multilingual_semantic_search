Bulgārijas Tautas Republika bija PSRS dominēta Austrumu bloka valsts, kas pastāvēja no 1946. gada 15. septembra līdz 1990. gada 15. novembrim. Priekšnoteikumi šāda režīma izveidei radās Bulgārijas padomju okupācijas rezultātā, un pēc 1946. gada 15. septembrī notikušā pseidoreferenduma tieši tika pasludināta Tautas Republika. 1954. gada martā Todoru Živkovu ievēlēja par BKP Centrālās komitejas ģenerālsekretāru, un šo amatu viņš ieņēma līdz 1989. gada novembrim. Pēc Živkova atstādināšanas no varas valstī tika veiktas demokrātiskas reformas, un 1990. gada 15. novembrī Bulgārijas Lielā Nacionālā asambleja nolēma mainīt valsts nosaukumu uz Bulgārijas Republiku un atcelt komunistisko simboliku. 1991. gada 13. jūlijā tika pieņemta pašreizējā Bulgārijas Konstitūcija, kas galīgi atcēla iepriekš pastāvošo politisko iekārtu.