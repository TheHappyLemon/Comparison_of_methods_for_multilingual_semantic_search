Kiki Bertensa (nīderlandiešu: Kiki Bertens; dzimusi 1991. gada 10. decembrī) ir bijusī nīderlandiešu tenisiste. Profesionāles karjeru uzsāka 2009. gadā. Uzvarējusi desmit WTA vienspēļu un 10 dubultspēļu turnīros. Pirmo WTA vienspēļu titulu izcīnījusi 2012. gadā International līmeņa turnīrā Fēsā, Marokā. Lielākais sasniegums Grand Slam turnīros vienspēlēs ir iekļūšana 2016. gada Francijas atklātā čempionāta pusfinālā. Augstāko vietu WTA rangā sasniegusi 2019. gada maijā, ierindojoties 4. vietā. Dubultspēles augstākais sasniegums rangā ir 16. vieta 2018. gada aprīlī. 2017. gada WTA Finals turnīrā pārī ar zviedru tenisisti Juhannu Lāšoni sasniegusi dubultspēļu finālu. Pārstāvēja Nīderlandes izlasi Federācijas kausā (Fed Cup). 2016. gadā ar izlasi iekļuva Fed Cup pusfinālā. 2021. gada vasarā pēc olimpiskajām spēlēm Bertensa paziņoja par karjeras beigām.