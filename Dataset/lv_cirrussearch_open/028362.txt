Šelda, arī Shelda (nīderlandiešu: Schelde, rietumflāmu: Schelde, latīņu: Scaldis) jeb Esko (franču: Escaut, valoņu: Escô) ir upe, kas šķērso Franciju, Beļģiju un Nīderlandi. Kopējais garums — 350 km. Upe sākas Gui pilsētā, Ēnas departamentā, Francijā. Beļģijā galvenokārt tek Flandrijā. Ietek Ziemeļjūrā pēc posma, kurā tek cauri Nīderlandei. Šeldas galvenās pietekas ir Lisa, Dandra un Skarpa. Svarīgs ūdensceļš. Upes krastos atrodas viena no lielākajām ostām Eiropā — Antverpenes osta, kā arī otrā un trešā lielākā Beļģijas pilsēta: Antverpene un Gente. Upes grīvas rajonā saglabājušies daži sāļie purvi, kas 1986. gadā iekļauti Rāmsaras konvencijas aizsargājamo vietu sarakstā.