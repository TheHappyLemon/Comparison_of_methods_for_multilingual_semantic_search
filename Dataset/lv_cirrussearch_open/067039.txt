Spoorloos ir 1988. gada Nīderlandes un Francijas trillera filma, kuras režisors ir Georgs Sluizers. Filmā galvenās lomas atveido Bernārs Pjērs Donadjē, Ženē Bervauts, Johanna ter Stēge un Gvena Ekhausa. Filma ir balstīta uz Tima Krabes 1984. gada romānu "Zelta ola" (Het Gouden Ei). Filma stāsta par vīrieti, kurš izmisīgi meklē savu sievu, kas pazuda atvaļinājuma laikā Francijā. Filmas Spoorloos pirmizrāde notika 1988. gada 27. oktobrī. Filma saņēma pozitīvas kritiķu atsauksmes. Tīmekļa vietnē Rotten Tomatoes filmai ir 98% vērtējums. Spoorloos tika izvēlēta kā Francijas kandidatūra par labāko filmu svešvalodā 61. Kinoakadēmijas balvai, tomēr tā tika diskvalificēta. 1993. gadā Sluizers režisēja rīmeiku angļu valodā ar Džefu Bridžesu un Kīferu Saterlendu galvenajās lomās. Rīmeiks saņēma vājas kritiķu atsauksmes.