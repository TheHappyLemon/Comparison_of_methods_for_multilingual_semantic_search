"Slepenie dokumenti" (angļu: The Post) ir 2017. gada vēsturisks trilleris, kura režisors un viens no producentiem ir Stīvens Spīlbergs. Galvenās lomas atveido Merila Strīpa, Toms Henkss, Sāra Polsone, Bobs Odenkērks, Treisijs Letss, Bredlijs Vitfords un Brūss Grīnvuds. Filmas pirmizrāde notika 2017. gada 14. decembrī Vašingtonā. Filma tika nominēta divām Amerikas Kinoakadēmijas balvām: "Labākā filma" un "Labākā aktrise galvenajā lomā". Filmas pamatā ir patiess stāsts par The Washington Post žurnālistu mēģinājumiem publicēt "Pentagona papīrus", slepenus dokumentus par ASV valdības iesaisti Vjetnamas karā.