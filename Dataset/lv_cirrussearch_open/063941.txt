Week-end ir 1967. gada Francijas postmoderna melnās komēdijas filma, kuras režisors un scenārija autors ir Žans Liks Godārs. Filmā galvenās lomas atveido tā laika franču televīzijas zvaigznes Mireja Darka, Žans Janns, kā arī viens no franču jaunā viļņa pazīstamākajiem aktieriem Žans Pjērs Leo. Filma ir sirreāls stāsts par precētu pāri, kas dodas ceļojumā, lai apciemotu sievas vecākus ar nolūku viņus nogalināt mantojuma dēļ. Ceļā viņi saskaras ar sastrēgumiem, autoavārijām, revolucionāriem, kanibālismu un slepkavību. Filma ir satīrisks stāsts par augstāko kapitālistisko sabiedrības slāni. Filmas Week-end pirmizrāde notika 1967. gada 29. decembrī.