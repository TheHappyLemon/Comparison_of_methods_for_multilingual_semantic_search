Stīvens Roberts Ērvins (angļu: Stephen Robert Irwin; dzimis 1962. gada 22. februārī, miris 2006. gada 4. septembrī), pazīstams arī kā "krokodilu mednieks" (The Crocodile Hunter), bija austrāliešu TV šovu vadītājs, dzīvās dabas pētnieks un dabas aizsardzības piekritējs. Viņš guva pasaules slavu ar raidījumu "Krokodilu mednieks" (The Crocodile Hunter), ko viņš vadīja kopā ar sievu Teriju. Tāpat viņiem abiem piederēja Austrālijas Zoodārzs, ko dibināja S. Ērvina vecāki aptuveni 80 km attālumā no Kvīnslendas štata administratīvā centra Brisbenas. Viņš mira 2006. gada septembrī no dzeloņrajas dzēliena krūtīs Austrālijas ziemeļu piekrastē.