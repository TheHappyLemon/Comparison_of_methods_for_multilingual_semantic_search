"Ziemas pīšļi" (angļu: Winter's Bone) ir 2010. gada drāma, kuras režisore ir Debra Granika. Galvenās lomas atveido Dženifere Lorensa, Džons Hauks, Kevins Breznehans, Deils Dikijs, Garets Dilahants, Šerila Lī un Teits Teilors. Filmas pirmizrāde notika 2010. gada 21. janvārī Sandensas kinofestivālā. Filma 2011. gadā tika nominēta četrām Amerikas Kinoakadēmijas balvām: "Labākā filma", "Labākā aktrise galvenajā lomā", "Labākais aktieris otrā plāna lomā" un "Labākais adaptētais scenārijs". Filmā pusaudzei no Ozarkas apgabala ir jāatrod savs pazudušais tēvs, lai tā pasargātu ģimeni no izlikšanas no mājas.