Jānis Paipals (dzimis 1983. gada 28. septembrī Gulbenē) ir latviešu distanču slēpotājs. Piedalījās 2010. gada ziemas olimpiskajās spēlēs. Tām viņš kvalificējās pēc izcīnītas 67. vietas 15 kilometru distancē FIS sacensībās Idrē, Zviedrijā. 15 kilometru brīvā stila slēpojumā ieguva 72. vietu, 30 km iedzīšanā viņš izcīnīja 54. vietu, lai arī tika apsteigts par apli, sprinta kvalifikācijas sacensībās viņš palika pēdējā 62. vietā un nekvalificējās nākamajām kārtām. 2006. gada Pasaules U-23 čempionātā viņš ierindojās 59. vietā 1 km sprintā un 66. vietā 15 km klasiskajā slēpojumā.