Erbīla (arābu: أربيل, Arbīl) vai Hevlēra (kurdu: ھەولێر, Hewlêr) ir pilsēta Irākas ziemeļos, 80 km uz austrumiem no Mosulas. 2009. gadā pilsētā dzīvoja aptuveni 1,29 miljoni iedzīvotāju, un pēc šī rādītāja tā ir ceturtā lielākā pilsēta Irākā. Erbīla ir Irākas Kurdistānas autonomā reģiona administratīvais centrs. Tā ir viena no pasaules vecākajām pilsētām. Pirmie iedzīvotāji šajā vietā apmetās uz dzīvi 6000 gadus pirms mūsu ēras. 2014. gadā pilsētu Arābu Tūrisma padome oficiāli atzina par Arābu tūrisma galvaspilsētu. 2014. gada jūlijā UNESCO to atzina par Pasaules mantojuma objektu.