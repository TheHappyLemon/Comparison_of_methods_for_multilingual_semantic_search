"Pludmales patruļa" (angļu: Baywatch) ir 2017. gada asa sižeta komēdija, kas balstīta uz tāda paša nosaukuma seriālu. Filmas režisors ir Sets Gordons. Galvenās lomas atveido Zaks Efrons, Prijanka Čopra, Dveins Džonsons un Aleksandra Dadario. Filmas pirmizrāde notika 2017. gada 13. maijā Maiami. Pieredzējušam glābējam Mičam Bukanonam jāsadarbojas ar jauno pludmales patruļas darbinieku Metu Broudiju pēc tam, kad tiek atklāts noziedzīgs plāns, kas apdraud pludmales nākotni.