Pjotrs Kropotkins (krievu: Пётр Алексеевич Кропоткин; dzimis 1842. gada 9. decembrī, miris 1921. gada 8. februārī) bija krievu zoologs, evolūcijas teorētiķis, filozofs, zinātnieks, revolucionārs, filologs, ekonomists, aktīvists, ģeogrāfs, rakstnieks un anarhokomunisma pārstāvis. Absolvējis Pēterburgas Universitātes Fizikas un matemātikas fakultāti. Bijis Krievijas Impērijas ģeogrāfu biedrības fizikas nodaļas sekretārs. Kropotkins ir anarhokomunisma dibinātājs, dažas no viņa galvenajām idejām ir par savstarpējo palīdzību, darba algas atcelšanu, četru stundu darba dienu. Viņa ievērojamākie darbi ir Хлеб и воля (La Conquête du Pain), Fields, Factories and Workshops un Mutual Aid: A Factor of Evolution.