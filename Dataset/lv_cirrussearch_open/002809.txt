Dzelzceļa pieturas punkts (pasažieru pieturas punkts) ir punkts posmā bez ceļu izvērsuma (vieta, kur apstājas vilciens). Tas paredzēts tikai pasažieru iekāpšanai un izkāpšanai un nav uzskatāms par sadales punktu. Pieturas punktā var būt ēka ar uzgaidāmajām telpām un biļešu kasi, tas aprīkots ar peroniem. Papildu pieturas punkti var būt arī lielu staciju teritorijās (piemēram, Daugmales pieturas punkts Šķirotavas teritorijā).