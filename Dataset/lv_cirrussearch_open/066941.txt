Ax-2 jeb Axiom Mission 2 bija ASV uzņēmuma SpaceX kosmosa kuģa Crew Dragon komerciāls lidojums uzņēmuma Axiom Space uzdevumā. Tas orbītā tika palaists 2023. gada 21. maijā, un nākamajā dienā saslēdzās ar Starptautisko kosmosa staciju. Nolaižamais aparāts uz Zemes atgriezās 31. maijā. Šis bija otrais pilnībā komerciālais kosmosa kuģa lidojums uz SKS. Ax-2 tika izmantots kosmosa kuģa nolaižamais aparāts Freedom (C212), kas bija veicis vienu lidojumu (Crew-4). Nesējraķetei izmantoja jaunu pirmo pakāpi (sērijas numurs B1080).