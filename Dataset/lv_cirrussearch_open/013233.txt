Probka (Пробка) ir latviešu dziedātāja Intara Busuļa izpildītās dziesmas Sastrēgums, ar kuru viņš uzvarēja 2009. gada Eirodziesmā, versija krievu valodā. Tieši ar šo krievu versiju Busulis vēlāk piedalījās Eirovīzijas konkursā Maskavā. (...) liels bija pārsteigums un sašutums, kad dziedātājs [Busulis] vēlāk paziņoja, ka dziesmu Maskavā notiekošajā konkursā izpildīs krievu valodā. Tas gan Latvijas pārstāvim gaidītos panākumus nenesa - viņš Eirovīzijā piedzīvoja izgāšanos, jo dziesma Probka konkursa pusfinālā neguva nepieciešamo skatītāju balsu skaitu, lai kvalificētos finālam. Kā izrādījās vēlāk, Busuļa Probka bija vissliktākā no Eirovīzijā pārstāvētajām dziesmām. — 2009. gada izgāšanās: Intars Busulis "Eirovīzijā" Delfi 2010. g. 3. janv. Dziesmas krieviskās versijas mūzikas autors ir Kārlis Lācis, savukārt dziesmas tekstu sacerējis Sergejs Timofejevs. Eirovīzijas pusfinālā tā ierindojās 19. vietā ar 7 punktiem, tādējādi nekvalificējoties finālam. Latvijas nacionālajā atlasē viņš izpildīja dziesmas versiju latviešu valodā "Sastrēgums", kuras teksta autors ir Jānis Elsbergs.