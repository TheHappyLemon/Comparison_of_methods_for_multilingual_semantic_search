Oleksandrs Kučers (ukraiņu: Олександр Кучер; dzimis 1982. gada 22. oktobrī) ir ukraiņu futbola treneris un bijušais futbolists, spēlēja aizsarga pozīcijā, pārstāvējis Ukrainas futbola izlasi. Lielu daļu spēlētāja karjeras pavadījis Ukrainas komandā Doneckas "Šahtar", ar ko septiņas reizes uzvarējis Ukrainas Premjerlīgā, kā arī izcīnījis sešus Ukrainas kausus un vienu UEFA kausu. Ukrainas futbola izlasi pārstāvējis no 2006. līdz 2017. gadam, kopumā 57 mačos gūstot divus vārtus. Pārstāvējis izlasi 2012. un 2016. gada Eiropas čempionātā. Pēc spēlētāja karjeras beigām kļuva par treneri. Kučers ir bijis futbola klubu Harkivas "Metalist" un Dnipro-1 galvenais treneris.