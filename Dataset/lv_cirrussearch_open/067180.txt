"Pēdējā māja kreisajā pusē" (angļu: The Last House on the Left) ir 1972. gada ASV šausmu filma, kuras režisors un scenārija autors ir Vess Kreivens, kuram tā ir pirmā režisētā pilnmetrāžas filma. Filmā galvenās lomas atveido Sandra Pībodija, Deivids Hess, Freds Linkolns, Džeremija Reina un Lūsija Grāntema. Kreivens balstīja filmu uz 1960. gada Ingmara Bergmana filmu "Jaunavu avots" (Jungfrukällan). Filma stāsta par Mariju Kolingvudu, hipiju pusaudzi, kuru septiņpadsmitajā dzimšanas dienā, kopā ar savu draudzeni, nolaupa, izvaro, spīdzina un nogalina no cietuma izbēgusi banda. Filma sākotnēji kaitēja Kreivena karjerai un bija pretrunīga, par tās vardarbības reklamēšanu. Lai gan filma neguva lielus finansiālus panākumus, tā nopelnīja 3 miljonus ASV dolāru pie 90 tūkstošu budžeta. Kritiķi kritizēja filmu par tās vardarbību un melnās komēdijas izmantošanu izvarošanas un pazemošanas ainās. Tomēr laika gaitā tās vērtējums ir audzis un tā kļuvusi par kulta filmu. 2009. gadā filmai iznāca rīmeiks ar Kreivenu kā vienu no producentiem.