Roberts Noziks (angļu: Robert Nozick; dzimis 1938. gada 16. novembrī, miris 2002. gada 23. janvārī) bija amerikāņu filozofs. Viens no ietekmīgākajiem politikas filozofiem XX gadsimta septiņdesmitajos un asteņdesmitajos gados. Ietekmējis libertālisma attīstību. Studējis Kolumbijas, Prinstonas un Oksfordas Universitātēs. Hārvarda Universitātes profesors. 1974. gadā publicēja darbu "Anarhija, valsts un utopija" (Anarchy, State, and Utopia), kurā oponēja Džona Rolsa darbā "Taisnīguma teorija" (A Theory of Justice) paustajiem uzskatiem. Dzimis Bruklinā Krievijas ebreju izcelsmes uzņēmēja ģimenē. Bija precējies ar dzejnieci Ģertrūdi Šnakenbergu (Gjertrud Schnackenberg).