Šis raksts ir par reljefa formu. Par latviešu teātra aktrisi skatīt rakstu Anta Klints, par amerikāņu aktieri un bijušo profesionālo cīkstoni — Dveins Džonsons. Klintis ir masīva akmens krauja, atsevišķs kalns ar gandrīz vertikālām malām, kā arī vertikāla akmens siena. Reizēm par klinti tiek kvalificēts arī ļoti liels masīvs akmens ar stāvām malām. Latvijā par klintīm dēvē lielus, stāvus un masīvus pamatiežu atsegumus, piemēram, monolītās Ērgļu klintis Gaujas kreisajā krastā. Ievērojamākie klinšu atsegumi ir aizsargājami ģeoloģiski un ģeomorfoloģiski dabas pieminekļi. Lielākā daļa Latvijas klinšu ir veidojušās no smilšakmens iežiem un ievērojamākās klintis atrodas Vidzemē. Klintīs nereti veidojas alas.