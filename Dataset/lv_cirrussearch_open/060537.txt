Teilors Beks (angļu: Taylor Beck, dzimis 1991. gada 13. maijā) ir Kanādas hokejists, spēlē labās malas uzbrucēja pozīcijā. Kopš 2021. gada Beks pārstāv KHL komandu Minskas "Dinamo". 2009. gada NHL draftā Beku ar kopējo 70. numuru trešajā kārtā izvēlējās Našvilas "Predators". Iepriekš spēlējis AHL komandās Milvoki "Admirals", Bridžportas "Sound Tigers", Sanantonio "Rampage", Beikersfīldas "Condors" un Hartfordas "Wolf Pack", NHL komandās Našvilas "Predators", Ņujorkas "Islanders", Edmontonas "Oilers" un Ņujorkas "Rangers", kā arī KHL komandās Jekaterinburgas "Avtomobilist", Pekinas "Kunlun Red Star", Omskas "Avangard" un Magņitogorskas "Metallurg".