Skyfall ir dziedātājās Adeles dziesma, kas ir Džeimsa Bonda filmas "Operācija "Skyfall"" galvenā tēma. Singls dziesmai tika izdots 2012. gada 5. oktobrī. Dziesmas autori ir Adele Adkinsa un producents Pols Epvorts. Dziesma ir saņēmusi Zelta globusa balvu un 85. Kinoakadēmijas balvu kategorijā "Labākā dziesma". Pirmo reizi Adele minēja, ka ieraksta "speciālu projektu" jau 2011. gada septembrī The Jonathan Ross Show intervijā, kas masu medijiem lika domāt, ka tiks ierakstīta filmas muzikālā tēma. Vēlāk, 2012. gada aprīlī, viņa paziņoja, ka izdos savu jauno singlu gada beigās, bet tas netiks iekļauts jaunajā albumā. Baumas turpināja izplatīties 2012. gada septembrī, kad Adeli pamanīja Abbey Road studijā, kur Tomass Ņūmens ierakstīja mūziku filmai "Operācija "Skyfall"".