Vladimirs Vīze (krievu: Владимир Юльевич Визе) vai Valdemārs Kurts Blass-Vīze (vācu: Waldemar Kurt Blass-Wiese; dzimis 1886. gada 21. februārī, miris 1954. gada 19. februārī) bija vācu izcelsmes padomju polārpētnieks, okeanologs, PSRS Zinātņu akadēmijas biedrs kopš 1933. gada. Tiek uzskatīts par pamatlicēju zinātniskajām ledus apstākļu prognozēm arktiskās kuģniecības nodrošināšanai.