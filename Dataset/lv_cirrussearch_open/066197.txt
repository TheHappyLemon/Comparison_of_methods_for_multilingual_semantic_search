"Cietais mērķis" (angļu: Hard Target) ir 1993. gada ASV spraiga sižeta filma, kuras režisors ir Džons Vū. Filmā galvenās lomas atveido Žans Klods van Damme, Lānss Henriksens, Jensija Batlere un Vilfords Brimlijs. Filma stāsta par Šansu Budro, kurš Ņūorleānā izglābj jaunu sievieti Natašu no bandas. Šanss uzzin, ka viņa meklē savu pazudušo tēvu un nolemj viņai palīdzēt. Filmas "Cietais mērķis" pirmizrāde notika 1993. gada 20. augustā un to izplatīja Universal Pictures. Šī bija pirmā Džona Vū režisētā filma ārpus Honkongas. Lai gan filma saņēma dalītus kritiķu vērtējumus, tā bija finansiāli veiksmīga, nopelnot vairāk nekā 74 miljonus ASV dolāru. To uzskata par vienu no van Dammes labākajām lomām. 2016. gadā filmai iznāca turpinājums "Cietais mērķis 2".