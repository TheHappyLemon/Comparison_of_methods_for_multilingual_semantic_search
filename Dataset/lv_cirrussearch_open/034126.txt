Parc Olympique Lyonnais, biežāk saukts Stade des Lumières vai Grand Stade de Lyon, ir futbola stadions Desīnā Šarpjē, Francijā, netālu no Lionas. Tajā savas mājas spēles aizvada Francijas futbola 1. līgas klubs Lionas "Olympique". Stadions atklāts 2016. gada 9. janvārī, aizvietojot kluba iepriekšējo stadionu Stade de Gerland. Stadiona ietilpība ir 59 186 skatītāju vietas. Stadionā tika aizvadītas sešas 2016. gada Eiropas futbola čempionāta spēles, ieskaitot vienu astotdaļfināla un vienu pusfināla spēli. Tāpat stadionā plānots aizvadīt 2019. gada FIFA Pasaules kausa sievietēm spēles.