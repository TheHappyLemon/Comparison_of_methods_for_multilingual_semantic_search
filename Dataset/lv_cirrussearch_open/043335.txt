Sergejs Ignaševičs (krievu: Сергей Николаевич Игнашевич; dzimis 1979. gada 14. jūlijā) ir Krievijas futbola treneris bijušais krievu futbolists, spēlēja aizsarga pozīcijā, Krievijas futbola izlases bijušais dalībnieks. Kopš 2021. gada Ignaševičs ir Krievijas kluba Baltika Kaliningrad galvenais treneris. Visu klubu karjeru aizvadījis dzimtajā Krievijā. Maskavas "Lokomotiv" un Maskavas CSKA sastāvā kļuvis par Krievijas futbola Premjerlīgas čempionu. CSKA sastāvā 2005. gada kļuva arī par UEFA kausa ieguvēju. Ir visvairāk spēles Krievijas Premjerlīgā aizvadījušais futbolists (2017. gada decembrī — 479 spēles). Krievijas izlases sastāvā debitējis 2002. gadā. Arī šeit ir visvairāk spēles aizvadījušais futbolists (izlasē), 127 spēlēs guvis 8 vārtus. Izlasi pārstāvējis vairākos turnīros, 2008. gada Eiropas čempionātā izcīnīta bronzas medaļa.