"Neredzamais cirks" (angļu: The Invisible Circus) ir 2001. gada drāma, kas balstīta uz Dženiferes Īgenas tāda paša nosaukuma romānu. Filmas režisors un scenārija autors ir Ādams Brūkss. Galvenās lomas filmā atveido Džordana Brūstere, Kristofers Eklstons un Kemerone Diasa. Filmas pirmizrāde notika 2001. gada 11. janvārī Sandensas kinofestivālā. Pusaudze Fēbe 1976. gadā dodas uz Eiropu, lai uzzinātu ko vairāk par savas māsas pašnāvību. Savas izmeklēšanas laikā Fēbe iemīlas savas mirušās māsas bijušajā draugā.