Sama (grieķu: Σάμος) ir sala, kas atrodas Egejas jūrā Austrumsporādu arhipelāgā. Dažreiz šo salu kopā ar Ikārija salu ieslēdz Dienvidsporādu arhipelāgā. Tā ir viena no Grieķijas reģiona Ziemeļegejas salām. Antīkajos laikos šī sala bija Jonijas kultūras centrs. Dažu izcilu kultūras darbinieku dzimtene, tai skaitā filozofi Pitagors, Mēliss un Epikūrs, astronomi Aristarhs no Samas un Aristila. Salu pieminēja Hērodots savos darbos, kur pārskatījis pasaules brīnumus. Samas salā atrodas trīs no tiem: tuneļveida akvedukts, sala osta dambis (nav saglabāts) un Hēras dievietes templis.