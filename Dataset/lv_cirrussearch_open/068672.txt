Alīda Valli (itāļu: Alida Valli; dzimusi 1921. gada 31. maijā, mirusi 2006. gada 22. aprīlī) bija itāļu aktrise, kura vairāk nekā 70 gadus ilgajā karjerā piedalījās vairāk nekā 100 filmās. Valli bija viena no populārākajām aktrisēm Fašistiskās Itālijas laika posmā. Benito Musolīni Valli nodēvēja par par "visskaistāko sievieti pasaulē". Neskatoties uz to, pēc Otrā pasaules kara beigām viņa turpināja savu veiksmīgo karjeru. Savas karjeras laikā strādājusi ar tādiem Itālijā un pasaulē atzītiem režisoriem kā Alfredu Hičkoku (The Paradine Case (1947)), Kerolu Rīdu ("Trešais cilvēks" (1949)), Lukīno Viskonti (Senso (1954)), Mikelandželo Antonioni (Il Grido (1957)), Žoržu Franžū (Les yeux sans visage (1960)), Pjēru Paolo Pazolīni (Oedipus Rex (1967)), Mario Bavu (Lisa and the Devil (1974)), Bernardo Bertoluči ("1900" (1900, 1967), "Mēness" (La Luna, 1979)) un Dario Ardžento ("Nopūtas" (1977)). Saņēmusi balvu par mūža ieguldījumu 1997. gada Venēcijas kinofestivālā.