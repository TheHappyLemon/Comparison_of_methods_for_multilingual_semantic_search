Bordžomi (gruzīnu: ბორჯომი) ir populāra kūrortpilsēta Gruzijas dienvidos. 2014. gadā tās iedzīvotāju skaits sasniedza 10,5 tūkstošus. Atrodas 160 km attālumā no galvaspilsētas Tbilisi. Pilsēta pazīstama ar tās vārdā nosauktā minerālūdens nozari (minerālūdens "Boržomi" tiek iegūts Bordžomi ielejā) un Romanovu vasaras pilī pie Bordžomi esošajā Likani ciematā. Minerālūdens ir galvenais ienākumu avots šajā apgabalā. Minerālūdens "Boržomi" vairāk pazīstams bijušajā PSRS. Netālu no Bordžomi atrodas Bordžomi-Haragauli nacionālais parks, nodibināts 1995. gadā.