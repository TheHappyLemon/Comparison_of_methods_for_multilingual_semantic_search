Longa šaurums (krievu: Пролив Лонга) ir jūras šaurums Ziemeļu Ledus okeānā Krievijā. Tas atdala Vrangeļa salu ziemeļos no Āzijas kontinenta piekrastes dienvidos un savieno Austrumsibīrijas jūru rietumos ar Čukču jūru austrumos. Šaurums ir ap 128 km garš un šaurākajā vietā 146 km plats, kuģojams, bet lielāko gada daļu klāts ar ledu. Nosaukts par godu amerikāņu vaļu medniekam Tomasam Longam (Thomas Long), kurš 1867. gadā atkārtoti atklāja Vrangeļa salu, atzīmēja to kartē un nodēvēja to Ferdinanda Vrangeļa vārdā.