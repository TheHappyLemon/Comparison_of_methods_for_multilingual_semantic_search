2017. gada Latvijas futbola 1.līgas sezona (oficiālais nosaukums — 2017. gada Komanda.lv Latvijas Pirmās līgas čempionāts futbolā) bija 26. Latvijas futbola 1. līgas sezona. Sezonu sāka 14 komandas, taču 14. jūlijā LFF Disciplinārlietu komisija par aizdomīgām darbībām, kas vērstas uz spēļu rezultāta ietekmēšanu, no dalības turnīrā izslēdza FK Jēkabpils/JSC un FK Ogre. Par 1. līgas čempioniem kļuva Valmiera Glass VIA, iegūstot tiesības 2018. gada sezonā spēlēt Virslīgā. Otrās vietas ieguvēji FK Progress/AFA Olaine kvalificējās pārspēlēm par tiesībām spēlēt Virslīgā. Tajās komanda sacentās ar Virslīgas turnīra septītās vietas ieguvējiem FK Metta/LU, bet divu spēļu summā zaudēja ar 2:4 (1:1 un 1:3).