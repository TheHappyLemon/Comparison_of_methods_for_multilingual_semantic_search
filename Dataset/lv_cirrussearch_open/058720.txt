Čīro Ferrāra (itāļu: Ciro Ferrara, dzimis 1967. gada 11. februārī) ir Itālijas futbola treneris un bijušais futbolists, spēlēja aizsarga pozīcijā, bijis Itālijas futbola izlases dalībnieks. Savas karjeras laikā pārstāvējis Napoli un Juventus komandās. Izcīnījis septiņus Itālijas A sērijas titulus (2 ar Napoli, 5 ar Juventus), UEFA kausu (ar Napoli), UEFA Čempionu līgu, UEFA Superkausu, UEFA Intertoto kausu un Starpkontinentālo kausu (ar Juventus). Itālijas futbola izlases sastāvā spēlējis 1990. gada FIFA Pasaules kausā, kā arī 1988. un 2000. gada Eiropas čempionātā. Pēc spēlētāja karjeras beigām kļuvis par Itālijas izlases trenera asistentu Marčello Lipi. Uzvarējis 2006. gada FIFA Pasaules kausā. Vēlāk bijis Juventus, Itālijas U21 izlases, Sampdoria un Wuhan Zall galvenais treneris.