Starptautiskā Atomenerģijas aģentūra (SAEA, angļu: International Atomic Energy Agency, IAEA) ir starptautiska organizācija, kuras mērķis ir veicināt kodolenerģijas izmantošanu miermīlīgiem mērķiem un ierobežot kodolieroču izplatīšanos. 2005. gadā SAEA kopā ar tās toreizējo ģenerāldirektoru Mohamedu El Barādeī saņēma Nobela miera prēmiju. Starptautiskā Atomenerģijas aģentūra ir dibināta 1957. gada 29. jūlijā, pamatojoties uz starptautisku līgumu, ar saviem statūtiem. Lai arī SAEA ir formāli neatkarīga no Apvienoto Nāciju Organizācijas, tomēr tā atskaitās par savu darbu ANO Ģenerālajai asamblejai un ANO Drošības padomei. Organizācijas galvenā mītne atrodas Vīnē, Austrijas galvaspilsētā. Kopš 2009. gada 1. decembra aģentūras ģenerāldirektors bija japānis Jukija Amano. Pēc viņa nāves 2019. gada 18. jūlijā ģenerāldirektora postenis kļuva vakants, Ar 2019. gada decembri šo posteni ieņem argentīnietis Rafaels Grossi. Organizācijā ir 171 dalībvalstis (uz 2019. gada februāri). Latvija iestājās SAEA 1997. gadā.