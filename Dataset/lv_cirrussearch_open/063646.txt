Kāpuniedres (latīņu: Ammophila) ir neliela ģints graudzāļu dzimtā. Šie augi ir sastopami gandrīz tikai piekrastes smilšu kāpās. To plašās sakneņu sistēmas ļauj tiem izplatīties stipra vēja apstākļos, kā arī palīdz stabilizēt un novērst krasta eroziju. Kāpuniedru sugas ir sastopamas Atlantijas okeāna ziemeļu krastos, kur tās parasti ir dominējošās sugas smilšu kāpās. Ģints nosaukums "Ammophila" cēlies no grieķu vārdiem ἄμμος (ámmos), kas nozīmē "smiltis", un φίλος (philos), kas nozīmē "draugs".