Latvijas volejbola izlase ir komanda, kas pārstāv Latviju starptautiskās volejbola spēlēs. Latvijas izlasi pārvalda Latvijas Volejbola federācija. Latvijas izlase ir piedalījusies divos Eiropas čempionātos — 1995. gadā Grieķijā tika izcīnīta 11. vieta, bet 2021. gada Eiropas čempionātā izstājās astotdaļfinālā (16. vieta). 2023. gada septembrī tā ierindojās 38. vietā FIVB rangā. 2020. gada septembrī izlase pēc 26 gadu pārtraukuma kvalificējās 2021. gada Eiropas vīriešu volejbola čempionātam.