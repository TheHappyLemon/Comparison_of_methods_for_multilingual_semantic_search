Jauno braucēju ieskaite Giro d'Italia ir viena no papildus ieskaitēm Giro d'Italia sacensībās. Tā pastāv kopš 1976. gada. Ieskaites līderis valkā baltu krekliņu (itāļu: maglia bianca). Ieskaites uzvarētāju nosaka pēc kopvērtējuma laika, bet ņemot vērā tikai sportistus līdz 25 gadu vecumam. No 1976. līdz 1994. gadam ieskaite attiecās uz braucējiem pirms 24 gadu vecuma. Ieskaites līderim piešķir baltu krekliņu (maglia bianca). Pēc 1994. gada sezonas šī ieskaite vairs netika izdalīta. To atjaunoja līdz ar 2007. gada sacensībām, bet vecuma robežu noteica līdz ar 25 gadu vecumu.