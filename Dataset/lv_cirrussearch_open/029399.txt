Saitama (japāņu: さいたま市, Saitama-shi) ir pilsēta Japānā, Saitamas prefektūras administratīvais centrs un prefektūras lielākā pilsēta. Saitama izveidota 2001. gada 1. maijā, apvienojot bijušās pilsētas Uravu, Omiju un Jono. 2005. gada 1. aprīlī pievienoja arī Ivacuki. Pilsēta atrodas 15–30 km attālumā no Tokijas centra, tāpēc tā tiek uzskatīta par Tokijas metropoles daļu. Daudzi Saitamas iedzīvotāji ikdienā dodas strādāt uz Tokiju.