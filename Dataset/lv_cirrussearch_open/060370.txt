Dzelzenes (Centaurea) ir augu ģints asteru rindas kurvjziežu dzimtā, kurā ietilpst vairāk nekā 700 augu sugu. Šīs ģints pārstāvji ir sastopami tikai Ziemeļu puslodē, pārsvarā Austrumu puslodē. Vislielākā sugu daudzveidība ir konstatēta Vidējos austrumos un tiem tuvos reģionos. Latvijā mainīgos daudzumos ir sastopamas vairākas dzelzeņu sugas, tostarp: Frīģijas dzelzene (Centaurea phrygia), Kalnu dzelzene (Centaurea montana), Lielā dzelzene (Centaurea scabiosa), Pļavas dzelzene (Centaurea jacea), Skarainā dzelzene (Centaurea rhenana), Skrajā dzelzene (Centaurea diffusa), Zilā rudzupuķe (Centaurea cyanus).