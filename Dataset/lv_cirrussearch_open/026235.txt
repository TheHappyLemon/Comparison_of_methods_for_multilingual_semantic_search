Samaras apgabals ir viens no Krievijas federālajiem subjektiem Volgas federālajā apgabalā. Izvietojies Krievijas Pievolgas reģionā Volgas upes abos krastos. Robežojas ar Tatarstānas republiku, kā arī Orenburgas, Uļjanovskas un Saratovas apgabaliem. Samaras apgabala Sizraņas rajona ziemeļrietumos atrodas latviešu kolonistu 1887. gadā dibinātais Vecsmiltenes (krieviski — Вице-Смильтэнэ) ciems.