Novočerkaska ir pilsēta Krievijā, Rostovas apgabalā. Tajā dzīvo 177 000 iedzīvotāju. Pilsēta atrodas uz paugura, kura tuvumā tek Aksajas un Tuzlovas upes. Novočerksaka atrodas mēreni kontinentālajā klimata zonā. Gada vidējā temperatūra +10 °C. Ziema parasti ir diezgan maiga, ap 0 °C, tomēr gaisa temperatūra var gan nolaisties līdz -30 °C gan arī pacelties līdz +18 °C. Līdz ar to arī sniega sega var veidoties pat vairākas reizes ziemas laikā. Gadā vidēji 67 dienas ir ar sniegu. Vasarai raksturīgs sauss un karsts laiks, jūlija vidējā temperatūra ir +24 °C. Tomēr dažreiz tā var sasniegt arī +40 °C. Ūdens tuvumā esošajās ūdenskrātuvēs, tajā skaitā arī Donas upē sasilst līdz +28-30 °C. Vasara ilgst 170-175 dienas, bezsala periods - 180 dienas. Gada nokrišņu daudzums ir 616 mm liels. Visvairāk nokrišņu (līdz 65 mm) izkrīt decembrī, janvārī un jūlijā. Vismazāk (35 mm) - augustā un septembrī.