Štrasburga (vācu: Strasburg, oficiāli Štrasburga (Ukermarka) (vācu: Strasburg (Uckermark))) ir pilsēta Vācijā, Mēklenburgā-Priekšpomerānijā, uz austrumiem no Neibrandenburgas, vēsturiskajā Ukermarkas novadā. Radusies 12. gadsimtā. Vēsturiski no 15. gadsimta līdz 1952. gadam ietilpa Brandenburgā. Otrā pasaules kara laikā pie pilsētas atradās Junkers aviācijas dzinēju rūpnīca.