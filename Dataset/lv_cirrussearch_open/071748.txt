Koventri katedrāle (angļu: Coventry Cathedral) jeb Sv. Miķeļa katedrāles baznīca (angļu: Cathedral Church of Saint Michael) ir anglikāņu katedrāle, kas atrodas Anglijas centrālajā daļā, Koventri pilsētā. Tā ir Koventri diecēzes galvenā baznīca. Koventri pilsētā vēstures gaitā bijušas trīs katedrāles. Pirmā, 12. gadsimtā dibinātā Sv. Marijas katedrāle tika nojaukta reformācijas laikā. Mūsdienu modernisma stila katedrāle celta no 1956. līdz 1962. gadam pēc skotu arhitekta Bezila Spensa (Basil Spence, 1907 – 1976) projekta. Katedrāles kompleksā iekļauta vecās, 14. gadsimtā celtās katedrāles drupas. 14. gadsimtā celtā katedrāle tika sagrauta 1940. gadā, kad pilsētu bombardēja vācu gaisa spēki. Vecās katedrāles tornis kalpo par zvanu torni jaunajā katedrālē.