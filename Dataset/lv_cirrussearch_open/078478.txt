Džons Bardīns (angļu: John Bardeen; dzimis 1908. gada 23. maijā, miris 1991. gada 30. janvārī) bija amerikāņu fiziķis, kurš līdz šim ir vienīgais, kas divas reizes ir ieguvis Nobela prēmiju fizikā. Pirmo reizi viņš šo prēmiju saņēma 1956. gadā kopā ar Viljamu Šokliju un Volteru Brateinu par tranzistora izgudrošanu. Otro reizi viņš Nobela prēmiju saņēma 1972. gadā kopā ar Leonu Kūperu un Džonu Šrīferu par to, ka bija viens no BKŠ teorijas, kas izskaidro supravadītspēju, izstrādātājiem.