Polijas-Lietuvas karš (lietuviešu: Lenkijos–Lietuvos karas) bija bruņots konflikts starp Poliju un Lietuvu 1919–1920. gadā par Viļņas apgabalu un citām teritorijām. Karš beidzās ar 1920. gada 7. oktobrī parakstīto Suvalku vienošanos. Ar šo vienošanos tika noslēgts pamiers un noteiktas robežas starp Poliju un Lietuvu, apgabals tika pievienots Polijai. 1926. gadā reģiona teritorijā tika izveidota Viļņas vojevodiste. Lietuva neatzina apgabala aneksiju un līdz 1938. gadam neuzturēja diplomātiskās attiecības ar Poliju. 1939. gada 10. oktobrī pēc Polijas valsts likvidācijas PSRS nodeva Viļņu un daļu no Viļņas apgabala neatkarīgajai Lietuvai. Lietuvas PSR 1940. gada oktobrī pievienoja vēl nelielu daļu Viļņas apgabala, kas 1939. gadā tika pievienota Baltkrievijas PSR.