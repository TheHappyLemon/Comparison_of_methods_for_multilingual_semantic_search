Boeing 767 ir ASV aviobūves kompānijas Boeing Commercial Airplanes lielo attālumu reaktīvo divu dzinēju pasažieru lidmašīnu sērija. Šīs sērijas lidmašīnās ir sēdvietas 181—375 pasažieriem un atkarībā no modeļa tā var veikt 7130—11 825 km lielus attālumus. Boeing 767 tiek ražotas kopš 1981. gada, līdz 2018. gada beigām ir uzbūvētas 1118 lidmašīnas. Pirmais lidojums ar Boeing 767 notika 1981. gada 26. septembrī. Viena 767-200ER lidmašīna maksā 160,2 miljonus ASV dolāru, 767-300ER — 182,8 miljonus, 767-300F — 185,4 miljonus un 767-400ER — 200,8 miljonus.