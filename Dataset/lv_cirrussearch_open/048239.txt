Pjetermaricburga (angļu: Pietermaritzburg, zulu: umGungundlovu), saukta arī kā Maricburga (Maritzburg) vai saīsinājumā PMB ir Dienvidāfrikas pilsēta valsts austrumu daļā. Tā ir Kvazulu-Natālas provinces galvaspilsēta un otrā lielākā pilsēta aiz Durbanas. Pilsētas kopējā platība ir 126,15 km², pēc 2011. gada datiem pilsētā dzīvo 223 448 iedzīvotāji. Pilsēta ir nozīmīgs reģiona industriālais un ekonomiskais centrs ar specializāciju uz alumīnijas, koka un piena produktu ražošanu. Kopš 2004. gada pilsēta ir mājvieta Kvazulu-Natālas universitātei, kurā mācās vairāk kā 46 000 studentu.