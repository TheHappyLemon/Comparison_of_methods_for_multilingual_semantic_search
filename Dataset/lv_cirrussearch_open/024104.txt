2018. gada Pasaules čempionāts hokejā bija 82. Pasaules čempionāts. Tas norisinājās Kopenhāgenā un Herningā, Dānijā. Uz čempionāta rīkošanu pretendēja arī Latvija. Čempionāts bija zīmīgs ar to, ka tajā pirmo reizi savas valsts pastāvēšanas vēsturē debitēja Dienvidkorejas izlase, kas iepriekšējos gados bija regulāri spēlējusi zemākajās divīzijās. Savukārt Latvijas izlasei šis bija jau 22. Pasaules čempionāts Elites divīzijā pēc kārtas. Čempionāts norisinājās no 4. līdz 20. maijam, čempiona titulu aizstāvēja iepriekšējā gada uzvarētāji Zviedrijas izlase, kas arī saglabāja savu titulu.