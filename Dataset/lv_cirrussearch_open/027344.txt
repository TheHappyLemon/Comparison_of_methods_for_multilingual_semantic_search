Tolīdo, arī Tolīda (angļu: Toledo) ir pilsēta Lukasa apgabalā, Ohaio štatā, ASV. Apgabala administratīvais centrs, ar vairāk nekā 287 tūkstošiem iedzīvotāju ceturtā lielākā pilsēta štatā pēc Sinsinati, Klīvlendas un Kolumbusas (un 67. lielākā valstī). Atrodas pie Ēri ezera Ohaio štata ziemeļos pie robežas ar Mičiganas štatu. 1833. gadā pilsēta tika dibināta, nosaukta Spānijas pilsētas Toledo vārdā. Ohaio lēmums iekļaut Tolīdo rajonu (kas tobrīd atradās Mičiganas Teritorijā) savā štata kanālu sistēmā bija iemesls 1835. gada strīdam, kas tika nosaukts par Tolīdo karu. Mūsdienās pilsēta ir nozīmīgs komerciālais, rūpnieciskais un transporta centrs. Pilsētas osta ir viena no lielākajām bitumetogļu pārvadājumiem domātajām ostām pasaulē. 1872. gadā tika dibināta Tolīdo Universitāte, 1858. gadā — Deivisa koledža, 1965. gadā — Owens Community College.