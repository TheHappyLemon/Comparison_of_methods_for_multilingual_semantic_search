Atlantas "Thrashers" (angļu: Atlanta Thrashers) bija profesionāls ASV hokeja klubs, kas bija bāzēts Atlantā, Džordžijas štatā, ASV. Klubs spēlēja Nacionālās hokeja līgas Austrumu konferences Dienvidaustrumu divīzijā. Tas tika dibināts 1999. gadā un kopš dibināšanas brīža spēlēja NHL. Savas pastāvēšanas vēsturē "Thrashers" ne reizi nav uzvarējis NHL, tāpat ne reizi nav kļuvis par konferences uzvarētāju un 1 reizi ir kļuvis divīzijas čempionu. Mājas spēles komanda aizvadīja Philips Arena hallē. 2011. gada maijā "Thrashers" tika pārdots Kanādas uzņēmumam. Sākot ar 2011.—2012. gada sezonu, klubs atrodas Kanādas pilsētā Vinipegā.