Zilte (vācu: Sylt, dāņu: Sild, frīzu: Söl) ir lielākā Vācijas sala Ziemeļjūrā. Tā atrodas Vācijas ziemeļos pie Dānijas robežas Ziemeļfrīzu salu arhipelāgā. Salas platība ir 99 km². Ziemeļu - dienvidu virzienā salas garums ir 35 km, savukārt rietumu - austrumu virzienā 13 km. Šaurākajā vietā tā ir tikai 400 m plata. Salā dzīvo 21 000 iedzīvotāju. Augstākais salas punkts (Uwe-Düne) ir 52 metrus virs jūras līmeņa.