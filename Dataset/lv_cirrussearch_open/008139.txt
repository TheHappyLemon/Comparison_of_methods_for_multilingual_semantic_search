Nīderlandes futbola izlase ir nacionālā futbola komanda, kas pārstāv Nīderlandes valsti starptautiskās futbola sacensībās. Nīderlandes futbola izlasi pārvalda Nīderlandes Futbola Asociācija. Lielākie izlases panākumi bija 1970. gados, kad Nīderlandes izlase ar Johanu Kruifu priekšgalā izcīnīja otro vietu 1974. gada Pasaules čempionātā, šo pašu panākumu atkārtojot arī 1978. gadā. Vēlreiz Pasaules kausa finālā spēlēja 2010. gadā. 1988. gadā Nīderlande uzvarēja Eiropas čempionātā, un arī šobrīd ir viena no spēcīgākajām Eiropas izlasēm.