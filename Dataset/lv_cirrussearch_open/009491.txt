Sačins Tendulkars (marathu: सचिन रमेश तेंडुलकर, Sachin Tendulkar; dzimis 1973. gada 24. aprīlī) ir bijušais indiešu kriketa spēlētājs, spēlējis sitēja pozīcijā. Viņš tiek uzskatīts par vienu no visu laiku izcilākajiem sitējiem kriketa vēsturē. 2011. gadā Indijas izlases sastāvā viņš uzvarēja Pasaules kausa izcīņā. Indietis karjeras laikā ir uzstādījis vairākus rekordus. 2010. gadā viņš tika atzīts par gada labāko kriketa spēlētāju.