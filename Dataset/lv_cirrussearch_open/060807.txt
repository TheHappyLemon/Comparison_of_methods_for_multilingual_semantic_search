Atensa (angļu: Athens) ir pilsēta Džordžijas štatā, ASV. 2020. gadā pilsētā dzīvoja 127 315 iedzīvotājs. Pēc iedzīvotāju skaita Atensa ir sestā lielākā Džordžijas pilsēta. Pilsēta atrodas aptuveni 110 kilometrus uz ziemeļaustrumiem no štata galvaspilsētas Atlantas. Pilsētā atrodas Džordžijas Universitāte, kas ir vecākā valsts atbalstītā universitāte ASV. Tā ir dibināta 1785. gadā. Apkārtne ap universitāti tika nosaukta Grieķijas pilsētas Atēnu vārdā, kurā atradās Platona akadēmija. Atensā ir cēlušās vairākas pazīstamas alternatīvā roka grupas, kā R.E.M., The B-52's, Widespread Panic, Drive-By Truckers, of Montreal, Neutral Milk Hotel un Harvey Milk.