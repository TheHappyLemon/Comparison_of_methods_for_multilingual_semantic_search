25 metru ātršaušana ar pistoli vīriešiem bija viena no piecām šaušanas disciplīnām, kas bija iekļauta 1896. gada vasaras olimpisko spēļu programmā. Sacensības notika 11. aprīlī Kalitejas šaušanas poligonā Skopeftirionā. Šajās sacensībās piedalījās 4 sportisti no 3 valstīm. Sacensībās varēja izmantot tikai 45 kalibra pistoli, līdz ar to no sacensībām tika diskvalificēti ASV sportisti brāļi Peini. Peini atteicās izmantot grieķu piedāvātās pistoles. Par pirmo olimpisko čempionu šajā disciplīnā kļuva Grieķijas sportists Joannis Frangudis. Arī sudraba medaļu izcīnīja Grieķijas sportists Georgijs Orfanidis. Savukārt bronzas medaļu izcīnīja Dānijas sportists Holgers Nīlsens. Šīs medaļas piešķīra Starptautiskā Olimpiskā komiteja ar atpakaļejošu datumu; Spēļu laikā uzvarētājiem tika piešķirta sudraba medaļa, bet turpmākās vietas netika apbalvotas.