Latvijas Cilvēktiesību komiteja (LCK, krievu: Латвийский комитет по правам человека, angļu: Latvian Human Rights Committee) ir 1992. g. dibināta biedrība Latvijā, kas darbojas cilvēktiesību aizsardzības jomā, it sevišķi — mazākumtautību, cilvēku tiesiskā statusa, dzīvokļu tiesību jautājumos. Apvieno pārsvarā juristus un publicistus. Kā norāda pētījuma "Etnopolitika Latvijā" autori, bijušais Baltijas jūras valstu padomes demokrātisko institūciju un cilvēktiesību komisārs O. Espersens "vairākkārt apmeklējis LCK un savos spriedumos par Latviju izmanto galvenokārt šīs organizācijas materiālus".