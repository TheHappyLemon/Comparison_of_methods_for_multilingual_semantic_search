2023. gada UEFA Eiropas U-21 čempionāts bija 24. Eiropas U-21 čempionāts futbolā. Turnīru organizēja UEFA. Čempionāta finālturnīrs notika Gruzijā un Rumānijā no 2023. gada 21. jūnija līdz 8. jūlijam. Turnīrā drīkstēja piedalīties spēlētāji, kas ir dzimuši pēc 2000. gada 1. janvāra. UEFA čempionāta rīkošanas tiesības Rumānijai un Gruzijai piešķīra 2020. gada decembrī. Turnīra fināls notika Batumi, Gruzijā. Čempionātā uzvarēja Anglijas U-21 izlase, kas finālā ar 1:0 pieveica Spāniju. Anglijai tas bija trešais tituls. Turnīrs kalpoja arī kā kvalifikācija 2024. gada vasaras olimpiskajām spēlēm. Olimpiskajām spēlēm kvalificējās trīs Eiropas izlases, neskaitot Franciju, kas ir kvalificējusies automātiski kā rīkotājvalsts. Tā kā Anglija nevar piedalīties olimpiskajās spēlēs, kvalificejās Spānija, Ukraina un Izraēla.