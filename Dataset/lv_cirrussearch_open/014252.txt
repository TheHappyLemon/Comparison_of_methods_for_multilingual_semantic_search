Erazems Lorbeks (slovēņu: Erazem Lorbek; dzimis 1984. gada 21. februārī) ir slovēņu basketbolists, spēlē spēka uzbrucēja pozīcijā, Slovēnijas basketbola izlases dalībnieks. Pašlaik (2012) pārstāv Spānijas klubu Barselonas "Regal". Karjeru sācis dzimtās Slovēnijas klubā Union Olimpija. Vēlāk spēlējis Itālijas, Spānijas un Krievijas klubos. 2005. gadā viņš tika atzīts par Eirolīgas uzlēcošo zvaigzni. 2011.—2012. gada sezonā tika iekļauts līgas simboliskajā pirmajā izlasē, iepriekš divas sezonas pēc kārtas (2009, 2010) tika iekļauts Eirolīgas simboliskajā otrajā izlasē. Barselonas "Regal" sastāvā kļuvis par 2009.—2010. gada Eirolīgas čempionu. 2005. gada NBA draftā viņu Indiānas "Pacers" izraudzījās otrajā kārtā ar kopējo 44. kārtas numuru. 2011. gada NBA drafta laikā tiesības uz viņu tika atdotas Sanantonio "Spurs" kā daļa no maiņas darījuma. Slovēnijas izlases sastāvā piedalījies četros Eiropas čempionātos (2005, 2007, 2009, 2011). 2009. gadā tika izcīnīta 4. vieta.