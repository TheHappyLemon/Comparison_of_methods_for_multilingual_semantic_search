Wikitribune ir ziņu tīmekļa vietne, kurā profesionāli žurnālisti sagatavo ziņu publikācijas un brīvprātīgie tos papildina, pārlasot un labojot, pārbaudot faktus un pievienojot avotus. Par tīmekļa vietnes izveidi 2017. gada aprīlī paziņoja Vikipēdijas līdzdibinātājs Džimijs Veilss. Wikitribune nav saistīta ar Vikipēdiju vai organizāciju, kas to uztur, Wikimedia Foundation. Sākotnējā pūļa finansējuma kampaņa noslēdzās 2017. gada maijā. 2017. gada augustā par pirmo redaktoru kļuva Pīters Beils, par publicēšanas platformu sākotnēji kļuva Medium.com.mediumone Septembrī Medium tika publicēts pirmais raksts. 2017. gada oktobrī vietne tika atvērta plašākai publikai, fokusējuties uz politikas, uzņēmējdarbības un ekonomikas ziņām, papildinātām ar detalizētākiem iknedēļas rakstiem.Times141017 Pēc gada tika pārtrauktas darba attiecības ar visiem reportieriem un redaktoriem, pamatojot to ar vājiem rezultātiem. Šobrīd rakstus var publicēt brīvprātīgie bez profesionāļu pārbaudes un vietnei joprojām ir brīva pieeja. 2019. gada oktobrī tika publiskota WikiTribune Social jeb WT:Social vietne. Džimijs Veilss to raksturoja kā sociālo tīklu.