Taskalūsa (angļu: Tuscaloosa) ir pilsēta ASV, Alabamas štatā. 2020. gadā pilsētā dzīvoja 99 600 iedzīvotāji. Pēc iedzīvotāju skaita Taskalūsa ir piektā lielākā Alabamas pilsēta. Pilsēta ir dibināta 1819. gadā. No 1826. līdz 1846. gadam Taskalūsa bija Alabamas štata galvaspilsēta. Kopš 1993. gada Taskalūsā atrodas ASV pirmā Mercedes-Benz automobiļu montāžas rūpnīca. Nozīmīga loma pilsētas ekonomikā un kultūrā ir Alabamas Universitātei, kas atrodas Taskalūsā, padarot to par koledžas pilsētu.