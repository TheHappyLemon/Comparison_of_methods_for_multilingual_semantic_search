Kristena Stjuarta (angļu: Kristen Jaymes Stewart; dzimusi 1990. gada 9. aprīlī Losandželosā, Kalifornijas štatā, ASV) ir amerikāņu aktrise. Vislabāk pazīstama ar lomu vampīru filmu sērijā "Krēsla". Vēl ir filmējusies tādās filmās kā "Baiļu istaba", "Zatura. Piedzīvojumi kosmosā", "Sieviešu valstībā", "Vēstneši", "Piedzīvojumu zeme", "The Runaways", "Sniegbaltīte un mednieks" un "Ceļā". Par lomām ir saņēmusi vairākas balvas, visvairāk — par Bellas Svonas lomu filmā "Krēsla". 2012. gadā tikusi atzīta par vislabāk pelnošāko Holivudas aktrisi.