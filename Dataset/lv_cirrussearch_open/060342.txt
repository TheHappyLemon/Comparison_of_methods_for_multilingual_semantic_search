Ņikita Ņikitins (krievu: Никита Никитин, dzimis 1986. gada 16. jūnijā) ir bijušais Krievijas hokejists, spēlēja aizsarga pozīcijā. 2004. gada NHL draftā Ņikitinu ar kopējo 136. numuru piektajā kārtā izvēlējās Sentluisas "Blues". 2004–05. gada sezonā debitējis Krievijas Superlīgas komandā Omskas "Avangard". 2010. gadā noslēdzis līgumu ar Sentluisas "Blues", kur viņš pavadīja divas nepilnas sezonas, līdz viņš tika aizmainīts uz Kolumbusas "Blue Jackets". Vēlāk spēlējis arī Edmontonas "Oilers". 2016. gadā atgriezies "Avangard" komandā, bet 2019. gadā karjeru noslēdza Čeļabinskas "Traktor" rindās. Krievijas hokeja izlases sastāvā piedalījies 2012. gada Pasaules čempionātā, kur tika izcīnīta zelta medaļa. Ņikitins tika iekļauts izlases sastāvam 2014. gada ziemas olimpiskajās spēlēs.