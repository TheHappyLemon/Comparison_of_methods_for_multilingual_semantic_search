Alutaguzes pagasts (igauņu: Alutaguse vald) ir viena no 8 Igaunijas Austrumviru apriņķa pašvaldībām un aizņem visu apriņķa mazapdzīvoto dienvidu daļu. Izveidots Igaunijas teritoriālās reformas gaitā 2017. gadā, apvienojot Alajēes, Īzaku, Illukas, Metaguzes un Tudulinnas pagastus. Pagastā ietilpst 3 lielciemi (Īzaku, Metaguze un Tudulinna) un 72 ciemi. Robežojas ziemeļos ar Austrumviru apriņķa Liganuzes pagastu, Toilas pagastu, Jehvi pagastu, Kohtla-Jerves pilsētu un Narvas-Jēsū pilsētas pašvaldību, austrumos - ar Krieviju, dienvidos - ar Peipusa ezeru, dienvidrietumos - ar Jegevas apriņķa Mustvē pagastu, bet rietumos - Rietumviru apriņķa Vinni pagastu.