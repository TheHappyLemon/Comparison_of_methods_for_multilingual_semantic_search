Džons Gohnors (angļu: John Peter Gochnaur; dzimis 1875. gada 12. septembrī, miris 1929. gada 27. septembrī) bija amerikāņu beisbolists, spēlēja šortstopa pozīcijā. Beisbolista karjeru sācis 1896. gadā kā otrās bāzes spēlētājs. 1901. gada septembrī Bruklinas "Superbas" sastāvā debitēja MLB (jau kā šortstops). Taču nākamās divas sezonas pārstāvēja Klīvlendas "Bronchos/Naps", pēc tam beidza beisbolista karjeru. Kopumā karjeras laikā aizvadīja 264 augstākās līgas spēles, kurās pieļāva 146 kļūdas, neveica nevienu mājas skrējienu, viņa sišanas procents bija 18,7%. Dž. Gohnors bieži tiek dēvēts par visu laiku sliktāko beisbolistu.