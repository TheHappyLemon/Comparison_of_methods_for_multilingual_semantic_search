Stundas rekords riteņbraukšanā ir garākā distance, kura stundas laikā ir nobraukta ar velosipēdu. Pastāv dažādas šī rekorda versijas. Populārākā no tām ir klasiskā velosipēda versija, kura atbilst Starptautiskās riteņbraukšanas savienības (UCI) prasībām. Stundas rekorda mēģinājumi notiek velodromā. Pirmais reģistrētais rekords fiksēts 1876. gadā, kad amerikānis Frenks Dodss nobrauca 26,508 km ar augstrata velosipēdu, lai arī ir citi avoti apgalvo, ka to pirmoreiz uzstādīja Džeimss Mūrs Vulverhemptonā 1873. gadā ar Ariel 49" collu ratu velosipēdu. 1972. gadā Edijs Merkss uzrādīja rezultātu 49,431 km, kurš noturējās 12 gadus. Šībrīža rekords pieder Filipo Gannam, tas ir 56,792 km, bet WHPVA/IHPVA versijā rekords pieder Frančesko Ruso ar 91,56 km rezultātu. Sieviešu konkurencē šī brīža rekordu uzstādījusi Elena van Deika un tas ir 49,254 km.