Interneta filmu datubāze (angļu: Internet Movie Database, saīsināti IMDb) ir tiešsaistes datubāze ar informāciju par filmām, aktieriem, televīzijas šoviem un datorspēlēm. IMDb izveidoja datorprogrammētājs Kols Nīdhems. Darbība tika uzsākta 1990. gada 17. oktobrī. 1998. gadā IMDb nonāca Amazon.com īpašumā. 2014. gada decembrī, IMDb datubāzē bija iekļautas 3 109 500 filmas un televīzijas seriālu sērijas, kā arī 6 263 500 personības. IMDb ir 57 miljonu reģistrētu lietotāju un ir Alexa Top 50 populārāko interneta lapu sarakstā.