Belgradas futbola klubs "Crvena Zvezda" (serbu: Фудбалски клуб Црвена звезда, Fudbalski Klub Crvena Zvezda) ir profesionāls Serbijas futbola klubs, kas ir bāzēts Belgradā, Serbijā. Klubs spēlē Serbijas Superlīgā. Tas ir dibināts 1945. gadā. Šis ir visu laiku veiksmīgākais Serbijas klubs ar 31 izcīnīto līgas čempiontitulu un 24 nacionālajiem kausiem pašreizējās Serbijas un bijušās Dienvidslāvijas sacensībās. Tas ir vienīgais Serbijas, kā arī Dienvidslāvijas klubs, kas uzvarējis Eiropas Čempionvienību kausa izcīņā (pašreizējā UEFA Čempionu līga), klubs to paveica 1991. gadā.