Leslijs Ferdinands (angļu: Leslie Ferdinand, dzimis 1966. gada 8. decembrī) ir Anglijas futbola treneris un bijušais futbolists, spēlēja uzbrucēja pozīcijā, bijis Anglijas futbola izlases dalībnieks. Pašlaik (2021) Ferdinands ir Anglijas kluba Queens Park Rangers sporta direktors. Savas karjeras laikā pārstāvējis vairākus Anglijas klubus. Anglijas Premjerlīgā pārstāvējis Queens Park Rangers, Newcastle United, Tottenham Hotspur, West Ham United, Leicester City un Bolton Wanderers. Kopumā Premjerlīgā 351 mačā guvis 149 vārtus. Ar Anglijas futbola izlasi piedalījies 1996. gada Eiropas čempionātā un 1998. gada FIFA Pasaules kausā. Less ir bijušā Anglijas izlases futbolista Rio Ferdinanda brālēns.