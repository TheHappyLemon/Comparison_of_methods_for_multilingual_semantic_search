Kulturoloģija ir humanitāri integratīva zinātne par kultūru kā specifiski cilvēcisku dzīves veidu. Kombinē ekonomikas teoriju, socioloģiju, filozofiju, mākslas vēsturi, antropoloģiju, literatūras teoriju. Jēdziena rašanās saistāma ar 20 g.s. Pirmais domu par šādas zinātnes nepieciešamību 19. gs. beigās deva Edvards Tailors. Viņš sniedza definējumu vārdam "kultūra". Terminu "Cultural studies" angļu valodā ieviesa 1964. g. Anglijas zinātnieki S. Holls un D. Hebdidžs. Terminu "kulturoloģija" kā tādu ieviesa amerikāņu antropologs Leslijs Vaits, kurš uzskatīja ka kultūras jēdziens sociālo zinātņu jomā palīdz precizēt cilvēka attiecības ar apkārtējo pasauli un noteikt šo attiecību izmaiņas laika gaitā. Tomēr mūsdienās šādā izpratnē jēdzienu "kulturoloģija" izmanto gandrīz tikai Krievijā. Krievijā kulturoloģijas sākumi meklējami 1960. gados. 1980. gados tā tika atzīta kā akadēmiska joma un vēlāk, pēc PSRS sabrukuma, iekļauta oficiālajā augstskolu akreditācijā. Sākot ar 2010. gadu šo priekšmetu sāka pasniegt arī Latvijas skolās.