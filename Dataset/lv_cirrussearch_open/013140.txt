Kristīne Nevarauska-Atkočūne (dzimusi Kristīne Nevarauska 1981. gada 3. martā Bauskā) ir latviešu aktrise. 2003. gadā absolvējusi Latvijas Kultūras akadēmijas Ekrāna un teātra mākslas nodaļu (Valmieras teātra aktieru kursu). No 2001. līdz 2005. gadam bijusi Valmieras Drāmas teātra aktrise, 2003. gadā attēlojusi Maiju izrādē "Maija un Paija". Kopš 2005. gada ir Dailes teātra aktrise. Par Aijas tēlojumu 2010. gada izrādē "Aija pēc Jaunsudrabiņa" tika nominēta Spēlmaņu nakts balvai kā labākā aktrise. K. Nevarauska filmējusies televīzijas seriālos, tai skaitā "Neprāta cenā", "UgunsGrēkā" ,"Būt mīlētai" un "Viņas melo labāk" . Tāpat filmējusies vairākās kinofilmās, tai skaitā "Man patīk, ka meitene skumst" un "Dancis pa trim". Par lomām filmās "Sauja ložu" un "Nekas mūs neapturēs" saņēmusi Lielā Kristapa balvas kā labākā aktrise.