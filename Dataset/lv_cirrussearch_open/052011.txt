Zandvortas trase (nīderlandiešu: Circuit Zandvoort) ir Formula 1 sacīkšu trase, kura atrodas Nīderlandes kūrortpilsētā Zandvortā, netālu no Ziemeļjūras. Bija plānots, ka pēc rekonstrukcijas šeit pēc 35 gadu pārtraukuma 2020. gada 3. maijā notiks Nīderlandes GP izcīņa, tomēr tā tika atcelta Covid-19 pandēmijas dēļ. Sacensības trasē notikušas kopš 1939. gada, bet pirmās F1 Nīderlandes GP — 1952. gadā. 1985. gadā trases operators CENAV atteicās no šī biznesa. Vēlākos gados trase nonāca pašvaldības īpašumā, daļa trases tika pārdota.