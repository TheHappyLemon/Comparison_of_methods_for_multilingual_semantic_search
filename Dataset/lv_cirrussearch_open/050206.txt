"Tālu no debesīm" (angļu: Far from Heaven) ir 2002. gada melodrāma, kuras režisors un scenārija autors ir Tods Heinss. Galvenās lomas filmā atveido Džūliana Mora, Deniss Kveids, Deniss Heisberts, Patrīcija Klārksone, Džeimss Rebhorns un Vaiola Deivisa. Filmas pirmizrāde notika 2002. gada 2. septembrī Venēcijas filmu festivālā. Filma tika nominēta vairākām nozīmīgām balvām, tajā skaitā četrām Amerikas Kinoakadēmijas balvām (Labākā aktrise galvenajā lomā, Labākā oriģinālmūzika, Labākais operatora darbs un Labākais oriģinālscenārijs). Filmas sižets notiek 1957. gadā Konektikutā. Keitija Vitakere ir mājsaimniece ar it kā perfektu dzīvi, kura ir precējusies ar Frenku, veiksmīgu izpilddirektoru. Tomēr Keitijas dzīve sākt brukt kopā pēc tam, kad viņa saskaras ar laulības krīzi un pieaugošo rasu spriedzi apkārtējā vidē.