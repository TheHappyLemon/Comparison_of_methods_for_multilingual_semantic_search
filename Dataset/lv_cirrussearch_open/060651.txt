Kanzassitijas "Chiefs" (angļu: Kansas City Chiefs) ir profesionāls amerikāņu futbola klubs, kas ir bāzēts Kanzassitijā, Misūri štatā, ASV. Tas ir dibināts 1959. gadā kā Dalasas "Texans". "Chiefs" spēlē Nacionālās futbola līgas (NFL) Amerikas futbola konferences Rietumu divīzijā. Klubs savas mājas spēles aizvada Arrowhead Stadium stadionā. Klubs savā pastāvēšanas vēsturē ir uzvarējis četrās Superkausa izcīņās, pēdējo reizi 2023. gadā. 1963. gadā klubs no Dalasas pārcēlās uz Kanzassitiju.