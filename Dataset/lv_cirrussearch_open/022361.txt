Sīrijas kamielis (Camelus moreli) ir izmirusi kamieļu ģints suga, kas dzīvojusi mūsdienu Sīrijas teritorijā pirms 100 000 gadiem. Kamielis bija ļoti liels, to varētu salīdzināt ar mūsdienu žirafi vai ziloni. Tā augstums skaustā bija 3,6 metri, bet ķermeņa garums 4 metri. Domājams, ka Sīrijas kamielis bija aptuveni divas reizes lielāks nekā mūsdienu divkupru kamielis (lielākais no mūsdienu kamieļu sugām), bet tā anatomija bijai līdzīga mūsdienu vienkupra kamielim. Pirmās kamieļa fosilijas tika atrastas 2005. gadā Sīrijas tuksneša rietumos. Taču vēlāk, 2006. gadā, tika atrastas vēl vairāk fosilijas. Teritorijās, kur tika atrasts Sīrijas kamielis, kādreiz ir bijusi stepe un arheoloģiskās liecības neapšaubāmi norāda uz to, ka milzu kamieli medīja senie paleolīta laikmeta cilvēki.