Detroitas Grand Prix bija F1 autosacīkstes, kas no 1982. līdz 1988. gadam norisinājās Detroitas ielu trasē, kura tika izveidota Detroitā, Mičiganas štatā, ASV. 1982. gada sezonā ASV notika 3 posmi - ieskaitot jauno Detroitas sacīksti. Trase tika izveidota Detroitas ielās ap Renesanses centra debesskrāpju kompleksu un vienā vietā šķērsoja arī vilciena līniju. 1988. gada sacīkste tika aizvadīta lielā karstumā, kura dēļ trase kļuva gandrīz nelietojama un pēc pilotu negatīvas reakcijas F1 sacīkstes Detroitā vairs nenotika. Veiksmīgākais pilots Detroitas ielās bija brazīlietis Airtons Senna, kurš šeit uzvarēja 3 gadus pēc kārtas.