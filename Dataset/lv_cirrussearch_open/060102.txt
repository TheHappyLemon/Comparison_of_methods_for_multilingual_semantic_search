Bogušova-Gorce (poļu: Boguszów-Gorce) ir pilsēta Polijas dienvidrietumos, Lejassilēzijas vojevodistē uz dienvidrietumiem no Valbžihas. Ietilpst Valbžihas aglomerācijā. Izveidota 1973. gadā, apvienojot divas pilsētas - Bogušovu un Gorci. Līdz 1945. gadam apdzīvotās vietas ietilpa Vācijas sastāvā, kad, pamatojoties uz Potsdamas konferences lēmumiem, pilsēta tika piešķirta Polijai, bet pilsētas vācu iedzīvotāji padzīti. Pirms iekļaušanas Polijā vāciskie apdzīvoto vietu nosaukumi bija Gotesberga (vācu: Gottesberg) Bogušovai un Rotenbaha (vācu: Rothenbach) Gorcei.