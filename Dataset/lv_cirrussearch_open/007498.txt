Bosnijas un Hercegovinas futbola izlase ir nacionālā futbola komanda, kas pārstāv Bosnijas un Hercegovinas valsti starptautiskās futbola sacensībās. Bosnijas un Hercegovinas futbola izlasi pārvalda Bosnijas un Hercegovinas Futbola Asociācija. Savu pirmo spēli pēc Dienvidslāvijas sadalīšanās Bosnijas un Hercegovinas izlase aizvadīja 1995. gada 30. novembrī pret Albānijas izlasi. Bosnijas un Hercegovinas izlase nekad nav piedalījusies ne Pasaules, ne Eiropas čempionātu finālturnīros, taču pēdējos atlases ciklos uz 2004. gada Eiropas čempionātu, kā arī 2006. gada Pasaules čempionātu bija tuvu tam.