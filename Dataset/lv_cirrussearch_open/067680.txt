Vazgena Sargsjana republikāniskais stadions (armēņu: Վազգեն Սարգսյանի անվան Հանրապետական մարզադաշտ) ir 1935. gadā uzbūvēts daudzfunkcionāls stadions, kas atrodas Armēnijas galvaspilsētā Erevānā. PSRS laikā stadions bija pazīstams kā Dinamo stadions. 1999. gadā to pārdēvēja par Republikānisko stadionu, bet tā paša gada beigās stadionu nosauca teroraktā nogalinātā Armēnijas premjerministra Vazgena Sargsjana (Վազգեն Զավենի Սարգսյան, 1959—1999) vārdā. Stadionā ir vairāk nekā 14 000 sēdvietu un šeit bāzējas Armēnijas futbola izlase, kā arī futbola klubs FC Pyunik.