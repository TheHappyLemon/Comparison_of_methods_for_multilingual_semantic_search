Tumšā enerģija ir termins astronomijā, kas apraksta nezināmu enerģijas formu, kas ietekmē Visumu lielos apmēros. Pirmo reizi šis termins tika lietots 1998. gadā, kad pārnovu pētījumi norādīja, ka Visums nevis nemainīgā ātrumā izplešas vai tā izplešanās ātrums samazinās, bet gan tieši otrādi, tas ir, Visuma izplešanās ir paātrināta. Neieviešot jaunu enerģijas formu — tumšo enerģiju —, nebija iespējams izskaidrot, kāpēc Visums izplešas paātrināti.