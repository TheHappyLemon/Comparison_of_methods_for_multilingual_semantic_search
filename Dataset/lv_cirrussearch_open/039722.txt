GSAT-9 jeb South Asia Satellite ir Indijas sakaru pavadonis, kas ietilpst GSAT sistēmā. Tas ģeostacionārajā orbītā palaists 2017. gada maijā. Pavadoni izgatavojusi un apkalpo Indijas Kosmosa pētījumu organizācija (ISRO). Tas paredzēts sakaru pakalpojumiem Dienvidāzijas Reģionālās kooperācijas asociācijas dalībvalstīm. Kosmiskā aparāts izgatavots uz platformas I-2K bāzes. Tā izmēri (saliktā stāvoklī) bija 1,53 × 1,65 × 2,40 m, starta masa 2230 kg. Tam resursi paredzēti 12 gadu darbībai. Pavadonī uzstādīti 12 Ku joslas raidītāji, kā arī navigācijas aparatūra GAGAN sistēmai. Pirmoreiz Indijā izgatavotā pavadonī izmantoti elektroreaktīvie dzinēji — četri Krievijā ražoti ksenona plazmas dzinēji orbītas uzturēšanas vajadzībām. GSAT-9 tika palaists 2017. gada 5. maijā 11:27 UTC ar nesējraķeti GSLV Mk.II (lidojums F09) no Satiša Dhavana kosmosa centra 2. palaišanas laukuma. Pavadonis tika novietots ģeostacionārajā orbītā punktā 48° austrumu garuma.