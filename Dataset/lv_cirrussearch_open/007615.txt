Atkārtotā likumu grāmata, arī 5. Mozus grāmata (ivritā: דברים, Devarīm — "vārdi", "lietas", grieķu: Δευτερονόμιο, Deuteronόmio — "atkārtojums"), ir piektā Vecās Derības un pēdējā Toras grāmata, kas uzrakstīta kā Mozus atvadu runa izraēliešiem, pirms viņi iegāja apsolītajā zemē Kanaānā. Grāmata ir iepriekšējo četru grāmatu atkārtojums. Tajā atkārtoti ir iekļauti desmit baušļi, kurus Mozus saņēma Sīnāja kalnā. Viņš uzsvēra, ka šo baušļu ievērošana ir būtiska, lai saglabātu labklājību.