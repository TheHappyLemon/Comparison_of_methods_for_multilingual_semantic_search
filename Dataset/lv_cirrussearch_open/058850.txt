Kinoakadēmijas balva "Labākais režisors" jeb "Oskara" balva labākajam režisoram tiek pasniegta katru gadu. Nominācijas izvirza Kinoakadēmijas režijas nodaļa, bet par uzvarētājiem balso visi Kinoakadēmijas locekļi. Amerikas Kinorežisoru ģildes noteikumi nosaka, ka filmas režisors ir viens cilvēks — šis noteikums ieviests, lai izvairītos no juridiskiem sarežģījumiem, taču izņēmuma gadījumā balvai var tikt nominēta tā sauktā "līdzrežisoru vienība", ja šie režisori ir jau ieguvuši sabiedrības atzinību. Līdzrežisori ieguvuši balvas trīs reizes — 34. balvas pasniegšanā (Roberts Vaizs un Džeroms Robinss par filmu "Vestsaidas stāsts"), 80. balvas pasniegšanā (Džoels un Ītans Koeni par filmu "Kur sirmgalvjiem nav vietas") un 95. balvas pasniegšanā (Dens Kvans un Denjels Šeinerts).