Philips Sport Vereniging (latviešu: Philips Sporta apvienība), plašāk zināms kā PSV vai PSV Eindhoven, ir Nīderlandes sporta klubs no Eindhovenas. Tas visplašāk atpazīstams pēc tā profesionālās futbola nodaļas. PSV ir viens no trīs Eiropas kausu ieguvušajiem Nīderlandes futbola klubiem, līdz ar lielākajiem sāncenšiem Amsterdamas "Ajax" un Roterdamas "Feyenoord". Klubs 1988. gadā ieguva Eiropas kausu (finālā spēlējot pret Benfica), kļūstot par otro Nīderlandes klubu pēc Ajax, kurš ieguvis trīs titulus sezonas laikā. 1978. gadā klubs ieguva arī UEFA kausu (finālā pret SC Bastia). Kluba iesauka ir Boeren (nīderlandiešu: zemnieki) saistībā ar sākotnējo reģiona pilsētas izcelsmi. PSV nacionālajā čempionātā uzvarējis vairāk kā 20 reizes.