Džonatans Kristians Deivids (angļu: Jonathan Christian David, dzimis 2000. gada 14. janvārī) ir Kanādas futbolists, spēlē uzbrucēja pozīcijā, Kanādas futbola izlases dalībnieks. Kopš 2020. gada Deivids pārstāv Ligue 1 komandu Lille OSC. Deivids ir dzimis Ņujorkā. Trīs mēnešu vecumā viņš ar ģimeni pārcēlās uz vecāku dzimteni Haiti. Sešu gadu vecumā emigrējis uz Otavu. 2018. gadā Deivids pievienojās Beļģijas komandai Gent. Tur viņš 2019–20. gada sezonā kļuva par līgas labāko vārtu guvēju. 2020. gada augustā Deivids par 30 miljoniem eiro pievienojās Ligue 1 komandai Lille. Šī pāreja viņu padarīja par visu laiku dārgāko Kanādas futbolistu. 2021. gadā ar komanu izcīnījis Ligue 1 čempionu titulu. Kanādas futbola izlases sastāvā debitējis 2018. gadā. Kļuvis par labāko vārtu guvēju 2020. gada CONCACAF Zelta kausā.