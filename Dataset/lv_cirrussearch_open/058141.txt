300 metri ar šauteni stāvus pozīcijā vīriešiem bija viena no astoņām disciplīnām šaušanas sacensībās 1900. gada vasaras olimpiskajās spēlēs, Parīzē. Sacensības tika aizvadītas 1900. gadā no 3. līdz 5. augustam, militārajā nometnē Satori, Versaļas teritorijā. Tajās startēja 30 sportisti no 6 valstīm. Zelta medaļu šajā disciplīnā izcīnīja Dānijas sportists Larss Jergens Madsens (305 punkti), sudraba medaļu ieguva Norvēģijas sportists Ūle Estmo (299 punkti), bet bronzas medaļu izcīnīja Beļģijas sportists Šarls Pomjē di Veržē (298 punkti). Dānijai šī bija pirmā zelta medaļa olimpiskajās spēlēs šaušanas sacensībās.