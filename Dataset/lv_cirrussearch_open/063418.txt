Rūsganā melncere (latīņu: Schoenus ferrugineus) ir grīšļu dzimtas suga, kas savvaļā ir sastopama Eiropā, tostarp retāk Latvijā — pārsvarā valsts rietumdaļā, kur vietām sastopama diezgan bieži. Dažāda lieluma grupas ir sastopamas avoksnainās, kaļķainās pļavās, zāļu purvos ar skraju veģetācijas segumu, purvainās mežu laucēs. Suga ir ierakstīta Baltijas jūras reģiona Sarkanajā grāmatā un Latvijas Sarkanajā grāmatā 3. kategorijā.