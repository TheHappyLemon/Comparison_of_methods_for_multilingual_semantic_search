Swarovski ir 1895. gadā dibināts ģimenes uzņēmums, kura galvenā mītne atrodas Tirolē, Austrijā. Uzņēmuma darbība sadalās trīs virzienos. Pirmkārt, tas ražo aksesuārus no kristāla, otrkārt — optiskos instrumentus, tostarp teleskopus, binokļus un optiskos tēmekļus, treškārt — stikla apstrādes instrumentus. Swarovski galvenā mītne atrodas Insbrukas austrumu pievārtē, uzņēmuma muzejs Swarovski Kristallwelten ir populārs tūrisma objekts.