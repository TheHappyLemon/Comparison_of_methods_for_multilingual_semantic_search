Hidras efekts (arī Hidras paradokss) ir efekts, kad centieni samazināt kādas problēmas daudzumu panāk to, ka šis daudzums palielinās. Tas tiek salīdzināts ar grieķu leģendu par Lernas Hidru, kurai katras nocirstās galvas vietā izauga divas jaunas. Viens no Hidras efekta piemēriem ir zinātnieku pētījums, ka augstāka mirstība sugas ietvaros var palielināt kopējo dzīvnieku skaitu plēsēja-medījuma dzīves modelī. Šāds pieņēmums galvenokārt ir attiecināms uz kaitēkļu apkarošanu. Ir arī veikti pētījumi, kas liecina, ka nāves gadījumu skaita samazināšanas rezultātā var sarukt iedzīvotāju skaits. Hidras paradokss arī tiek lietots, lai raksturotu neveiksmīgos centienus izmantot mērķtiecīgu nogalināšanu, apkarot narkotikas vai arī slēgt torrent saites. 2016. gadā bez iepriekšēja paziņojuma tika slēgta vietne Torrentz. Divu nedēļu laikā tika radītas 3 jaunas torrent saites, kas aizstāja Torrentz, pierādot Hidras efektu.