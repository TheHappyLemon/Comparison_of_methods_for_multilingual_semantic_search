Nacionālo parku dienests (angļu: National Park Service, NPS) ir ASV federālās valdības aģentūra, kas pārvalda visus ASV nacionālos parkus, vairākus nacionālos pieminekļus un dažādus citus saglabājamus un vēsturiskus objektus. Dienests tika dibināts 1916. gada 25. augustā. Atrodas ASV Iekšlietu departamenta pakļautībā. Dienestā strādā vairāk nekā 21,9 tūkstoši darbinieku, kas pārvalda 405 vienības, no kurām 59 ir nacionālie parki. Kopā tiek pārvaldīti 340 tūkstoši km2 sauszemes un 18,2 tūkstoši km2 okeānu, ezeru, ūdenskrātuvju. Pašreizējais dienesta direktors ir Čārlzs Sems III .