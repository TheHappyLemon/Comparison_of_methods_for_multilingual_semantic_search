Andrejs Škuro (krievu: Андрей Григорьевич Шкуро, dzimis 1887. gada 7. janvārī Paškovskas staņicā, miris 1947. gada 16. janvārī Maskavā, PSRS) bija Krievijas karavadonis, Kubaņas kazaks, vērmahta un Dienvidkrievijas bruņoto spēku ģenerālleitnants. Abu pasaules karu un Krievijas pilsoņu kara dalībnieks. Otrā pasaules kara laikā Škuro kopā ar bijušo Donas atamanu Krasnovu nostājās Vācijas pusē. Pēc izdošanas PSRS Škuro piesprieda nāvessodu ar pakāršanu.