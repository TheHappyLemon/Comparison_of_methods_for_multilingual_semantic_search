Tabaka ir lauksaimniecības produkts, ko iegūst no tabaku ģints (Nicotiana) augu lapām. Tabaka tiek izmantota cigarešu un cigāru ražošanā. Lai varētu smēķēt, arī pīpēs ir nepieciešams ievietot tabaku. Tabaka augstā koncentrācijā satur nikotīnu. Sausa tabaka var saturēt līdz pat 5% nikotīna. Lai gan tabakas augu dzimtene ir Ziemeļamerika un Dienvidamerika, mūsdienās to audzē visā pasaulē. 2008. gadā visvairāk nepārstrādātu tabaku ieguva Ķīnā (aptuveni 39% no visā pasaulē ieaudzētā tabakas daudzuma), Brazīlijā (≈12%), Indijā (≈7%), ASV (≈5%) un Argentīnā (≈3%).