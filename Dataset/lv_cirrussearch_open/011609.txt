Reba Makintaira (angļu: Reba Nell McEntire; dzimusi 1955. gada 28. martā) ir amerikāņu kantrimūziķe un aktrise. Mūziķes karjeru sākusi vidusskolas laikā skolas grupā. 1975. gadā parakstīja sadarbības līgumu ar Mercury Records, divus gadus vēlāk viņa izdeva savu debijas soloalbumu. Kopumā izdevusi 35 studijas albumus. Nominēta Grammy balvai par labāko aktrises sniegumu mūziklā vai komēdijā par lomu seriālā Reba. Rebu Makintairu dažkārt dēvē par "kantrimūzikas karalieni", viņa ir pārdevusi vairāk nekā 57 miljonus kopiju savu ierakstu ASV un vairāk nekā 90 miljonus visā pasaulē. Viņa ir visvairāk ierakstus pārdevusī kantrimūzikas māksliniece starp sievietēm.