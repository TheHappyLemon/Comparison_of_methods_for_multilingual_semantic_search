Idriss Debī Itno (arābu: إدريس ديبي إتنو, franču: Idriss Déby Itno, dzimis 1952. gada 18. jūnijā, miris 2021. gada 20. aprīlī) bija Čadas politiķis un militārpersona, no 1990. līdz 2021. gadam bija Čadas prezidents. Idriss Debī kļuva par Čadas prezidentu 1990. gadā, pēc valsts apvērsuma. 2021. gada 11. aprīlī Čadas vēlēšanu komisija viņu pasludināja atkārtoti ievēlētu par Čadas prezidentu. Idriss Debī devās uz frontes līniju, kur Čadas armija cīnījās ar nemiernieku grupējumu FACT. 20. aprīlī viņš tika smagi ievainots un no šautajām brūcēm nomira. Par jauno pagaidu Čadas prezidentu kļuva Idrisa dēls Mahamats Debī.