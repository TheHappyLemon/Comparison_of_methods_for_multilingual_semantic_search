Roberts Arturs Telbots Gaskoins-Sesils, 3. marķīzs Solsberijs (angļu: Robert Arthur Talbot Gascoyne-Cecil, 3rd Marquess of Salisbury, dzimis 1830. gada 3. februārī, miris 1903. gada 22. augustā) bija britu politiķis no Konservatīvās partijas. Trīskārtējs Lielbritānijas premjerministrs (1885-1886, 1886-1892, 1895-1902). Bijis arī četrkārtējs Lielbritānijas ārlietu ministrs (1878, 1885—86, 1886—92, 1895—1900) un Konservatīvās partijas līderis. 1854. gadā tika ievēlēts Parlamenta apakšpalātā un kļuva par Indijas lietu ministru. Pēc tēva nāves 1868. gadā - Lordu palātas loceklis. Kā Lielbritānijas ārlietu ministrs piedalījās Berlīnes kongresā. Gaskoinam-Sesilam veicot premjera pienākumus, Lielbritānija uzvarēja Angļu—būru karā. 1903. gadā Gaskoina-Sesila vietā par premjera kļuva viņa māsasdēls Arturs Balfūrs. Astoņu bērnu tēvs. Viens no viņa dēliem bija Roberts Sesils - viens no Nāciju līgas izveidotājiem un Nobela miera prēmijas laureāts.