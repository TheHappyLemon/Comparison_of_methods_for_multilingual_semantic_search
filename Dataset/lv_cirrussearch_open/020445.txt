Fobija (grieķu: φόβος — ‘bailes’) ir uzmācīga baiļu sajūta no ikdienišķām lietām vai sociālām situācijām. Šādas sajūtas veidojas dažādu psihožu rezultātā. Ļoti bieži šīs fobijas ir iracionālas. Fobijas mēdz iedalīt specifiskajās un sociālajās fobijās. Specifiskās fobijas ir bailes no konkrētiem priekšmetiem, dzīvniekiem vai parādībām, bet sociālās fobijas ir bailes no dažādām ikdienišķām situācijām, piemēram, no platu ielu šķērsošanas vai no cilvēku pūļiem.