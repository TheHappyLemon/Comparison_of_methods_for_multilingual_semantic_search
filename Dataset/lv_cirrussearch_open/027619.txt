Zalkšu virsdzimta (Colubroidea) ir čūsku apakškārtas (Serpentes) virsdzimta, kas apvieno 7 čūsku dzimtas, gandrīz visas augstāko čūsku dzimtas, izņemot kārpaino zalkšu dzimtu (Acrochordidae). Abas grupas: zalkšu virsdzimta un kārpaino zalkšu dzimta ir māsas taksoni. Turklāt zalkšu virsdzimtas sugas ir atdalījušās no kārpaino zalkšu dzimtas, iespējams, terciāra perioda sākumā. Zalkšu virsdzimtai pieder 85% no visām mūsdienās dzīvojošām čūsku sugām. Lielākā dzimta šajā grupā ir zalkšu dzimta (Colubridae).