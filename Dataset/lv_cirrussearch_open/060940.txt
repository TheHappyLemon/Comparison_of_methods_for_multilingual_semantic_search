"Bayraktar" ir patriotiska ukraiņu dziesma, kas kļuva populāra pēc iznākšanas 2022. gada 1. martā Krievijas iebrukuma Ukrainā laikā. Dziesma ir veltīta kaujas dronam Bayraktar TB2, pateicoties tā veiksmīgai pielietošanai pret Krievijas karaspēku. Tās autors ir ukrainis Tarass Borovoks, dziesma vēršas pret Krievijas armiju par tās iebrukumu. Borovoks saņēma Ukrainas bruņoto spēku lūgumu uzrakstīt dziesmu dienā, kad sākās iebrukums.