Open klase bija viena no astoņām olimpiskajām disciplīnām, kas tika aizvadīta burāšanas sacensībās 1900. gada vasaras olimpisko spēļu laikā Parīzē. Sacensības tika aizvadītas Sēnas upē Mēlanenivelīnas komūnā, tās notika 1900. gada 20. maijā. Šajās sacensībās startēja vismaz 82 burātāji (vismaz 47 laivas) no 6 valstīm. Šīs disciplīnas organizēšanu apgrūtināja bezvēja esamība. Zināms, ka startēja vismaz 47 laivas, bet tikai septiņas aptuveni 11 km garo trasi veica noteiktajā laika termiņā. No kurām divas tika diskvalificētas, jo izmantoja motorizētu palīdzību. Disciplīnā startēja visas mazo klašu laivas, kuras nākamajās dienās startēja savu klašu atsevišķajās disciplīnās. Olimpisko zelta medaļu šajā disciplīnā ieguva Lielbritānijas burātāji Lorns Karijs, Džons Gretons un Eldžernons Modslijs. Sudraba medaļu ieguva Vācijas burātāji Pauls Vīzners, Georgs Naue, Heinrihs Peterss un Otokārs Veize. Savukārt bronzas medaļu ieguva Francijas burātājs.