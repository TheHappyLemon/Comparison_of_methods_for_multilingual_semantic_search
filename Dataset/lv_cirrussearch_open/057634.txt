Skots Džons Morisons (angļu: Scott John Morrison, dzimis 1968. gada 13. maijā) ir Austrālijas politiķis, bijušais Austrālijas premjerministrs (2018—2022). Pirms kļūšanas par premjerministru Skots Morisons bija ministrs — no 2013. līdz 2014. gadam bija imigrācijas un robežas aizsardzības ministrs, no 2014. līdz 2015. gadam sociālo lietu ministrs, bet no 2015. līdz 2018. gadam bija finanšu ministrs. Skots Morisons Jaundienvidvelsas Universitātē ir studējis saimniecības ģeogrāfiju. No 1998. līdz 2000. gadam viņš bija Jaunzēlandes Tūrisma un sporta biroja direktors, bet no 2004. līdz 2006. gadam Austrālijas valdības aģentūras Tourism Australia izpilddirektors. Austrālijas Pārstāvju palātā tika ievēlēts 2007. gadā.