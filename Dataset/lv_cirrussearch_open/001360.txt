2008. gada Brazīlijas Grand Prix bija Formula 1 Grand Prix izcīņa, kura norisinājās no 2008. gada 31. oktobra līdz 2. novembrim Interlagušas sacīkšu trasē. Šī bija 18. un pēdējā 2008. gada F-1 sezonas sacīkste. Sacīkstē uzvarēja mājinieks Ferrari pilots Felipe Masa, kurš startēja no pirmās starta vietas (pole-position). Otrais finišēja spāņu pilots Fernando Alonso, kurš pārstāv Renault komandu, kā trešais finišēja Masas komandas biedrs soms Kimi Reikenens.