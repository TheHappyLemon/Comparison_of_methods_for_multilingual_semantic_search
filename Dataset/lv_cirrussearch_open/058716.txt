Kristians Abjati (itāļu: Christian Abbiati, dzimis 1977. gada 8. jūlijā) ir bijušais Itālijas futbolists, spēlēja vārtsarga pozīcijā, bijis Itālijas futbola izlases dalībnieks. Savu karjeras lielāko daļu aizvadījis AC Milan komandā. Milan komandas kreklā nospēlējis vairāk nekā 300 oficiālos mačus. Izcīnījis trīs Itālijas A sērijas titulus, Coppa Italia, divus Supercoppa Italiana, UEFA Čempionu līgas trofeju un UEFA Superkausu. Bijis Itālijas futbola izlases sastāvā 2000. gada Eiropas čempionātā un 2002. gada FIFA Pasaules kausā, tomēr izlasē debitējis tikai 2003. gadā.