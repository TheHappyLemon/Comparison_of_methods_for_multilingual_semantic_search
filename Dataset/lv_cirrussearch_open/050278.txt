"Bīstamās spēles" (angļu: Cruel Intentions) ir 1999. gada romantiska drāma, kas balstīta uz Pjēra Šordelosa de Laslosa romānu Les Liaisons dangereuses. Filmas režisors un scenārija autors ir Rodžers Kambls. Galvenās lomas filmā atveido Sāra Mišela Gelāra, Raiens Filipe, Rīza Viterspūna un Selma Blēra. Filmas pirmizrāde notika 1999. gada 5. martā. 2000. gadā iznāca filmas prīkvels "Bīstamās spēles 2". Ketrīna un Sebastians ir pusbrālis un pusmāsa bez morāles normām, kuri mācās elitārā Manhatanas skolā. Abi noslēdz derības par to, ka Sebastians pavedīs skolas direktores meitu Aneti.