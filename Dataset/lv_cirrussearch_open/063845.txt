Džons Normans Heinss (angļu: John Norman Haynes, dzimis 1934. gada 17. oktobrī, miris 2005. gada 18. oktobrī) bija Anglijas futbolists, spēlēja uzbrucēja pozīcijā, bijis Anglijas futbola izlases dalībnieks. Heinss tiek uzskatīts par vienu no Fulham visu laiku labākajiem spēlētājiem, paliekot uzticīgs komandai gandrīz 20 gadus, tā arī neizcīnot nevienu trofeju. Heinss ir rekordists aizvadīto spēļu ziņā Fulham komandā, visos turnīros kopumā piedaloties 658 mačos. Savas karjeras noslēgumā spēlējis arī Kanādā un Dienvidāfrikā. Anglijas futbola izlasi pārstāvējis no 1954. līdz 1962. gadam, kopumā 56 mačos gūstot 18 vārtus. 22 mačus bijis arī izlases kapteinis. Pārstāvējis izlasi 1954., 1958. un 1962. gada FIFA Pasaules kausā.