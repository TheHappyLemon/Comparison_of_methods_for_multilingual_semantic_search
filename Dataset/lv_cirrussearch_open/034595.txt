Dana Rozmarija Skallona (angļu: Dana Rosemary Scallon; dzimusi Rozmarija Brauna 1951. gada 30. augustā Londonā) ir īru dziedātāja un politiķe, 1970. gada Eirovīzijas dziesmu konkursa uzvarētāja. Dzimusi Londonā. Piecu gadu vecumā kopā ar ģimeni pārcēlās uz Ziemeļīriju. Ar dziedāšanu nodarbojas no agras bērnības. 1969. gadā pirmo reizi piedalījās īru nacionālajā Eirovīzijas atlasē. 1970. gadā, ar skatuves pseidonīmu Dana Eirovīzijā pārstāvēja Īriju ar dziesmu All kinds of everthing un ieguva 1. vietu. 1970. gadu beigās kļuva par atpazīstamu katoļu mūzikas izpildītāju. 1980. gadu sākumā, kopā ar vīru pārcēlās uz ASV, kur pievērsās reliģiozajai darbībai. Pēc atgriešanās Īrijā, 1997. gadā kandidēja Īrijas Prezidenta vēlēšanās, kurās ieņēma 3. vietu. 1999. gadā, kā neatkarīga deputāte kandidēja Eiroparlamenta vēlēšanās, tika ievēlēta un šajā amatā viņa bija līdz 2004. gadam. 2004. gadā neveiksmīgi kandidēja Īrijas prezidenta vēlēšanās. 2008. gadā Skallona aicināja atteikties Īriju no dalības Eirovīzijas dziesmu konkursā, pēc tā, kad par valsts pārstāvi tika izvēlēta tītara lelle Dastins.