Orentals Džeimss "O. Dž." Simpsons (angļu: Orenthal James "O. J." Simpson; dzimis 1947. gada 9. jūlijā Sanfrancisko, Kalifornijas štatā, ASV) ir bijušais amerikāņu futbolists, aktieris un kriminālnoziedznieks. Savas profesionāļa karjeras laikā pārstāvējis divus NFL līgas klubus: Bufalo "Bills" (1969—1977) un Sanfrancisko "49ers" (1978—1979). 1969. gada NFL draftā viņu izraudzījās Bufalo "Bills" ar kopējo 1. kārtas numuru. 1973. gadā tika atzīts par līgas MVP, ir iekļuvis vairākās simboliskajās izlasēs un ir saņēmis vairākus apbalvojumus. 1985. gadā viņš tika uzņemts NFL slavas zālē. Savas aktiera karjeras laikā, kas pārklājās ar futbolista karjeru, viņš filmējās vairākās filmās, no kurām pazīstamākās ir The Naked Gun: From the Files of Police Squad!, The Naked Gun 2½: The Smell of Fear, Naked Gun 33⅓: The Final Insult. 1994. gada 12. jūnijā tika nogalināti Nikola Brauna Simpsone (O. Dž. Simpsona sieva) un viņas draugs Ronalds Goldmens. Šo divu slepkavību veikšanā tika apsūdzēts O. Dž. Simpsons.