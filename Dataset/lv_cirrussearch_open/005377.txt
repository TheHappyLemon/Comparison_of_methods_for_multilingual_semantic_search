Kašūbu valoda (kaszëbsczi jãzëk) ir rietumslāvu valoda. Kašūbu valodu prot aptuveni 106 tūkstoši kašūbu, kas galvenokārt dzīvo Pomožes vojevodistē, Polijā. Tikai aptuveni 3 tūkstoši to lieto ikdienā; bet pārējie kašūbi lielākoties runā poļu valodā. Tā kā kašūbu valodu prot ļoti maz cilvēku, tā ir kļuvusi ļoti līdzīga poļu valodai. Daži valodnieki kašūbu valodu uzskata par stipri pastāvīgu poļu valodas dialektu. Visradniecīgākā valoda kašūbu valodai ir izmirusī slovīnu valoda. UNESCO kašūbu valodai ir piešķīrusi apdraudētās valodas statusu. Kopš 2005. gada kašūbu valodai ir piešķirts reģionālās valodas statuss Pomožes vojevodistē.