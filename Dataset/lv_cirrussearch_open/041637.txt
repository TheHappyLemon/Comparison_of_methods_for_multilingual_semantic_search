Base64 ir metode bināro datu atspoguļošanai ASCII simbolu virknes veidā, pārvēršot tos ciparu virknējumā ar bāzi 64. Termins nāk no MIME standarta. Katrs base64 skaitlis atspoguļo 6 bitus bināro datu. Trīs 8 bitu baitus (kopā 24 biti) tātad var atspoguļot ar četriem base64 skaitļiem. Base64 alfabēts parasti ietver latīņu alfabēta burtus A—Z, a—z, ciparus 0—9, kā arī divus papildus simbolus, kas mēdz atšķirties atkarībā no implementācijas. Šo metodi visplašāk izmanto e-pastā, tādā veidā nodrošinot bināru datu pārsūtīšanu teksta vēstulēs kā pielikumus.