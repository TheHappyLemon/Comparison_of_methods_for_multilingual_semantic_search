Sprints vīriešiem bija viena no sešām riteņbraukšanas disciplīnām un viena no piecām treka riteņbraukšanas disciplīnām, kas bija iekļauta olimpisko spēļu programmā. Sacensības notika 11. aprīlī. Tajās startēja 4 sportisti no 3 valstīm. Tās tika aizvadītas Neo Falirona velodromā. Sprinta distancē sportistiem bija jāveic 2 kilometri jeb seši trases apļi. Par pirmo olimpisko čempionu šajā disciplīnā kļuva Francijas sportists Pols Masons. Viņam šī bija viena no trim olimpiskajām zelta medaļām riteņbraukšanā. Sudraba medaļu izcīnīja Grieķijas sportists Stamatijs Nikolopuls, kam šī bija viena no divām sudraba medaļām riteņbraukšanā. Savukārt bronzas medaļu arī izcīnīja Francijas sportists Leons Flamāns. Leonam Flamānam šī arī bija viena no trim olimpiskajām medaļām riteņbraukšamā. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika piešķirta sudraba medaļa, bet turpmākās vietas netika apbalvotas.