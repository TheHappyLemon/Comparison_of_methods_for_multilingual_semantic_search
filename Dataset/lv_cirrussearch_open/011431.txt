Ford 300 ir ASV vieglā automašīna, ko 1963. gadā ražoja Ford Motor Company. Automobilis ir vienkāršota Ford Galaxie versija. Tam bija parasts salons, nebija gandrīz nekādas hroma apdares vai luksusa aprīkojums. Ford 300 bieži izmantoja policijas un taksometru vajadzībām, un tas bija par vairāk nekā 100 dolāriem lētāks nekā bāzes Galaxie sērijas modelis. Automobili varēja iegādāties arī privātpersonas. Automobiļus apzīmēja ar Ford 300 simboliku uz spārniem aiz riteņa arkas un uzraksts FORD uz bagāžnieka vāka bija atveidots ar mazajiem drukātajiem burtiem. Ford 300 bija pieejami kā divu vai četru durvju sedani, pēc īpaša pasūtījuma ražoja arī fāstbekus. Dažus šā modeļa automobiļus aprīkoja ar FE sērijas Y-8 dzinēju, ar 425 Zs jaudu. Apvienojumā ar manuālo pārnesumkārbu, šos automobiļus sava mazā svara dēļ bieži izmantoja dragreisa sacensībās. Ford 300 1964. gadā aizstāja ar Ford Custom sēriju.