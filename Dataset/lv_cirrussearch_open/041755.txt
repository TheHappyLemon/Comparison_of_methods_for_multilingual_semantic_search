Šajā uzskaitījumā apkopoti Olimpisko spēļu medaļnieki, kuri ir ieguvuši medaļas kalnu slēpošanā. Kalnu slēpošana ir Olimpiskais sporta veids, kas tiek aizvadīts ziemas olimpiskajās spēlēs. Pirmās ziemas olimpiskās spēles, kad tika sadalītas medaļas kalnu slēpošanā tika aizvadītas 1936. gada Garmiša-Partenkirhene olimpiskajās spēlēs. Jau kopš 1936. gada šajās sacensībās piedalās gan vīrieši, gan sievietes. Starptautiskā slēpošanas federācija (FIS) nolēma, ka slēpošanas instruktori nevar piedalīties sacensībās, jo viņi ir profesionāļi, un Olimpiskās spēles ir domātas amatieru sportistiem. Tādēļ 1936. gadā vairāki Austrijas un Šveices sportisti boikotēja šo sporta notikumu, lai gan atsevišķi sportisti startēja zem Vācijas karoga. Kalnu slēpošana sevī ietver vairākas disciplīnas, kurās tiek sadalītas medaļas: Nobrauciens (disciplīna kopš 1948. gada Sanktmoricas olimpiskajām spēlēm gan vīriešiem, gan sievietēm); Suppergigants (disciplīna kopš 1988. gada Kalgari olimpiskajām spēlēm gan vīriešiem, gan sievietēm); Milzu slaloms (disciplīna kopš 1952. gada Oslo olimpiskajām spēlēm gan vīriešiem, gan sievietēm); Slaloms (disciplīna kopš 1948. gada Sanktmoricas olimpiskajām spēlēm gan vīriešiem, gan sievietēm); Kombinācija (disciplīna kopš 1936. gada Garmišas-Partenkirhenes olimpiskajām spēlēm, gan vīriešiem, gan sievietēm, taču no 1952. līdz 1984. gadam nobija olimpisko spēļu programmā); Komandas, jauktais sastāvs (disciplīna kopš 2018. gada Phjončhanas olimpiskajām spēlēm).