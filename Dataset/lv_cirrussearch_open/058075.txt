Tramplīnlēkšana 2022. gada ziemas olimpiskajās spēlēs bija viens no 15 sporta veidiem, kas tika aizvadīts ziemas olimpisko spēļu laikā. Sacensības notika Nacionālajā tramplīnlēkšanas centrā, Džandzjakou no 2022. gada 5. februāra līdz 14. februārim. Tramplīnlēkšanā tika aizvadītas 5 disciplīnas (3 vīriešu, 1 sieviešu un 1 jauktā), kas ir par vienu disciplīnu vairāk nekā iepriekšējās olimpiskajās spēlēs 2018. gadā. Sacensībās startēja 105 sportisti no 22 valstīm. 2018. gada jūlijā Starptautiskā Olimpiskā komiteja, izlēma tramplīnlēkšanu papildināt ar jaukto komandu sacensībām.