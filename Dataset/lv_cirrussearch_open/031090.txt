Kurts Aloizs Jozefs Johans Šušnigs (vācu: Kurt Alois Josef Johann Schuschnigg, dzimis 1897. gada 14. decembrī, miris 1977. gada 18. novembrī) bija Austrijas kanclers autoritatīvā austrofašisma periodā pēc kanclera Engelberta Dollfusa nogalināšanas nacistu puča laikā 1934. gadā līdz Austrijas anšlusam 1938. gadā. Dzimis militārpersonas ģimenē. Politikā no 1927. gada. Neveiksmīgi centās nepieļaut Austrijas pievienošanu Vācijai, tāpēc līdz Otrā pasaules kara beigām bija ieslodzījumā. Pēc kara no 1948. līdz 1967. gadam strādāja ASV par universitātes pasniedzēju.