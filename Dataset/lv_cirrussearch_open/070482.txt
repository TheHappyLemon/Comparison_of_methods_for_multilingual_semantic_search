Abdulrazaks Gurna (svahili un angļu: Abdulrazak Gurnah, dzimis 1948. gada 20. decembrī) ir Tanzānijas un Apvienotās Karalistes romānu rakstnieks un Kentas Universitātes profesors. Viņa rakstītie darbi bieži skar tēmas par migrāciju, identitāti, cilvēktiesībām un postkoloniālismu. Ievērojamākie Gurnas darbi ir “Paradīze” (1994), “Pie jūras” (2001) un “Dezertēšana” (2005). 2021. gadā viņš ieguva Nobela prēmiju literatūrā “par bezkompromisa un līdzcietīgo koloniālisma seku un bēgļu likteņu izpēti attēlojumā starp kultūrām un kontinentiem”.