"Grūtie laiki viesnīcā "El Royale"" (angļu: Bad Times at the El Royale) ir 2018. gada ASV neo-noir trillera filma, kuras režisors un scenārija autors ir Drū Godards. Filmā galvenās lomas atveido Džefs Bridžess, Sintija Erivo, Dakota Džonsone, Džons Hemms, Keilija Speinija, Luiss Pullmens un Kriss Hemsvorts. Filma stāsta par sešiem svešiniekiem un viesnīcas El Royale darbinieku, kuri, katrs ar saviem personīgiem noslēpumiem, viesnīcā ierodas līdz ar tumsu. Tā stāsta par tādām tēmām kā morāli, ticību, atpestīšanu un to, kas ir pareizs un nepareizs. Filmas "Grūtie laiki viesnīcā "El Royale" pirmizrāde notika 2018. gada 22. septembrī un to izplatīja studija 20th Century Fox. Filma nebija komerciāli veiksmīga, nopelnot tikai 31,9 miljonus ASV dolāru pie 32 miljonu budžeta. Filma saņēma pozitīvus kritiķu vērtējumus, slavējot to par aktieru sastāvu, skaņu celiņu un operatora darbu, bet kritizējot to par 141 minūšu garumu. Godarda scenārijs saņēma dažādas atsauksmes, citi izceļot dialogu un vardarbību, salīdzinot to ar Kventina Tarantīno filmu "Lubene" (1994) un Stenlija Kubrika filmu "Slepkavība" (1956), bet savukārt citi kritizēja filmas nobeiguma daļu. Filma saņēma vairākas balvas un nominācijas, tostarp Saturna balvu.