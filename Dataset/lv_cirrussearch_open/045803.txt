Kostarika olimpiskajās spēlēs pirmo reizi piedalījās 1936. gadā, kad vasaras olimpiskās spēles notika Nacistiskās Vācijas galvaspilsētā Berlīnē. Taču nākamajās četrās vasaras olimpiskajās spēlēs tā nepiedalījās un olimpiskajās spēlēs atgriezās 1964. gadā. Kopš 1964. gada tā ir piedalījusies pilnīgi visās vasaras olimpiskajās spēlēs. 1980. gada Leikplesidas spēles bija pirmās ziemas olimpiskās spēles, kurā Kostarika bija pārstāvēta. Līdz šim Kostarikas sportisti olimpiskajās spēlēs ir izcīnījuši 4 olimpiskās medaļas (1 zelta, 1 sudraba un 2 bronzas medaļas). Visas šīs medaļas ir izcīnītas peldēšanā. Kā arī trīs medaļas no četrām medaļām ir izcīnījusi peldētāja Klaudija Polla.