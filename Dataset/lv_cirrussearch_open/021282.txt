Atbilstoši portugāļu personvārdu došanas paražām šī cilvēka pirmais jeb mātes uzvārds ir Fransisku, bet otrais jeb tēva uzvārds — Santušs. Manuels Fransisku duš Santušs (Brazīlijas portugāļu: Manuel Francisco dos Santos; dzimis 1933. gada 28. oktobrī, miris 1983. gada 20. janvārī), pazīstams ar iesauku Garrinša (Garrincha — 'putniņš'), bija brazīliešu futbolists. Lielāko karjeras daļu pārstāvēja Riodežaneiro "Botafogo" klubu, kā sastāvā spēlēja laikā no 1953. līdz 1965. gadam, šajā laikā Campeonato Carioca līgā aizvadot 236 spēles, kurā guvis 85 vārtus. Brazīlijas izlases sastāvā izcīnījis uzvaru divos FIFA Pasaules kausa izcīņas finālturnīros pēc kārtas (1958, 1962), vēl viņš spēlēja 1966. gada FIFA Pasaules kausā. Garrinša tiek uzskatīts par vienu no izcilākajiem spēlētājiem futbola vēsturē. Balsojumā par 20. gadsimta izcilāko futbolistu viņš ierindojās 7. vietā. Tāpat viņš tiek uzskatīts izcilāko driblētāju futbola vēsturē. Garrincha nozīmē ‘paceplītis’.