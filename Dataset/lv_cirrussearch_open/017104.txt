USA-240 jeb X-37B OTV-3 (X-37B Orbital Test Vehicle 3) bija ASV uzņēmuma Boeing būvēta eksperimentāla militāra bezpilota kosmoplāna X-37B pirmā eksemplāra otrais kosmiskais lidojums. Tas palaists 2012. gada decembrī, un nolaidās 2014. gada oktobrī. X-37B pirmais lidojums notika 2010. gadā (USA-212). X-37B tika palaists 2012. gada 11. decembrī 18:03 UTC ar nesējraķeti Atlas V/501 no Kanaveralas zemesraga Gaisa spēku stacijas starta kompleksa SLC-41. Pēc ieiešanas orbītā tam dots nosaukums USA-240 Kosmiskais aparāts palaists ASV Gaisa spēku uzdevumā, tāpēc par tā derīgo kravu ir maz informācijas. Nav zināms, vai derīgā krava ir identiska ar iepriekšējo misiju kravu. 2014. gada 17. oktobrī 16:24 UTC X-37B nolaidās uz skrejceļa Vandenberga Gaisa spēku bāzē.