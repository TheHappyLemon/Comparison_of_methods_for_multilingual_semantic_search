Pičilemu (spāņu: Pichilemu) ir kūrortpilsēta Čīles centrālajā daļā pie Klusā okeāna. Pičilemu pludmale tiek dēvēta par labāko pludmali pasaulē sērfošanai, tādēļ pilsētu dēvē arī par "sērfošanas galvaspilsētu" (Capital del Surf). Pilsētas nosaukums ir cēlies no mapuču valodas vārdiem pichi (mazs) un lemu (mežs), tādēļ burtiskā tulkojumā Pičilemu nozīmē "mazais mežs".