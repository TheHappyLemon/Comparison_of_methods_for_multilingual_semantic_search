Fortloderdeila (angļu: Fort Lauderdale) ir pilsēta Floridas štatā, ASV. Atrodas Atlantijas okeāna krastā 37 km uz ziemeļiem no Maiami. Brouardas apgabala administratīvais centrs. Dienvidfloridas metropoles areāla (2010. gadā — 5,56 miljoni iedzīvotāju) galvenā pilsēta. 2010. gadā pilsētas iedzīvotāju skaits sasniedza 165,5 tūkstošus. Populārs tūristu galamērķis. 1838. gadā tika uzbūvēts forts, kas nosaukts Viljama Loderdeila vārdā. Pirmie pastāvīgie iedzīvotāji šeit ieradās ap 1893. gadu. Ar laiku kļuvusi par kuģošanas un tirdzniecības centru. Fortloderdeilā atrodas pasaulē lielākais drive-in kinoteātris (14 ekrāni), Starptautiskā peldēšanas slavas zāle.