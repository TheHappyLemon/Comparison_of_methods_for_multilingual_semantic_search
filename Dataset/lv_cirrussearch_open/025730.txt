Tatjana Soroko (krievu: Татьяна Николаевна Сорокко, angļu: Tatiana Sorokko; dzimusi 1971. gada 26. decembrī) ir krievu un amerikāņu modele un žurnāliste. Viņa vislabāk ir pazīstama ar fotogrāfijām Vogue, Harper's Bazaar, Cosmopolitan un Elle. Modeles karjeru sāka 1991. gadā, kad parakstīja līgumu ar Marilyn Agency. Tatjana izpelnījās atzinību modes industrijā un tika uzaicināta demonstrēt vairāku elitāru modes namu tērpus. 1992. gadā apprecējās ar mākslas galerijas īpašnieku Seržu Soroko. Viņa ir sadarbojusies ar tādiem pasaulslaveniem modes namiem kā Yves Saint Laurent, Chanel, Christian Dior, Prada, Armani, Vivienne Westwood, Donna Karan, Calvin Klein, Marc Jacobs, Dolce & Gabbana, Versace, Roberto Cavalli, Valentino, Gianfranco Ferre, Christian Lacroix, Issey Miyake, Commes des Garcons, un Karl Lagerfeld. Soroko bija arī Ungaro, Yves Saint Laurent, Donna Karan un Honda Integra ar Bredu Pitu reklāmas seja. Līdz 2006. gadam viņa bija pazīstama kā "supermodele".