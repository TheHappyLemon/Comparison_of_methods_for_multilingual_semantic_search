Fudzjaņas province (ķīniešu: 福建省, piņjiņs: Fújiàn Shěng) ir viena no Ķīnas 22 provincēm. Province atrodas Ķīnas dienvidaustrumos un robežojas ar trijām citām provincēm — Guandunu, Dzjansji un Džedzjanu. Provinci no Taivānas salas atdala Taivānas šaurums. Provinces administratīvais centrs un lielākā pilsēta ir Fudžou. 2010. gadā Fudzjaņas provincē dzīvoja 36,9 miljoni iedzīvotāju, no kuriem 98% bija haņi, bet 1% — še.