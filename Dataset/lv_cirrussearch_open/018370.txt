Pešāvara (puštu: پېښور, Pex̌awar, urdu: پشاور, Pishāwar) ir pilsēta Pakistānā, Ziemeļrietumu pierobežas provinces administratīvais centrs. Tā atrodas netālu no Pakistānas un Afganistānas robežas. Pešāvara ir pierobežas tirdzniecības, ekonomikas, politikas un kultūras centrs. 2010. gadā iedzīvotāju skaits bija aptuveni 3,625 miljoni. Lielākoties tur dzīvo puštuni. Pilsētā dzīvo arī vairāki tūkstoši tadžiki, hazāri, uzbeki un čigāni. Aptuveni 99% no iedzīvotājiem ir musulmaņi. Kušānu valsts laikā (1.–3. gadsimts) pilsētas nosaukums bija Purušapura. Caur to gāja Zīda ceļš.