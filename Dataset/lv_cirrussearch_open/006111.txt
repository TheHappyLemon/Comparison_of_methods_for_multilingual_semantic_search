Informācijas teorija ir zinātnes nozare, kas, izmantojot matemātiskās metodes, nodarbojas ar informācijas apstrādes, pārraides un izmantošanas problēmu izpēti. Teorijas pamatā ir informācijas pārvadi un apstrādi ietekmējošu nosacījumu un parametru matemātisks atveidojums. Teoriju 20. gadsimta vidū izstrādājis amerikāņu matemātiķis, elektroinženieris un kriptogrāfs Klods Šenons, meklējot fundamentālus ierobežojumus signālu apstrādē, īpaši datu saspiešanā(kompresijā), drošā uzglabāšanā un pārraidē. Lai arī informācijas teorija galvenokārt nepieciešama sakaru inženieriem, daži no tās jēdzieniem ir pieņemti un tiek izmantoti, piemēram, psiholoģijā, valodniecība, kriptoloģojā, neirobioloģijā, kvantu skaitļošanā un citās jomās, kur nepieciešama datu masīvu apstrāde un analīze.