Nacionālās basketbola asociācijas 1990.—1991. gada sezona bija 45. NBA sezona. Šajā sezonā piedalījās 27 komandas (visas no ASV). Par NBA čempioniem kļuva Čikāgas "Bulls" spēlētāji, kas piecu spēļu finālsērijā pieveica Losandželosas "Lakers" ar 4—1. Finālsērija ilga no 2. jūnija līdz 12. jūnijam. Šis bija "Bulls" pirmais izcīnītais NBA čempionu tituls (turpmākajās 90. gadu sezonās klubs izcīnīja vēl 5 NBA čempiontitulus). Par regulārās sezonas un finālsērijas vērtīgāko spēlētāju tika atzīts Maikls Džordans ("Bulls"), kurš bija arī sezonas rezultatīvākais spēlētājs. 1990. gada NBA drafts notika 1991. gada 27. jūnijā, tajā Ņūdžersijas "Nets" ar pirmo numuru izvēlējās Deriku Koulmanu. 41. NBA Visu zvaigžņu spēle notika Charlotte Coliseum arēnā Šarlotā, Ziemeļkarolīnas štatā. Tajā Austrumu komanda uzvarēja Rietumus ar 116—114. Par spēles vērtīgāko spēlētāju tika atzīts Filadelfijas "76ers" spēlētājs Čārlzs Bārklijs.