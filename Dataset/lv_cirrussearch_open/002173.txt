"Tecuo: Dzelzs cilvēks" (鉄男: Tetsuo) ir 1989. gada Japānas kiberpanka mākslas filma. Filmu producēja kompānija Japan Home Video. Tecuo ir izteikta mazbudžeta filma, uzņemta ar 16 mm kinokameru. Filma guva ne tikai starptautiskus panākumus, bet arī iemantoja tās režisoram Šinjam Cukamoto kulta statusu daudzu pagrīdes kino cienītāju vidū. Filmai ir uzņemti divi turpinājumi: Tecuo: Ķermeņkalis (1992) un Tecuo: Ložu cilvēks (2010).