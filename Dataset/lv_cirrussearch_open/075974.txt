Apledojums ir ledus slānis uz zemes vai priekšmetu virsmas, kurš parasti veidojas ziemā vai rudenī pēc atkušņa aukstā laikā, kā arī slapja sniega vai lietus lāšu sasalšanas dēļ. Ļoti stiprs apledojums bijis Krievijas dienvidrietumos 1892. gada oktobrī. 20. un 21. oktobrī stipro ziemeļu un ziemeļaustrumu vēju ietekmē gaiss un augsne ievērojami atdzisa, bet jau 22. oktobra rītā pūta dienvidu vējš un sniga sniegs, kurš ik pa laikam pārgāja uz parasto un uz ledaino lietu. Augsne, koku zari un lapas pārklājās ar ledus kārtu.