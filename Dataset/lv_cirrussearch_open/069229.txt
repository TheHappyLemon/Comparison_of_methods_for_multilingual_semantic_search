"Uzbrukums Baltajam namam" (angļu: White House Down) ir 2013. gada ASV spraiga sižeta trillera filma, kuras režisors ir Rolands Emerihs. Filmā galvenās lomas atveido Čenings Teitums, Džeimijs Fokss, Megija Jillenhola, Džeisons Klārks, Ričards Dženkinss un Džeimss Vudss. Filma stāsta par policistu, kurš cenšas izglābt gan savu meitu, gan ASV prezidentu, kad teroristi uzbrūk Baltajam namam. Filmas "Uzbrukums Baltajam namam" pirmizrāde notika 2013. gada 28. jūnijā un to izplatīja Sony Pictures Releasing. Filma saņēma dalītas kritiķu atsauksmes, kritizējot klišejisko scenāriju, bet slavējot aktierspēli un spriedzes ainas. Filma nopelnīja 205,4 miljonus ASV dolāru pie 150 miljonu budžeta. Šī bija viena no divām 2013. gada filmām, par teroristu uzbrukumu Baltajam namam, otrai no tām, "Olimpa krišana", pirmizrāde bija trīs mēnešus vēlāk. Tīmekļa vietnē Rotten Tomatoes filmai ir 51% vērtējums.