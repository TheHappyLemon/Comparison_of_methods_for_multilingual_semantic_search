Kevins Deniss Kuranji Rodrigess (vācu: Kevin Dennis Kurányi Rodríguez, dzimis 1982. gada 2. martā) ir bijušais Vācijas futbolists, spēlējis uzbrucēja pozīcijā, bijis Vācijas futbola izlases dalībnieks. Savu karjeru iesācis VfB Stuttgart komandā. 2002. gadā ar komandu ieguvis UEFA Intertoto kausu. 2005. gadā pārcēlies uz Schalke 04. Schalke 04 komandā spēlējis līdz 2010. gadam. Trīs sezonas bijis Schalke 04 labākais vārtu guvējs Vācijas Bundeslīgas turnīrā. Vēlāk spēlējis Krievijas Premjerlīgas komandā Dynamo Moscow. 2012. gadā kļuvis arī par komandas kapteini. Savu karjeru noslēdzis 1899 Hoffenheim. Vācijas futbola izlases sastāvā piedalījies 2004. un 2008. gada Eiropas čempionātā. Kopumā izlases labā nospēlējis 52 mačus un guvis 19 vārtus.