Koordinātas: 50°27′0″N 30°31′27″E﻿ / ﻿50.45000°N 30.52417°E﻿ / 50.45000; 30.52417 Neatkarības laukums (ukraiņu: Майдан Незалежності) ir viens no centrālajiem laukumiem Kijivā, Ukrainā. 19. gadsimtā šeit atradās pilsētas padome. Kopš 1990. gada šeit tradicionāli ir notikuši politiskie mītiņi, tai skaitā četras liela mēroga protesta akcijas: studentu "Granīta revolūcija" 1990. gadā, "Ukraina bez Kučmas" 2001. gadā, Oranžā revolūcija 2004. gadā un Eiromaidans 2013.—2014. gadā. Šajā laukumā regulāri notiek arī nepolitiski pasākumi. Pašreizējo nosaukumu laukums ieguvis 1991. gadā pēc Ukrainas neatkarības iegūšanas. Vārds 'maidan' ukraiņu valodā nozīmē "laukumu, atklātu telpu". Šis vārds ir plaši izmantots Dienvidāzijas valstu valodās atklātas telpas apzīmēšanā.