Gerets Berijs (angļu: Gareth Barry, dzimis 1981. gada 23. februārī) ir bijušais Anglijas futbolists, spēlējis pussarga pozīcijā, pārstāvējis Anglijas futbola izlasi. Anglijas Premjerlīgā Berijs ir nospēlējis 653 spēles, kas ir Premjerlīgas rekords. Savu profesionālo karjeru sāka Aston Villa komandā, kur ilgu laiku bija arī komandas kapteinis. Pēc 11 gadiem Aston VIlla, Berijs pievienojās Manchester City, ar kuru vienreiz uzvarēja Premjerlīgā. Vēlāk vairākus gadus spēlējis Everton, bet savu karjeru noslēdza West Bromwich Albion. Anglijas futbola izlases sastāvā spēlējis 2000. gada Eiropas čempionātā un 2010. gada FIFA Pasaules kausā.