Šis raksts ir par tenisistu. Par citām jēdziena Bleiks nozīmēm skatīt nozīmju atdalīšanas lapu. Džeimss Bleiks (angļu: James Blake, dzimis 1979. gada 28. decembrī, Jonkerā, ASV) ir amerikāņu tenisists. 2006. gada Tennis Masters Cup izcīņā Bleiks sasniedza finālu, piekāpjoties vienīgi šveicietim Rodžeram Federeram. Savas karjeras gaitās viņš ir sasniedzis arī divu Masters Series turnīru finālus, kā arī trīs Grand Slam turnīru ceturtdaļfinālus. 2008. gada Olimpiskajās spēlēs Bleiks izcīnīja ceturto vietu vienspēlēs, bronzas medaļas mačā zaudējot serbam Novakam Džokovičam.