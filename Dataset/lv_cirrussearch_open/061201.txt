Luiss Gustavu Diass (portugāļu: Luiz Gustavo Dias, dzimis 1987. gada 23. jūlijā) ir Brazīlijas futbolists, spēlē pussarga pozīcijā, bijis Brazīlijas futbola izlases dalībnieks. Kopš 2024. gada Gustavu pārstāv Brazīlijas A sērijas komandu São Paulo. Savas karjeras sākumā pārstāvējis vairākas Brazīlijas komandas. 2007. gadā pievienojies Vācijas komandai 1899 Hoffenheim. Vēlāk pārstāvējis arī Bayern Munich un VfL Wolfsburg. Ar Bayern Munich komandu 2013. gadā uzvarējis Vācijas Bundeslīgā un UEFA Čempionu līgā. No 2017. līdz 2019. gadam spēlējis Ligue 1 komandai Marseille. Brazīlijas futbola izlases sastāvā debitējis 2011. gadā. Piedalījies 2014. gada FIFA Pasaules kausā.