Dārznieks Villijs (angļu: Groundskeeper Willie) ir tēls animācijas seriālā "Simpsoni". Villijs ir Springfīldas pamatskolas dārznieks. Viņš ir skotu imigrants, lepns par savu dzimteni. Viņš ir pazīstams ar savu sarkano bārdu un matiem, agresīvo temperamentu un skotu akcentu. Viņa tēlu ir ieskaņojis Dens Kastellaneta. Dārznieks Villijs pirmoreiz "Simpsonos" parādījās otrās sezonas 14. sērijā Principal Charming.