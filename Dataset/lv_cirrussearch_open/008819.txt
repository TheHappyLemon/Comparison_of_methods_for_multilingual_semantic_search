Sausā adata (no franču: pionte-seche) ir grafikas dobspiedes tehnikas paveids, kurā zīmējumu ieskrāpē metāla plāksnē bez skābes un lakas izmantošanas. Sausās adatas tehnikā zīmējumu veido, ieskrāpējot ar adatu zīmējumu metāla plāksnē. Vēlāk šo plāksni ietamponē ar krāsu, kas iestrēgst starp skrāpējumiem, bet pārējo virsmu notīra. Spiede papīru piespiež plātnei, un tas saskaras ar krāsu, no kā rodas uz plātnes iestrādātā zīmējuma spoguļattēls. Ar terminu "sausā adata" apzīmē gan dobspiedes tehniku, gan arī mākslas darbu — novilkumu, kas iegūts šajā tehnikā. Pirmo eksemplāru sauc par autoreksemplāru. Šajā tehnikā ir iespējam izveidot aptuveni 100 novilkumu. Sausās adatas tehniku galvenokārt izmantoja 17. gadsimtā, bet popularitāti šī tehnika iemantoja 19. gadsimtā. Sausās adatas tehnikā strādājuši tādi mākslinieki kā Albrehts Dīrers, Džeimss Ebbots Makneils Vistlers un Rembrants.