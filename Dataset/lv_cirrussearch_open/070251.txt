"Atstāj pasauli aiz sevis" (angļu: Leave the World Behind) ir 2023. gada ASV psiholoģiskā trillera filma, kuras režisors un scenārija autors ir Sems Esmeils. Filmā galvenās lomas atveido Džūlija Robertsa, Maheršala Ali, Ītans Hoks, Maihēla Herolda un Kevins Beikons. Filma stāsta par ģimeni, kuru atvaļinājums smalkā īres villā tiek iztraucēts, kad pazūd internets un sakari, un pie mājas parādās divi svešinieki. Filmas "Atstāj pasauli aiz sevis" pirmizrāde notika 2023. gada 25. oktobrī, bet kopš 2023. gada 8. decembra tā ir pieejama straumēšanas platformā Netflix. Filma saņēma galvenokārt pozitīvas kritiķu atsauksmes, īpaši slavējot aktierspēli. Tīmekļa vietnē Rotten Tomatoes filmai ir 75% vērtējums.