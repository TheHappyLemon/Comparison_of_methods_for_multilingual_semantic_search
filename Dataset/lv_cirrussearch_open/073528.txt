Sojuz TMA-13 (krievu: Союз ТМА-13; angļu: Soyuz TMA-13) bija pilotējams kosmosa kuģis apkalpes nogādāšanai uz Starptautisko kosmisko staciju (SKS). Starts notika 2008. gada 12. oktobrī 07:01 UTC no Baikonuras kosmodroma ar nesējraķeti Sojuz-FG. Ar SKS kuģis saslēdzās 14. oktobrī 08:16:14 UTC pie Zarja moduļa. Tuvošanās un saslēgšanās notika automātiskā režīmā. 2009. gada 8. aprīlī 03:55:25 UTC Sojuz TMA-13 atvienojās no stacijas. 07:16 UTC nolaižamais aparāts nolaidās paredzētajā rajonā uz ziemeļaustrumiem no Džezkazganas Kazahstānā.