2009. gada Eiropas čempionāts basketbolā sievietēm (EuroBasket Women 2009) bija 32. kontinenta čempionāts, kas norisinājās Latvijā 2009. gadā no 7. līdz 20. jūnijam. Čempionāts tika rīkots trijās Latvijas pilsētās. Pirmās kārtas spēles norisinājās Liepājā un Valmierā, bet tālākās spēles norisinājās Rīgā, "Arēna Rīga". Ceturtdaļfināla spēli starp Latviju un Krieviju klātienē vēroja 8713 skatītāji, kas ir jauns Eiropas čempionāta basketbolā sievietēm apmeklējuma rekords. Eiropas čempionātā piedalījās 16 Eiropas sieviešu basketbola valstsvienības.