Al Sadd Sports Club (arābu: نادي السد الرياضي) ir profesionāls Kataras futbola klubs no Dohas, kas piedalās valsts augstākajā futbola līgā jeb Kataras Zvaigžņu līgā. Klubs tika dibināts 1969. gadā. Tas savas mājas spēles aizvada Jassim bin Hamad Stadium stadionā, kurā ir 12 946 skatītāju vietas. Al Sadd ir veiksmīgākais Kataras futbola klubs. Klubam pieder rekords par visvairāk izcīnītiem Kataras čempionu tituliem (16 tituli). Tas ir vienīgas Kataras futbola klubs, kas ir uzvarējis AFC Čempionu līgā, to paveicot 1989. un 2011. gadā. Klubam ir arī komandas rokasbumbā, basketbolā, volejbolā, galda tenisā un vieglatlētikā.