Genzebe Dibaba (Genzebe Dibaba; dzimusi 1991. gada 8. februārī) ir etiopiešu vieglatlēte, startē vidējās un garajās skriešanas distancēs. Viņas māsa Tiruneša ir trīskārtēja olimpiskā čempione, un Ejegajehu ir olimpiskā vicečempione. Divas reizes piedalījusies olimpiskajās spēlēs (2012, 2016). 2016. gadā Riodežaneiro, Brazīlijā, izcīnījusi sudraba medaļu 1500 m distancē. 2015. gada jūlijā Dibaba uzstādīja pasaules rekordu 1500 m distancē, distanci veidot 3:50:07 min. 2015. gada pasaules čempionātā Pekinā, Ķīnā, kļuvusi par čempioni 1500 m distancē, savukārt 5000 m izcīnījusi sudraba medaļu. IAAF un Track & Field žurnāls Dibabu atzina par 2015. gada labāko vieglatlēti.