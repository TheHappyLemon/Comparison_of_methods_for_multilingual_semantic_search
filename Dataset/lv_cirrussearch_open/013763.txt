Matīss Burģis (dzimis 1989. gada 31. augustā Priekulē) ir latviešu galda tenisists. Galda tenisā trenējas kopš deviņu gadu vecuma, 16 gadu vecumā sāka trenēties Vācijā. Sācis trenēties pie Rasmas Freibergas. M. Burģis ir izcīnījis Eiropas čempiontitulu kadetiem dubultspēlēs, vairākas reizes uzvarējis Latvijas čempionātā pieaugušajiem un junioriem. 2009. un 2011. gada Pasaules čempionātos iekļuvis pamatturnīrā. Pašlaik (2012. gada jūlijs) M. Burģis Starptautiskās Galda tenisa federācijas rangā ieņem 106. vietu (starp Eiropas sportistiem ir 53. vietā). Trenējas un startē sacensībās Vācijā. M. Burģis bija kvalificējies 2012. gada vasaras olimpiskajām spēlēm, bija tuvu arī, lai kvalificētos 2008. gada vasaras olimpiskajām spēlēm. Viņš ir pirmais Latvijas galda tenisists, kā arī pirmais Baltijas valstīs dzimušais, kas piedalījies Olimpiskajās spēlēs. Tajās viņš sasniedza sacensību otro kārtu. Viņa tēvs Aivars Burģis ir Latvijas Galda tenisa federācijas viceprezidents, arī viņa brālis ir trenējies galda tenisā.