Dereks Būgārds (angļu: Derek Boogaard; dzimis 1982. gada 23. jūnijā; miris 2011. gada 13. maijā) bija kanādiešu hokejists, spēlēja kreisās malas uzbrucēja pozīcijā. Karjeras sešas pēdējās sezonas aizvadīja NHL klubu Minesotas "Wild" un Ņujorkas "Rangers" sastāvos. D. Būgārds savas nāves brīdī ar augumu 2,01 m bija otrs garākais spēlētājs NHL (aiz Bostonas "Bruins" hokejista Zdeno Hāras) un viņš tika iebalsots otrajā vietā biedējošāko NHL spēlētāju vidū. 2011. gada 13. maijā viņš 28 gadu vecumā tika atrasts miris savās mājās Mineapolisā.