Tēmu Ilmari Selenne (somu: Teemu Ilmari Selänne, izrunā: [ˈteːmu ˈilmɑri ˈselænːe]; dzimis 1970. gada 3. jūlijā Helsinkos, Somijā) ir bijušais somu hokejists, labās malas uzbrucējs, ilggadējs Somijas hokeja valstsvienības spēlētājs. 2017. gadā uzņemts Hokeja slavas zālē. T. Selenne ir rezultatīvākais hokejists Olimpisko spēļu hokeja turnīru vēsturē, kopā gūstot 44 punktus 33 spēlēs 6 Olimpiskajos turnīros, kurās viņš piedalījies. Stenlija kausa ieguvējs Anahaimas "Ducks" sastāvā 2006.—2007. gada sezonā. 2011.—2012. gada NHL sezonā kļuva par visu laiku rezultatīvāko somu hokejistu NHL vēsturē.