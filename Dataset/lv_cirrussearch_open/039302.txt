Staraiņi (Radiata) ir dzīvnieku nodalījums, kas iekļauj sevī primitīvākos eimetazojus ar diviem šūnu slāņiem ektodermu un endodermu jeb gastrodermu, starp kuriem ir recekļaina viela — mezogleja — kas satur atsevišķas izkliedētas šūnas un kolagēnās šķiedras. Vēl to raksturo ķermeņa formas radiālā simetrija, kaut arī ir izņēmumi. Gāzu apmaiņa notiek difūzijas ceļā. Bezdzimuma vai dzimumvairošanās (izogāmija). Kādreiz šo organismu grupu pārstāvēja zarndobumaiņu tips. Galvenās īpašības: Embrijam ir divi šūnu slāņi: ektoderma un endoderma, Dominē radiāla simetrija, Ir tikai mutes atvere, bet nav anālās atveres, Nav elpošanas un asinsrites sistēmu, Nervu sistēma tikai izkliedētā nervu tīkla veidā.