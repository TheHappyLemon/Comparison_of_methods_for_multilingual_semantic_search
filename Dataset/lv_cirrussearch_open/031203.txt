Kārlis Frīdrihs Georgs Špitelers (vācu: Carl Friedrich Georg Spitteler; dzimis 1845. gada 24. aprīlī, miris 1924. gada 29. decembrī) bija šveiciešu dzejnieks. Rakstījis vācu valodā. Ievērojamākais darbs ir episkā poēma "Olimpiskais pavasaris" (1900—1906). Šajā darbā tiek apspriestas sabiedrībai aktuālas problēmas, tiek izmantotas un modernizētas antīko mītu alegorijas. Špitelers rakstīja arī romānus, esejas, liriku. 1919. gadā saņēmis Nobela prēmiju literatūrā par "Olimpisko pavasari".