Beverlihilsas policists 2 (angļu: Beverly Hills Cop II) ir 1987. gada asa sižeta komēdija, kuras režisors ir Tonijs Skots. Galvenās lomas filmā atveido Edijs Mērfijs, Džadžs Reinholds, Jirgens Prohnovs, Džons Eštons, Ronijs Kokss un Brigita Nīlsena. Filmas pirmizrāde notika 1987. gada 19. maijā Losandželosā. Filma ir turpinājum 1984. gada filmai "Beverlihilsas policists", savukārt 1994. gadā abām filmām iznāca vēl viens turpinājums "Beverlihilsas policists 3". Aksels Foulijs atkal apvienojas ar Beverlihilsas detektīviem Billiju Rouzvudu un Džonu Tagartu, lai apturētu bandu, kas nodarbojas ar laupīšanām un ieroču kontrabandu.