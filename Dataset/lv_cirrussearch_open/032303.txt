Šis raksts ir par dziedātāju. Par citām jēdziena Justs nozīmēm skatīt nozīmju atdalīšanas lapu. Justs Sirmais ar skatuves vārdu Justs (dzimis 1995. gada 6. februārī) ir latviešu dziedātājs. Beidzis mācības Rīgas Valsts 1. ģimnāzijā. 2016. gadā uzvarēja Latvijas atlasē Eirovīzijas dziesmu konkursam "Supernova 2016" ar dziesmu Heartbeat, kuru sarakstījusi Aminata Savadogo, Latvijas pārstāve 2015. gada Eirovīzijā. Viņš Latviju pārstāvēja Eirovīzijas dziesmu konkursā Stokholmā, Zviedrijā. Finālā tika ieņemta 15. vieta. 2016. gada 19. maijā tika izlaista dziesma "Ko tu dari?", kas ir pirmā Justa dziesma latviešu valodā. 2016. gadā iznācis arī viņa EP albums TO BE HEARD. 2018. gadā kopā ar Dagmāru Leganti vadījis konkursu Supernova. 2023. gadā atkārtoti piedalījās konkursā Supernova ar dziesmu Stranger, taču nekvalificējās finālam.