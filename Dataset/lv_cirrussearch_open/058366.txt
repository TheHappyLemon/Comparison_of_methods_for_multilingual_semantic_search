Jans Venegors of Heselinks (nīderlandiešu: Jan Vennegoor of Hesselink, dzimis 1978. gada 7. novembrī) ir bijušais Nīderlandes futbolists, spēlēja uzbrucēja pozīcijā, bijušais Nīderlandes futbola izlases dalībnieks. Savu karjeru iesācis Nīderlandes klubā FC Twente. Kopā ar Twente komandu viņš izcīnīja vienu Nīderlandes kausu. 2001. gadā Venegors of Heselinks pievienojās citam Nīderlandes klubam PSV Eindhoven. Ar PSV komandu viņš izcīnīja trīs Eredivisie titulus un divus Nīderlandes kausus. Vēlāk spēlējis Celtic, Hull City un Rapid Wien. Savu karjeru noslēdzis PSV. Nīderlandes futbola izlasi pārstāvējis 2006. gada FIFA Pasaules kausā un 2008. gada Eiropas čempionātā.