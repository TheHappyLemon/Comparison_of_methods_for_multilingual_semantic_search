Šrapnelis ir artilērijas šāviņa veids, paredzēts pretinieka dzīvā spēka iznīcināšanai. To izgudroja angļu artilērijas virsnieks Henrijs Šrapnelis. Šāviņš saturēja lielu daudzumu skrošu, zem kurām šāviņa apakšējā daļā atradās neliels sprāgstvielu daudzums. Šāviņam aizlidojot līdz mērķim, detonators uzspridzināja šāviņā esošo sprāgstvielu, izgrūžot skrotis pār pretiniekiem. Šāda veida munīcija tika lietota Pirmā pasaules kara laikā. Vēlāk to aizstāja cita veida sprāgstošie šāviņi.