Tour of Beijing bija vairāku posmu šosejas riteņbraukšanas sacensības, kas notika Ķīnā. Pirmās sacensības notika 2011. gada 5.—9. oktobrī kā priekšpēdējais 2011. gada UCI World Tour posms. Sacensības tika organizētas sadarbībā starp UCI un Pekinas pilsētu četru gadu garumā no 2011. līdz 2014. gadam. Sacensības bija mantojums no 2008. gada Olimpiskajām spēlēm un popularizēja Pekinu kā globālu notikumu pilsētu, kā arī riteņbraukšanu kā dabai draudzīgu un veselīgu dzīvesveidu. 2014. gada septembrī UCI paziņoja, ka pēc šī gada sacensībām tās vairs netiks rīkotas.