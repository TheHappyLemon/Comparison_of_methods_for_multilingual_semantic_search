Mēklenburgas līcis (vācu: Mecklenburgische Bucht, dāņu: Mecklenburg Bugt) ir plašs līcis Baltijas jūras rietumos, daļa no Beltu jūras. Izvietojies starp Vācijas piekrasti dienvidos, Fēmarnas salu rietumos un Lollānas un Falsteras salām ziemeļos. Fēmarnbelts un Fēmarnzunds rietumos to savieno ar Ķīles līci. Dienvidu krastā vairāki mazāki līči, lielākie no kuriem ir Lībekas līcis un Vismāras līcis. Lielākās pilsētas krastos ir Lībeka un Rostoka.