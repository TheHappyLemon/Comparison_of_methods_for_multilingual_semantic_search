Super Bowl XLV bija amerikāņu futbola spēle, kurā Amerikas futbola konferences komanda Pitsburgas "Steelers" un Nacionālās futbola konferences komanda Grīnbejas "Packers" noskaidroja 2010. gada sezonas NFL čempionu. Spēle notika 2011. gada 6. februārī Cowboys Stadium Ārlingtonā, Teksasas štatā. Spēlē uzvarēja un Vinsa Lombardi balvu ieguva "Packers" spēlētāji, kas uzvarēja ar rezultātu 31—25. Par spēles vērtīgāko spēlētāju tika atzīts Ārons Rodžerss. Pitsburgas "Steelers" šī bija astotā dalība Superkausa izcīņā, Grīnbejas "Packers": piektā reize. Pēdējo reizi "Steelers" Superkausā bija triumfējuši 2008. gada sezonā, taču "Packers" šī bija pirmā uzvara pēc uzvaras 1996. gada sezonā. Spēli ASV translēja Fox televīzijas kanāls. Spēli klātienē vēroja 103 219 skatītāji. Maksa par 30 sekunžu reklāmu izmaksāja 3 miljonus ASV dolāru.