Glivices "Piast" (poļu: Piast Gliwice) ir Polijas futbola klubs no Glivices. Klubs ir dibināts 1945. gadā, nosaukts par godu Pjastu dinastijai. Pašlaik spēlē Polijas futbola čempionāta augstākajā līgā — Ekstraklasa. Mājas spēles aizvada Glivices pilsētas stadionā, kur ir 10 037 skatītāju vietas. 2018.—2019. gada sezonā Piast kluba futbolisti kļuva par Polijas čempioniem. Komanda ir divas reizes spēlējusi Polijas kausa finālā (1978. un 1983. gadā).