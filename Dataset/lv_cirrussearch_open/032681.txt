Ļaļa Tulpana (krievu: Ляля-Тюльпан, baškīru: Ләлә-Тюльпан — ‘tulpe-tulpe’) ir mošeja Krievijā, Baškortostānas galvaspilsētā Ufā. Tā ir viena no lielākajām mošejām Krievijā ar 53 metrus augstiem diviem minaretiem. Ēkā kopā var ietilpt līdz 1000 cilvēku. Mošeja celta no 1990. līdz 1998. gadam modernisma stilā un tās arhitekts ir Vakils Davļatšins. Mošejas atklāšana notika 1998. gada 7. aprīlī. Tā celtniecība notika par ziedojumiem no ticīgajiem un Baškortostānas valdības palīdzību. No 1999. līdz 2005. gadam mošejas telpās atradās Krievijas Islāma universitāte. Mošeja ir veidota no akmens 3 stāvos. Mošejas arhitektūras veidols atgādina ziedošu tulpi, savukārt minaretu veidoli atgādina divus pumpurus. 2001. gadā Krievijas prezidents Vladimirs Putins šajā mošejā tikās ar Talgatu Tadžudinu un citiem musulmaņu garīdzniekiem.