Kazimirs I Atjaunotājs (poļu: Kazimierz I Odnowiciel, dzimis 1016. gada 26. jūlijā, miris 1058. gada 28. novembrī) bija Polijas kņazs, Pjastu dinastijas pārstāvis. Valdījis no 1034. gada līdz savai nāvei 1058. gadā. Kazimirs I bija Polijas karaļa Meško II dēls no laulības ar Riksu no Lotringas. Bija precējies ar Kijevas Krievzemes kņaza Vladimira I meitu Dobroņegu, no kuras Kazimiram I bija divi dēli - nākamais Polijas karalis Boļeslavs II Drosmīgais un nākamais Polijas kņazs Vladislavs I Hermanis. Pēc Meško II nāves Polijā sākās anarhija, un Kazimirs I atguva varu tikai 1039.gadā ar Svētās Romas impērijas imperatora Heinriha III un Kijevas Krievzemes lielkņaza Jaroslava Gudrā palīdzību. Centās nostiprināt karaļa varu. Ieviesa feodālas attiecības.