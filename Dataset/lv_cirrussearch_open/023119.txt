Malagas province (spāņu: Provincia de Málaga) ir viena no 50 Spānijas provincēm valsts dienvidos, Andalūzijas autonomajā apgabalā. Tā robežojas ar Kadisas provinci rietumos, ar Granadas provinci austrumos, ar Kordovas provinci ziemeļos un ar Seviljas provinci dienvidrietumos. Malagas provinces lielākā pilsēta un administratīvais centrs ir Malaga. Provinces kopējā platība ir 7308 km2, 2013. gada beigās tajā dzīvoja 1 652 999 iedzīvotāji. Tā ir sīkāk sadalīta 101 municipalitātē.