"Neparastā dzīve" (angļu: A Life Less Ordinary) ir 1997. gada melnā komēdija, kuras režisors ir Denijs Boils. Galvenās lomas filmā atveido Jūens Makgregors, Kemerone Diasa, Hollija Hantere, Delrojs Lindo, Ians Holms, Dens Hedaja un Morijs Čaikins. Filmas pirmizrāde notika 1997. gada 24. oktobrī. Pēc tam, kad Robertu atlaiž no darba, viņš nolaupa sava nu jau bijušā priekšnieka meitu Selīnu. Divi eņģeļi, O'Reilijs un Džeksons, tiek nosūtīti uz Zemi, lai pārliecinātos, vai starp Robertu un Selīnu ir iespējama mīlestība.