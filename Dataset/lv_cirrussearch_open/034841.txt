Tedijs Pjērs-Marī Riners (franču: Teddy Pierre-Marie Riner; dzimis 1989. gada 7. aprīlī) ir Francijas džudists. Tiek uzskatīts par vienu no visu laiku izcilākajiem džudistiem. Karjeras laikā svara kategorijā virs 100 kg ir izcīnījis 10 pasaules čempionāta (sacensību rekords) un 5 Eiropas čempionāta zelta medaļas. 2012. gada vasaras olimpiskajās spēlēs Londonā un 2016. gada vasaras olimpiskajās spēlēs Riodežaneiro kļuvis par čempionu, 2008. gada vasaras olimpiskajās spēlēs Pekinā izcīnījis un 2020. gada vasaras olimpiskajās spēlēs Tokijā — bronzas medaļu. 2020. gada olimpiskajās spēlēs izcīnīja arī zelta medaļu komandu sacensībās. Starptautiskajos čempionātos piedzīvojis vienīgi astoņus zaudējumus.