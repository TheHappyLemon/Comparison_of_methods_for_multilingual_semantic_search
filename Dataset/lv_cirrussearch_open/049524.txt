"Gaismas pilsēta" (angļu: City of Ember) ir 2008. gada ASV zinātniskās fantastikas piedzīvojumu filma, kas balstīta uz Žannas DuPro romānu The City of Ember. Filmas režisors ir Džils Kenans. Galvenās lomas atveido Sērša Runena, Harijs Tredavejs, Bills Marijs, Mārtins Lando, Mērija Keja Pleisa, Tobijs Džonss un Tims Robinss. Filmas pirmizrāde notika 2008. gada 10. oktobrī. Pēc globālas katastrofas jau vairākas cilvēku paaudzes mitinājušās pazemē uzbūvētajā Emberas pilsētā, kur vienīgais gaismas avots ir elektriskās spuldzes. Taču ģenerators, kuram pateicoties, pilsētā ir gaisma, ir nolietojies, draud iziet no ierindas un periodiski atslēdzas.