"Nauda" (franču: L'Argent) ir 1983. gada Francijas un Šveices krimināldrāmas filma, kuras režisors un scenārija autors ir Robērs Bresons. "Nauda" bija Bresona pēdējā režisētā filma. Filmā galvenās lomas atveido Kristians Patejs, Vinsents Risteruki un Karolīna Langa. Filmu iedvesmoja Ļeva Tolstoja 1911. gada novele "Viltotais kupons". Filma stāsta par viltotu 500 franku naudas zīmi, kas tiek nodota no cilvēka uz cilvēku, līdz tā nonāk nevainīga cilvēka rokās, radot postošas sekas. Filmas "Nauda" pirmizrāde notika 1983. gada 18. maijā. Par šo filmu Bresons saņēma labākā režisora balvu 1983. gada Kannu kinofestivālā. Tīmekļa vietnē Rotten Tomatoes filmai ir 97% vērtējums.