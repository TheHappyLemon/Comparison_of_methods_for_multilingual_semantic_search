Ritus Krjauklis (dzimis 1986. gada 23. aprīlī) ir Latvijas futbolists, aizsargs. Kopš 2019. gada Krjauklis pārstāv Ķīnas pēc spēka otrās līgas komandu Xinjiang Tianshan Leopard. Latvijas Virslīgā viņš ir pārstāvējis futbola klubus "Dinaburg" un "Ventspils", bet 2011. gada janvārī Krjauklis pievienojās Azerbaidžānas klubam Baku "AZAL". 2011. gada augustā viņa līgums ar AZAL tika lauzts un viņš pievienojās FK Liepājas Metalurgs. 2009. gada 12. augustā Ritus Krjauklis debitēja Latvijas izlasē, draudzības spēlē pret Bulgāriju uznākot laukumā uz maiņu. 2022. gadā pievienojies BFC Daugavpils. 2022. gada septembrī saņēmis diskvalifikāciju no visām LFF organizētajām sacensībām uz diviem gadiem par nesadarbošanos ar LFF Godīgas spēles un ētikas komiteju izmeklēšanā par spēļu rezultātu ietekmēšanu. 2010. gadā Krjauklis līdz ar citiem Dinaburg FC futbolistiem saņēmis nosacītu sodu par LFF skatījumā veiktām manipulācijām ar spēles rezultātu ietekmēšanu.