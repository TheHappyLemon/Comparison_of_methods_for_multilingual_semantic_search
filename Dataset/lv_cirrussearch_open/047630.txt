"Monstri pret atnācējiem" (angļu: Monsters vs. Aliens) ir 2009. gada zinātniskās fantastikas animācijas filma, kuras režisori ir Konrāds Vernons un Robs Letermens. Galvenās lomas filmā ierunājuši Rīza Viterspūna, Sets Rogens, Hjū Lorijs, Vills Ārnets, Kīfers Saterlends, Reins Vilsons, Pols Rads un Stīvens Kolberts. Filmas pirmizrāde notika 2009. gada 27. martā. Sjūzanu Mērfiju viņas kāzu dienā skar meteorīts, kā rezultātā viņa pārvēršas milzī. Pēc šī notikuma viņa kļūst par daļu no monstru grupas, ko ASV valdība sūta cīņā pret citplanētieti, kurš mēģina ieņemt Zemi.