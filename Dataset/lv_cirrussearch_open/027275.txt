Šis raksts ir par jūras šaurumu Atlantijas okeānā. Par jūras šaurumiem Eiropā skatīt rakstu Dāņu šaurumi. Šis raksts ir par jūras šaurumu Atlantijas okeānā. Par jūras šaurumu Kanādas Arktiskajā arhipelāgā skatīt rakstu Dāņu šaurums (Kanāda). Dāņu šaurums jeb Dānijas šaurums (dāņu: Danmarksstrædet), arī Grenlandes šaurums (islandiešu: Grænlandssund), ir 290 km plats jūras šaurums, kas atdala Islandi no Grenlandes un savieno Grenlandes jūru ziemeļaustrumos ar Irmingera jūru dienvidrietumos. Šaurākajā vietā starp Rietumfjordu pussalu Islandē un Blosvila krastu Grenlandē stiepjas Grenlandes—Islandes pacēlums, pār kuru šauruma rietumu malā plūst cauru gadu peldošu ledu nesošā aukstā Austrumgrenlandes straume un veido pasaulē lielāko zemūdens ūdenskritumu — Dāņu šauruma kataraktu. Gar Islandes krastu uz ziemeļiem plūst siltās Irmingera straumes atzars.