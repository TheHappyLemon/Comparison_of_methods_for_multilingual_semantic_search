Saules impērija (angļu: Empire of the Sun) ir 1987. gada ASV kara filma, kas balstīta uz Džeimsa Greiema Balarsa tāda paša nosaukuma romānu. Filmas režisors un viens no producentiem ir Stīvens Spīlbergs. Galvenās lomas filmā atveido Kristians Beils, Džons Malkovičs, Miranda Ričardsone un Naidžels Haverss. Filmas pirmizrāde notika 1987. gada 11. decembrī. Filmas galvenais varonis ir jauns britu puisis Džeimijs "Džims" Greiems, kurš kopā ar savu bagāto ģimeni dzīvo Šanhajā, tomēr drīz vien, Otrā pasaules kara laikā, Džims kļūst par kara ieslodzīto japāņu nometnē.