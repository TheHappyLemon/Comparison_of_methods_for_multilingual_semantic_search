Viengadīgi augi ir augi, kas, atšķirībā no daudzgadīgiem un divgadīgiem augiem, vienas augšanas sezonas laikā izdzīvo pilnu dzīves ciklu. Augu augšanas sezonas ilgums un tai atbilstošie gadalaiki atšķiras atkarībā no ģeogrāfiskās atrašanās vietas un var neatbilst tradicionālajam četru gadalaiku sadalījumiem. Latvijā viengadīgajiem augiem augšanas periods parasti ir no pavasara līdz rudenim (vai agrai ziemai) — pavasarī augs attīstās no sēklām, zied, veido augļus ar sēklām un pēc tam atmirst.