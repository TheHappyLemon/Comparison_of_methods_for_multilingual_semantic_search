Nezināma vērtība "dzīvesbiedra_nosaukums" Rūperts Aleksandrs Loids Grints (angļu: Rupert Alexander Lloyd Grint; dzimis 1988. gada 24. augustā) ir angļu aktieris. Atpazīstamību ieguva ar Rona Vīzlija lomu Harija Potera filmu sērijā, kur kopā ar Denjelu Redklifu un Emmu Votsoni ir galveno lomu atveidotāji. Viņš Rona Vīzlija lomai izraudzīts 11 gadu vecumā, pirms tam viņam nebija lielas aktiera pieredzes, bija tēlojis vienīgi skolas lugās un vietējā teātra grupā. Par Rona Vīzlija atveidošanu saņēmis vairākas balvas. Kopš tā laika viņš turpina filmēties kino, televīzijā un piedalīties teātra iestudējumos. Sākot ar 2002. gadu, viņš sāka filmēties filmās ārpus Harija Potera filmu sērijas, piedaloties filmā Thunderpants. Atveidoja galvenās lomas 2006. gada komēdijdrāmas filmā Driving Lessons un 2010. gada drāmas filmā Cherrybomb. Kopā ar Billu Naiu un Emiliju Blantu filmējās kinokomēdijā Wild Target. Grinta pirmā filma, kurā viņš piedalījās pēc Harija Potera sērijas noslēguma, bija 2012. gada pretkara filmā Into the White. 2013. gadā viņš filmējās filmā "CBGB" un vadīja CBS šovu Super Clyde. Viņa skatuves debija bija 2013. gada oktobrī Džeza Batervorta izrādē Mojo Harolda Pintera teātrī Londonā. 2014. gadā viņš ierunāja Džoša tēlu animācijas filmā "Pastnieks Pets". No 2017. līdz 2018. gadam viņš bija seriāla "Ķēriens" (Snatch) izpildproducents, kā arī pats tajā filmējās. Kopš 2019. gada viņš filmējas Apple TV+ psiholoģiskajā šausmu seriālā Servant. Grints atbalsta vairākus labdarības fondus. Kopš 2011. gada viņam ir attiecības ar aktrisi Džordžiju Grumu, ar kuru viņam ir meita.