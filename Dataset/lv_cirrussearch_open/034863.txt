"Zvaigžņu ceļš: Bezgalība" (angļu: Star Trek Beyond) ir 2016. gada ASV zinātniskās fantastikas filma, kuras režisors ir Džastins Lins. Tās scenārists ir Saimons Pegs. Šī ir 13. filma "Zvaigžņu ceļa" filmu sērijā. Šis ir turpinājums 2013. gada filmai "Tumsā: Zvaigžņu ceļš". Filmā galvenās lomas atveido Džons Čo, Saimons Pegs, Kriss Pains, Zekerijs Kvinto, Zoja Saldana un Karls Urbans. Šī ir pēdējā "Zvaigžņu ceļa" filma, kurā Pāvela Čehova lomu attēlo Antons Jeļčins. Filmas pirmizrāde notika 2016. gada 7. jūlijā.