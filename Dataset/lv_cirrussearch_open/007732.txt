Viktors Valdess (spāņu: Víctor Valdés i Arribas; dzimis 1982. gada 11. janvārī Barselonā, Spānijā) ir bijušais spāņu futbolists, spēlēja vārtsarga pozīcijā, bijušais Spānijas futbola izlases dalībnieks. V. Valdess ir visu laiku veiksmīgākais Barcelona vārtsargs, kluba sastāvā ir izcīnījis piecus La Liga titulus, divas reizes izcīnījis uzvaru UEFA Čempionu līgā (2005–06, 2008–09) un vienreiz ieguvis Spānijas Karaļa kausu (Copa del Rey). Kluba pamatsastāvam viņš pievienojās 2002.—2003. gada sezonā, pirms tam spēlējis dažādās jaunatnes komandās un Barcelona B sastāva komandā. 2010. gadā Spānijas izlases sastāvā izcīnīja uzvaru 2010. gada FIFA Pasaules kausa finālturnīrā.