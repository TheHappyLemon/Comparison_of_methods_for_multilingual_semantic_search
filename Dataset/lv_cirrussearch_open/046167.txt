"Kerija" (angļu: Carrie) ir 2013. gada ASV šausmu filma, kas balstīta uz Stīvena Kinga tāda paša nosaukuma romānu. Filmas režisore ir Kimberlija Pīrsa. Galvenās lomas filmā atveido Hloja Greisa Moreca, Džūdija Grīra, Porša Dabldeja, Alekss Rasels, Gabriela Vailda un Džūliana Mora. Filmas pirmizrāde notika 2013. gada 7. oktobrī Holivudā. Kerija ir kautrīga meitene, kuru apceļ viņas vienaudži, bet reliģiski fanātiskā māte pārlieku aizsargā. Kad izlaidumā viņu nežēlīgi izjoko klasesbiedrene Krisa, Kerija atbrīvo savas telekinētiskās spējas un atriebjas tiem, kuri par viņu bija ņirgājušies.