"Svešinieki vilcienā" (angļu: Strangers on a Train) ir 1951. gada amerikāņu psiholoģiskais trilleris, kura režisors ir Alfreds Hičkoks. Filmas sižets veidots pēc Patrīcijas Haismitas 1950. gada romānu ar tādu pašu nosaukumu. Filma ir stāsts par diviem svešiniekiem: amatieri tenisa spēlētāju un psihopātu. Viņi abi satiekas vilcienā, kur, tā kā abi vēlas tikt vaļā no kāda, psihopāts piedāvā samainīties ar noslepkavojamajām personām, jo viņi netiks pieķerti motīva trūkuma dēļ. Pēc pirmās izdarītās slepkavības psihopāts cenšas piespiest tenisa spēlētāju izdarīt savu darījuma daļu. Filmā galvenās lomas attēlo Fērlijs Grendžers, Ruta Romāna, Roberts Volkers, Leo Kerols, Patrīcija Hičkoka un Laura Eliota. Filmā epizodiska loma ir arī tās režisoram Hičkokam, viņš filmas sākuma daļā iekāpj vilcienā ar kontrabasu. "Svešinieki vilcienā" filmas pirmizrāde notika 1951. gada 30. jūnijā.