Armins Tamzarians (angļu: Armin Tamzarian), pazīstams kā Seimūrs Skiners (Seymour Skinner), ir izdomāts tēls animētajā seriālā "Simpsoni". Viņš ir Springfīldas pamatskolas direktors. Viņš ir stingras disciplīnas atbalstītājs, ko cenšas ieviest arī pamatskolā. Dienējis ASV Armijā, bijis Vjetnamas karā, kur kļuva par kara ieslodzīto uz 18 mēnešiem. Tēlu ierunājis Harijs Šīrers. Devītās sezonas otrajā sērijā The Principal and the Pauper tiek atklāts, ka Tamzarians ir pieņēmis cita cilvēka identitāti (īstais Seimūrs Skiners).