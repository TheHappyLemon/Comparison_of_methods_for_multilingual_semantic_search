Robins Bo Karls Sēderlings (zviedru: Robin Bo Carl Söderling; dzimis 1984. gada 14. augustā Tibro, Zviedrijā) ir bijušais zviedru tenisists. Profesionāļa karjeru uzsāka 2001. gadā. R. Sēderlinga labākais sasniegums ATP tūres rangā ir 2010. gada 15. novembrī sasniegtā 4. vieta, dubultspēlēs — 109. vieta (2009. gada 11. maijs). Karjerā R. Sēderlings ir uzvarējis deviņos ATP vienspēļu turnīros, bet lielāko panākumu Grand Slam sacensībās viņš guva 2009. un 2010. gada Francijas atklātajā čempionatā, kurā sasniedza finālu. Piedalījies 2004. un 2008. gada olimpiskajās spēlēs. 2011. gadā 26 gadu vecumā Sēderlings bija spiests beigt karjeru slimības dēļ.