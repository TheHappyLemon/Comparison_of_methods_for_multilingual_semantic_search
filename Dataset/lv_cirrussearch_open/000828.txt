Kerli Keiva (igauņu: Kerli Kõiv; dzimusi 1987. gada 7. februārī Elvā, Igaunijā) labāk pazīstama ar savu skatuves pseidonīmu Kerli, ir igauņu alternatīvā roka dziedātāja. Viņas debijas albums Love Is Dead iekļuva ASV topā Billboard 200. 2002. gadā Kerli piedalījās Baltijas valstu dziedāšanas konkursā Fizz Superstar. Taču jau pēc 2 gadiem viņa piedalījās Igaunijas atlasē Eirovīzijai. 2008. gadā Kerli tika nominēta MTV Eiropas balvai "Labākais izpildītājs no Baltijas", taču neuzvarēja šajā kategorijā.