2001. gada NBA drafts notika 2001. gada 27. jūnijā Ņujorkā, ASV. Ar pirmo numuru tika izvēlēts Kvame Brauns, viņš kļuva par pirmo augstskolā nestudējušo spēlētāju, kas tika draftēts ar tik augstu izvēles numuru. K. Brauna NBA karjera nebija īpaši izcila, tādēļ "Wizards" izvēle tiek uzskatīta par vienu no neveiksmīgākajām drafta pirmajām izvēlēm NBA vēsturē. 2001. gada drafts iegājis vēsturē ar vairāku izcilu Eiropas basketbolistu nodraftēšanu, trīs no tiem (Pau Gazols, Tonijs Pārkers un Mehmets Okurs) vēlāk kļuva par Visu Zvaigžņu spēles dalībniekiem.