Šis raksts ir par galda spēli. Par programmēšanas valodu skatīt rakstu Go (programmēšanas valoda). Go (Ķīnā — veicji, Korejā — baduk) ir sena stratēģiska galda spēle, kas bija pazīstama Senajā Ķīnā jau aptuveni 2000 gadus pirms mūsu ēras. Šī spēle tradicionāli ir ļoti populāra Āzijā - Ķīnā, Japānā un Korejā, bet, sākot ar 20 gadsimta 2.pusi kļūst pazīstama praktiski visā pasaulē. Pēdējos gados, pateicoties interneta attīstībai, daudzi Go spēlē internetā.