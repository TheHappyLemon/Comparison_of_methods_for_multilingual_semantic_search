Hosē Manuels Reina Paess (spāņu: José Manuel Reina Páez; dzimis 1982. gada 31. augustā), pazīstams arī kā Pepe Reina, ir Spānijas futbola vārtsargs, kopš 2022. gada spēlē Spānijas La Liga klubā Villarreal, aizvadījis 36 spēles Spānijas futbola izlasē. Viņa tēvs Migels Reina bija FC Barcelona un Atlético Madrid vārtsargs. Pepe Reina futbolista karjeru sāka FC Barcelona jauniešu komandā. Pirmo spēli Barcelona pirmajā komandā viņš aizvadīja 2000. gadā. 2002. gadā Pepe Reina sāka spēlēt Villarreal CF, bet 2005. gadā Anglijas Premjerlīgas klubā Liverpool FC. Spēlējis arī Itālijas klubā Napoli un Vācijas klubā Minhenes "Bayern". 2018. gada jūlijā pievienojās AC Milan. Spānijas izlases sastāvā bija iekļauts četros FIFA Pasaules kausa finālturnīros, tai skaitā 2010. gadā, kad Spānija izcīnīja pasaules čempiontitulu. 2008. un 2012. gadā kļuva par Eiropas čempionu.