2022.—2023. gada Pasaules kauss biatlonā bija vairāku posmu biatlona sacensības, kas sākās 2022. gada 29. novembrī Kontiolahti, Somijā, un noslēdzās 2023. gada 19. martā Holmenkollenē, Norvēģijā. Pasaules kausa sacensības rīkoja Starptautiskā Biatlona savienība. Kopumā tiks aizvadīti deviņi posmi. No 2022.—2023. gada sezonas ieviestas vairākas izmaiņas noteikumos: Pasaules čempionāts vairs netiks iekļauts Pasaules kausa kopvērtējumā; no Pasaules kausa kopvērtējuma vairs netiks izsvītroti sliktākie rezultāti; punktu piešķiršnas sistēma tiks pielāgota, lai palielinātu vērtību labākajiem rezultātiem. Starptautiskās Biatlona savienības kongresā 2022. gada septembrī Zalcburgā ar lielu balsu vairākumu tika apstiprināti valdes marta lēmumi, saskaņā ar kuriem Krievijas un Baltkrievijas nacionālo federāciju dalība tiek apturēta sakarā ar Krievijas iebrukumu Ukrainā. Abu valstu sportistiem nebija atļauts piedalīties starptautiskās biatlona sacensībās pat zem neitrāla karoga.