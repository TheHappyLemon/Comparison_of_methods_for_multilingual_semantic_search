Eduards Hiļs (krievu: Эдуард Анатольевич Хиль; dzimis 1934. gada 4. septembrī, miris 2012. gada 4. jūnijā) bija krievu estrādes baritons un Krievijas PFSR Tautas mākslinieks. Pēc dziedātāja karjeras beigām Hiļs plašākā sabiedrībā neparādījās. 2010. gadā par interneta fenomenu "Trololo" kļuva YouTube video ar 1976. gada vokalīzes ierakstu dziesmai "Esmu priecīgs beidzot doties mājup" (Я очень рад, ведь я, наконец, возвращаюсь домой).