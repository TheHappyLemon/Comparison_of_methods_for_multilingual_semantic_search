Lielā pirmmāte ir dieviete, ko nereti attēlo kā Zemes māti, galveno auglības dievību, dāsno Zemes iemiesojumu. Šī dieviete Rietumu tradīcijā ir atveidota dažādos veidos - sākot ar akmenī izkaltiem Kibeles attēlojumiem un beidzot ar sengrieķu dievieti Dioni, kuru kopā ar Zevu pielūdza Dodonā līdz pat klasiskā laikmeta beigām. Starp sengrieķu dzejnieka Homēra himnām (7. - 6. gs. p.m.ē.) ir viena, kas veltīta pirmmātei - "Himna Gajai, visa mātei". Šumeriem ir daudz erotiska satura poēmu par viņu pirmmāti Ninhursagu.