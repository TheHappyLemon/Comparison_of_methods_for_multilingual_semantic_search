We Will Rock You ir britu rokgrupas Queen singls. To sarakstīja Braiens Mejs grupas 1977. gada albumam News of the World. Lielākā dziesmas daļa ir izpildīta a capella, pēdējās 30 sekundēs ir Meja ģitāras solo. Šis ir viens no grupas ievērojamākajiem un slavenākajiem singliem. Drīz pēc albuma izdošanas singli We Will Rock You un We Are the Champions radiostacijās tika atskaņoti viens pēc otra bez pārtraukuma. Žurnāls Rolling Stone ierindoja to 330. vietā 500 visu laiku labāko dziesmu sarakstā, RIAA to ierindoja 146. vietā gadsimta dziesmu sarakstā. 2009. gadā We Will Rock You iekļuva Grammy slavas zālē.