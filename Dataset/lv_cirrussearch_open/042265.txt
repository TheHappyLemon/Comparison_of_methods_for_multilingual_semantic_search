Aleksandra Elbakjana (krievu: Александра Асановна Элбакян; dzimusi 1988. gada 6. novembrī) ir kazahu datorprogrammētāja. Studējusi Almati, kur ieguvusi bakalaura grādu datorzinātnē, specializējoties informācijas drošībā. 2011. gadā sākusi Sci-Hub projektu. Sci-Hub mājaslapā pieejami vairāk nekā 64,5 miljoni akadēmisko rakstu bez maksas. 2015. gadā mājaslapa (un Elbakjana) tika iesūdzēta tiesā par autortiesību pārkāpumiem. Pašlaik Elbakjana slēpjas, baidoties no izdošanas ASV (kur viņa tika apsūdzēta). Žurnāls Nature Elbakjanu nosauca par vienu no desmit cilvēkiem 2016. gadā, kas bija zīmīgi zinātnē. Ars Technica viņu ir salīdzinājuši ar Āronu Švarcu, The New York Times — ar Edvardu Snoudenu.