Transeksualitāte ir parādība, kad indivīds sevi atveido dzimtē, kas ir savādāka nekā kultūrā pieņemtais atveidojums viņa dzimumam. Šāda vēlme rodas, piemēram, ja indivīds izjūt psiholoģisku neapmierinātību ar viņam piešķirto dzimumu. Gadījumā, ja persona jūtas slikti tādēļ, ka nepieder pretējam dzimumam, vai šīs vēlmes dēļ nespēj funkcionēt, var tikt uzstādīta medicīniska diagnoze. Transseksualitāte ir stigmatizēta lielākā daļā pasaules. Lai gan vairākās tradicionālajās sabiedrībās eksistējošs jau agrāk, Rietumu sabiedrībā tas ir kļuvis pazīstamāks 20. gadsimta vidū un beigās kopā ar seksuālo revolūciju un dzimuma maiņas operāciju attīstību. Popkultūrā transseksualitāte neprecīzi tiek jaukts ar vienkāršu vēlmi ģērbties pretējā dzimuma drēbēs (transvestītisms). Transseksuālas personas ir viens no vairākiem transpersonu identitātes veidiem (t.sk. arī transvestīti, dzimtes kvīri, androgīnas un divdzimšu personas, dragkaraļi un dragkaralienes). Transseksuāļi sevi apzinās, alkst dzīvot un tikt pieņemti kā piederīgi pretējam dzimumam no tā, kurš tiem ticis piešķirts dzimšanas brīdī. Transseksuāļi var veikt dzimuma maiņu, lai viņu dzimtes izpausme saskanētu ar viņu paštēla dzimtes identitāti. Personas, kuras veikušas dzimuma maiņu, var arī sevi vairāk neuzskatīt par transdzimtes vai transseksuālām personām, bet vienkārši par vīrieti vai sievieti. Tie, kuri turpina sevi uzskatīt par transseksuāliem vīriešiem vai sievietēm, var izvēlēties nenoliegt savu dzīvi pirms dzimtes maiņas, saglabāt saikni ar citām transpersonām un vairot sabiedrības informētību. Daļa dzimuma maiņas var ietvert arī dzimuma maiņas terapiju, hormonu terapiju un/vai dzimuma maiņas operāciju.