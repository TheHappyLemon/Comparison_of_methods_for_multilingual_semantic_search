Bērzu dzimta (Betulaceae) ietilpst dižskābaržu rindā. Tajā ir sešas ģintis. Agrāk bērzu ģintī bija tikai divas ģintis — bērzi un alkšņi, bet tagad tā ir apvienota ar lazdu dzimtu (Corylaceae), kas vairs nepastāv, un dzimtā ir vēl četras ģintis — lazdas, skābarži, apiņskābarži un krūmskābarži. Tiek lēsts, ka dzimtā ir ap 130 sugām. Krūmi ir zemais bērzs un pundurbērzs. Pundurbērzs Latvijā ir aizsargājama suga. Lielie koki (kārpainais bērzs, pūkainais bērzs, baltalksnis un melnalksnis) veido daļu Latvijas mežu, kā arī krūmāju. Hibrīdās sugas sastopamas nedaudz visā Latvijā. Vēl Latvijā savvaļā ir sastopama parastā lazda un parastais skābardis. Augiem nozīme kokrūpniecībā un medicīnā. Dažas apiņskābaržu sugas Latvijā tiek audzētas augu kolekcijās un apstādījumos.