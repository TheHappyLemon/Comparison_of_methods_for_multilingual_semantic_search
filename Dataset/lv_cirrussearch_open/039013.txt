Klingoņu valoda (tlhIngan Hol, izrunā: [ˈt͡ɬɪ.ŋɑn χol]) ir mākslīgā valoda, kas izveidota "Zvaigžņu ceļa" filmu un seriālu vajadzībām. Šajā valodā runā izdomāta ārpuszemes humanoīdu rase klingoņi. Valodu izveidoja valodnieks Marks Okrands (Marc Okrand), aktieris Džeimss Dūens (James Doohan) un scenāriju rakstnieks Džons Povils (Jon Povill). Atšķirībā no citām filmu vajadzībām radītajām valodām, klingoņu valodai ir sīki izstrādāta gramatika, sintakse un leksika. Klingoņu valodā ir iztulkots Viljama Šekspīra darbs "Hamlets" un Senās Divupes odiseja "Poēma par Gilgamešu".