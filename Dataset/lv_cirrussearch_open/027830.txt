Šis raksts ir par Parīzes priekšpilsētu. Par pilsētu Reinjonā skatīt rakstu Sendenī (Reinjona). Sendenī (franču: Saint-Denis, izrunā: [sɛ̃.d(ə).ni]) ir komūna un Francijas galvaspilsētas Parīzes piepilsēta. Pazīstama ar Sendenī baziliku, kur tikuši apglabāti Francijas karaļi (no 7. līdz 19. gadsimtam). Vēl šeit atrodas VII Parīzes universitāte un Stade de France, Francijas nacionālais stadions, kurā noticis 1998. gada FIFA Pasaules kausa un 2007. gada Pasaules kausa regbijā fināls. Karalis Dāgoberts I abatiju te dibināja 7. gadsimtā un uzbūvēja to virs Svētā Denī (franču: saint Denis, Francijas svētais aizbildnis) kapa. No 2015. gada 13. līdz 14. novembrim Sentdenī bija viena no vietām, kur notika masu apšaudes un ķīlnieku sagrābšana tieši pie Stade de France stadiona. 18. novembrī notika vērienīgs policijas reids lai atrastu teroristus. Vairāki aizdomās turamie tika nogalināti, tostarp iespējamais teroraktu plānotājs Abdelhamids Abauds.