Inku impērija (kečvu: Tawantinsuyu) bija lielākā impērija Pirmskolumba Amerikā. Kusko bija impērijas administratīvais, politiskais un militārais centrs. Inku civilizācija radās Peru augstienēs 13. gadsimta sākumā. No 1438. līdz 1533. gadam, inkiem izmantojot dažādas metodes, no iekarošanas līdz miermīlīgai asimilācijai, tie iekļāva savā teritorijā lielu daļu Dienvidamerikas rietumu teritorijas un to apdzīvojošās ciltis. Impērijas oficiālā valoda bija kečvu valoda, lai gan tika arī lietoti simtiem tās dialekti. Inki savu impēriju sauca par Tawantinsuyu, ko var tulkot kā ‘četru apvienoto provinču četri reģioni’.