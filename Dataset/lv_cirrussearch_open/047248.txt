"Maikls Kleitons" (angļu: Michael Clayton) ir 2007. gada trilleris, kura režisors un scenārija autors ir Tonijs Gilrojs. Galvenās lomas atveido Džordžs Klūnijs, Toms Vilkinsons, Tilda Svintone un Sidnijs Polaks. Filmas pirmizrāde notika 2007. gada 31. augustā Venēcijas filmu festivālā. Filma tika nominēta astoņām Amerikas Kinoakadēmijas balvām, tajā skaitā "Labākā filma", "Labākais režisors" un "Labākais oriģinālscenārijs", tomēr balvu tā ieguva tikai nominācijā "Labākā aktrise otrā plāna lomā". Filmas galvenais varonis ir advokāts Maikls Kleitons, kurš cenšas tikt galā ar korupciju un intrigām, kas ieskauj viņa advokātu biroja lielāko klientu - ķīmijas kompāniju, kas tiek apsūdzēta par tās toksisko agroķimikāliju efektiem.