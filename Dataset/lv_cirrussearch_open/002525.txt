Andrea Barnjāni (itāļu: Andrea Bargnani; dzimis 1985. gada 26. oktobrī Romā, Itālijā) ir itāļu basketbolists, spēlē spēka uzbrucēja un centra pozīcijā, Itālijas basketbola izlases dalībnieks. Pašlaik (2014) pārstāv NBA klubu Ņujorkas "Knicks". 2006. gada NBA draftā Barnjāni ar kopējo 1. kārtas numuru izraudzījās Toronto "Raptors". "Raptors" sastāvā aizvadīja septiņas sezonas, pēc tam pārgaja uz Ņujorkas "Knicks". Kopā ar Itālijas izlasi ir divas reizes piedalījies Eiropas čempionātā.