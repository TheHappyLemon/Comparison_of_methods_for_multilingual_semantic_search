Lāšs Helge Birkelanns (norvēģu: Lars Helge Birkeland; dzimis 1988. gada 11. februārī) ir norvēģu biatlonists. Piedalījies 2018. gada ziemas olimpiskajās spēlēs Phjončhanā, kur uzcīnījis sudraba medaļu stafetē. Pasaules kausa sacensībās startē kopš 2011.—2012. gada sezonas, izcīnījis vairākas godalgotās vietas stafetēs. 2014. gada Eiropas čempionātā Nove Mesto uzvarējis sprintā. Pasaules čempionātos piedalās kopš 2012. gada, līdz šim labākais sasniegums ir 9. vieta 20 kilometru individuālajā distancē 2017. gadā Hohfilcenē.