Mēklenburgas-Gistrovas Sofija (dāņu: Sophie af Mecklenburg; dzimusi 1557. gada 4. septembrī, mirusi 1631. gada 14. oktobrī) bija Dānijas konsorte 1572. līdz 1588. gadam, karaļa Frederika II sieva. No 1590. līdz 1594. gadam - Šlēzvigas-Holšteinas reģente. Sofijas tēvs bija Mēklenburgas hercogs Ulrihs, bet māte - Dānijas karaļa Frederika I meita Elizabete. Ar savu brālēnu Dānijas karali Frederiku II apprecējās 14 gadu vecumā, kad karalim bija 37 gadi. Par spīti vecuma starpībai un vīra vētrainajam dzīvesveidam, laulības esot bijušas veiksmīgas. Karaliene interesējās par zinātni (apmeklēja Tiho Brahi) un folkloru. Nespēlējot politisku lomu vīra dzīves laikā, īsi pēc Frederika nāves kādu laiku konfliktēja ar reģentiem un Valsts padomi.