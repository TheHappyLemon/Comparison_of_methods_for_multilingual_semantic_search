Jurijs Dolgorukijs (krievu: Юрий Долгорукий; dzimis ap 1099. gadu, miris 1157. gada 15. maijā) bija Kijivas lielkņazs no 1149. līdz 1152. gadam un no 1155. līdz 1157. gadam, Rostovas-Suzdaļas kņazs no 1113.(1096.) gada līdz 1149. gadam un no 1151. gada līdz 1157. gadam. Tiek uzskatīts par Maskavas pilsētas dibinātāju. Iesaistījās cīņās par Kijivas lielkņaza titulu. Pēc vecākā brāļa Mstislava Lielā nāves 1135. gadā, Jurija Dolgorukija ietekmē Kijivas Krievzemes politiskās dzīves centrs faktiski pārcēlās uz Suzdaļu.