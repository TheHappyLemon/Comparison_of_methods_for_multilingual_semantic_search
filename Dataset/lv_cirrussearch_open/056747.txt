2021. gada F1 sezona, oficiāli pazīstama kā 2021. gada FIA Pirmās formulas Pasaules čempionāts (angļu: 2020 FIA Formula One World Championship), bija Starptautiskās Automobiļu federācijas (FIA) sankcionētās Pirmās formulas 72. čempionāta sezona. Par 2021. gada pasaules čempionu kļuva Makss Verstapens, kuram tas bija pirmais tituls karjerā. Viņš kļuva par pirmo Nīderlandes pilotu, kurš kļuvis par F1 pasaules čempionu. Iepriekšējās sezonas titula ieguvējs Luiss Hamiltons finišēja 2. vietā. Astoto sezonu pēc kārtas Konstruktoru kausa ieguvēju kļuva Mercedes komanda. Pirmo reizi kopā 2008. gada sezonas pilots, kurš uzvarēja čempionātu, nebija no Konstruktoru kausu ieguvušās komandas. Pirms sezonas pēdējā posma, Abū Dabī Grand Prix, Verstapenam un Hamiltonam bija vienāds punktu skaits. Tajā Verstapens pēdējā aplī apsteidza Hamiltonu, tādējādi nodrošinot uzvaru kopvērtējumā. Mercedes komanda sākotnēji protestēja sacīkstes rezultātus, tomēr pēc viņu protesta noraidīšanas, komanda izlēma rezultātus neapelēt.