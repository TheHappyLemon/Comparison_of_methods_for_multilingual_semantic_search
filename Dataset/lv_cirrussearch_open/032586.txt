SKS 14. ekspedīcija (krievu: Экспедиция МКС-14; angļu: Expedition 14 jeb ISS-14) bija Krievijas un ASV rīkota kosmonautu ekspedīcija uz Starptautisko kosmisko staciju (SKS). Divi apkalpes locekļi, Mihails Tjurins un Maikls Lopezs-Alegrija, startēja ar kosmosa kuģi Sojuz TMA-9 2006. gada 18. septembrī kopā ar lidojuma dalībnieci Anušu Ansari. Viņi stacijā nomainīja 13. ekspedīcijas apkalpi Pāvelu Vinogradovu un Džefriju Viljamsu, kuri uz zemi atgriezās 2006. gada 28. septembrī kuģī Sojuz TMA-8 kopā ar Ansari. Trešais dalībnieks Tomass Raiters palika SKS, pievienojoties 14. ekspedīcijai. 2006. gada 11. decembrī stacijā ar kosmoplānu Discovery (misija STS-116) ieradās Sanita Viljamsa, kura nomainīja Tomasu Raiteru. 2007. gada 9. aprīlī SKS ieradās kosmosa kuģis Sojuz TMA-10 ar 15. ekspedīcijas apkalpi Fjodoru Jurčihinu, Oļegs Kotovu un 12. viesekspedīcijas dalībnieku Čārlzu Simoni. 2007. gada 21. aprīlī M. Tjurins, M. Lopezs-Alegrija kopā ar Č. Simoni atstāja staciju un nolaidās uz zemi ar Sojuz TMA-9. SKS palika 15. ekspedīcijas apkalpes locekļi F. Jurčihins, O. Kotovs un S. Viljamsa.