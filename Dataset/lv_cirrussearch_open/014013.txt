Potenca (itāļu: Potenza, izrunā: [poˈtɛntsa]) ir pilsēta Itālijas dienvidos, Bazilikatas reģiona un Potencas provinces administratīvais centrs. No visiem Itālijas reģionu administratīvajiem centriem Potenca atrodas visaugstāk virs jūras līmeņa — 819 metri v.j.l. 2011. gada septembrī pilsētā dzīvoja 66,3 tūkstoši iedzīvotāju. Senās Romas laikos pilsētas latīniskais nosaukums bija Potentia.