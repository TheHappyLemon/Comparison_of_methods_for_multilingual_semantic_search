Kalvins Luiss Pītersens (angļu: Calvin Louis Petersen, dzimis 1994. gada 19. oktobrī) ir ASV hokejists, spēlē vārtsarga pozīcijā. Pašlaik (2023) spēlē NHL kluba Filadelfijas "Flyers" sastāvā. No 2018. gada līdz 2023. gadam Pītersens pārstāvēja NHL komandu Losandželosas "Kings". 2013. gada NHL draftā Pītersenu ar kopējo 129. numuru piektajā kārtā izvēlējās Bufalo "Sabres". Losandželosas "Kings" sastāvā debitējis NHL 2018. gada 14. novembrī. 2023. gada 6. jūnijā Kings aizmainīja Pītersenu uz Filadelfijas Flyers trīs komandu maiņas darījuma ietvaros, kurā piedalījās arī Kolumbusas Blue Jackets komanda.