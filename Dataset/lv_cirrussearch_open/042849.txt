Fīniksas ielu trase (angļu: Phoenix Street Circuit) ir bijusī Formula 1 sacīkšu trase, kura atrodas Fīniksas ielās, ASV. Pirmā ASV Grand Prix Fīniksā tika rīkota 1989. gada 4. jūnijā. Airtons Senna izcīnīja pirmo starta vietu, tomēr sacīkstes vidū viņa formulas elektronika sabojājās. Lielais karstums bija pārāk grūts pārbaudījums lielākajai daļai spēkratu, tikai 6 no 26 pilotiem finišēja. Uzvarēja Alēns Prosts. Lai uzveiktu karstumu, sacīkste tika pārcelta uz marta sākumu. 1991. gadā ASV GP Fīniksā tika pārtraukts popularitātes trūkuma dēļ. Pēc organizatoru datiem, pat vietējais strausu festivāls bija apmeklētāks par sacīksti. 2007. gadā šeit tika ieplānota Champ Car sacīkste, tomēr to atcēla finansiālu problēmu dēļ.