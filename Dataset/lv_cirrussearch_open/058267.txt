"Streita stāsts" (angļu: The Straight Story) ir 1999. gada ASV biogrāfiskā drāma, kuras režisors ir Deivids Linčs. Filmā galvenās lomas atveido Ričards Fērnsvorts, Sisija Speiseka un Harijs Dīns Stentons. Filma ir balstīta uz patiesu stāstu par Alvinu Streitu, kurš 1994. gadā veica ceļojumu no Aiovas uz Viskonsinu, izmantojot zāles pļāvēju. Alvins (Fērnsvorts), Otrā pasaules kara veterāns, dzīvo kopā ar savu meitu Rouzu (Speiseka). Kad viņš uzzin, ka viņa brālis Lails (Stentons) piedzīvo insultu, Alvins nolemj vēl pēdējo reizi apciemot savu brāli pirms viņš nomirst. Tā kā Alvina situācijas dēļ, viņam nav iespējam dabūt vadītāja apliecību, viņš nopērk 30 gadus vecu John Deere, lai veiktu 240 jūdžu (390 km) garu ceļojumu no Aiovas līdz Viskonsinai. Lai gan "Streita stāsts" ieguva augstu kritiķu atzinību, filmas kopējie ienākumi bija zemāki nekā gaidīti. Filma tika nominēta Zelta palmas zaram 1999. gada Kannu kinofestivālā. Ričards Fērnsvorts saņēma Amerikas Kinoakadēmijas balvas nomināciju kā labākais aktieris galvenajā lomā. 22 gadus Fērnsvortam piederēja rekords, kā visvecākais aktieris (79 gadi), kurš ir ticis nominēts labākā aktiera balvai, līdz 2021. gadā Entonijs Hopkinss tika nominēts 83 gadu vecumā.