Ronalds Harolds Džonsons (Ronald Harold Johnson , dzimis 1955. gada 8. aprīlī) ir Amerikas Savienoto Valstu politiķis, pārstāv ASV Republikānisko partiju. Kopš 2011. gada ir ASV senators, pārstāvot Viskonsinas štatu. Pirms ieiešanas politikā, Džonsons bija poliestera un plastmasas ražotnes izpilddirektors. Džonsons ir dzimis un audzis Monkato, Minesotā. 1977. gadā Džonsons no Minesotas Universitātes saņēma bakalaura grādu grāmatvedībā. 2010. gadā Džonsons tika ievēlēts ASV Senātā, pārspējot Demokrātiskās partijas oponentu Rasu Feingoldu, saņemot 51% balsu. Viņš ASV senatora amatā tika pārvēlēts arī 2016. gadā.