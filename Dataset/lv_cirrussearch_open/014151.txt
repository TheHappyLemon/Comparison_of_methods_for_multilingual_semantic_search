Kims Šelstrems (zviedru: Kim Källström; dzimis 1982. gada 24. augustā) ir bijušais zviedru futbolists, spēlēja pussarga pozīcijā, Zviedrijas futbola izlases dalībnieks. Karjeru sācis Zviedrijā BK Häcken klubā. Djurgården sastāvā divas reizes kļuvis par Zviedrijas čempionu (2002, 2003). Lionas "Olympique" sastāvā arī divas reizes kļuvis par valsts čempionu Francijā (2006–07, 2007–08) un izcīnījis divus Francijas kausus (2007–08, 2011–12). Zviedrijas izlasi pārstāvējis 2006. gada FIFA Pasaules kausā un trijos Eiropas čempionātos (2004, 2008, 2012).