Šekltona grēda (angļu: Shackleton Range) ir ap 160 km garš kalnu masīvs Antarktīdā. Stiepjas austrumu—rietumu virzienā Kotsu Zemē Filhnera šelfa ledāja dienvidaustrumu malā starp Slesora un Rikoveri glečeriem. Sastāv no vairākām atsevišķām kalnu grēdām un nunatakiem. Augstākā virsotne ir Holmsa kalns (1875 m). Kalnus pirmie, iespējams, no gaisa novēroja Antarktīdas Pola ekspedīcija 1955. gada decembrī. Grēdu no gaisa nofotografēja Sadraudzības Transantarktiskā ekspedīcija 1956. gada 6. februārī un uzmērīja tās rietumu galu 1957. gada oktobrī. Nosaukta par godu britu polārpētniekam Ernestam Šekltonam (nosaukums “Šekltona kalns” sākotnēji tika attiecināts uz grēdas izpētīto daļu starp 22°00'W un 30°30'W).