Viļņas Sv. Krusta baznīca (lietuviešu: Vilniaus Šv. Kryžiaus bažnyčia) ir 1635. gadā celts Romas katoļu dievnams, kas atrodas Lietuvas galvaspilsētas Viļņas centrā. Baznīcas ansamblis ir nacionālas nozīmes Lietuvas valsts kultūras piemineklis (unikālais kods — 28116). Baznīca celta vēlīnā baroka stilistikā. Baznīca celta 1635. gadā un bija bonifratru klostera baznīca. Pie klostera tika ierīkota slimnīca, kas vēlāk apkalpoja psihiatrijas pacientus. Baznīca degusi 1737. un 1748. gadā, pēc ugunsgrēkiem baznīcā veiktas pārbūves. 1843. gadā Krievijas valdība klosteri slēdza, bet slimnīcas vadība nonāca pilvaroto padomes rokās. 1903. gadā slimnīca tika pārcelta uz jaunuzbūvēto psihiatrisko slimnīcu Naujoji Vilņas rajonā. Pēc Pirmā pasaules kara klostera darbība tika atjaunota. Baznīca restaurēta 1906. un 1976. gadā. PSRS okupācijas gados baznīcā tika ierīkota Viļņas filharmonijas koncertzāle. Pēc neatkarības atjaunošanas baznīca tika atgriezta katoļu baznīcas īpašumā.