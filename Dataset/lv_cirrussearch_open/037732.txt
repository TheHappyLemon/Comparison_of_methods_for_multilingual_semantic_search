Amūras sazāns (Cyprinus rubrofuscus) ir karpu dzimtas (Cyprinidae) saldūdens zivs, kuras dabīgais izplatības areāls atrodas Austrumāzijā. Tā sastopama Mongolijā, Krievijas un Ķīnas austrumos, Korejā, Laosā un Vjetnamā, sākot ar Amūras upes baseinu ziemeļos un beidzot ar Honas baseinu dienvidos. Amūras sazāns introducēts ārpus sava dabīgā izplatības areāla Krievijā un Ukrainā, kā arī to audzē daudzviet zivsaimniecībās, īpaši Āzijā.