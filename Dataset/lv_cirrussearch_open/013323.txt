Šajā uzskaitījumā apkopoti Latvijas Republikas izglītības un zinātnes ministri, kas ir Latvijas Republikas Ministru kabineta locekļi. Politiskā līmenī vada Izglītības un zinātnes ministriju. No 1918. līdz 1940. gadam amata nosaukums bija — izglītības ministrs, no 1990. līdz 1993. gadam — tautas izglītības ministrs, no 1993. līdz 1994. gadam — izglītības, kultūras un zinātnes ministrs. Periodā no 1995. līdz 1996. gadam pastāvēja arī Izglītības valsts ministra amats un no 1995. līdz 1999. gadam — augstākās izglītības un zinātnes valsts ministra amats.