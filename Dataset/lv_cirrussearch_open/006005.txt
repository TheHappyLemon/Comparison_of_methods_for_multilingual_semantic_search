1. FC Nürnberg ir Vācijas futbola klubs no Nirnbergas Bavārijā. To 1900. gada 4. maijā dibināja astoņpadsmit jaunieši, kuri bija savākušies vietējā krogā ar nosaukumu "Burenhütte", lai dibinātu komandu, kurā spēlētu futbolu, nevis regbiju, kas bija vēl viena no populārajām angļu spēlēm, kuras tolaik bija izplatījušās Vācijā. Šobrīd klubā apvienoti šādi sporta veidi: bokss, handbols, skrituļslidošana un slidošana, peldēšana, slēpošana un teniss. Kluba futbolisti ir deviņas reizes kļuvuši par Vācijas čempioniem un četras reizes uzvarējuši Vācijas kausa izcīņā. Pašlaik komanda spēlē Vācijas čempionāta 2. Bundeslīgā. 1. FCN no Bundeslīgas ir izkrituši deviņas reizes, vairāk kā jebkurš cits Vācijas klubs.