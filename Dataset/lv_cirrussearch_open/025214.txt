Embargo (spāņu: embargo, cēlies no spāņu: embargar — ‘aizturēt’) ir daļējs vai pilnīgs aizliegums izvest no kādas valsts vai arī ievest kādā valstī preces, dārgmetālus, valūtu u.tml. Parasti embargo tiek uzlikts, lai izolētu kādu valsti no ārpasaules, ierobežotu vai apgrūtinātu tās politisko vai ekonomisko situāciju, kā arī piespiestu piekāpties starptautiskajām prasībām.