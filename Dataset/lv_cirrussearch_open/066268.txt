Džošua Denjels Hārtnets (angļu: Joshua Daniel Hartnett, dzimis 1978. gada 21. jūlijā) ir amerikāņu aktieris. Kļuvis atpazīstams pēc lomas 1997. gada krimināldrāmas seriālā Cracker. Savu kinodebiju piedzīvojis šausmu filmā Halloween H20: 20 Years Later (1998), vēlāk attēlojis lomas zinātniskās fantastikas šausmu filmā "Fakultāte" (1998) un drāmā "Jaunavu pašnāvības" (The Virgin Suicides, 1999). Vēlāk attēlojis galveno lomu kara filmās "Pērlhārbora" (2001) un "Melnais vanags notriekts" (Black Hawk Down, 2001), drāmā O (2001), romantiskajā komēdijā "40 dienas un 40 naktis" (40 Days and 40 Nights, 2002), krimināltrilleros "Slevina laimīgais skaitlis" (2006) un "Melnā Dālija" (2006), šausmu filmā "30 dienas tumsā" (30 Days of Night, 2007) un trillerī I Come with the Rain (2009), kā arī filmā "Openheimers" (2023). No 2014. līdz 2016. gadam piedalījies seriālā Penny Dreadful.