Pedro Delgado Robledo (spāņu: Pedro Delgado Robledo; dzimis 1960. gada 15. aprīlī), zināms arī kā Periko (spāņu: Perico), ir bijušais profesionālais Spānijas šosejas riteņbraucējs. Viņš uzvarēja 1988. gada Tour de France, kā arī divas reizes Vuelta a España (1985. un 1989. gadā). Delgado bija 171 centimetrus garš un svēra 64 kilogramus, kas ļāva viņam būt labam kalnu braucējam ar agresīvu stilu. Tas viņam palīdzēja piesaistīt fanus. Bija dienas, kad viņš veica īpaši veiksmīgus uzbrukumus, bet bieži bija arī kļūdas un neveiksmes, kas lika zaudēt laiku. Viņš bija arī samērā labs individuālais braucējs līdz 1990. gadiem, kad viņam bija grūtības pielāgoties individuālā brauciena velosipēdu tehniskajām izmaiņām. Viņa spilgtākais sniegums nozīmīgākajās sacensībās bija 1987. gada Tour de France un 1985. gada Vuelta a España, kā arī visā 1989. gada Tour de France. Delgado 1988. gada Tour de France uzrādīja pozitīvas dopinga slēpšanas aģenta probencīda analīzes, bet viņam atļāva turpināt sacensības un viņš netika apsūdzēts dopinga pārkāpumos. Šobrīd viņš strādā Televisión Española kā riteņbraukšanas sacensību sporta komentētājs.