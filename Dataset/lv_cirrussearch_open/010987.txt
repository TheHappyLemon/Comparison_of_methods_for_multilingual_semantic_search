Pauls Ērlihs (vācu: Paul Ehrlich; dzimis 1854. gada 14. martā, miris 1915. gada 20. augustā) bija vācu ārsts un imunologs. 1908. gada Nobela prēmijas fizioloģijā vai medicīnā laureāts par pētījumiem imunitātes mehānismā. Autoimunitātes parādības atklājējs. 1910. gadā radīja pirmās efektīvās sifilisa un miega slimības ārstēšanas metodi. Ieviesa ķīmijterapijas jēdzienu. Dzimis ebreju ģimenē Štrēlenē (mūsdienās Polijas teritorijā). Studēja Breslavā, Strasbūrā, Freiburgā Breisgavā un Leipcigā. Studija laikā iepazinās ar Roberta Koha pētījumiem. Sadarbojies ar Robertu Kohu, Emīlu fon Bēringu, Henriju Deilu un Paulu Karreru.