Džeimss Magnusens (angļu: James Magnussen; dzimis 1991. gada 11. aprīlī) ir austrāliešu peldētājs, specializējies brīvajā stilā. Ar sporta peldēšanu sācis nodarboties 11 gadu vecumā. 2010. gadā viņš piedalījās Nāciju Sadraudzības spēlēs, kurās Austrālijas komandas sastāvā izcīnīja zeltu 4×100 m brīvā stila stafetē. Tāpat 2010. gadā startēja Pan Pacific čempionātā, kur Austrālijas komandas sastāvā izcīnīja sudrabu 4×100 m brīvā stila stafetē. 2011. gada Pasaules čempionātā garajā baseinā Dž. Magnusens kopumā izcīnīja trīs medaļas: zeltu 100 m brīvā stila distancē un 4×100 m brīvā stila stafetē, kā arī sudrabu 4×100 m stafetē. Viņš kļuva par pirmo austrālieti, kas 100 m brīvā stila distancē izcīnījis zelta medaļu. Swimming Australia viņu atzina par gada labāko Austrālijas peldētāju. 2012. gada vasaras olimpiskajās spēlēs izcīnījis sudrabu 100 m brīvā stila distancē un bronzu 4x100 m kompleksā stila stafetē. 2013. gada Pasaules čempionātā kļuva par čempionu 100 m brīvā stila distancē un sudraba medaļas ieguvēju 4x100 m kompleksā stila stafetē.