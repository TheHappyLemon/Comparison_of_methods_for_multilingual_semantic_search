"Zirgu vārdotājs" (angļu: The Horse Whisperer) ir 1998. gada ASV drāma, kas balstīta uz Nikolasa Evansa tāda paša nosaukuma romānu. Filmas režisors, kā arī viens no producentiem un galveno lomu atveidotājiem ir Roberts Redfords. Citas lomas filmā atveido Skārleta Johansone, Kristīna Skota Tomasa, Sems Nīls, Daiena Vesta un Kriss Kūpers. Filmas pirmizrāde notika 1998. gada 15. maijā. Smagi traumētas meitenes māte noalgo unikālu zirgu treneri, lai palīdzētu meitenes vienlīdz ievainotajam zirgam.