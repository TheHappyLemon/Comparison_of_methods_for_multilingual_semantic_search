Alan Wake ir trešās personas piedzīvojumu datorspēle, kuru izstrādāja somu datorspēļu firma Remedy Entertainment un izdeva Microsoft Game Studios. 2010. gada maijā to izlaida uz Xbox 360 konsoles, bet 2012. gada februārī Windows operētājsistēmai. Galvenais stāsta varonis ir populārais trilleru rakstnieks Alans Veiks, kurš cenšās noskaidrot kas noticis ar viņa sievu, kura pazudusi kamēr viņi abi baudīja atvaļinājumu nelielā izdomātā pilsētiņā Bright Falls, (no angļu: vieta kur krīt gaisma/spožums) kas atrodas Vašingtonas štatā. Realitāte mijas ar paša autora fantāziju, jo meklējot pazudušo sievu viņš saprot, ka viss noris gluži kā pēdējā viņa sarakstītajā romānā, kura saturu viņš nav spējīgs atminēties. Pēc spēles struktūras tā ir ļoti līdzīga televīzijas seriālam, jo pati spēle ir sadalīte 6 sērijās (kam papildus pieejami 2 sērijas - "Rakstnieks" un "Signāls", kuras iespējams lejupielādēt kā spēles papildinājumu), no kurām katrai ir savs nosaukums, sižeta attīstība un negaidītais nobeigums, kas neatstāj spēlētāju vienaldzīgu. Galvenokārt tās scenāriju sarakstījis Sems Leiks (Sam Lake) un, lai spēli izveidotu bija nepieciešami 5 gadi, kas spēļu industrijā tiek uzskatīts par izteikti lielu izstrādes pariodu. Galvenokārt spēle saņēma pozitīvas kritiķu atsauksmes un žurnāls Time to ievietoja 2010. gada spēļu topa pirmajā vietā.