Altaja Tavanbogda nacionālais parks (mongoļu: Алтай Таван богд байгалийн цогцолбор газар) ir 1996. gadā izveidots nacionālais parks Mongolijas galējos rietumos, pie robežas ar Krieviju un Ķīnu, Mongolijas Altaja teritorijā. Ietver sevī Mongolijas augstāko virsotni — 4356 metrus augsto Huitenu (Хүйтэн оргил) Tavanbogda masīvā. Teritorijā atrodas vairāki ezeri. Nacionālajā parkā dzīvo vairākas aizsargājamas dzīvnieku sugas, to starpā akmeņu cauna, alnis, argals, klinšu ērglis, Sibīrijas kalnu kaza, sniega leopards, staltbriedis. Nacionālā parka teritorijā atrodas UNESCO Pasaules mantojuma saraksta objekts Mongolijas Altaja petroglifu kompleksi. Objekts sastāv no trīs teritorijām, kurās atrodas tūkstošiem no neolīta līdz bronzas laikmetam veidotu petroglifu.