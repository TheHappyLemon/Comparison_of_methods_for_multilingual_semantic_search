Logaritmiskais lineāls ir mehānisks analogais skaitļotājs. Lineālu izmanto galvenokārt reizināšanai un dalīšanai, kā arī tādam funkcijām kā sakne, logaritms un trigonometrija, bet to parasti neizmanto saskaitīšanai vai atņemšanai. Logaritmiskie lineāli pieejami dažādās variācijās, bet galvenokārt tie ir lineāra vai apļa veidā ar standartizētām skalām, kuras nepieciešamas matemātiskajiem aprēķiniem. Lineāliem, kuri paredzēti konkrētām nozarēm, ka piemēram, aviācijai vai finansēm parasti ir papildu skalas, kas palīdz aprēķiniem nozares vajadzībām. Logaritmisko lineālu 17. gadsimtā izstrādāja angļu matemātiķis Viljams Outreds, pamatojoties uz Džona Nepera darbu logaritmu tēmā. Pirms kabatas kalkulatoru rašanās tas bija zinātnieku un inženieru biežāk izmantotais aprēķinu rīks. Lineālu turpināja pielietot arī 1950. un 1960. gados — laikā, kad pamazām tika ieviesti pirmie elektroniskie skaitļotāji. Ap 1974. gadu, kad radās elektroniskais zinātniskais kalkulators, lineāli beidzot tika atzīti par novecojušiem un vairums ražotāju pārtrauca tos izgatavot.