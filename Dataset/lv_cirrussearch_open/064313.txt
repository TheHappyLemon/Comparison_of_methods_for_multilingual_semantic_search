Kvando (angļu: Kwando) ir 731 kilometrus gara Zambezi upes pieteka Āfrikas dienvidos. Sākas Bijes plakankalnē Angolā. Pamatā tek dienvidaustrumu virzienā. Vidustecē veido Angolas—Zambijas, bet lejtecē, Kaprivi joslā, veido Namībijas—Botsvānas robežu. Upei ievērojamas ūdens svārstības atkarībā no sezonas. Lejtecē Kvando upes ūdeņi baro Liņati purvus un lielākā daļa no ūdens Zambezi nemaz nesasniedz. Upes tecējumā izveidoti seši nacionālie parki.