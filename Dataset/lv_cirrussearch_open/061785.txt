Larss Gustavs Oskars Dansks (zviedru: Lars Gustaf Oscar Dansk, dzimis 1994. gada 28. februārī) ir Zviedrijas hokejists, spēlē vārtsarga pozīcijā. Kopš 2021. gada Dansks pārstāv KHL komandu Maskavas "Spartak". Dansku 2012. gada NHL drafta otrajā kārtā, ar kopējo 31. numuru izvēlējās Kolumbusas "Blue Jackets". Iepriekš Dansks ir spēlējis AHL komandās Springfīldas "Falcons", Čikāgas "Wolves" un Hendersonas "Silver Knights", Zviedrijas hokeja līgas komandā Rögle BK un NHL komandā Vegasas "Golden Knights".