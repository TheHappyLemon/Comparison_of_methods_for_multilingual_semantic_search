Anhels Martins Korrea Martiness (spāņu: Ángel Martín Correa Martínez, dzimis 1995. gada 9. martā) ir Argentīnas futbolists, spēlē uzbrucēja pozīcijā, Argentīnas futbola izlases dalībnieks. Kopš 2015. gada Korrea pārstāv La Liga komandu Atlético Madrid. Savu karjeru sācis Argentīnas komandā San Lorenzo. 2015. gadā pievienojies La Liga komandai Atlético Madrid. Kopā ar Atlético Madrid komandu vienreiz kļuvis par Spānijas čempionu un vienreiz ieguvis UEFA Eiropas līgas čempionu trofeju. Argentīnas futbola izlases sastāvā debitējis 2015. gadā. Kopā ar izlasi uzvarējis 2021. gada Copa América. Piedalījies arī 2016. gada vasaras olimpiskajās spēlēs.