Francis Bēkli (vācu: Franz Böckli; dzimis 1858. gada 15. martā, miris 1937. gada 14. februārī) bija šveiciešu sporta šāvējs, olimpiskās zelta medaļas ieguvējs. Trīskārtējs pasaules čempions šaušanā ar šauteni. Bēkli 1900. gada vasaras olimpiskajās spēlēs Parīzē startēja piecās šaušanas disciplīnās. Labāko rezultātu, olimpisko zelta medaļu, viņš izcīnīja 300 metru šaušanā komandām, kur bija viens no Šveices komandas locekļiem. No individuālajām disciplīnām viņš labāko rezultātu ieguva 300 metru šaušanā stāvus pozīcijā, kur izcīnīja 5. vietu. 1899. gadā viņš izcīnīja divas zelta medaļas pasaules čempionātā šaušanā, savukārt 1900. gadā viņš izcīnīja zelta un bronzas medaļu.