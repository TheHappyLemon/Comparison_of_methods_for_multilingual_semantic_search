Franču leitnanta draudzene (angļu: The French Lieutenant's Woman) ir 1981. gada romantiska drāma, kas balstīta uz Džona Foulsa tāda paša nosaukuma romānu. Filmas režisors ir Karels Reizs. Galvenās lomas atveido Džeremijs Aironss, Deivids Vorners un Merila Strīpa. Filmas pirmizrāde notika 1981. gada 18. septembrī. Filma ieguva 5 Amerikas Kinoakadēmijas balvas nominācijas. Filmā tiek parādītas divas dažādas mīlas dēkas. Viena no tām ir starp paleontologu Čārlzu Smitsonu un Sāru Vūdrafu, kura zināma arī kā "franču leitnanta draudzene". Otras dēkas galvenie varoņi ir Maiks un Anna, divi aktieri, kuri atveido Čārlza un Sāras mīlasstāstu mūsdienu filmā.