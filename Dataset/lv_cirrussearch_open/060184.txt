Branislavs Konrāds (slovāku: Branislav Konrád, dzimis 1987. gada 10. oktobrī) ir Slovākijas hokejists, spēlē vārtsarga pozīcijā. Kopš 2015. gada Konrāds spēlē Čehijas Ekstralīgas komandā HC Olomouc. Iepriekš spēlējis Slovākijas Ekstralīgas komandā HK Nitra, Bratislavas "Slovan" un HC Dukla Trenčín, Baltkrievijas Ekstralīgas komandā Žlobinas "Metallurg" un Čehijas Ekstralīgas komandā HC Oceláři Třinec. Slovākijas hokeja izlases sastāvā piedalījies trīs Pasaules čempionātos, kā arī 2018. un 2022. gada ziemas olimpiskajās spēlēs.