Vilhelma II krasts (vācu: Kaiser-Wilhelm-II.-Land) ir Austrumantarktīdas piekrastes daļa gar Deivisa jūras krastiem. Stiepjas no Filhnera raga austrumos (66°27′S 91°54′E) līdz Penka ragam rietumos (66°43′S 87°55′E﻿﻿). Kopējais piekrastes garums ap 180 km. Austrumos robežojas ar Karalienes Mērijas krastu, rietumos - ar Leopolda un Astrīdas krastu. Krastā noplūst vairāki šļūdoņi, lielākais no kuriem ir Filipi glečers. Uz rietumiem no Posadovska līča piekrasti sedz Rietumu šelfa ledājs. Piekrastē izvietojies 370 m augstais apdzisušais vulkāns Gausbergs. Krastu 1902. gada 22. februārī atklāja vācu antarktiskā ekspedīcija Ēriha fon Drigalska vadībā un nosauca tā laika Vācijas imperatora Vilhelma II vārdā par Imperatora Vilhelma II Zemi.