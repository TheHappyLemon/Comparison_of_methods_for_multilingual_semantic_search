Eders Gabriels Militau (portugāļu: Éder Gabriel Militão, dzimis 1998. gada 18. janvārī) ir Brazīlijas futbolists, spēlē aizsarga pozīcijā, Brazīlijas futbola izlases dalībnieks. Kopš 2019. gada Militau pārstāv La Liga komandu Real Madrid. Savu karjeru sācis Brazīlijas komandā São Paulo. 2018–19. gada sezonu pavadījis Portugāles komandā Porto, bet 2019. gada jūlijā par 50 miljoniem eiro pievienojies La Liga komandai Real Madrid. Brazīlijas futbola izlases sastāvā debitējis 2018. gadā. Ar izlasi uzvarējis 2019. gada Copa América turnīrā.