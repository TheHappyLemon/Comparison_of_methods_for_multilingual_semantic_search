Džeksona (angļu: Jackson) ir pilsēta ASV, Misisipi štata galvaspilsēta. Pēc 2000. gada datiem, lielākā štata pilsēta. Iedzīvotāju skaits pilsētā pamazām samazinās. 2000. gadā Džeksonā dzīvoja 184 256 iedzīvotāji, 2010. gadā - 173 514, bet 2020. gadā vairs tikai 153 701 iedzīvotājs. Pilsēta dibināta 1821. gadā un nosaukta par godu Endrū Džeksonam, ASV septītajam prezidentam. Džeksona ir vienīgā pilsēta Misisipi štatā, kuras iedzīvotāju skaits pārsniedz 100 000 cilvēku. Pilsēta atrodas netālu no aprimuša vulkāna. Pilsētā ir vairāki muzeji un kultūras iestādes, tostarp Misisipi Bērnu muzejs, Dabaszinātņu muzejs, Vēstures muzejs.