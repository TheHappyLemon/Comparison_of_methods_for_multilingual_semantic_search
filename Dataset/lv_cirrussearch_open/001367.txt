Biznesa, mākslas un tehnoloģiju augstskola "RISEBA" ir 1992. gadā dibināta Latvijas augstskola, kas sagatavo speciālistus biznesa un radošajās nozarēs darbam starptautiskā vidē. RISEBA piedāvā izglītību bakalaura, maģistra un doktorantūras studiju programmās, biznesa, komunikāciju, audiovizuālo mediju mākslas un arhitektūras virzienos. RISEBA studiju programmas ir akreditētas Latvijas Republikas Izglītības un zinātnes ministrijā. Studenti var izmantot RISEBA piedāvātās starptautiskās iespējas, augstskola ieguvusi European Foundation for Management Development (EFMD) programmu akreditāciju EPAS, kā arī ieguvusi Starptautiskā menedžmenta attīstības asociācijas dinamiskās sabiedrībās (CEEMAN) starptautiskās kvalitātes akreditāciju (International Quality Accreditation).