2032. gada vasaras olimpiskās spēles jeb XXXV olimpiskās spēles (angļu: 2032 Summer Olympics, Games of the XXXV Olympiad), plašāk pazīstamas arī kā Brisbena 2032, būs trīsdesmit piektās vasaras olimpiskās spēles. Tās notiks Austrālijas pilsētā Brisbenā no 2032. gada 23. jūlija līdz 8. augustam. Šīs būs trešās vasaras olimpiskās spēles Austrālijā (iepriekš 1956. gadā Melburnā un 2000. gadā Sidnejā) un ceturtās vasaras olimpiskās spēles dienvidu puslodē (divas olimpiskās spēles notikušas Austrālijā un 2016. gada olimpiskās spēles notika Riodežaneiro, Brazīlijā). Brisbena par 2032. gada olimpisko spēļu norises vietu tika paziņota 2021. gada 21. jūlijā (divas dienas pirms 2020. gada olimpisko spēļu sākuma).