Cetonia ir skarabeju vaboļu ģints no rožvaboļu apakšdzimtas. Tam pieder apmēram 30 sugas no 3 apakšģintīm. Ir izplatītas tikai Palaerktikas reģionā. Tās ir vidējas vai diezgan lielas vaboles, kuru garums variē no 13 līdz 23 mm. Latvijā sastopama tikai zeltītā rožvabole. Tipiska suga ir Cetonia aurata (Linneaus, 1758). Centonia ģints sugas atšķiras no citiem apakšdzimtas ģinšu pārstāvjiem ar sekojošām raksturīpašībām: mezonotuma priekšējais izaugums ir lodveidīgs, ne saspiests, daudz vai maz šaurs bazālā daļā; IX un X vēdera segmenti no mugurpuses saplūst (tāpēc izskatās, ka vēders sastāv no deviņiem segmentiem); kāju (tarsu) nagi plaši, apaļoti uz galotnes.