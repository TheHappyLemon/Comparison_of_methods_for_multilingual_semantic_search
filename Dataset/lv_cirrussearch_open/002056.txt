Marija Abakumova (krievu: Мария Васильевна Абакумова; dzimusi 1986. gada 15. janvārī Stavropolē, Krievijā) ir bijusī krievu vieglatlēte, šķēpa metēja. Abakumovai pieder Krievijas rekords šķēpma mešanā — 70,53 metri, kas tika uzstādīts 2013. gadā. 2008. gada vasaras olimpiskajās spēlēs Pekinā viņa sākotnēji ieguva sudraba medaļu, bet pēc atkārtotas dopinga analīžu pārbaudes 2016. gadā rezultāts tika anulēts un medaļa atņemta, jo tika konstatēta turinabola klātbūtne. Viņa iesniedza apelāciju, taču 2018. gada jūlijā tā tika noraidīta. Viņai tika anulēti rezultāti četru gadu laikposmā no 2008. gada 21. augusta līdz 2012. gada 20 augustam. Tajā skaitā anulēta 10. vieta 2012. gada olimpiskajās spēlēs Londonā, kā arī 2009. un 2011. gada Pasaules čempionātā izcīnītās bronzas un zelta medaļas. 2013. gada Pasaules čempionātā Maskavā viņa izcīnīja bronzu.