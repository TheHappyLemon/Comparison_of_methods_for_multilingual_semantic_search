Team Jayco–AlUla ir profesionāla Austrālijas šosejas riteņbraukšanas komanda. Tā tika izveidota 2011. gada janvārī un piedalās UCI Pasaules tūrē. Komandas finansiālais atbalstītājs ir Austrālijas uzņēmējs Gerijs Raiens, kuram pieder dzīvojamo treileru kompānija Jayco Australia. Lielākā daļa no GreenEDGE braucējiem ir austrālieši un ir izveidota sadarbība ar Team Jayco-AIS komandu kā talantu komandu. Komandu pārstāv arī sieviešu komanda un tā atbalsta arī savus sportistus treka riteņbraukšanā. Komandas ekipējuma sponsors ilgstoši bija SCOTT Sports, bet ar 2021. gada sezonu to nomainīja Bianchi. 2016. gada jūnijā pirms 2016. gada Tour de France komanda paziņoja, ka par tās nosaukuma sponsoru kļuvis BikeExchange, Austrālijas velosipēdu tirgotājs, kas jau iepriekš bija viens no komandas sponsoriem. Komandas īpašnieks Gerijs Raiens iepriekš bija meklējis jaunu sponsoru pēc tam, kad Orica paziņoja par sponsorēšanas neturpināšanu pēc 2017. gada sezonas. 2018. gada sezonā komandas nosaukums tika nomainīts uz Mitchelton–Scott un par vienu no sponsoriem kļuva Raiena vīna darītava Mitchelton.