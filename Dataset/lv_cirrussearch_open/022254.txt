Longs (Λόγγος) bija sengrieķu rakstnieks, bukoliskā romāna "Dafnids un Hloja" autors. "Dafnids un Hloja" ir viens no pirmajiem romāniem literatūras vēsturē. Tas spēcīgi ietekmējis turpmāko pastorālās literatūras tradīciju rietumu literatūrā. Par Longa dzīvi nekādu drošu ziņu nav, iespējams, viņš dzīvojis 2.gs. Lesbas salā. Tiek arī pieļauts, ka vārds "Longs" cēlies, kļūdaini interpretējot pēdējo vārdu 1598.g. Florences izdevuma virsrakstā (ΛΟΓΓΟΥ ΠΟΙΜΕΝΙΚΩΝ ΤΩΝ ΠΕΡΙ ΔΑΦΝΙΝ ΚΑΙ ΧΛΟΗΝ ΛΕΣΒΙΑΚΩΝ ΛΟΓΟΙ Δ).