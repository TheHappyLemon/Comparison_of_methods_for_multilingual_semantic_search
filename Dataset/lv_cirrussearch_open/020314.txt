Kevins Džordžs Knipfings (angļu: Kevin George Knipfing; dzimis 1965. gada 26. aprīlī), labāk pazīstams ar savu skatuves vārdu Kevins Džeimss (Kevin James), ir amerikāņu aktieris, komiķis, rakstnieks un producents. Pazīstams ar Daga Hefernena lomu CBS televīzijas komēdijseriālā "Ņujorkas karalis", kur filmējās laikā no 1998. līdz 2007. gadam. Tāpat Džeimss ir pazīstams ar lomām dažādās kinokomēdijās, tai skaitā "Pasludinu jūs par Čaku un Leriju", "Misija: Lielveikals", "Lielie", "Zoodārza sargs" un "Lielie 2". 2005. gadā kopā ar Villu Smitu filmējās romantiskajā kinokomēdijā "Hičs. Konsultants mīlas jautājumos".