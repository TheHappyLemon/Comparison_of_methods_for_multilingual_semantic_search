Mizīdu dzimta (Mysidae) ir šķeltkāju kārtas augstāko vēžu dzimta. Tās ir sīku vēžveidīgo formas, kas apdzīvo gan jūras, gan saldūdeņus. Dzimtā ir 10 apakšdzimtas. Šī ir pati lielākā šķeltkāju dzimta ar vairāk, kā 1000 sugām un ap 170 ģintīm. Latvijā ir konstatētas 5 vietējās un 3 aklimatizētās sugas (ievestas no Kaspijas jūras baseina). Mizīdas kalpo par barību daudzām vērtīgām zivju sugām.