Marians Studeničs (slovāku: Marián Studenič, dzimis 1998. gada 28. oktobrī) ir Slovākijas hokejists, spēlē labās malas uzbrucēja pozīcijā. Kopš 2020. gada Studeničs pārstāv NHL komandu Ņūdžersijas "Devils". 2017. gada NHL draftā Studeniču ar kopējo 143. numuru piektajā kārtā izvēlējās Ņūdžersijas "Devils". 2015. gadā debitējis Slovākijas Ekstralīgas komandā HK 36 Skalica. No 2016. līdz 2018. gadam aizvadījis divas sezonas Ontārio hokeja līgas komandā Hamiltonas "Bulldogs" . 2020–21. gada sezonu iesācis īrē Slovākijas komandā Bratislavas "Slovan", bet sezonas izskaņā debitējis NHL komandā Ņūdžersijas "Devils". Slovākijas hokeja izlases sastāvā piedalījies 2019. un 2021. gada Pasaules čempionātā.