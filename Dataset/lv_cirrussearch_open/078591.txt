Filips V (spāņu: Felipe V, dzimis 1683. gada 19. decembrī Versaļā, Francijā, miris 1746. gada 9. jūlijā Madridē, Spānijā) bija Spānijas karalis laikā no 1700. līdz 1746. gadam, pirmais Burbonu dinastijas karalis Spānijā un Sicīlijas karalis (1700 — 1713). Filips V ir dzimis Versaļā, kur uzreiz pēc dzimšanas tika iecelts par Anžū grāfu. Karloss II bija izvēlējies Filipu par savu sekotāju Spānijas tronī, un pēc Karlosa nāves 17-gadīgais Filips tika kronēts par Spānijas karali. Viņa laikā sākās jaunās karaliskās pils (Palacio Real) celtniecība Madridē, jo 1734. gadā nodega iepriekšējā karaļu rezidence Alkasāras pils. Jūtot nepatiku pret vietējām tradīcijām (vēršu cīņas likās mežoņu izklaide) karalis aizliedza korridu - aizliegums bija spēkā līdz pat monarha nāvei.