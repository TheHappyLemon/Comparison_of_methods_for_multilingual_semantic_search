Šveices futbola izlase ir nacionālā futbola komanda, kas pārstāv Šveici starptautiskās futbola sacensībās. Šveices futbola izlasi pārvalda Šveices Futbola asociācija. Savu pirmo spēli valstsvienība aizvadīja 1905. gadā pret Franciju. Šveices izlase 12 reizes ir piedalījusies FIFA Pasaules kausa finālturnīros, trīs reizes tā ir iekļuvusi ceturtdaļfinālā (1934., 1938. un 1954. gadā). 2008. gadā kopā ar Austriju Šveice rīkoja Eiropas čempionātu futbolā.