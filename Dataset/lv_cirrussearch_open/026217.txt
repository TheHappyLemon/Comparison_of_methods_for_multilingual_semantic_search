Mediāna (latīņu: mediana — ‘vidējā’) jeb centrālā vērtība statistikā un varbūtību teorijā ir skaitlis, kas sadala kādu sakārtotu skaitļu kopu divās daļās. Parasti apzīmē ar Me, taču nav viena noteikta apzīmējuma. Galīga skaitļu saraksta mediānu var atrast, sakārtojot sarakstu augošā secībā, mediāna ir vidējā vērtība, piemēram, {3, 3, 5, 9, 11} mediāna ir 5. Ja sarakstā ir pāra skaits elementu, tad mediānu parasti iegūst kā divu sakārtotas izlases vidējo elementu summas pusi, piemēram, {3, 5, 7, 9} mediāna ir 5 + 7 2 = 6 {\displaystyle {\tfrac {5+7}{2}}=6} . Mediāna sadala datu kopu divās daļās tā, ka 50% elementu nepārsniedz mediānu un 50% elementu nav mazāki par mediānu.