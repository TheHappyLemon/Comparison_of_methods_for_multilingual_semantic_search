Francijas Grand Prix ir ikgadēja Formula 1 Grand Prix izcīņa, kas pirmo reizi notika 1906. gadā. F1 Francijas GP notika katru gadu kopš sacīkšu pirmās sezonas (1950) ar vienu izņēmumu - 1955. gadā Francija palika bez GP. Neilgi pēc oficiālā kalendāra iznākšanas 2009. gadam Francijas GP atsauca finanšu trūkuma dēļ. No 1991. līdz 2008. gadam Francijas GP notika Maņikūras trasē. Līdz tam tā bija norisinājusies sešās dažādās trasēs. Visbiežāk Francijas GP ir uzvarējis Mihaels Šūmahers (8). Visvairāk uzvaru komandu konkurencē ir Ferrari komandai - 17. 2016. gada decembrī oficiāli tika paziņots, ka, sākot ar 2018. gadu, Pola Rikāra trasē atkārtoti tiks rīkota Francijas Grand Prix izcīņa.