Šenona (angļu: River Shannon, īru: Abha na Sionainne, an tSionainn, an tSionna) ir Īrijas garākā upe. Tās garums ir 360,5 kilometri, kaut arī precīzs garums avotos atšķiras, jo lejtecē upe pārvēršas par estuāru, tās garums precīzi nav nosakāms. Šenona sāk savu tecējumu Kailka kalnos Īrijas ziemeļos. Tek dienvidu virzienā, caurtekot vairākiem ezeriem, tostarp Elena ezeram, Rī ezeram un Derga ezeram. Lielākās pietekas — Saka un Brosna. Ar kanāliem savienota ar Erni un Dublinu. Ietek Šenonas estuārā pie Limerikas. Šenonas estuārā paisuma līmenis saniedz 5,44 metrus. Upes krastos atrodas (no augšteces) — Kerrika pie Šenonas, Reinsboro-Balliliga, Atlona, Banahera, Limerika.