Sviedri vairumam zīdītāju ir bezkrāsains šķidrums, kas fiziskas slodzes, emociju vai slimību dēļ izdalās uz ādas. Tas ir sekrēts, kuru izdala sviedru dziedzeri. Vidēji cilvēkam uz ādas ir aptuveni 2,6 miljoni sviedru dziedzeru. 98-99% sviedru veido ūdens. Atlikušos procentus sviedru veido vārāmā sāls, urīnviela, urīnskābe, taukskābes un holesterīns. Svīšanas primārā funkcija ir ķermeņa atdzesēšana. Sviedriem ir nozīmīga loma arī zīdītāju savstarpējā saziņā. Neievērojot elementāru higiēnu, sviedros savairojas baktērijas, un līdz ar to rodas nepatīkams aromāts.