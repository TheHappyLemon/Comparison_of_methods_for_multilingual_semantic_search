Idriss Karloss Kameni (franču: Idriss Carlos Kameni, dzimis 1984. gada 18. februārī) ir Kamerūnas futbolists, spēlē vārtsarga pozīcijā. Savu karjeras lielāko daļu pavadījis Spānijā. Ar Espanyol komandu astoņu sezonu laikā piedalījies 229 La Liga mačos. Spēlējis arī Francijā un Turcijā. Kamerūnas futbola izlases sastāvā debitējis 2001. gadā. Piedalījies 2002. un 2010. gada FIFA Pasaules kausā. Ieguvis zelta medaļu 2000. gada vasaras olimpiskajās spēlēs, kā arī uzvarējis 2002. gada Āfrikas Nāciju kausā.