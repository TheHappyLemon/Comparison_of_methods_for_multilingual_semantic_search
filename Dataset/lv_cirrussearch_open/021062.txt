Maikls Hopkinss (Michael Scott Hopkins, dzimis 1968. gada 28. decembrī) ir ASV Nacionālās aeronautikas un kosmosa administrācijas (NASA) astronauts, ASV Gaisa spēku pulkvedis. Hopkinsa pirmais kosmiskais lidojums sākās 2013. gada septembrī, startējot kosmosa kuģī Sojuz TMA-10M un esot SKS 37. ekspedīcijas lidojuma inženierim. Uz zemes viņš atgriezās 2014. gada martā. Otro reizi kosmosā Hopkinss devās 2020. gada 16. novembrī, esot kosmosa kuģa SpaceX Crew-1 komandierim. Viņš bija Starptautiskās kosmosa stacijas 64. un 65. ekspedīcijas lidojuma inženieris. Uz zemes viņš atgriezās 2021. gada 2. maijā. 2023. gada 1. maijā Maikls Hopkinss atstāja NASA. Kosmisko lidojumu kopsavilkums: