Roberts Adams (angļu: Robert Adam; dzimis 1728. gada 3. jūlijā, miris 1792. gada 3. martā) bija skotu klasicisma arhitekts, interjera un mēbeļu dizainers. Roberts Adams bija Adamu arhitektu dinastijas pārstāvis. No 1754. līdz 1757. gadam apceļoja Itāliju. No 1761. līdz 1769. gadam Roberts Adams bija karaļa oficiālais arhitekts, vadot karaļa celtniecības iestādi (Office of Works). Iedibināja t.s. Adama stilu arhitektūrā un dizainā. Adama darbi atrodas Londonā, Edinburgā, Glāzgovā, Bātā un citur.