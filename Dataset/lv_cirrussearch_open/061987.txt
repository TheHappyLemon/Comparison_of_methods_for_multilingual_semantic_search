Taizemes administratīvo iedalījumu veido 75 provinces un 1 īpašās pārvaldes apbabals. Provinces parasti iedalās piecās provinču grupās - dažreiz Austrumu grupu savieno kopā ar Centrālo provinču grupu. Galvaspilsēta Bangkoka nav province, bet gan īpašā administratīvā teritorija, bet to parasti ieskaita kā 76. provinci, kurai ir tādas pašas tiesības, kā pārējām provincēm. Provinču nosaukumi ir tieši tādi paši, kā to administratīviem centriem. Ar dažiem izņēmumiem, piemēram Songhlas, Čonburi un Pračuapkhīrīkhanas provincēs, administratīvais centrs ir arī lielākā provinces pilsēta. Provinces sīkāk iedalās 796 distriktos. Bangkoka ir lielākā province gan pēc iedzīvotāju skaita, gan pēc iedzīvotāju blīvuma. Mazākā pēc iedzīvotāju skaita ir Ranonas province, bet pēc blīvuma Mēhonsonas province. Pēc platības lielākā province ir Nakhonratčhasīmas province, savukārt mazāka ir Samutsonkhrāmas province.