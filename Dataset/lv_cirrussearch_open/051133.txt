Starptautiskā somugru studiju studentu konference (International Finno-Ugric Students' Conference IFUSCO) ir ikgadēja starptautiska somugristikas studentu rīkota konference studējošajiem. Konferences laikā tiek prezentēti studentu pētījumi, kas saistīti ar somugru lingvistiku, etnogrāfiju, folkloristiku, arheoloģiju, vēsturi, literatūru, socioloģiju, tiesību zinātni, mūziku, mitoloģiju un citām jomām. Konferences dalībnieki pētījuma prezentācijā izmanto trīs dažādas valodas — jebkuru somugru valodu, kā arī angļu, vācu vai krievu.