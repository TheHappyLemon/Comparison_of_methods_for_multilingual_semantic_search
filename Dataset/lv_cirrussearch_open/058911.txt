Larss Kristians Olsens (dāņu: Lars Christian Olsen, dzimis 1961. gada 2. februārī) ir Dānijas futbola treneris un bijušais futbolists, spēlēja centra aizsarga pozīcijā, bijis Dānijas futbola izlases dalībnieks. Savas spēlētāja karjeras laikā pārstāvējis klubus Dānijā, Turcijā, Beļģijā un Šveicē. Ar Brøndby IF komandu sešas reizes kļuvis par Dānijas čempionu. 1988. gadā ieguvis Dānijas gada labākā spēlētāja balvu. Piedalījies 84 mačos ar Dānijas futbola izlasi no 1986. līdz 1996. gadam. Bija izlases kapteinis 1992. gada Eiropas čempionātā, kurā Dānija izcīnīja pirmo vietu. Piedalījies arī 1988. un 1996. gada Eiropas čempionātā. Pēc spēlētāja karjeras beigām kļuvis par treneri. Strādājis Dānijas klubos Brøndby IF, Randers, Odense Boldklub un Esbjerg. No 2011. gada līdz 2019. gadam bijis Fēru Salu futbola izlases galvenais treneris.