Kalamitas līcis (ukraiņu: Каламітська затока, krievu: Каламитский залив, Krimas tatāru: Kalamita körfezi) ir Melnās jūras līcis Krimas pussalas rietumos. Izvietojies starp Eipatorijas ragu ziemeļos un Lukulla ragu dienvidos. Līča platums ap 41 km un tas iestiepjas sauszemē 13 km garumā. Ziemeļdaļā krasti zemi, smilšaini, dienviddaļā — augsti, mālaini. Krastos atrodas Eipatorijas pilsēta līča ziemeļos. Nosaukums cēlies no senās Kalamitas pilsētas vārda, kas kādreiz atradās tagadējās Inkermanas pilsētas vietā.