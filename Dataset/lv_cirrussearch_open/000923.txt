Skaties arī jēdzienu ar līdzīgu nosaukumu: Grodziska Mazovecka. Grodziska Velkopolska (poļu: Grodzisk Wielkopolski) ir pilsēta Polijā, Lielpolijas vojevodistē uz rietumiem no Poznaņas. Rakstos pirmoreiz minēta 1257. gadā. No 1793. līdz 1920. gadam (ar pārtraukumu no 1807. līdz 1815. gadam, kad tā atradās Varšavas hercogistes sastāvā) ietilpa Prūsijā. Pēc Pirmā pasaules kara iekļāvās atjaunotajā Polijas valstī. Kopš XVII gadsimta pilsēta bija pazīstama kā alus ražošanas centrs, diemžēl kopš 1993. gada pilsētā alu vairs neražo. Pilsētas pievārtē atrodas vilcienu sēdekļu rūpnīca Grodziska Fabryka Wyposażenia Wagonów "Growag", kuras sadarbības partneru vidū ir arī Rīgas Vagonbūves rūpnīca.