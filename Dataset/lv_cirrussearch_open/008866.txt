2011. gada FIFA Pasaules kauss sievietēm bija sestais FIFA Pasaules kauss sievietēm. Tas norisinājās Vācijā, laika posmā no 26. jūnija līdz 17. jūlijam. Vācija par finālturnīra rīkotāju kļuva 2007. gada oktobrī. Par Pasaules kausa ieguvējām kļuva Japānas izlases spēlētājas, kas finālā 11 metru soda sitienu sērijā uzvarēja ASV izlasi. Japānas izlase kļuva par pirmo Āzijas izlasi, kas uzvar finālturnīrā. Bronzas medaļas izcīnīja Zviedrijas izlase, kas mazajā finālā uzvarēja Francijas valstsvienību. Pasaules kausā piedalījās 16 valstsvienības, kas spēles aizvadīja deviņu Vācijas pilsētu deviņos stadionos.