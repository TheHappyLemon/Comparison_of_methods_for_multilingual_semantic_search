"Bridžitas Džonsas dienasgrāmata" (angļu: Bridget Jones's Diary) ir 2001. gada romantiska komēdija, kas balstīta uz Helēnas Fīldingas tāda paša nosaukuma romānu. Filmas režisore ir Šārona Magvaira. Galvenās lomas atveido Renē Zelvēgere, Hjū Grānts, Kolins Fērts, Džims Brodbents un Džemma Džonsa. Filmas pirmizrāde notika 2001. gada 13. aprīlī ASV un Apvienotajā Karalistē. Filmai ir iznākuši divi turpinājumi: 2004. gada filma "Bridžita Džonsa. Saprāta robeža" un 2016. gada filma "Bridžitas Džonsas mazulis". Britu sieviete Bridžita Džonsa ir ļoti neveikla, viņa smēķē, kā arī uztraucas par savu lieko svaru. Kādu dienu Bridžita nolemj mainīties, sākot rakstīt dienasgrāmatu.