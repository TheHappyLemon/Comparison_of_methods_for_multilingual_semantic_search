Eksperimentālā rokmūzika (saīsinājums eksperimentālais roks) ir no rokmūzikas radies mūzikas veids, kurš satur šī žanra pamatelementus, bet kurš neievēro noteikto kompozīcijas un/vai izpildījuma tehniku. Eksperimentālās rokmūzikas izpildītāji bieži mēdz savā mūzikā lietot nestandarta taktsmērus, instrumentu skaņojumus, kompozīcijas stilus, liriskās tehnikas, iekļaujot arī elementus no citiem mūzikas žanriem, citus dziedāšanas stilus, instrumentālos efektus, pašdarinātus/pārveidotus mūzikas instrumentus vai pat nemuzikālus instrumentus.