Jans Ježijs Kulčiks (poļu: Jan Jerzy Kulczyk; dzimis 1950. gada 24. jūnijā, miris 2015. gada 29. jūlijā) bija poļu uzņēmējs, viens no Polijas bagātākajiem cilvēkiem. Ieguvis jurista izglītību Ādama Mickēviča universitātē Poznaņā. 1988. gadā sāka darbību kā Audi un Volkswagen auto tirgonis. 1991. gadā nodibināja pārvaldītājsabiedrību Kulczyk Holding S.A., kurai pašlaik pieder daļas daudzās lielās Polijas naftas pārstrādes, telesakaru, apdrošināšanas u.tml. kompānijās.