Kalaallit Nunaata Radioa ir 1958. gadā dibināts Grenlandes sabiedriskais medijs. Tā galvenā mītne atrodas Grenlandes galvaspilsētā Nūkā. Kalaallit Nunaata Radioa (tulkojumā no grenlandiešu valodas - Grenlandes radio), uztur divus telekanālus - KNR1 un KNR2, kā arī radiostaciju KNR. Programmas galvenokārt ir grenlandiešu valodā. Gan TV, gan radio programmas tiek raidītas arī internetā. 2013. gadā sabiedrība pārcēlās uz jaunu mītni.