Turcijas futbola izlase (turku: Türkiye Millî Futbol Takımı) ir nacionālā futbola komanda, kas pārstāv Turcijas valsti starptautiskās futbola sacensībās. Turcijas futbola izlasi pārvalda Turcijas Futbola federācija. Turcija daļēji atrodas gan Āzijā, gan Eiropā, taču futbolā tā ir tikai UEFA locekle. Turcijas izlase tikai 2 reizes ir kvalificējusies Pasaules čempionātiem, taču savā otrajā piedalīšanās reizē 2002. gadā tā izcīnīja augsto 3. vietu.