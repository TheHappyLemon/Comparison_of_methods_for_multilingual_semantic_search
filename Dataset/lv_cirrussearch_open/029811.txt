Laserena (spāņu: La Serena) ir pilsēta Čīlē, Kokimbo reģiona administratīvais centrs. 2012. gadā pilsētā dzīvoja 198 tūkstoši iedzīvotāju. Blakus Laserenai atrodas Kokimbo pilsēta un kopējā aglomerācijā iedzīvotāju skaits sasniedz 300 tūkstošus, kas ir ceturtā lielākā konurbācija Čīlē. Laserena dibināta 1544. gadā un ir otra vecākā pilsēta Čīlē aiz galvaspilsētas Santjago. Tā ir Laserenas arhibīskapijas centrs.