Šis raksts ir par pilsētu ASV. Par citām jēdziena Ostina nozīmēm skatīt nozīmju atdalīšanas lapu. Ostina (angļu: Austin, izrunā: [ˈɔːstɪn]) ir pilsēta Amerikas Savienotajās Valstīs. Lai gan Ostina ir Teksasas štata administratīvais centrs, tā ir tikai ceturtā lielākā štata pilsēta pēc iedzīvotāju skaita (Hjūstona, Sanantonio un Dalasa ir lielākas par Ostinu). Amerikas Savienotajās Valstīs Ostina ir piecpadsmitā lielākā pilsēta. Pilsētā atrodas viena no lielākajām universitātēm valstī — Teksasas Universitāte. Ostina ir dibināta 1835. gadā un nosaukta par godu Stefanam F. Ostinam (Stephen F. Austin), vienam no neatkarīgās Teksasas dibinātājiem. Ostina ir atzīta par trešo visātrāk augošo ASV pilsētu laika posmā no 2000. līdz 2006. gadam.