Padomju pils (krievu: Дворец Советов) bija paredzēts pārvaldes centra un sanāksmju zāles projekts Maskavā, netālu no Kremļa, nojauktās Kristus Glābēja katedrāles vietā. Tās celtniecība sākta 1937. gadā, taču 1941. gadā Padomju pils celtniecību pārtrauca Nacistiskās Vācijas iebrukums Padomju Savienībā. Celtnes tērauda karkass tika izkausēts un izmantots tiltu celtniecībā. Pēc Otrā pasaules kara Padomju pils celtniecība vairs netika atsākta, un 1958. gadā tās vietā atvēra milzu peldbaseinu, bet 1995. gadā atjaunoja iepriekš nojaukto Kristus Glābēja katedrāli.