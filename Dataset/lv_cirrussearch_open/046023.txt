Peltsamā pagasts (igauņu: Põltsamaa vald) ir viena no 3 Igaunijas Jegevas apriņķa pašvaldībām tā rietumu daļā. Izveidots 2017. gada teritoriālās reformas gaitā, apvienojot Pajusi, Peltsamā un Pūrmani pagastus, kā arī Peltsamās pilsētu. Pagastā ietilpst 1 pilsēta (Peltsamā), 3 lielciemi (Adavere, Kamani, Pūrmani) un 63 ciemi. Ziemeļaustrumos tas robežojas ar Jegevas pagastu, dienvidaustrumos ar Tartu apriņķa Tartu pagastu, dienvidrietumos - ar Viljandi apriņķa Viljandi pagastu, rietumos - ar Pehja-Sakalas pagastu, bet ziemeļrietumos - ar Jervas apriņķa Jervas pagastu.