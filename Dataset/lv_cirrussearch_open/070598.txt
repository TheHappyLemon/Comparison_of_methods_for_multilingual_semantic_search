2023. gada Eiropas čempionāts daiļslidošanā norisinājās no 25. līdz 29. janvārim Somijas pilsētā Espo, Espoo Metro Areena. Medaļas tika sadalītas vīriešu, sieviešu, pāru un deju pāru slidojumos. Pēc šī čempionāta katrai valstij tika noteikts vietu skaits 2024. gada Eiropas čempionātā. Šī bija ceturtā reize, kad čempionāts norisinājās Somijā, iepriekšējās bija 1977., 1993. un 2009. gadā Helsinkos.