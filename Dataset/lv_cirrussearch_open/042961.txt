Zorans Džindžičs (serbu: Зоран Ђинђић; dzimis 1952. gada 1. augustā, miris 2003. gada 12. martā) bija serbu politiķis. Bija viens no Demokrātiskās partijas dibinātājiem, 1994. gadā kļuva par tās prezidentu. 20. gadsimta 90. gados bija viens no Slobodana Miloševiča administrācijas opozicionāriem. Bijis Belgradas mērs 1997. gadā. 2001. gadā kļuvis par Serbijas premjerministru pēc Miloševiča gāšanas. Vadības laikā mudināja Serbiju integrēties Eiropas struktūrās. 2003. gadā tika nogalināts atentātā, kuru paveica ar serbu mafiju saistītais bijušais īpašo spēku darbinieks Zvezdans Jovanovičs.