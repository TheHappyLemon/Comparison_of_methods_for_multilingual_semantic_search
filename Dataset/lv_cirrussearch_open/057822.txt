eToro ir brokerfirma, kas specializējas sociālajā treidingā un brokeru pakalpojumos. Uzņēmums piedāvā tirdzniecību daudzos tirgos, ieskaitot valūtas, fondu indeksu, akciju un kriptovalūtas tirgus, ar savas tirdzniecības platformas un mobilās lietotnes starpniecību. Uzņēmuma biroji atrodas Izraēlā, Lielbritānijā, Kiprā, ASV un Austrālijā. eToro nodibināja 2007. gadā Telavivā brāļi Jonijs Asija un Ronens Asija kopā ar Deividu Ringu, sākotnēji uzņēmuma nosaukums bija RetailFX. 2020. gadā uzņēmuma vērtība sasniedza 2,5 miljardus dolāru. Tajā pašā gadā tirdzniecības platformā bija jau 13 miljoni reģistrētu lietotāju.