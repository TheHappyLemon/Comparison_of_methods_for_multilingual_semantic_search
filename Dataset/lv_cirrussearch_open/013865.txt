Cagliari Calcio ir Itālijas futbola klubs no Kaljāri, pilsētas Sardīnijā. Klubs dibināts 1920. gada 30. maijā, pašlaik spēlē Itālijas A sērijā. Mājas spēles aizvada Sant'Elia stadionā, kura ietilpība ir 16 000 vietu. Augstākais sasniegums bija 1970. gadā, kad kļuva par Itālijas futbola čempioniem. 1969. gadā bija vicečempioni. Eiropas kausos augstākais sasniegums ir iekļūšana UEFA kausa pusfinālā 1994. gadā.