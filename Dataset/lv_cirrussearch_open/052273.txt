Urbēns Levernjē (franču: Urbain Le Verrier; dzimis 1811. gada 11. martā, miris 1877. gada 23. septembrī) bija franču astronoms un matemātiķis, kurš specializējās debess mehānikā un ir vislabāk pazīstams ar Neptūna pastāvēšanas un atrašanās vietas prognozēšanu, izmantojot tikai matemātiku. Lielāko daļu savas dzīves nostrādāja Parīzes observatorijā (franču: Observatoire de Paris). Parīzes zinātņu akadēmijas loceklis (1846), Londonas karaliskās biedrības ārzemju loceklis (1847), ārzemju korespondētājloceklis Pēterburgas zinātņu akadēmijā (1848).