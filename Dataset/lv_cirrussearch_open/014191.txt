Tour de Suisse ir nedēļu garas šosejas riteņbraukšanas sacensības, kuras katru gadu jūnijā notiek Šveicē. Sacensības pirmoreiz notika 1933. gadā. Kopā ar Critérium du Dauphiné tās tiek uzskatītas par pārbaudes sacensībām Tour de France kopvērtējuma uzvarētāja kandidātiem un tās ir daļa no UCI Pasaules tūres kalendāra. Līdzīgi kā Tour de France un Dauphiné, Tour de Suisse iekļauj kalnu posmus un vismaz vienu individuālo braucienu. Vairāki Tour de Suisse uzvarētāji uzvaras guvuši arī Tour de France kopvērtējumā, to skaitā Edijs Merkss, Lānss Ārmstrongs (uzvaras atņemtas dopinga pārkāpumu dēļ) un Jans Ulrihs. 2005. gadā organizatori pārcēla sacensības tuvāk jūnija sākumam.