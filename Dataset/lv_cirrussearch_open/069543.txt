Dženifere Bīlsa (angļu: Jennifer Beals; dzimusi 1963. gada 19. decembrī) ir amerikāņu aktrise. Savu kino debiju piedzīvojusi filmā My Bodyguard (1980), bet pirmo kritiķu atzinību ieguvusi ar filmu Flashdance (1983), par ko viņu nominēja Zelta globusa balvai kategorijā "Labākā aktrise mūziklā vai kinokomēdijā". Vēlāk Bīlsa piedalījās tādās filmās kā Vampire's Kiss (1989), Mrs. Parker and the Vicious Circle (1994), Devil in a Blue Dress (1995), "Četras istabas" (1995), The Last Days of Disco (1998), Roger Dodger (2002), "Noķeriet sīko" (2004), "Īlaijas grāmata" (The Book of Eli, 2010), Before I Fall (2017) un Luckiest Girl Alive (2022), kā arī televīzijas seriālos The Chicago Code (2011), Proof (2015), Taken (2017) un The Book of Boba Fett (2021). Atveidojusi galveno lomu Showtime seriālā The L Word (2004—2009), par ko nominēta Satelīta balvai.