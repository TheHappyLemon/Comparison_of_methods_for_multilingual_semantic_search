Budapeštas Ferenca Lista starptautiskā lidosta (ungāru: Budapest Liszt Ferenc Nemzetközi Repülőtér) ir starptautiska lidosta 16 kilometrus uz austrumiem no Ungārijas galvaspilsētas Budapeštas centra. Apkalpo Ungārijas galvaspilsētu Budapeštu un ir lielākā lidosta valstī. 2011. gadā nosaukta komponista Ferenca Lista vārdā. Tā ir aviokompāniju Polijas aviolīnijas LOT, Ryanair, Smartwings Hungary un Wizz Air bāzes lidosta. Neskaitot čārterlidojumus, lidostā regulārus pasažieru aviopārvadājumus 2022. gadā visu gadu nodrošināja aviosabiedrības Aegean Airlines, Aer Lingus, Air China, Air France, AnadoluJet, Austrian Airlines, British Airways, Brussels Airlines, easyJet, Egyptair, El Al, Emirates, Eurowings, Finnair, Flydubai, Iberia, Jet2.com, KLM, Polijas aviolīnijas LOT, Lufthansa, Luxair, Norwegian Air Shuttle, Pegasus Airlines, Qatar Airways, Ryanair, Swiss International Air Lines, TAROM, Transavia, Turkish Airlines un Wizz Air, bet sezonāli arī airBaltic, Arkia, Bluebird Airways, Scandinavian Airlines, SunExpress. Lidojumi visu gadu notiek uz 41 valsti (tās ir AAE, Albānija, ASV, Austrija, Azerbaidžāna, Beļģija, Bulgārija, Dānija, Dienvidkoreja, Ēģipte, Francija, Grieķija, Gruzija, Islande, Itālija, Izraēla, Īrija, Jordānija, Katara, Kazahstāna, Kipra, Ķīna, Latvija, Lielbritānija, Lietuva, Luksemburga, Malta, Melnkalne, Moldova, Nīderlande, Norvēģija, Polija, Portugāle, Rumānija, Somija, Spānija, Šveice, Turcija, Vācija, Ziemeļmaķedonija, Zviedrija).