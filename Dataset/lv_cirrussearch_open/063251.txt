Pašvaldības (lietuviešu: savivaldybė, daudzskaitlī savivaldybės) ir Lietuvas otrā līmeņa administratīvais iedalījums. Lietuvā ir 60 pašvaldības. Visu pašvaldību nosaukumi ir sasaistīti ar to administratīvajiem centriem. Šāds iedalījums tika izveidots 1994. gadā un aizvietoja rajonus. Pirms 1994. gada Lietuva līdzīgi kā citas Padomju Savienības republikas dalījās rajonos (lietuviešu: rajonas). Lietuvas pašpārvaldes var iedalīt trīs grupās: pilsētu pašvaldības (lit. miesto savivaldybės) — 7; rajonu pašvaldības (lit. rajono savivaldybės) — 43; pašvaldības (lit. savivaldybės) — 10.