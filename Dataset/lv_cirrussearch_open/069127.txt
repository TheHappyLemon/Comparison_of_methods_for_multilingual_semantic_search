"Slepkavas" (angļu: The Killers) ir 1964. gada ASV neo-noir kriminālfilma, kuras režisors un producents ir Dons Sīgels. Filmā galvenās lomas atveido Lī Mārvins, Endžija Dikinsone, Džons Kasavetiss un Ronalds Reigans, kas bija viņa pēdējā kino loma pirms pievēršanās politikai. Filma balstīta uz Ernesta Hemingveja tāda paša nosaukuma 1927. gada īso stāstu, un tā ir otrā stāsta adaptācija pēc 1946. gada versijas. Filma stāsta par diviem izsitējiem, kuri, pārsteigti par to, ka viņu upuris nemēģināja bēgt, mēģina noskaidrot kurš un kāpēc viņus nolīga. Filmas "Slepkavas" pirmizrāde notika 1964. gada 7. jūlijā. Filma saņēma pozitīvas kritiķu atsauksmes. Par šo lomu, kā arī par lomu filmā Cat Ballou, Mārvins saņēma BAFTA kino balvu kā labākais aktieris. Tīmekļa vietnē Rotten Tomatoes filmai ir 80% vērtējums.