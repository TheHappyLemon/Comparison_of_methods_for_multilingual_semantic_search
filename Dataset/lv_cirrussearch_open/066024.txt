Staģes (latīņu: Inula) ir augu ģints kurvjziežu dzimtā, kuras savvaļā ir sastopamas Eiropā, Āzijā un Āfrikā. Staģes var būt viengadīgi vai daudzgadīgi lakstaugi, vai apakškrūmi, kuru izmērs ir ļoti mainīgs — sākot no mazām sugām, kas ir dažus centimetrus garas, līdz milzīgiem, daudzgadīgiem augiem, kuru augstums var pārsniegt 3 m. Augiem ir dzelteni, margrietiņai līdzīgi ziedi.