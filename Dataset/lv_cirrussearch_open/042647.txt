Klāra Hitlere (vācu: Klara Hitler; dzimusi Pelcla (Pölzl) 1860. gada 12. augustā, mirusi 1907. gada 21. decembrī) bija Ādolfa Hitlera māte. 16 gadu vecumā sāka strādāt par mājkalpotāju nākamā vīra Aloiza Hitlera mājā. Pastāv uzskats, ka Ādolfa Hitlera vecāki bijuši bioloģiski radinieki, tomēr tas nav pilnībā apstiprināts. Klāra bija Aloiza trešā sieva, viņiem kopā piedzima seši bērni, no kuriem gan tikai divi nodzīvoja līdz pilngadībai (Ādolfs un Paula). Klāra nomira 1907. gadā (47 gadu vecumā) no krūts vēža. 1934. gadā Pasavā viņas vārdā tika nosaukta iela.