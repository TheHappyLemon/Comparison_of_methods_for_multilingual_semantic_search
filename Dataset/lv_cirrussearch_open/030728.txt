"Olivers un draugi" (angļu: Oliver & Company) ir 1988. gada amerikāņu kompānijas Walt Disney Feature Animation uzņemta muzikāla animācijas filma, kuras pirmizrāde norisinājās 1988. gada 18. novembrī. Filmas režisors ir Džordžs Šribners. Galvenos tēlus angļu valodā ierunājuši Džoijs Lourenss, Billijs Džoels, Natālija Gregorija, Čīčs Marins, Beta Midlere, Roberts Lodža, Ričards Maligans, Rosko Lī Brauns un Šerila Lī Ralfa. Šī ir Volta Disneja animācija studijas 27. pilnmetrāžas animācijas filma.