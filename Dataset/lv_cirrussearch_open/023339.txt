Ferdinands II Katolis (spāņu: Fernando de Aragón "el Católico", itāļu: Ferdinando II; dzimis 1452. gada 10. martā, miris 1516. gada 23. janvārī) bija Sicīlijas karalis (1468—1516), Aragonas, Valensijas, Maļorkas un Sicīlijas karalis (1479-1516), Barselonas grāfs (1479-1516), Neapoles karalis (1504-1516) un kopā ar savu sievu Izabellu I bija Kastīlijas un Leonas karalis (1474—1504). Ferdinanda II valdīšanas laikā ar Alhambras ediktu no Aragonas, Kastīlijas, Sardīnijas un Sicīlijas padzina sefardus un Kolumbs atklāja Ameriku. Viņš un Izabella stabilizēja stāvokli abās karalistēs, kas kļuva par pamatu to apvienošanai — viņa mazdēls Kārlis V Hābsburgs 1516. gadā kļuva par Svētās Romas impērijas ķeizaru un pirmo apvienotās Spānijas karali.