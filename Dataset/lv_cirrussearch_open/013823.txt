Interneta portāls ir Vispasaules tīmekļa vietne vai ar vienu domēna vārdu apvienots vietņu kopums, kas piedāvā dažādus interaktīvos interneta pakalpojumus. Vārds "portāls" ir cēlies no arhitektūras termina un nozīmē "galvenā ieeja". Interneta portālā iekļauti interneta pakalpojumi (piemēram, elektroniskais pasts, ziņas, laika prognoze u.tml), norādes uz citām tīmekļa vietnēm un citas sastāvdaļas, kas vajadzīgas ļoti liela apmeklētāju skaita piesaistīšanai. Portāla galvenais nolūks ir radīt kritisku pakalpojumu daudzumu, kas ilgtoši bez papildu reklāmas spētu piesaistīt lielu lietotāju daudzumu. Kvalitatīvi izveidotam interneta portālam jābūt: oriģinālam un ar līdzsvarotu tīmekļa dizainu; ar pietiekamu informācijas apjomu, kas vienlaikus nepārslogo lapas; ērti lietojamam, ļaujot lietotājiem viegli sazināties ar portāla īpašniekiem un/vai uzturētājiem; ar iespēju ne tikai pievienot lietotāja informāciju, bet arī unikālus identifikatorus, piemēram, uzņēmuma nosaukumu un reģistrācijas datus, padara katru portāla dalībnieku unikālu. Turklāt unikālie atribūti, kas atbalsta tīmekļa lapas, dokumentus un multividi, sniedz pievienoto vērtību arī sabiedrībai kopumā.