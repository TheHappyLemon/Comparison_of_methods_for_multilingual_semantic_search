Mohameds Kuduss (angļu: Mohammed Kudus, dzimis 2000. gada 2. augustā) ir Ganas futbolists, spēlē pussarga pozīcijā, pārstāv Ganas futbola izlasi. Kopš 2023. gada Kuduss pārstāv Anglijas Premjerlīgas komandu West Ham United. Iepriekš pārstāvējis Dānijas komandu Nordsjælland un Nīderlandes komandu Ajax. Ganas futbola izlases sastāvā debitējis 2019. gadā. Pārstāvējis izlasi 2021. gada Āfrikas Nāciju kausā un 2022. gada FIFA Pasaules kausā.