Dzelzāmurs ir apdzīvota vieta Bauskas novada Iecavas pagastā. Izvietojusies pagasta ziemeļaustrumos Misas kreisajā krastā 13 km no pagasta centra Iecavas, 35,5 km no novada centra Bauskas un 41 km no Rīgas. Apdzīvotā vieta izveidojusies pie bijušās Dzelzāmura mežmuižas (Eisenhammer). Dzelzāmura medību pils būvēta 1904. gadā (kultūrvēsturisks piemineklis). Pils ir kokgriezumiem rotāta guļbūve, kas piederējusi Iecavas muižas īpašniekam grāfam P. fon der Pālenam. Šobrīd viesu māja.