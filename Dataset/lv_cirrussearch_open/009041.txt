Latvijas Vienības partija bija politiska partija Latvijā. Tā piedalījās trijās Saeimas vēlēšanās, tika pārstāvēta 6. Saeimā un Šķēles 1. Ministru kabinetā. Pirmais partijas priekšsēdētājs bija Ralfs Sviriņš, vēlāk Alberts Kauls, kurš Šķēles kabinetā bija Ministru prezidenta biedrs un zemkopības ministrs. Partiju valdībā ir pārstāvējis arī Roberts Dilba, Kaula pēctecis zemkopības ministra amatā. LVP Saeimas frakcija izjuka 1997. gada 2. jūnijā nepietiekama biedru skaita dēļ. Lielākā daļa deputātu, kas tika ievēlēti no LVP saraksta, pievienojās Latvijas Zemnieku savienībai vai Demokrātiskajai partijai "Saimnieks".