Čāndlers Bings (Chandler Muriel Bing; dzimis 1968. gada 8. aprīlī) ir izdomāts tēls amerikāņu televīzijas seriālā "Draugi" (Friends). Viņu attēlo aktieris Metjū Perijs. Viņš ir pazīstams kā grupas sarkastiskais biedrs, kas strādā milzīgā multinacionālā kompānijā un ir mazliet sociāli neveikls — sociālās situācijās viņš vienmēr ir tas, kas neveiklo klusumu pārtrauc ar joku. Viņa māte ir bijusi erotisko romānu rakstniece. Koledžas laikā bija Rosa Gellera kopmītņu biedrs. Koledžas pirmajā gadā iepazinās ar Rosa māsu Moniku Gelleri un viņas draudzeni Reičelu Grīnu. Seriāla otrajā pusē viņš apprecējās ar Moniku.