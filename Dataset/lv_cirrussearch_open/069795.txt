Deivids Jeitss (angļu: David Yates; dzimis 1963. gada 8. oktobrī) ir angļu kinorežisors, producents un scenārists. Jeitss vislabāk pazīstams kā pēdējo četru "Harijs Poters" filmu režisors, kā arī trīs "Fantastiskās būtnes" filmu sērijas filmu režisors. Viņa darbs pie "Harija Potera" filmu sērijas, atnesa Jeitsam gan kritiķu atzinību, gan komerciālus panākumus. 2011. gadā par izcilību režijā saņēmis Britannia Awards balvu. Savas karjeras sākumā režisējis arī britu politiskā trillera seriālu State of Play (2003) un televīzijas filmu The Girl in the Café (2005), par ko nominēts Emmy balvai.