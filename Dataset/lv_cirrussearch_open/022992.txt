Feidipīds (grieķu: Φειδιππίδης; dzimis apmēram 530. gadā p.m.ē., miris apmēram 490. gadā p.m.ē.) bija Senās Grieķijas varonis un centrālā persona leģendā, kuras rezultātā tika izveidota vieglatlētikas skriešanas disciplīna maratons. Leģenda vēsta, ka Feidipīds tika nosūtīts uz Spartu, lai lūgtu palīdzību, kad persieši ieradās Maratonā. Divu dienu laikā viņš noskrēja apmēram 240 km. Pēc tam noskrēja 40 km no kaujas lauka Maratonā līdz Atēnām, lai paziņotu par grieķu uzvaru pār persiešiem. Pēc tam viņš sabruka un nomira.