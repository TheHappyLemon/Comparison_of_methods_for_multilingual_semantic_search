Gruzija piedalījās 1996. gada vasaras olimpiskajās spēlēs, kas notika ASV pilsētā Atlantā no 1996. gada 19. jūlija līdz 4. augustam. Šī bija pirma reize, kad Gruzija piedalījās vasaras olimpiskajās spēlēs kā neatkarīga valsts. Kaut gan Gruzija neatkarību no Padomju Savienības ieguva jau 1991. gadā tā iepriekšējās, 1992. gada Barselonas spēlēs startēja Apvienotās komandas sastāvā, bet pirms tam līdz 1988. gada Seulas spēlēm Gruzijas sportisti startēja Padomju Saienības komandas sastāvā. Gruzijas olimpisko komandu 1996. gada vasaras olimpiskajās spēlēs veidoja 34 sportisti (27 vīrieši un 7 sievietes), kuri startēja 12 olimpiskajos sporta veidos. Visvairāk sportistu, 8 sportisti, no Gruzijas startēja cīņas sportā. Gruzija šajās vasaras olimpiskajās spēlēs izcīnīja 2 bronzas medaļas, tādējādi ierindojoties 68. vietā pēc iegūto medaļu kopskaita. Vieno no tām izcīnīja džudists Soso Liparteliani un otru — cīkstonis Eldars Kurtanidze. Gruzijas karognesējs olimpisko spēļu atklāšanas ceremonijā bija bokseris Georgijs Kandelaki.