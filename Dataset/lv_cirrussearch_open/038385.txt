Aleksandra Makē (franču: Alexandra Maquet, dzimusi 1988. gada 27. septembrī), plašāk pazīstama ar pseidonīmu Alma, ir franču dziedātāja un dziesmu autore. Aleksandra sākusi dziedāt jau agrā bērnībā. 16 gadu vecumā kopā ar ģimeni no Lionas pārvākusies uz dzīvi Maiami ASV, bet pēc vidusskolas pabeigšanas devusies atpakaļ uz Franciju. Viņa pārstāvēja Franciju 2017. gada Eirovīzijas dziesmu konkursā Kijivā un fināla kopvērtējumā ieguva 12. vietu.