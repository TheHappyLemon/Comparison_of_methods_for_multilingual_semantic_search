Kīts Ruperts Mērdoks (angļu: Keith Rupert Murdoch; dzimis 1931. gada 11. martā) ir austrāliešu un amerikāņu biznesa magnāts. Viņš ir pasaulē otra lielākā mediju konglomerāta News Corporation dibinātājs, priekšsēdētājs un izpilddirektors. 1953. gadā viņš kļuva par News Limited rīkotājdirektors, ko viņš mantoja no tēva sera Kīta Mērdoka (1886—1952). 1974. gadā R. Mērdoks pārvācās uz Ņujorku. 1985. gadā kļuva par ASV pilsoni, automātiski zaudēdams Austrālijas pilsonību. 2000. gadā Mērdoka vadītajai News Corporation piederēja vairāk nekā 800 uzņēmumi vairāk nekā 50 valstīs ar kopējo vērtību virs 5 miljardiem ASV dolāru. R. Mērdoks trīs reizes bijis laikraksta Time veidotajā Time 100 sarakstā kā viens no pasaulē ietekmīgākajiem cilvēkiem. Forbes veidotajā The World's Most Powerful People sarakstā 2010. gadā viņš ierindojās 13. vietā. Ar kopējiem ieņēmumiem, kas sastāda 7,6 miljardus ASV dolāru, viņš 2011. gada martā bija 117. bagātākais cilvēks pasaulē. 2015. gadā pēc Forbes ziņām Mērdoka ģimenes kopējais īpašums tika vērtēts ap 13,4 milardi dolāru, tādējādi ierindojoties 77. vietā pasaulē.