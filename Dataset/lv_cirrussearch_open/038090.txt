Mountain Dew (no angļu valodas — 'kalnu rasa') ir PepsiCo ražots bezalkoholisks dzēriens. Dzēriena sākotnējā recepte radīta 1940. gadā, bet pašreizējā recepte piromreiz izmantota 1961. gadā. 1964. gada 27. augustā tiesības uz dzēriena recepti ieguva Pepsi-Cola kompānija. Līdz 1980. gadiem pastāvēja viens klasiskais dzēriena veids ar citrusaugu garšu, bet mūsdienās dzērienam jau ir ap 40 dažādu garšu un veidu.