Rihards Johans Kūns (vācu: Richard Johann Kuhn, * 1900. gada 3. decembrī, Vīnē — † 1967. gada 1. augustā, Heidelbergā) - austriešu / vācu bioķīmiķis. 1938. gada Nobela prēmijas laureāts par karotinoīdu un vitamīnu pētījumiem. Pirmais izdalīja B vitamīnu. Dzimis Vīnē. Studējis Vīnes Universitātē un Minhenē. Veicis pētījumus ETH Cīrihē, bet no 1929. gada - Heidelbergas Universitātē. No saņemtās Nobela prēmijas bija spiests atteikties, jo Vācijā pie varas esošais Ādolfs Hitlers aizliedza vācu zinātniekiem saņemt šo apbalvojumu. Kūns to saņēma tikai pēc Otrā pasaules kara (saņēma diplomu un medaļu, bet ne naudas balvu).