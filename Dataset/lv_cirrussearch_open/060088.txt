Tomāšs Jurčo (slovāku: Tomáš Jurčo, dzimis 1992. gada 28. decembrī) ir Slovākijas hokejists, spēlē labās malas uzbrucēja pozīcijā. Kopš 2021. gada Jurčo pārstāv KHL klubu Astanas "Baris". 2011. gada NHL draftā Jurčo ar kopējo 35. numuru otrajā kārtā izvēlējās Detroitas "Red Wings". Pirms debitēšanas Detroitas "Red Wings" komandā 2013–14. gada sezonā, Jurčo spēlēja AHL komandā Grandrepidsas "Griffins". 2017. gadā Jurčo tika aizmainīts uz Čikāgas "Blackhawks". Vēlāk spēlējis NHL komandās Edmontonas "Oilers" un Vegasas "Golden Knights", līdz 2021. gada novembrī viņš pievienojās KHL komandai Astanas "Baris". Slovākijas hokeja izlases sastāvā piedalījies trijos Pasaules čempionātos. Jurčo tika iekļauts izlases sastāvam 2014. gada un 2022. gada ziemas olimpiskajās spēlēs.