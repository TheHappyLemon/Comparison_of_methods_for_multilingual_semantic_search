AAE futbola izlase ir nacionālā futbola komanda, kas pārstāv Apvienotos Arābu Emirātus starptautiskās futbola sacensībās. AAE futbola izlasi pārvalda AAE Futbola Asociācija. Savu pirmo spēli izlase aizvadīja 1972. gadā cīnoties pret Kataras izlasi. Pirmo un pagaidām vienīgo reizi Pasaules kausa finālturnīrā AAE piedalījās 1990. gadā, kur gan zaudēja visās spēlēs. Āzijas kausa izcīņā AAE izlase ir piedalījusies 7 reizes, bet visaugstākais tās sasniegums ir 2. vieta 1996. gadā.