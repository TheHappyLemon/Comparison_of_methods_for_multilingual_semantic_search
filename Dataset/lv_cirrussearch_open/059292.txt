Kerijs Džodži Fukunaga (angļu: Cary Joji Fukunaga, dzimis 1977. gada 10. jūlijā) ir ASV kinorežisors, kinoproducents, scenārists un kinooperators. Pirmo ievērību guvis par 2009. gada filmu Sin nombre un 2011. gada filmu "Džeina Eira". "Džeina Eira" tika nominēta vairākām balvām, tai skaitā vienai Amerikas Kinoakadēmijas balvai. Bijis režisors HBO seriāla "Īsts detektīvs" pirmajai sezonai. Par to saņēmis Emmy balvu kā labākais režisors dramatiskajam seriālam. 2015. gadā režisējis kara drāmu Beasts of No Nation, bet 2021. gadā 25. Džeimsa Bonda filmu sērijas filmu "Nav laiks mirt". Bijis arī viens no šausmu filmas "Tas" (2017) scenārija autoriem.