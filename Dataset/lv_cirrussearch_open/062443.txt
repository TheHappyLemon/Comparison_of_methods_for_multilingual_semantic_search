Belo šaurums (angļu: Bellot Strait) ir jūras šaurums Kanādas Arktiskajā arhipelāgā starp Somersetas salu ziemeļos un Būtijas pussalu dienvidos. Savieno Būtijas līci austrumos ar Franklina šaurumu dienvidos. Šaurumā atrodas vairākas nelielas salas. Krasti stāvi, klinšaini. Pirmie no eiropiešiem šaurumu atklāja kanādiešu pētnieks Viljams Kenedijs (William Kennedy) un franču flotes virsnieks Žans Renē Belo (Joseph René Bellot), kas to sasniedza suņu pajūgos 1852. gadā — tas pierādīja, ka Somerseta ir sala. Ar kuģi pirmoreiz šaurums šķērsots tikai 1937. gadā ar kuģi Aklavik Skotija Gella vadībā. Pie šauruma austrumu ieejas atrodas pamesta Hudzona līča kompānijas apmetne Fortrosa (darbojās no 1937. līdz 1948. gadam).