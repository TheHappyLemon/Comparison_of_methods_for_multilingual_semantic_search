Jegors Jakovļevs (krievu: Егор Яковлев, dzimis 1991. gada 17. septembrī) ir Krievijas hokejists, spēlē aizsarga pozīcijā. Kopš 2019. gada Jakovļevs pārstāv KHL klubu Magņitogorskas "Metallurg". Savu KHL karjeru iesācis 2010–11. gada sezonā, nospēlējot vienu maču Kazaņas "Ak Bars". Vēlāk spēlējis Jaroslavļas "Lokomotiv" un trīs sezonas Sanktpēterburgas SKA. 2017. gadā izcīnījis Gagarina kausu. 2018. gadā viņš noslēdza līgumu ar NHL komandu Ņūdžersijas "Devils", kur viņš nospēlēja 25 mačus. Nākamajā sezonā Jakovļevs atgriezās KHL un pievienojās Magņitogorskas "Metallurg". Krievijas hokeja izlases sastāvā piedalījies trijos Pasaules čempionātos, 2014. gadā izcīnot pirmo vietu un 2015. gadā otro vietu. Ieguvis zelta medaļas 2018. gada ziemas olimpiskajās spēlēs.