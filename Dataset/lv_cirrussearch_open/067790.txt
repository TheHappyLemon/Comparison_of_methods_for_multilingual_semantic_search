Sintra (portugāļu: Sintra) ir pilsēta un pašvaldība Portugālēs uz ziemeļrietumiem no Lisabonas, Portugāļu Rivjēras reģionā. 1995. gadā Sintras kultūrainava tika iekļauta UNESCO Pasaules mantojuma sarakstā. Pilsēta ir pazīstama kā populārs tūrisma objekts, slavena ar savu romantisma stila celtnēm, gleznainām ainavām, pludmalēm un parkiem. Pazīstamākās Sintras celtnes ir Sintras nacionālā pils, Penas pils, Mauru pils, Monserrates pils. Sintra ietilpst Sintras-Kaškaišas dabas parka teritorijā. Sintra ir viena no bagātākajām pašvaldībām Portugālē. Ik gadus šeit tiek rīkota Eiropas Centrālās bankas konference ECB Forum on Central Banking.