Basilanas šaurums (filipīniešu: Kipot ng Basilan, angļu: Basilan Strait) ir šaurākajā vietā ap 16 km plats jūras šaurums Filipīnu arhipelāgā, kas savieno Sulavesi jūras Moro līci austrumos ar Sulu jūru rietumos un atdala Mindanao salas Zamboangas pussalu ziemeļos no Basilanas salas dienvidos. Šaurumā vairākas salas, lielākās no kurām ir Malamaui pie Basilanas krasta un Lielā un Mazā Santakrusas salas pie ziemeļu krasta. Lielākās pilsētas krastos ir Zamboanga ziemeļos un Isabela un Lamitana Basilanas salā. Šaurumā intensīva kuģu satiksme. Lielā un Mazā Santakrusas salas kopš 2000. gada ir aizsargājams ainavu apvidus 18,27 km² platībā, kas paredzēts jūras bruņurupuču olu dēšanas vietu aizsardzībai.