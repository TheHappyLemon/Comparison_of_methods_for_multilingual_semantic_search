Ferencs Ģurčāņs (ungāru: Gyurcsány Ferenc; dzimis 1961. gada 4. jūnijā) ir Ungārijas politiķis un uzņēmējs, Ungārijas premjerministrs no 2004. līdz 2009. gadam. 2004. gadā parlaments apstiprināja Ferencu Ģurčāņu par Ungārijas premjerministru pēc tam, kad iepriekšējā valdība krita, jo izira sociālistu vadītā koalīcija. Sociālisti Ģurčāņa vadībā uzvarēja 2006. gada vēlēšanās un atkal sastādīja valdību. 2006. gada maijā Ģurčāņs partijas konferencē teica runu, kurā necenzētiem vārdiem atzina, ka partija melo par stāvokli valstī. 2007. gada septembrī sabiedriskajā radio tika atskaņots šīs runas ieraksts. Tas izsauca plašas protesta demonstrācijas Budapeštā. 2009. gada aprīlī Ģurčāņs demisionēja un par premjerministru kļuva Gordons Bajnai. Pēc sociālistu sagrāves 2010. gada vēlēšanās, Ģurčāņs 2011. gada oktobrī nodibināja liberālo partiju Demokrātiskā Koalīcija.