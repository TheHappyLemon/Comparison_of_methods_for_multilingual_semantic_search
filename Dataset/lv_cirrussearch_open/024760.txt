Džerdans Šaķiri (albāņu: Xherdan Shaqiri; dzimis 1991. gada 10. oktobrī Kosovā) ir albāņu izcelsmes Šveices futbolists, spēlē pussarga pozīcijā, Šveices futbola izlases dalībnieks. Pašlaik (2022) pārstāv MLS klubu Čikāgas "Fire". Karjeru sācis Šveices klubā FC Basel, kā sastāvā trīs reizes kļuvis par Šveices čempionu. 2012. gadā pārgājis uz Vācijas Bundeslīgas klubu Minhenes "Bayern". Tā sastāvā divas reizes kļuvis par Vācijas čempionu un vienu reizi par UEFA Čempionu līgas čempionu. Vēlāk spēlēja arī Milānas "Internazionale" un Anglijas Premjerlīgas klubā Stoke City. 2018. gada jūlijā pārgāja uz Liverpool. Tur viņš uzvarēja gan Premjerlīgā, gan Čempionu līgā. 2021. gadā pievienojies Olympique Lyonnais. 2022. gada februārī pievienojies MLS klubam Čikāgas "Fire", kļūstot par kluba visu laiku dārgāko futbolistu. Kopš 2010. gada pārstāv Šveices nacionālo izlasi. Pārstāvējis to trijos FIFA Pasaules kausa finālturnīros (2010, 2014, 2018) un 2016. gada Eiropas čempionātā.