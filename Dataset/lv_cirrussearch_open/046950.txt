"Kad Harijs satika Salliju" (angļu: When Harry Met Sally...) ir 1989. gada ASV romantiska kinokomēdija, kuras režisors un viens no producentiem ir Robs Rainers. Galvenās lomas filmā atveido Mega Raiena, Billijs Kristels, Kerija Fišere un Bruno Kirbijs. Filmas pirmizrāde notika 1989. gada 21. jūlijā. Filma seko līdzi Harijam un Sallijai un abu attiecībām divpadsmit gadu garumā. Harijs un Sallija pirmo reizi satikās kopīgā braucienā, bet turpmāko gadu laikā abi vairākas reizes nejauši satiekas Ņujorkā.