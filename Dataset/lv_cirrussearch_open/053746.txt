Iznākšana no skapja (angļu: coming out of the closet) jeb kamingauts (no coming out — 'iznākšana') ir apzīmējums kādas personas brīvprātīgai savas homoseksuālās vai biseksuālās orientācijas pieņemšanai un publiskai izpaušanai. Iznākot no skapja, cilvēks var piedzīvot dažādas pretrunīgas emocijas — gan prieku, gan sēras. Lai atvieglotu šo procesu, iesaka sarunām iepriekš sagatavoties, piemēŗam, apdomājot labāko laiku, reālistiski prognozējot sarunas biedra reakcijas, iepriekš sagatavojot argumentus. Var runāt par "iznākšanu no skapja", ko piedzīvo arī tuvinieki, kuri tad savukārt iegūst jaunu identitāti kā "LGBTQ+ vecāks" vai tamlīdzīgi. Latvijā bijuši dažādi projekti, lai atvieglotu iznākšanu no skapja.