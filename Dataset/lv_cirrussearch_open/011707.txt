Dens Kveils (angļu: James Danforth "Dan" Quayle; dzimis 1947. gada 4. februārī) ir bijušais ASV viceprezidents un ASV Kongresa loceklis, pārstāv Republikānisko partiju. Izglītību ieguvis Depo universitātē Indiānā (DePauw University) un Indiānas universitātes Roberta Makinija juridiskajā koledžā (Indiana University Robert H. McKinney School of Law). 1976. gadā 29 gadu vecumā tika ievēlēts ASV Kongresā. Viņš pārstāvēja Indiānas 4. apgabalu Pārstāvju palātā, pēc četriem gadiem tika ievēlēts Senātā. 1988. gadā tobrīdējais ASV viceprezidents Džordžs Herberts Volkers Bušs tika izvirzīts kā Republikāņu partijas kandidāts ASV prezidenta vēlēšanām, D. Kveils tika izraudzīts kā viceprezidenta kandidāts. Bušs vēlēšanās uzvarēja, tādējādi D. Kveils arī kļuva par viceprezidentu, šī amata pienākumus pildīja līdz 1993. gada februārim, kad par prezidentu kļuva Bills Klintons. Viens no viņa dēliem Bens Kveils 2010. gadā tika ievēlēts Pārstāvju palātā.