Emils Lubčovs Kostadinovs (bulgāru: Емил Любчов Костадинов, dzimis 1967. gada 12. augustā) ir bijušais Bulgārijas futbolists, spēlēja uzbrucēja pozīcijā, bijis Bulgārijas futbola izlases dalībnieks. Pārstāvējis komandas Bulgārijā, Portugālē, Spānijā. Vācijā, Turcijā un Meksikā. Lielākos panākumus guvis ar Bulgārijas komandu CSKA Sofia, ar ko viņš trīs reizes kļuva par valsts čempionu, kā arī ar Portugāles komandu FC Porto, ar ko viņš trīs reizes uzvarēja Portugāles Premjerlīgā. Ar Bulgārijas futbola izlasi piedalījies 1994. un 1998. gada FIFA Pasaules kausā, kā arī 1996. gada Eiropas čempionātā.