Donna Rīda (angļu: Donna Reed, dzimusi 1921. gada 27. janvārī, mirusi 1986. gada 14. janvārī) bija amerikāņu aktrise. Savā vairāk nekā 40 gadus ilgajā aktrises karjerā piedalījusies vairāk nekā 40 filmās. Vislabāk pazīstama, attēlojot lomu Frenka Kapras Ziemassvētku filmā "Brīnišķā dzīve" (1946). Saņēmusi Amerikas Kinoakadēmijas balvu kategorijā "Labākā aktrise otrā plāna lomā" par lomu Freda Cinnemana kara drāmā "No šejienes līdz bezgalībai" (1953). Pazīstama arī ar televīzijas šovu The Donna Reed Show (1958—1966), par ko vairākkārt nominēta Emmy balvai un saņēmusi Zelta globusa balvu. Piedalījusies arī filmās The Human Comedy (1943), The Picture of Dorian Gray (1945), They Were Expendable (1945), The Last Time I Saw Paris (1954).