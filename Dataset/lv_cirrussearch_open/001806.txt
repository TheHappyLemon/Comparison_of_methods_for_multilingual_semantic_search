Atomic Kitten ir britu popgrupa, kas dibināta 1998. gadā Liverpūlē. Šobrīd grupas sastāvā piedalās Nataša Hemiltona un Liza Makklartona. Grupa iemantoja lielu skatītāju mīlestību Eiropā, īpaši dzimtenē Anglijā un Vācijā. Vēl grupa bija populāra dažādās valstīs Āzijā, Āfrikā un citos kontinentos. Grupa ir izdevusi trīs dziesmas, kas sasniegušas Lielbritānijas singlu topa pirmo vietu: "Whole Again", "Eternal flame" un "The Tide Is High". Grupa savus ierakstus ir pārdevusi vairāk nekā 10 miljonos kopiju visā pasaulē.