"Miljardieru klubs" (angļu: Billionaire Boys Club) ir 2018. gada biogrāfiska krimināldrāma, kuras režisors un viens no scenārija autoriem ir Džeimss Kokss. Galvenās lomas atveido Ansels Elgorts, Tarons Edžertons, Kevins Speisijs, Emma Robertsa, Džeremijs Ērvins un Tomass Kokerels. Filmas pirmizrāde notika 2018. gada 17. augustā ASV. Filma ir balstīta uz patiesiem notikumiem. Filmas sižets notiek 20. gadsimta 80. gados. Bagātu jauniešu grupa Losandželosā iesaistās Ponci shēmā, kas drīz vien noved pie slepkavības.