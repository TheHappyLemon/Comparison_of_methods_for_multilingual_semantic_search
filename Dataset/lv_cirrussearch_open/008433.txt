Frīdrihs Engelss (vācu: Friedrich Engels, dzimis 1820. gada 28. novembrī, miris 1895. gada 5. augustā) bija vācu filozofs, uzņēmējs, politiķis. Kopā ar Kārli Marksu ir marksisma teorijas pamatlicējs. Dzimis rūpnieka ģimenē. 1842. gadā tēvs Engelsu nosūtīja par pārvaldnieku uzņēmumā Mančestrā. Šeit, iepazinies ar apstākļiem, Engelss publicēja darbu — "Strādnieku šķiras stāvoklis Anglijā" (Die Lage der arbeitenden Klasse in England) (1844). Tajā pašā 1844. gadā Engelss satika Marksu, kuru vēlāk uzaicināja uz Londonu, tā aizsākās abu mūža draudzība, kopā 1847—1848. g. sarakstīja "Komunistiskās partijas manifestu" (Das Manifest der Kommunistischen Partei). Mācījies Bermenā, apmeklējis valsts skolu līdz 14 gadiem. Pēc tēva vēlmes pameta skolu un sāka strādāt tēva veikalā. 1848. gadā viņi kopīgi publicēja "Komunistiskās partijas manifestu". Pēc revolūcijas sakāves viņš atgriezās Mančestrā un līdz savai nāvei materiāli atbalstīja Marksa ģimeni. Frīdrihs Engelss bija galvenais Marksu ģimenes finansētājs "Kapitāla" rakstīšanas laikā. Pēc Marksa nāves Engelss rediģēja "Kapitāla" 2. un 3. sējumu un organizēja tā izdošanu. Pēc Marksa nāves galvenais viņa ideju izplatītājs. Lai gan pats Engelss uzskatīja, ka viņa idejas identiskas Marksa idejām, tomēr daudzas marksistu domu atšķirības sakņojas tieši šo vīru domu atšķirībās.