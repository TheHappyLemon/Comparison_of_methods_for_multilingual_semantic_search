Dzeltenais grīslis (latīņu: Carex flava) ir mainīga izskata grīšļu dzimtas suga. Savvaļā tā ir sastopama pārsvarā Ziemeļeiropā, tostarp diezgan bieži visā Latvijas teritorijā, kā arī Ziemeļamerikas austrumu un rietumu daļā. Plašā nozīmē dzeltenā grīšļa grupā apvienotas kā atsevišķas sugas Latvijā aplūkotās: Carex flava, Carex serotina, Carex scandinavica, Carex demissa, Carex bergrothii un Carex lepidocarpa.