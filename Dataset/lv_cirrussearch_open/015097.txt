Jelčo (spāņu: Sub Base Yelcho) ir Čīles vasaras polārstacija Antarktīdā. Izvietojusies Pālmera arhipelāga Dumēra salā, Sautbeja līča dienvidu krastā. Staciju pārvalda Čīles Antarktikas institūts (INACH). Galvenā pētniecības nozare ir jūras bioloģija. Staciju 1961./1962. gada vasarā sāka būvēt Čīles Kara flote un nodeva ekspluatācijā nākamajā sezonā. 1986. gadā stacija tika nodota Čīles Antarktikas institūtam. Nosaukta par godu čīliešu Antarktikas izpētes kuģim Yelcho. Uz austrumiem no stacijas līča akvatoriju un piekrasti aizņem Antarktikas Līguma speciāli aizsargātā teritorija Nr. 146, kurā tiek īstenota ilgtermiņa jūras bioloģijas pētniecības programma.