Porcupine Tree ir 1987. gadā izveidota Anglijas progresīvā roka grupa. Sākotnēji Porcupine Tree tika izveidota kā Stīvena Vilsona soloprojekts, bet vēlāk tai piebiedrojās citi dalībnieki. Pašlaik grupa sastāv no četriem mūziķiem: Stīvena Vilsona, Ričarda Barbjēri, Kolina Edvina, Gevina Harisona. Grupa 1990. gados spēlēja psihodēlisko roku ar postroka un ambientās mūzikas ietekmi, bet 2000. gados tās skanējums palika smagāks, tuvāks progresīvajam metālam. Grupas pēdējie divi albumi Fear of a Blank Planet un The Incident tika nominēti Grammy balvai par labāko daudzkanālu skaņas (surround sound) ierakstu.