Ariagners Smits (dzimis 1998. gada 13. decembrī) ir Nikaragvas futbolists, uzbrucējs, Nikaragvas futbola izlases dalībnieks. Kopš 2023. gada spēlē Lietuvas klubā FK Panevėžys. 2018. un 2020. gada sezonās spēlējis Latvijas Virslīgā, pārstāvot FK Spartaks Jūrmala. Virslīgā aizvadījis 37 spēles un guvis 8 vārtus. Bija izīrēts arī citu valstu klubiem. Nikaragvas izlasē debitējis 2017. gadā. Pirmos vārtus izlases labā guva 2021. gada 27. martā FIFA Pasaules kausa kvalifikācijas spēlē pret Tērksu un Kaikosu izlasi.