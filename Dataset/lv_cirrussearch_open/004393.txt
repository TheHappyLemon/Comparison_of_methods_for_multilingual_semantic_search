1932. gada ziemas olimpiskās spēles bija trešās ziemas olimpiskās spēles. Tās no 1932. gada 4. februāra līdz 15. februārim notika Leikplesidā, Ņujorkas štatā, ASV. Oficiāli spēles atklāja Franklins Rūzvelts, kas tajā pašā gadā tika ievēlēts par ASV prezidentu. Leikplesidas olimpiskajās spēlēs piedalījās 17 valstis, kuras pārstāvēja 252 sportisti. Kopumā tika sadalīti 14 medaļu komplekti 4 sporta veidos. Latvijas komanda šajās ziemas olimpiskajās spēlēs nepiedalījās.