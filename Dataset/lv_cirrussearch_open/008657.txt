Stīvlends Hārdavejs Moriss (angļu: Stevland Hardaway Morris; dzimis 1950. gada 13. maijā Seginavā, Mičiganas štatā, ASV), pazīstams kā Stīvijs Vonders (Stevie Wonder), ir amerikāņu dziedātājs, dziesmu autors, multiinstrumentālists, ierakstu producents un aktīvists. Viņš ir akls jau kopš agras bērnības. 11 gadu vecumā parakstīja līgumu ar Motown ierakstu kompāniju Tamla, kurā darbojas arī pašlaik. Viņa slavenākie singli ir Superstition, Sir Duke, I Wish un I Just Called to Say I Love You, kā arī albumi Talking Book, Innervisions un Songs in the Key of Life. S. Vonders ir sarakstījis vairāk nekā 30 dziesmas, kas iekļuvušas ASV topu pirmajā desmitniekā. Viņš ir saņēmis 22 Grammy balvas, kas ir rekords starp vīriešu māksliniekiem. Par dziesmu I Just Called to Say I Love You filmai "The Woman in Red" Vonders seņēmis Amerikas Kinoakadēmijas balvu nominācijā "Labākā dziesma", kā arī Zelta globusa balvu.