Daniels Pasarella (spāņu: Daniel Passarella, dzimis 1953. gada 25. maijā) ir bijušais Argentīnas futbolists un futbola treneris, spēlēja aizsarga pozīcijā. Pasarella bija Argentīnas futbola izlases kapteinis, kad tā izcīnīja 1978. gada FIFA Pasaules kausu. 2004. gadā Pasarella tika iekļauts FIFA 100 sarakstā. Savu karjeru Pasarella sāka Argentīnas klubā Sarmiento un vienā no slavenākajiem valsts klubiem — River Plate. Vēlāk vairākas veiksmīgas sezonas Pasarella pavadīja Itālijas Serie A komandās Fiorentina un Inter Milan. Savu karjeru noslēdza River Plate. Kā treneris Pasarella ir trenējis gan Argentīnu, gan Urugvaju.