Gabriela Horna (vācu: Gabriela Horn; dzimusi 1988. gada 25. janvārī Doičlandsbergā), plašāk pazīstama ar skatuves vārdu Paenda (bieži vien stilizēti Pænda), ir austriešu dziedātāja, dziesmu autore un mūzikas producente. Paenda piedalījās 2019. gada Eirovīzijas dziesmu konkursā Telavivā, Izraēlā, pārstāvot Austriju ar dziesmu Limits. Savā pusfinālā viņa ieguva 17. vietu, kas neļāva kvalificēties finālam.