Karabaljo kalni (tagalu: Kabundukan ng Caraballo, angļu: Caraballo Mountains) ir kalnu grēda Filipīnās, Lusonas salas ziemeļdaļā. Stiepjas austrumu—rietumu virzienā 54 km garumā un savieno Sjerramadri austrumos ar Centrālo Kordiljeru rietumos. Atdala Kagajanas ieleju ziemeļos no Pampangas baseina dienvidos. Grēda apaugusi ar mežu, tās teritorijā izveidotas vairākas aizsargājamās dabas teritorijas — Kaseknanas aizsargājamais ainavapvidus un Pantabanganas—Karranglanas ūdensšķirtnes mežu rezervāts.