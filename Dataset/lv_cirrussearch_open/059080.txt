2022. gada FIFA Pasaules kausa OFC zonas kvalifikācija bija atlases sacensības Okeānijas Futbola konfederācijas (OFC) izlasēm FIFA Pasaules kausa finālturnīram, kas 2022. gadā notiks Katarā. Tajā tika noskaidrota viena izlase, kas piedalījās starpkonfederāciju izslēgšanas spēlēs. Okeānijas zonas kvalifikācija tika vairākas reizes pārcelta COVID-19 pandēmijas dēļ. Sākotnēji tika paredzēts formāts, kurā 11 izlases tiktu sadalītas 2 grupās un aizvadītu viena apļa turnīru. Katras grupas divas labākās komadas kvalificētos otrajam posmam, kur tiktu aizvadīti pusfināli un fināls. Okeānijas Futbola konfederācija 2021. gada septembrī lūdza FIFA iespēju aizvadīt kvalifikācijas turnīru 2022. gada martā Katarā. Vēlāk turnīram pieteicās astoņas komandas. Pirmajā posmā jeb grupu turnīrā komandas bija sadalītas divās grupās pa četrām, aizvadot viena apļa turnīru. Divas labākās katras grupas komandas kvalificējās kvalifikācijas finālposmam, kurā aizvadīja pusfinālus un finālu. Fināla uzvarētājs kvalificējās sparpkonfederāciju izslēgšanas spēlei (play-off), kur tikās ar CONCACAF zonas 4. vietas ieguvējiem. Par Okeānijas zonas kvalifikācijas uzvarētāju kļuva Jaunzēlande, bet izslēgšanas spēlē piekāpās Kostarikai un finālturnīram nekvalificijās.