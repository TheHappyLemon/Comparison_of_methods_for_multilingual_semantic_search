Freaks and Geeks ir ASV televīzijas seriāls, kas tika raidīts no 1999. līdz 2000. gadam. To radīja NBC, un tā veidotāji ir Pols Feigs un Džads Apatovs. Kopumā seriālam tika uzfilmētas 18 sērijas, bet tas tika atcelts, kad tika izrādītas vien 12 sērijas. Pēc skatītāju sarīkotas kampaņas NBC parādīja vēl 3 sērijas 2000. gada jūlijā, bet atlikušās 3 sērijas tika izrādītas 2000. gada septembrī kabeļtelevīzijā Fox Family Channel, kad tas nopirka raidīšanas tiesības. Pilna Freaks and Geeks sezona tika vēlāk izlaista DVD formātā. Freaks and Geeks parādījās žurnāla Time 100 visu laiku labāko seriālu sarakstā 2007. gadā un tika ierindots 3. vietā starp 2000. gadu labākajiem televīzijas seriāliem. 2008. gadā Entertainment Weekly to ierindoja 13. vietā starp labākajiem pēdējo 25 gadu laikā uzņemtajiem seriāliem.