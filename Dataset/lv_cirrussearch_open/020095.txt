HK Nitra ir hokeja komanda, kas bāzēta Nitrā, Slovākijā, un spēlē Slovākijas Ekstralīgā. Klubs dibināts 1931. gadā, taču Ekstralīgā tas spēlē vien kopš 2003. gada. 2016. gadā Nitra kļuva par Slovākijas čempioni. 2023. gadā komanda izcīnīja Kontinentālo kausu. 2006.—07. gada sezonā vairākas spēles klubā aizvadīja Artūrs Irbe, pēc gada Nitrā spēlēja Armands Bērziņš un Māris Jass. 2009.—10. gada sezonā Jass atgriezās Nitrā, bez viņa kluba rindās spēlējot arī Maksimam Širokovam. No 2021. līdz 2023. gadam komandu pārstāvēja Filips Buncis. 2022.—23. gada sezonā komandas galvenais treneris bija Normunds Sējējs.