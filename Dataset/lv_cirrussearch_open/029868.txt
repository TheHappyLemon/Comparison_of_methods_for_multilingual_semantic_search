Dominikānas administratīvo iedalījumu veido 31 province (spāņu: provincia) un 1 nacionālais distrikts (spāņu: Distrito Nacional). Valsts teritoriālais iedalījums ir noteikts konstitūcijā. Visas provinces sīkāk iedalās 159 municipalitātēs (spāņu: municipios). Pēc platības lielākā Dominikānas administratīvā vienība ir Sanhuanas province (3 569,39 km²), bet mazākā — Nacionālais apvidus (91,6 km²). Pēc iedzīvotāju skaita visvairāk dzīvo Santodomingo provincē (3 263 053 iedzīvotāji), bet vismazāk Pedernalesas provincē (52 165 iedzīvotāji).