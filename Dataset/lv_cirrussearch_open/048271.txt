Sinbads: Leģenda par septiņām jūrām (angļu: Sinbad: Legend of the Seven Seas) ir 2003. gada animācijas piedzīvojumu filma, kuras režisori ir Tims Džonsons un Patriks Gilmors. Galvenos tēlus angļu valodā ierunājuši Breds Pits, Ketrina Zeta-Džonsa, Mišela Feifere un Džozefs Fainss. Filmas pirmizrāde notika 2003. gada 2. jūlijā. Filmas galvenais varonis ir pirāts Sinbads, kurš dodas jūrā, lai atgūtu zaudēto Miera grāmatu no Erisa. Šī grāmata Sinbadam nepieciešama, lai viņš varētu izglābt savu bērnības draugu no Sinbadam piespriesta nāvessoda saņemšanas.