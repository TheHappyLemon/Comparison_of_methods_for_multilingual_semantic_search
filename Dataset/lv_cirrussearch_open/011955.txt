Korfa ledus sala (angļu: Korff Ice Rise) ir ap 160 km garš un līdz 35 km plats ziemeļaustrumu—dienvidrietumu virzienā izstiepts ledus pacēlums Ronnes šelfa ledājā Antarktīdā. Veidojumu 1957./1958. gada vasarā atklāja un aptuveni nokartēja ASV Starptautiskā ģeofizikas gada ekspedīcija no Elsvērtas stacijas un nosauca par Korfa salu par godu Ņujorkas universitātes fizikas profesoram, vienam no ekspedīcijas tehniskajiem speciālistiem, Seržam Korfam (Serge Alexander Korff). 1975. gada janvārī to pētīja ar radioehozondēšanas metodi britu speciālisti pārlidojumā no Saiplas stacijas un atklāja, ka domātā sala īstenība ir ledus pacēlums.