Vīriešu vienspēles bija viena no divām tenisa disciplīnām, kas bija iekļauta 1896. gada vasaras olimpisko spēļu programmā. Sacensības tika aizvadītas no 8. līdz 11. aprīlim. 8. aprīlī tika aizvadītas pirmās kārtas sacensības, 9. aprīlī — ceturdaļfināli, 10. aprīlī — pusfināli un 11. aprīlī notika pusfināls. Vienspēļu sacensības norisinājās Atēnu lauka tenisa klubā un Neo Falirona velodromā. Tajās startēja 13 sportisti no 6 valstīm. Neviens no tā laika vadošajiem spēlētājiem, Vimbldonas čempions Harolds Mahoni, ASV čempioni Roberts Vrens, Viljams Larneds un Vilfrēds Baddelijs sacensībās nestartēja. Par pirmo olimpisko čempionu šajā disciplīnā kļuva Lielbritānijas sportists Džons Bolands. Sudraba medaļu izcīnīja Grieķijas sportists Dionisijs Kasdaglis, bet bronzas medaļas ieguva Ungārijas sportists Momčilo Tapavica un Grieķijas sportists Konstantins Paspatis. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika pasniegtas sudraba medaļas un bronzas medaļas ieguvējiem. Sportisti, kas ieņema trešo vietu, medaļas nesaņēma.