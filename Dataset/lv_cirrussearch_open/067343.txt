Haifas "Maccabi" (ivritā: מועדון הכדורגל מכבי חיפה; Moadon HaKaduregel Maccabi Haifa) ir profesionāls Izraēlas futbola klubs no Haifas, kas pašlaik spēlē Izraēlas Premjerlīgā. Klubs tika dibināts 1913. gadā un tas savas mājas spēles aizvada Sammy Ofer Stadium stadionā, kurā ir 30 858 skatītāju vietas. Haifas "Maccabi" ir viens no Izraēlas "lielā četrinieka" klubiem, ar kopumā izcīnītiem 15 augstākās līgas tituliem, 6 Izraēlas kausiem un 5 Toto kausiem. 2002–03. gada UEFA Čempionu līgas sezonā tas kļuva par pirmo Izraēlas futbola klubu, kas ir spēlējis Čempionu līgas grupu turnīrā.