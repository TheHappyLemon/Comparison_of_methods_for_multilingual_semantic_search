Ešlija Nikola Simpsone (angļu: Ashlee Nicole Simpson: dzimusi 1984. gada 3. oktobrī Vako, Teksasas štatā, ASV) ir amerikāņu dziedātāja un aktrise. Viņa kļuva pazīstama 2004. gada vidū pēc debijas albuma Autobiography izdošanas uz realitātes šova The Ashlee Simpson Show pārraides TV. 2005. gada oktobrī pēc Ziemeļamerikas koncerttūres un filmēšanās filmā Undiscovered mūziķe izdeva albumu I Am Me. Trešo studijas albumu Bittersweet World viņa izdeva gandrīz trīs gadus vēlāk — 2008. gada aprīlī. Pēc viena mēneša viņa apprecējās ar Pītu Vencu un dzemdēja bērnu, taču 2011. gada februārī pāris izšķīrās. Viņas vecākā māsa Džesika Simpsone arī ir dziedātāja.