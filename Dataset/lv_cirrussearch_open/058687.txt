Šis raksts ir par monarha titulu. Par Čehijas polārstaciju CARS skatīt rakstu Josefsvoboda. Cars (no latīņu: Caesar atvasinātais grieķu: Kαῖσαρ, senslāvu цьсарь, кесарь, bulgāru un serbu цар, Veidne:Царь, vācu: Zar, angļu: tsar) bija caristē (valsts) valdoša monarha tituls Bulgārijā, vēlāk arī Serbijā un Krievijā. Sieviešu dzimtē cariene (kr. царица), arī nekronēta laulātā draudzene. Krievu hronikās cara nosaukums jau no 13. gadsimta tika attiecināts uz Zelta Ordas hanu Batiju un viņa pēcnācējiem Astrahaņas, Kazaņas, Krimas un Sibīrijas haniem. Latviešu valodā agrāk Krievijas carus, vēlāk imperatorus, mēdza dēvēt arī par ķeizariem, kas atbilda šī vārda ekvivalentam igauņu (Keiser) un vācu (Kaiser) valodās.