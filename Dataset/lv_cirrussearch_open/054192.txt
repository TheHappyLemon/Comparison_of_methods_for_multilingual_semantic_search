TikTok ir lietojumprogrammatūra, video uzturēšanas sniedzējs un tiešsaistes sociālais tīkls, kuru 2016. gada septembrī izveidoja Ķīnas interneta tehnoloģiju uzņēmums ByteDance. TikTok nodrošina īsu video veidošanu un uzturēšanu. Parasti videomateriāli ir izklaidējoši un jautras dabas, kā arī tajos tiek izrādīti talanti. TikTok priekštecis ir Douyin (ķīniešu: 抖音), kas ir tāda pati programma, bet Ķīnas politikas dēļ ar cenzūru. TikTok ir radies kā produkts citām valstīm, ārpus Ķīnas. TikTok aktīvo lietotāju skaits 2023. gada beigās sasniedza vairāk nekā 1,2 milijardus, Douyin - vēl 750 miljonus.