Itālijas hokeja izlase ir komanda, kas pārstāv Itāliju starptautiskajās hokeja spēlēs. Itālijas hokeja izlases augstākais sasniegums ir 4. vieta 1953. gada Pasaules čempionātā. Vēl 1990. gadu sākumā Itālijas izlase regulāri ierindojās Pasaules čempionāta labāko komandu desmitniekā, taču pēdējā desmitgadē izlases rezultāti ir pasliktinājušies, tai ne katru gadu spēlējot čempionāta Elites divīzijā. 2023. gadā tā atrodas 17. vietā Starptautiskās Hokeja federācijas vīriešu hokeja izlašu rangā un spēlē 2023. gada Pasaules čempionāta 1. divīzijas A grupā.