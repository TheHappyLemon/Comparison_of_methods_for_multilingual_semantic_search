Riks Dipjetro (Rick DiPietro, Jr.; dzimis 1981. gada 19. septembrī) ir bijušais amerikāņu hokejists, spēlē vārtsarga pozīcijā. Dipjetro visu savu karjeru ir aizvadījis Ņujorkas "Islanders" 2000. gada NHL draftā viņu Ņujorkas "Islanders" izraudzījās ar kopējo pirmo kārtas numuru. Viņš bija ceturtais amerikānis, kas ticis izvēlēts ar pirmo kārtas numuru. Piedalījies 2008. gada NHL Visu zvaigžņu spēlē, kurai sākotnēji tika pieteikts kā rezerves vārtsargs, taču Martina Brodēra nespēlēšanas dēļ R. Dipjetro bija savas komandas pamatvārtsargs. Kopumā NHL aizvadījis vairāk nekā 300 spēles, no kurām 129 spēlēs guvis uzvaru "Islanders" sastāvā. ASV izlases sastāvā spēlēja 2006. gada olimpiskajās spēlēs un 2005. gada Pasaules čempionātā.