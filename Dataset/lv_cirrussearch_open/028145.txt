Islandes fallu muzejs (islandiešu: Hið Íslenzka Reðasafn) ir muzejs Reikjavikā, Islandē. Te atrodas pasaulē lielākā dzimumlocekļu un tā daļu kolekcija. Muzejā atrodas 93 dzīvnieku sugu (tai skaitā 55 vaļu, 36 roņu) 280 dzimumlocekļa paraugi. 2011. gada jūlijā muzeja kolekcijā nonāca pirmais cilvēka dzimumloceklis. Lielākais muzejā ir 170 cm garais zilā vaļa dzimumloceklis, mazākais — 2 mm garais kāmja dzimumlocekļa kauls. Muzeju 1997. gadā dibinājis bijušais skolotājs Sigurdurs Hjartarsons, pašlaik to vada viņa dēls Hjorturs Gisli Sigurdsons. Hjartarsonam interese par dzimumlocekļiem radās bērnībā, kad viņš ieguva liellopu pātagu, kas izgatavota no buļļa dzimumlocekļa. Muzejs ir kļuvis par populāru tūrisma objektu, to ik gadu apmeklē ap 11 tūkstošiem cilvēku.