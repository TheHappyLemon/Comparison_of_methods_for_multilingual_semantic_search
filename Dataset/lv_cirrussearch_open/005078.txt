Meksikas līča naftas izplūdums bija naftas izplūdums ASV ekonomiskajos ūdeņos Meksikas līcī 2010. gada trīs mēnešos. Tā bija lielākā naftas noplūde jūrā naftas ieguves vēsturē. Naftas izplūdums no dziļūdens urbuma radās pēc sprādziena uz BP īrētās naftas platformas Deepwater Horizon 2010. gada 20. aprīlī. Eksplozijā gāja bojā 11 cilvēki, 17 ievainoti. 15. jūlijā izdevās apturēt noplūdi. Pa šo laiku jūrā bija izplūduši aptuveni 4,9 miljonu barelu (780 000 m³) naftas. Tiek lēsts, ka dienā izplūda vidēji 53 000 barelu (8400 m³) uz to laiku, kad urbums tika noslēgts. Speciālisti uzskata, ka sākumā izplūde bijusi aptuveni 62 000 barelu (9900 m³) dienā, bet pamazām tā samazinājusies līdz ar ogļūdeņražu rezervuāra iztukšošanos. 19. septembrī urbuma hermetizēšanas darbi bija pilnībā pabeigti, un federālā valdība atzina, ka urbums ir "efektīvi noslēgts".