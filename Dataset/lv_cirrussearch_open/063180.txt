Balantaina šaurums (angļu: Ballantyne Strait) ir jūras šaurums Kanādas Arktiskajā arhipelāgā starp Prinča Patrika salu rietumos un Makenzi Kinga un Broka salām austrumos. Savieno Ziemeļu Ledus okeānu ziemeļos ar Heizena un Ficviljama šaurumiem dienvidos un austrumos. Pie ziemeļu ieejas atrodas Poliņas salas, pie dienvidu — Ficviljama Ovena un Eitbērsu salas. Atklājis Vilhjalmurs Stefansons un nodēvējis par godu kanādiešu politiķim Čārlzam Balantainam (Charles Colquhoun Ballantyne).