Viljams Artūrs Molonijs (angļu: William Arthur Moloney; dzimis 1876. gada 10. jūlijā, miris 1915. gada 12. martā) bija amerikāņu vieglatlēts, 1900. gada vasaras olimpisko spēļu dalībnieks. Molonijs 1900. gada vasaras olimpiskajās spēlēs Parīzē startēja 400 metru skriešanas disciplīnā. Kvalifikācijas kārtas skrējienā, ar rezultātu 51.0 sekunde, viņš ieguva 1. vietu un kvalificējās finālam, taču fināla skrējienā viņš nestartēja. Viņa brālis, Frederiks Molonijs 1900. gada vasaras olimpiskajās spēlēs izcīnīja bronzas medaļu 110 metru barjerskrējienā.