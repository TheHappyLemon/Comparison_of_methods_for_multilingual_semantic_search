Pasaules kauss regbijā sievietēm (angļu: Rugby World Cup) ir galvenais regbija turnīrs pasaulē sieviešu izlasēm. To organizē World Rugby (agrāk — Starptautiskā Regbija padome (International Rugby Board; IRB)). Pirmais Pasaules kauss regbijā sievietēm notika 1991. gadā, bet tikai 1998. gadā turnīrs saņēma oficiālu atbalstu no Starptautiskās Regbija padomes. 2009. gadā tā ar atpakaļejošu spēku atzina 1991. un 1994. gada turnīrus un to čempionus. Pašlaik turnīrs notiek reizi četros gados, un pēdējo reizi tas notika 2022. gadā Jaunzēlandē. Sākotnēji tas bija paredzēts 2021. gadā, bet COVID-19 pandēmijas dēļ tika pārcelts gadu vēlāk. Trīs valstis ir uzvarējušas Pasaules kausa izcīņā regbijā sievietēm kopš tā dibināšanas. Jaunzēlande šajā turnīrā ir uzvarējusi sešas reizes.