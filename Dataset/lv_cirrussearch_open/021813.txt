Nezināma vērtība "image_emblem" Atlantiksitija (angļu: Atlantic City) ir pilsēta Ņūdžersijas štatā, ASV. Pilsēta atrodas valsts ziemeļaustrumos Absekonas salā pie Atlantijas okeāna. Saskaņā ar 2010. gada ASV tautas skaitīšanas datiem Atlantiksitijā dzīvo apmēram 39,5 tūkstoši cilvēku. Pilsēta atrodas 97 km uz dienvidaustrumiem no Filadelfijas un 201 km uz dienvidiem no Ņujorkas. Atlantiksitija ir pirmā pilsēta ASV, kurā ticis izveidots dēļu segums pie pludmales, tika atvērts 1870. gada jūnijā. 1976. gadā, iedzīvotāji ar referenduma palīdzību izlēma par azartspēļu legalizēšanu pilsētā un 1978. gadā tika atvērts pirmais kazino. Kopš tā laika pilsēta ir pazīstama ar kazino un pludmalēm. Atlantiksitija tiek saukta par "austrumu krasta azartspēļu galvaspilsētu", pilsētā pašlaik ir 12 kazino, kuros 2011. gadā strādāja apmēram 33 tūkstoši darbinieku un kuriem bija 28,5 miljoni apmeklētāju, no azartspēlēm tika gūti 3,3 miljardus dolāru lieli ieņēmumi. Tāpat Atlantiksitijā kopš 1921. gada notiek Miss America skaistumkonkursa fināls.