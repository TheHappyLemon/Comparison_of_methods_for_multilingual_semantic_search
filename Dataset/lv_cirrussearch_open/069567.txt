Johans Jakobs Bēbers (Johann von Böber, dzimis 1746. gada 22. decembrī, miris 1820. gada naktī no 15. uz 16. jūliju) bija vācbaltiešu pedagogs, entomologs, botāniķis. Jelgavas Pētera akadēmijas profesors. No 1796. gada Sanktpēterburgas kadetu korpusa inspektors, galma padomnieks. Pēterburgas Zinātņu akadēmijas korespondētājloceklis. Brīvmūrniecības vēsturnieks un apcerējumu redaktors. Jelgavas Jāņa ložas „Zu den drey Gekrönten Schwerdtern“ goda loceklis.