Metsatöll ir 1999. gadā izveidota igauņu folkmetāla grupa. Vārds „metsatöll” ir sens igauņu valodas eifēmisms, kas latviski tulkojams kā „vilks”. Tas arī izpaužas grupas dziesmu vārdos, kuru tematika ir galvenokārt igauņu neatkarības cīņas 13. un 14. gadsimtā. Metsatöll nosaukumos un dziesmu vārdos tiek daudz izmantota senigauņu valoda un tās senie jēdzieni, kam ne vienmēr ir precīzu tulkojumu. Piemēram, koncertalbums Raua needmine ir atsauce uz Veljo Tormisa darbu ar tādu pašu nosaukumu, kas latviski tulkots kā „Dzelzs apvārdošana”.