Šajā uzskaitījumā apkopoti 2010. gada ziemas olimpisko spēļu medaļnieki. Šīs bija XX ziemas olimpiskās spēles, kas notika Kanādas pilsētā Vankūverā no 2010. gada 12. februāra līdz 28. februārim. Vankūveras olimpiskajās spēlēs piedalījās 82 valstis, kuras pārstāvēja 2632 sportisti. Kopumā tika sadalīti 86 medaļu komplekti 15 sporta veidos. 46 disciplīnās aizvadīja sacensības vīrieši, 38 — sievietes un 2 disciplīnās piedalījās jaukta sastāva komandas. Ziemeļu divcīņā un tramplīlēkšanā sacensības aizvadīja tikai vīrieši. Olimpisko spēļu programma tika papildināta ar divām jaunām disciplīnām frīstaila slēpošanā — vīriešu un sieviešu frīstaila krosu. Kopumā 450 sportists ieguva medaļas no 29 pārstāvošajām valstīm. 19 no šīm valstīm ieguva vismaz vienu zelta medaļu. Kanāda, kas reizē bija arī rīkotājvalsts, kopsummā ieguva visvairāk zelta medaļas — 14. Kanāda ar iegūtajām 14 medaļām kļuva arī par pirmo valsti ziemas olimpiskajās spēlēs, kas ir izcīnījusi vairāk kā 13 zelta medaļas. Tomēr kopumā visvairāk medaļas ieguva ASV sportisti, kupumā 37 medaļas (9 — zelta, 15 — sudraba un 13 bronzas medaļas). Biatlonā vīriešu individuālajā slēpojumā tika piešķirtas divas sudraba medaļas un bronzas medaļa netika pasniegta. Slovākijas sportiste Anastasija Kuzmina un Baltkrievijas sportists Aļaksejs Grišins savām valstīm izcīnīja pirmās zelta medaļas ziemas olimpiskajās spēlēs. Norvēģu distanču slēpotāja Mārita Bjergena šajās olimpiskajās spēlēs kļuva par visveiksmīgāko sportisti savā īpašumā, iegūstot trīs zelta, vienu sudraba un vienu bronzas medaļu. Tādējāki kļūstot par devīto olimpieti, kurš vienās ziemas olimpiskajās spēlēs izcīnījis piecas olimpiskās medaļas. Ķīniešu ātrslidotāja Vana Mena šajās olimpiskajās spēlēs ieguva 3 zelta medaļas.