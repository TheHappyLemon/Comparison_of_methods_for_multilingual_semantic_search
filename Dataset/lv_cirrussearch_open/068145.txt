Tahits Čongs (nīderlandiešu: Tahith Chong, dzimis 1999. gada 4. decembrī) ir nīderlandiešu futbolists, spēlē pussarga pozīcijā. Kopš 2023. gada Čongs pārstāv Anglijas Premjerlīgas komandu Luton Town. Iepriekš Čongs ir spēlējis Anglijas komandās Manchester United un Birmingham City, Vācijas komandā Werder Bremen un Beļģijas komandā Club Brugge. Čongs vairāk nekā 40 mačus ir aizvadījis dažādu vecumu Nīderlandes jauniešu izlasēs. Čongs var pārstāvēt arī Kirasao futbola izlasi.