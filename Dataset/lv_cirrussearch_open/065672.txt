The Party ir 1968. gada ASV kinokomēdija, kuras režisors, producents un viens no scenārija autoriem ir Bleiks Edvardss. Filmā galvenās lomas atveido Pīters Selerss un Klodīne Lonžē. Filma stāsta par indiešu aktieri Hrundi V. Bakši (Selerss), kurš, tā vietā lai tiktu atlaists, nejauši tiek uzaicināts uz Holivudas ballīti. Filmas struktūra galvenokārt sastāv no Selersa improvizācijas. Filmas The Party pirmizrāde notika 1968. gada 4. aprīlī un to izplatīja United Artists. Tā tiek uzskatīta par klasisku kulta filmu, kā arī par vienu no radikālākajām Holivudas eksperimentālajām filmām. Filmas galvenais tēls ietekmēja divas cita Selersa lomas: indiešu ārsta loma filmā The Millionairess (1960) un inspektora Kluzo loma filmu sērijā "Rozā pantera" (The Pink Panther). Hrundi Bakši tēls vēlāk ir ietekmējis arī Amitāba Bačena attēloto varoni 1982. gada Bolivudas filmā Namak Halaal, Rovana Atkinsona attēlotu Bīnu seriālā "Misters Bīns", kā arī Apū Nahasapimapetilona tēlu animācijas seriālā "Simpsoni".