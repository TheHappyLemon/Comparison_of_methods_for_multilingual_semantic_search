Šis raksts ir par Mēness krāteri. Par citām jēdziena Hainds nozīmēm skatīt nozīmju atdalīšanas lapu. Hainds ir triecienkrāteris Mēness redzamajā pusē. Tas atrodas uz dienvidaustrumiem no Hiparha krātera, uz austrumiem no Haleja krātera. Krāteris nodēvēts angļu astronoma Džona Hainda vārdā. 1935. gadā vārdu apstiprinājusi Starptautiskā Astronomijas savienība. Krāterim ir apaļa forma, ar labi izteiktu valni, maz erodējis. Krātera valni dienvidrietumos un ziemeļrietumos izrobojuši nelieli krāteri.