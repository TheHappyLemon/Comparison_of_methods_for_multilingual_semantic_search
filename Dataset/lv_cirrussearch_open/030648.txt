Ankaras ils (turku: Ankara ili) ir Turcijas administratīvi teritoriālā vienība valsts centrālajā daļā. Ila centrs un lielākā pilsēta ir valsts galvaspilsēta Ankara. Izvietojies Anatolijas reģionā, tā ziemeļos mežaini kalni, bet dienviddaļa iestiepjas Konjas līdzenumā. Lielākās upes ir Kizilirmaka un Sakarja. 50% zemes izmanto lauksaimniecībai, 28% zemes — meži, bet 10% — pļavas un ganības. Ila dienvidos atrodas daļa no Tuza ezera.