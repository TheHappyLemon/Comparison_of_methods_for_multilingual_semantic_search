Kāna (franču: Caen, izrunā: [kɑ̃]) ir pilsēta Francijas ziemeļrietumos, Lejasnormandijā, Kalvadosas departamenta administratīvais centrs. Pilsēta atrodas aptuveni 14 km no Lamanša šauruma. 11. gadsimtā Viljama I Iekarotāja valdīšanas laikā Kāna bija Normandijas galvaspilsēta. Divas reizes, 1346. gadā un 1417. gadā, angļi iekaroja pilsētu un tā bija Anglijas pakļautībā līdz 1450. gadam. Otrā pasaules kara laikā 1944. gadā vācieši bija nocietinājušies Kānā pret Sabiedroto uzbrukumu D-dienā. Rezultātā aptuveni divas trešdaļas no pilsētas tika nopostītas.