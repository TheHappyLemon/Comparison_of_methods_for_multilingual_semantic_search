Bolderājas luterāņu baznīca ir Latvijas Evaņģēliski luteriskās baznīcas dievnams Lielajā ielā 45, Rīgā. Baznīcā darbojas Bolderājas luterāņu draudze. Baznīca celta no koka neogotikas stilā no 1873. līdz 1875. gadam. Viena no retajām koka baznīcām Latvijā, kas saglabājušās līdz mūsdienām. Ērģeles izgatavotas Hermaņa firmā Liepājā. Ēka remontēta 1926. un 1939. gadā. 1973. gadā tā cieta ugunsgrēkā, atjaunošana tika sākta desmitgades beigās.