Sibīrijas tjurku valodas ir ģeogrāfiski apvienots divu tjurku valodu saimes apakšgrupu kopums, kurā iekļautas Ziemeļsibīrijas tjurku valodas un Vidussibīrijas tjurku valodas. Izplatītas Krievijā, Sibīrijā un sporādiski Ķīnā. Grupā kopā iekļautas 11 dzīvās valodas ar kopējo runātāju skaitu ap 1 miljonu; lielākās no tām ir jakutu valoda ar 480 tūkstošiem runātāju un tiviešu valoda ar 260 tūkstošiem runātāju.