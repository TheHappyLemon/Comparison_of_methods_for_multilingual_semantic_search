Vaiga kauls (os zygomaticum) ir pāra, galvaskausa sejas daļas kauls. Tas ir viens no izturīgākajiem sejas daļas kauliem, kā arī kaula forma un izmēri daļēji nosaka sejas tipu. Kaulam ir trīs virsmas, divi izaugumi un cauri iet vaiga kaula kanāls. Virsmas: Acs dobuma virsma (facies orbitalis) - uz tās atrodas vaiga kaula kanāla acs dobuma atvere (foramen zygomaticoorbitale) Deniņu virsma (facies temporalis) - uz tās atrodas vaiga kaula deniņu atvere (foramen zygomaticotemporale) Laterālā, ārējā virsma (facies lateralis)- uz tās atrodas vaiga kaula kanāla sejas atvere (foramen zygomaticofaciale) Izaugumi: Pieres izaugums (processus frontalis) - iet uz augšu un savienojas ar pieres kaula vaiga izaugumu. Deniņu izaugums (processus temporalis) - iet uz mugurpusi un, savienojoties ar deniņu kaula vaigu izaugumu, veido vaiga loku (arcus zygomaticus). Vaiga kaula kanāls sākas ar atveri acs dobuma virsmā; ieejot kaulā, tas sadalās, un tam ir divas izejas atveres: viena laterālajā un otra - deniņu virsmā.