Baltijas Asamblejas balva literatūrā, mākslā un zinātnē ir apbalvojums, ko katru gadu pasniedz Baltijas Asambleja par sasniegumiem trijās kategorijās: literatūrā, mākslā un zinātnē. Balva ir ikgadējs apbalvojums, ko pasniedz par izciliem sasniegumiem trijās kategorijās: literatūrā, mākslā un zinātnē. To pirmoreiz piešķīra 1994. gadā un tā sastāv no statuetes, diploma un naudas prēmijas, šobrīd (2016. gadā) 5000 eiro apjomā. Tā tiek piešķirta oficiālā asamblejas pasākumā. Lēmumu katrā kategorijā pieņem kopēja trīs personu žūrija. Balvas mērķis ir demonstrēt reģiona valstu kopējās intereses savu nacionālo identitāšu un pašapziņas saglabāšanā; radīt iespēju uzzināt par kaimiņvalstu sasniegumiem; uzturēt pastāvīgu interesi starp Igaunijas, Latvijas un Lietuvas cilvēkiem par norisēm Baltijas valstīs; stiprināt sadarbību starp Baltijas valstīm tādās jomās kā literatūra, māksla un zinātne; veicināt arvien lielāku interesi intelektuālajās vērtībās un Baltijas valstu valodās; un paaugstināt literatūras, mākslas un zinātnes līmeni Baltijas valstīs.