Teniss 1992. gada vasaras olimpiskajās spēlēs Barselonā norisinājās no 28. jūlija līdz 8. augustam. Šī bija 9. reize, kad teniss bija iekļauts oficiālajā olimpisko spēļu programmā. 1992. gada olimpisko spēļu tenisa turnīrā piedalījās 178 sportisti no 48 valstīm. Tenisa turnīrs norisinājās uz sarkanā māla kortiem. Kopumā tenisa turnīrā notika 4 sacensības: vīriešu vienspēles un dubultspēles, kā arī sieviešu vienspēles un dubultspēles. Visvairāk medaļu, 3 medaļas, izcīnīja ASV sportisti. Štefija Grāfa šajās olimpiskajās spēlēs izcīnīja savu trešo olimpisko medaļu. Kopumā medaļas izcīnīja 9 valstu pārstāvji.