"Lielais Lebovskis" (angļu: The Big Lebowski) ir 1998. gada ASV un Apvienotās Karalistes kriminālkomēdija, kuras veidotāji ir Džoels un Ītans Koeni. Galvenās lomas atveido Džefs Bridžess, Džons Gudmens, Stīvs Bušemi, Deivids Hadlstons, Džons Turturo un Džūliana Mora. Filmas pirmizrāde notika 1998. gada 18. janvārī Sandensas kinofestivālā. Divi zagļi sajauc sliņķi Džefu Lebovski ar miljonāru, kuram ir tāds pats vārds un uzvārds, un pieprasa no viņa naudu, kā arī sabojā paklāju. Pēc šī incidenta sliņķis Džefs Lebovskis piesaista savus draugus, lai atriebtos par sabojāto paklāju.