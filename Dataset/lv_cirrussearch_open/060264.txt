Monobobs sievietēm bija viena no 4 disciplīnām bobslejā 2022. gada ziemas olimpiskajās spēlēs. Sacensības notika Jandziņas bobsleja un kamaniņu trasē, Pekinā. 2022. gada 13. februārī tika aizvadīts 1. un 2. brauciens, bet 14. februārī notika 3. un 4. brauciens. Olimpiskās medaļas tika pasniegtas, saskaitot visu braucienu rezultātus. Sacensībās kopā bija pārstāvētas 20 sportistes no 15 valstīm. Šī bija pirmā reize, kad monobobs sievietēm bija iekļauts olimpisko spēļu programmā. Olimpisko zelta medaļu šajā disciplīnā izcīnīja ASV sportiste Kailija Hamfrīza (finiša laiks — 4:19.27), sudraba medaļu arī ieguva ASV sportiste Eleina Meiersa Teilore (finiša laiks — 4:20.81), bet bronzas medaļu ieguva Kanādas sportiste Kristīna de Bruina (finiša laiks — 4:21.03). Hamfrīza izcīnīja savu trešo olimpisko zelta medaļu, bet de Bruinai šīs bija pirmā olimpiskā medaļa.