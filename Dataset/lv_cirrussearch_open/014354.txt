Eva Marija Laru (angļu: Eva Maria LaRue; dzimusi Eva Marija Laruja (Eva Maria LaRuy) 1966. gada 27. decembrī) ir amerikāņu aktrise un modele. Viņa vislabāk ir pazīstama ar dakteres Marijas Santušas lomu seriālā All My Children un detektīves Natālijas Boavistas lomu seriālā "CSI Maiami". Aktrises karjeru sākusi sešu gadu vecumā. Jaunietes gados viņai bija veiksmīga modeles karjera, uzvarēja vairākos skaistumkonkursos. E. Laru ir Džeinas Fondas trešās pakāpes māsīca.