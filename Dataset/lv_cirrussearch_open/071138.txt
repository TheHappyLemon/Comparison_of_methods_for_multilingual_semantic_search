Melānija Ena Safka-Šekerika (angļu: Melanie Anne Safka-Schekeryk; dzimusi 1947. gada 3. februārī, mirusi 2024. gada 23. janvārī), profesionāli zināma kā Melānija (Melanie) vai Melānija Safka (Melanie Safka), bija amerikāņu dziedātāja un dziesmu autore. Plašāku atpazīstamību ieguva ar 1971—72. gada hitu Brand New Key; viņas 1970. gada The Rolling Stones dziesmas Ruby Tuesday versiju; kompozīciju What Have They Done to My Song Ma un viņas 1970. gada starptautisko hitu Lay Down (Candles in the Rain), ko iedvesmojusi viņas pieredze no uzstāšanās 1969. gada Vudstokas festivālā. Melānija ieguva Emmy balvu par tekstu televīzijas seriāla "Skaistule un Briesmonis" (Beauty and the Beast, 1987) tēmas dziesmai.