"Sprogainīte Sjū" (angļu: Curly Sue) ir 1991. gada ASV komēdijdrāmas filma, kuras režisors, scenārija autors un producents ir Džons Hjūzs. Galvenās lomas atveido Džims Beluši, Kellija Linča un Alisana Portere. Filmas pirmizrāde notika 1991. gada 25. oktobrī. Bezpajumtnieks Bils Densers un viņa mazā kompanjone, Sprogainīte Sjū, cilvēkus apkrāpj galvenokārt tāpēc, lai nodrošinātu sev ēdienreizes. Kādu dienu abi iepazīstas ar bagātu juristi Greju Elisonu; ja sākotnēji BIls un Sjū plāno Greju apkrāpt, tad drīz vien trijotne satuvinās.