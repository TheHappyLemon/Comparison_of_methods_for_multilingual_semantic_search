AS Nasdaq Riga (iepriekšējie nosaukumi — NASDAQ OMX Riga, Rīgas Fondu birža) ir vienīgā regulētā birža Latvijā. Tā nodrošina regulētu un augstākajiem standartiem atbilstošu tirgus infrastruktūru. Nasdaq Riga darbību licencē un uzrauga Finanšu un kapitāla tirgus komisija. Nasdaq Riga īpašnieki ir Nasdaq grupā ietilpstošais Somijas uzņēmums Nasdaq Nordic Oy, kam pieder 92,98 % akciju, un AS Rietumu banka ar 7,02 %.