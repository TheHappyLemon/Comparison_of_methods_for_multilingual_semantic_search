Divkāršais integrālis ir noteiktā integrāļa vispārinājums, kad integrēšanas apgabals D ir plaknes apgabals, bet zemintegrāļa funkcija ir divu argumentu funkcija z = f(x, y). Divkāršo integrāli apzīmē ar simbolu ∬ ( D ) f ( x , y ) d S . {\displaystyle \iint \limits _{(D)}f(x,y)dS.} Ja f ( x , y ) ⩾ 0 {\displaystyle f(x,y)\geqslant 0} , divkāršajam integrālim ir noteikta ģeometriskā interpretācija: tas vienāds ar tāda ķermeņa tilpumu V, ko ierobežo funkcijas z = f(x, y) grafiks (tas ir, virsma ar vienādojumu z = f(x, y)), xy plaknes apgabals (D) un cilindriska virsma ar veidotājām paralēlām Oz asij, kas iet caur apgabala (D) robežlīniju. Tātad ∬ ( D ) f ( x , y ) d S = V . {\displaystyle \iint \limits _{(D)}f(x,y)dS=V.}