Vides ietilpība, vides caurlaides spēja jeb ekoloģiskā ietilpība ir ekosistēmai raksturīgais populācijas blīvuma līdzsvars. Ja indivīdu skaits populācijā ir mazs un vides ietilpība nav sasniegta, tad dzimstība pārsniedz mirstību. Šajā gadījumā ir paaugstināta izdzīvotība un populācija ir veselīga, tā aug. Ja vides ietilpība ir pārsniegta, notiek pretējs process. Populācijas blīvumu ietekmē tās dabīgie ienaidnieki, medības u.tml. Populācija jāekspluatē tā, lai tās blīvums būtu nedaudz mazāks par vides ietilpību. Vides ietilpība ir atkarīga no ekoloģisko faktoru nodrošinājuma un trofiskās struktūras (biocenozes komponentu attiecībām) ekosistēmā. Vides ietilpība un līdz ar to populācijas sistēmas produktivitāti var palielināt, saprātīgi saimniekojot.