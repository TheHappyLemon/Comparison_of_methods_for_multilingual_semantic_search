Pāvests Aleksandrs VII (latīņu: Alexander VII, dzimis kā Fābio Kidži (itāļu: Fabio Chigi) 1599. gada 13. februārī, miris 1667. gada 22. maijā) bija Romas pāvests no 1655. gada 7. aprīļa līdz savai nāvei 1667. gada 22. maijā. Dzimis Sjēnā, bagātu baņķieru ģimenē. Pirms kļūšanas par pāvestu bija inkvizitors Maltā un pāvesta nuncijs Ķelnē. Ievēlēts par pāvestu ar Spānijas atbalstu, pretojoties Francijas ietekmei. Uzstājās pret jansenismu. Veica Romas pārbūves darbus, atbalstīdams Džovanni Lorenco Bernīni darbību. Aleksandra VII laikā tika veikta Svētā Pētera laukuma apbūve ar Bernīni projektētajām kolonādēm. Aleksandra VII darbības laikā Zviedrijas karaliene Kristīne pārgāja katolismā.