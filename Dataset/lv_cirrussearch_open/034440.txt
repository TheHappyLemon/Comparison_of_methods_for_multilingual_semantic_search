Maikls Govs (angļu: Michael Gove; dzimis 1967. gada 26. augustā) ir britu politiķis, pašreizējais Apvienotās Karalistes tieslietu ministrs. Pārstāv Konservatīvo partiju. Pēc augstskolas absolvēšanas strādājis par žurnālistu, bijis arī The Times komentētājs. 2005. gadā Govs tika ievēlēts Apvienotās Karalistes parlamenta apakšpalātā. 2010. gadā kļuvis par izglītības ministru, amatā atradies līdz 2014. gada jūlijam. 2015. gadā kļuvis par tieslietu ministru. 2016. gada jūnijā pēc referenduma par Apvienotās Karalistes dalību Eiropas Savienībā, pēc kura par atkāpšanos no partijas līdera un Apvienotās Karalistes premjerministra amata paziņoja Deivids Kemerons, Govs paziņoja par kandidēšanu uz partijas priekšsēdētāja (un līdz ar to premjerministra) amatu, pirms tam atbalstīja Borisa Džonsona kandidatūru.