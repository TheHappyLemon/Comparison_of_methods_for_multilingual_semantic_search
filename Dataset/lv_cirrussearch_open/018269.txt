Vladimirs Žavoronkovs (dzimis 1976. gada 25. novembrī, Daugavpilī, Latvijā) ir futbola treneris un bijušais Latvijas futbolists (aizsargs). Latvijas izlasē aizvadījis 10 spēles. Žavoronkovs ir Daugavpils futbola skolas pārstāvis. 1997. gadā kļuva par Latvijas virslīgas dublieru labāko bombardieri. Debitējis izlasē 2003. gadā februārī spēlē pret Baltkrieviju. Vladimirs ir spēlējis Dinaburg FC, pēc tam pārcēlās uz FK Ventspils. Ventspilī Vladimirs nospēlējis vairāku daļu savas karjeras, kuru sastāvā tapa par trīskārtējo Latvijas kausa ieguvēju no 2003. līdz 2005. gadam. 2006. gadā Vladimirs Žavoronkovs parakstīja līgumu ar Skonto FC, kuru sastāvā aizvadījis 23 spēles, tad 2007. gadā to pameta, pievienojoties FK Jūrmala, kuru sastāvā nospēlēja 13 mačus, bet jau jūlijā 2007. gadā devās uz FK Rīga, kur savā pirmajā aizvadītajā spēlē pret FC Daugava FK Rīga komandas sastāvā guvis pirmos vārtus. 2007. gadā FK Rīga LMT Virslīgas sezonā pirmoreiz savas komandas vēsturē ieguva medaļas - trešo vietu, bronzu, par diviem punktiem apsteidzot Skonto FC. Vladimirs savas karjeras laikā Virslīgā ir guvis 64 vārtus, un pagaidām viņš ir nospēlējis vairāk nekā 300 mačus.