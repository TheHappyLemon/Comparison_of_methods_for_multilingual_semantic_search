Zakarijs Mārtins Haimens (angļu: Zachary Martin Hyman, dzimis 1992. gada 9. jūnijā) ir Kanādas hokejists, spēlē kreisās malas uzbrucēja pozīcijā. Kopš 2021. gada Haimens pārstāv NHL komandu Edmontonas "Oilers". 2010. gada NHL draftā Haimenu ar kopējo 123. numuru piektajā kārtā izvēlējās Floridas "Panthers". Savu NHL debiju piedzīvojis 2015–16. gada sezonā Toronto "Maple Leafs" rindās. 2021. gada jūlijā noslēdzis septiņu gadu ilgu līgumu ar Edmontonas "Oilers".