Tamara Lempicka (poļu: Tamara Łempicka, dzimusi Marija Gorska (Maria Górska) 1898. gada 16. maijā, mirusi 1980. gada 18. martā) bija poļu gleznotāja, kas lielu daļu no dzīves pavadīja Francijā un Amerikas Savienotajās Valstīs. Viņai bija arī ASV pilsonība. Dzīves nogali pavadīja Meksikā. Viņa vislabāk ir zināma kā Art Deco mākslas virziena pārstāve, tiek dēvēta arī par Art Deco karalieni. Tamara de Lempicka gleznoja aristokrātu un bagātnieku lielformāta portretus, kā arī stilizētas kailbildes. Starp slavenākajiem viņas darbiem ir La belle Rafaëla, Portrait de la Duchesse de la Salle un Autoportrait.