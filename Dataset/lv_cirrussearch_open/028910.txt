Google Play (sākotnēji Android Market) ir elektronisks lietotņu veikals, kas paredzēts Android operētājsistēmas ierīcēm. Šī lietotņu veikala darbību pārrauga Google. Veikalā pieejamas gan bezmaksas, gan maksas lietotnes, kuras var lejupielādēt gan no mobilās ierīces, gan no Google TV, gan caur datoru, nosūtot pieteikumu lejupielādēt lietotni mobilajā ierīcē. Google Play ir arī pieejamas elektroniskās grāmatas, mūzika, filmas un citas multimediju iespējas.