Magadanas apgabals ir viens no Krievijas Federācijas apgabaliem. Tas robežojas ar Klusā okeāna Ohotskas jūru austrumos, Habarovskas novadu dienvidos, Sahas Republiku rietumos, Čukotkas autonomo apvidu ziemeļos un Kamčatkas novadu ziemeļaustrumos. No 1931. līdz 1957. gadam Magadanas apgabalā darbojās PSRS valsts trests "Daļstroi" (Дальстро́й), kurā spaidu darbos tika nodarbināti arī Sevvostlagā ieslodzītie okupēto Baltijas valstu iedzīvotāji. Pēc Magadanas apgabala Sodu izpildes federālā dienesta (УФСИН) datiem kopējais ieslodzīto skaits šajā laika periodā nepārsniedza 800 000 cilvēku, no tiem ap 120—130 000 gāja bojā, apmēram 10 000 tika nošauti.