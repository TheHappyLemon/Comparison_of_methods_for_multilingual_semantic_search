Matiass Žozefs Ferdinands Žils Anrī Mialarē (franču: Mathias Joseph Ferdinand Jules Henri Mialaret; dzimis 1855. gada 2. augustā, miris 1919. gada 25. februārī) bija franču burātājs, divu olimpisko sudraba medaļu ieguvējs 1900. gada vasaras olimpiskajās spēlēs. Mialarē 1900. gada Parīzes olimpiskajās spēlēs startēja burāšanas sacensībās. Open klases sacensībās viņš nefinišēja, bet 2 līdz 3 tonnu laivu klases pirmajā un otrajā braucienā viņš izcīnīja sudraba medaļas. Sacensībās viņš startēja kopā ar tautiešiem Leonu Sisē, Žaku Dukē un Ogistu Godinē.