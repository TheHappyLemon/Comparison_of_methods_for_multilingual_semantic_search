Skots Deivids Tingls (Scott David Tingle, dzimis 1965. gada 19. jūlijā) ir NASA astronauts. 1987. gadā Skots Tingls Dienvidaustrumu Masačūsetsas universitāte ieguva bakalaura grādu mehānikas inženierijā. 1988. gadā viņš Perdjū universitātē ieguva maģistra grādu mehānikas inženierijā ar specializāciju hidromehānikā un reaktīvajā kustībā. 1991. gadā Tingls iestājās ASV Jūras kara flotē. Pēc lidotāja apmācības kursa 1993. gadā viņš kļuva par lidotāju. 1998. gadā Skots Tingls pabeidza mācības Jūras kara flotē izmēģinātājpilotu skolā. 2009. gada 29. jūnijā Skots Tingls tika iekļauts NASA 20. iesaukuma astronautu vienībā. Pēc astronautu vispārējās sagatavošanas kursa 2011. gada jūlijā viņš ieguva astronautu kvalifikāciju. 2016. gada 6. maijā Tingls oficiāli tika apstiprināts kosmosa kuģa Sojuz MS-06 pamatapkalpē kopā ar Aleksandru Skvorcovu un Ivanu Vagneru. 2016. gada septembrī Roskosmos pieņēma lēmumu 2017. gada pavasarī samazināt Krievijas apkalpi no trīs cilvēkiem uz diviem. Oktobrī veiktas izmaiņas apkalpēs, un Tingls pārcelts uz Sojuz MS-07 pamatapkalpi, kā arī esot Sojuz MS-06 dublieru apkalpē. Tingls pirmo reizi devās kosmosā 2017. gada decembrī ar kosmosa kuģi Sojuz MS-07 kopā ar Antonu Škapļerovu un Norišigi Kanai. Viņš bija SKS 54. un 55. lidojuma inženieris. Lidojums kosmosā beidzās 2018. gada jūnijā. Kosmisko lidojumu kopsavilkums: