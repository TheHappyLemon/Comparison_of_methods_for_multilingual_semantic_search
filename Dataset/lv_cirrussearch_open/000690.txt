Vandas ezers (angļu: Lake Vanda) ir beznoteces ezers Raita ielejā Antarktīdas Rosa Teritorijā. Nosaukta Viktorijas Universitātes antarktiskās ekspedīcijas izpētes partijas vadītājam Ballam (C. Bull) Grenlandes ekspedīcijas laikā piederējušā suņa vārdā. Ezerā ietek Antarktīdas garākā upe Oniksa. Pie upes ietekas no 1968. līdz 1995. gadam pastāvēja Jaunzēlandes polārstacija Vanda. Ezera pretējā krastā iepretī vecajai stacijas vietai ierīkota vasaras nometne Leikvanda (Lake Vanda Hut) un automatizēta meteoroloģiskā stacija. Vandas ezers ir hipersāļš ar sāls koncentrāciju, kas vairāk kā 10 reizes pārsniedz sāls koncentrāciju jūras ūdenī un kas ir augstāka, kā Nāves jūrā un, iespējams, pat Asala ezerā. Ezers ir meromiktisks - tā ūdeņi dažādos dziļumos nesajaucas. Ezera virsma klāta ar pastāvīgu ledus kārtu, bet dziļākajos slāņos ūdens temperatūra var sasniegt +25 °C.