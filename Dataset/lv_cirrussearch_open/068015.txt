Vairogs ir ģerboņa centrālais objekts, kurā tiek ievietoti ģerboņa heraldiskie simboli. Heraldiskā vairoga forma līdz 16. gadsimtam mainījās līdzi ar kaujas vairoga izskatu, bet pēc tam, kad vairogs pārstāja kalpot kā bruņojuma veids, turpināja attīstīties līdzi dizaina novitātēm un dominējošajiem mākslas stiliem kultūrā (baroks, manierisms, ampīrs, rokoko, jūgends u.c.).