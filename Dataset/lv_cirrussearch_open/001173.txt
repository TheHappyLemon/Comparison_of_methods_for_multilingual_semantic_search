Žoanija Rošē (Joannie Rochette; dzimusi 1986. gada 13. janvārī Monreālā, Kanādā) ir Kanādas daiļslidotāja. 2010. gada ziemas olimpisko spēļu laikā divas dienas pirms daiļslidošanas sacensību sievietēm sākšanās viņas māte nomira no sirdslēkmes. Neraugoties uz to, sacensībās viņa uzstādīja jaunus personiskos rekordus un izcīnīja bronzas medaļu. Vēl viņa tika izvēlēta par Kanādas karognesēju Olimpisko spēļu noslēguma ceremonijā. Džoanija ir seškārtēja Kanādas čempione.