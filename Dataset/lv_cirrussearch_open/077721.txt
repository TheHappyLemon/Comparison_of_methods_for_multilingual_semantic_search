Šis raksts ir par Eiropas reģionu. Par citām jēdziena Austrumeiropa nozīmēm skatīt nozīmju atdalīšanas lapu. Austrumeiropa ir Eiropas daļa, kurā pēc Eiropas Savienības (ES) ieteiktās definīcijas ietilpst Albānija, Baltkrievija, Bosnija un Hercegovina, Bulgārija, Čehija, Horvātija, Kosova, Krievija, Ziemeļmaķedonija, Melnkalne, Moldova, Polija, Rumānija, Serbija, Slovākija, Slovēnija, Ungārija un Ukraina, kā arī Kaukāza valstis Armēnija, Azerbaidžāna un Gruzija. Reizēm Austrumeiropu saista ar bijušo Austrumu militāro bloku, kas beidza pastāvēt 1989. gadā, iekļaujot arī Baltijas valstis, kas gan ir pretrunā ar ANO un ES klasifikāciju, kurās Baltijas valstis ir Ziemeļeiropas valstis.