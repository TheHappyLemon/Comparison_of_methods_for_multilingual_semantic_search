Petejevesi Vecā baznīca (somu: Petäjäveden vanha kirkko) ir 18. gadsimtā celta koka baznīca Somijas centrālajā daļā, Petejevesi pašvaldībā. 1994. gadā baznīca tika iekļauta UNESCO Pasaules mantojuma sarakstā. Baznīca tika uzcelta no 1763. līdz 1765. gadam, kad Somija vēl bija Zviedrijas sastāvā. 1821. gadā tā tika pārbūvēta, paplašināja logus un piebūvēja zvanu torni. 1879. gadā Petejevesi tika uzcelta jauna baznīca un vecā vairs netika izmantota. 20. gadsimta divdesmitajos gados Vīnes mākslas zinātnieks Jozefs Stšigovskis (Josef Strzygowski, 1862—1941) pamanīja pamestās baznīcas arhitektonisko un mākslas vērtību. Kopš 1929. gada baznīca vairākkārt restaurēta.