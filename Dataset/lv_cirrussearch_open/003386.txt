Deivisa (angļu: Davis Station) ir Austrālijas vissezonas polārstacija Austrumantarktīdā. Izvietojusies Ingridas Kristensenas krastā Prica līča austrumu piekrastē Vestfollas pakalnu oāzē. Stacija izveidota 1957. gadā un nosaukta austrāliešu kuģotāja un polārpētnieka Džona Kinga Deivisa (John King Davis) vārdā. Deivisa ir galvenais Austrālijas polāro pētījumu centrs kontinentā.