Tūnas ezers (vācu: Thunersee) ir ezers Šveices centrālajā daļā, Bernes kantonā. Pēc spēcīgiem lietiem ezera apkaime mēdz pārplūst — no ezera iztekošā Āres upe nespēj uzņemt lielu daudzumu ūdens. Tūnas ezers izveidojies pēc pēdējā ledus laikmeta un kopā ar netālo Briencas ezeru veidoja lielāku Vendela ezeru (Wendelsee), kas tagad vairs nepastāv. Ezerā turpinās zveja. 2001. gadā nozveja bija 53 tonnas. Kopš 1835. gada ezerā pasažierus pārvadā prāmji — pašlaik darbojas 10 pasažieru kuģi.