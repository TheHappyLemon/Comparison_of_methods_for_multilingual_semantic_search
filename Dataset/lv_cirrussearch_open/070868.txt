Radu Matejs Dregušins (rumāņu: Radu Matei Drăgușin; dzimis 2002. gada 3. februārī) ir rumāņu futbolists, spēlē aizsarga pozīcijā, pārstāv Rumānijas futbola izlasi. Kopš 2024. gada Dregušins spēlē Anglijas Premjerlīgas komandā Tottenham Hotspur. Savu karjeru sācis Itālijas komandā Juventus, no kurienes ticis izīrēts citām Itālijas komandām, kā Sampdoria, Salernitana un Genoa. 2024. gada janvārī no Genoa komandas par 25 miljoniem eiro pārcēlies uz Anglijas Premjerlīgas komandu Tottenham Hotspur, kļūstot par visu laiku dārgāko Rumānijas futbolistu. Rumānijas futbola izlases rindās debitējis 2022. gadā.