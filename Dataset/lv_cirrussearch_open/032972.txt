"Doktors Živago" (angļu: Doctor Zhivago) ir 1965. gada Apvienotās Karalistes un ASV episka romantiskā drāma, kuras režisors ir Deivids Līns. Filmas sižets veidots pēc tāda paša nosaukuma Borisa Pasternaka romāna. Filma ir par dzejnieku un ķirurgu Juriju Živago, darbība notiek Krievijā starp Pirmo pasaules karu un Krievijas pilsoņu karu. Tajā galvenās lomas attēlo Omārs Šarifs, Džūlija Kristija, Toms Kortnijs, Aleks Giness, Džeraldīna Čaplina un Rods Steigers. Filma tika nominēta Amerikas Kinoakadēmijas balvai desmit nominācijās, tai skaitā kā labākā filma, balvas tika saņemtas piecās nominācijās. Filma uzvarēja visās Zelta globusa balvas nominācijās, kurās tā tika nominēta, kas ir Zelta globusa balvas dalīts rekords starp filmām.