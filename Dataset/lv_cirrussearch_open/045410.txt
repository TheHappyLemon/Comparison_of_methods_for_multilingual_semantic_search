"Labrīt, Vjetnama" (angļu: Good Morning, Vietnam) ir 1987. gada ASV drāma, kuras režisors ir Berijs Levinsons. Galvenās lomas filmā atveido Robins Viljamss un Forests Vaitekers. Filmas pirmizrāde notika 1987. gada 23. decembrī. Filmas galvenā varoņa tēls veidots, balstoties uz reālu personu Adrianu Kronaueru (1938—2018), kas būdams ASV Gaisa spēku kareivis, Vjetnamas kara laikā dienēja Saigonā. Viņš vadīja radioraidījumu, darbojoties kā radio dīdžejs. Adrianu Kronaueru filmā attēlo Robins Viljamss. Par šo lomu viņš saņēma Zelta globusa balvu, kā arī nomināciju Amerikas Kinoakadēmijas balvai un BAFTA kino balvai kā labākais aktieris. Viņu apbalvoja arī ar Grammy balvu par labāko komēdijas ierakstu. Pēc filmas sižeta, 1965. gadā radio dīdžejs Adrians Kronauers sāk strādāt ASV armijas dienesta radio stacijā Vjetnamā.