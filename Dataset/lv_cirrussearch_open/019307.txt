Igijs Pops (angļu: Iggy Pop; dzimis Džeimss Ņūels Osterbergs (James Newell Osterberg, Jr.) 1947. gada 21. aprīlī) ir amerikāņu dziedātājs, dziesmu autors, mūziķis un aktieris. Lai arī pazīstams kā pankroka "krusttēvs" un inovators, viņš savās dziesmās gadu gaitā ietvēris dažādus mūzikas žanrus, tai skaitā popu, smago roku, džezu un blūzu. Viņš ir protopunk grupas The Stooges vokālists. Kopš 1960. gadu beigām kļuvis pazīstams ar savām nežēlīgajām un neprognozējamajām skatuves grimasēm. Pops ir pazīstams ar tādām dziesmām kā Lust for Life, The Passenger, Real Wild Child, Candy, China Girl, Nightclubbing, Search and Destroy un I Wanna Be Your Dog. 2010. gadā kopā ar grupu The Stooges tika uzņemts Rokenrola slavas zālē.