Harnūrs (mongoļu: Хар нуур — ‘melnais ezers’) ir saldūdens ezers Mongolijas rietumu daļā, Hovdas aimakā Lielo ezeru ieplakā, Harusnūra nacionālā parka teritorijā. Ezers pieder vairāku lielu ezeru grupai — šie ezeri ir liela, pirms 5000 gadiem izzuduša aizvēsturiska ezera atliekas. Ezera līmenis svārstās atkarībā no klimatiskajiem apstākļiem. Nozīmīga gājputnu atpūtas vieta. Ap ezeru kāpas. Bagāts ar zivīm.