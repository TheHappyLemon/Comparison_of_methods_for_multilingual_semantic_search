Džordans Ajū (franču: Jordan Ayew, dzimis 1991. gada 11. septembrī) ir Ganas futbolists, spēlē uzbrucēja pozīcijā, Ganas futbola izlases dalībnieks. Kopš 2019. gada Ajū pārstāv Anglijas Premjerlīgas komandu Crystal Palace. Iepriekš Ajū ir spēlējis Francijas komandās Marseļas "Olympique", FC Sochaux-Montbéliard un FC Lorient, kā arī Premjerlīgas komandās Aston Villa un Swansea City. Ganas futbola izlases sastāvā Ajū ir spēlējis 2014. un 2022. gada FIFA Pasaules kausā. Viņa tēvs ir pazīstamais Ganas futbolists Abedi Pele.