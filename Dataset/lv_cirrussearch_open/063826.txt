Žuzē Elijs de Miranda (portugāļu: José Ely de Miranda, dzimis 1932. gada 8. augustā, miris 2015. gada 14. jūnijā) bija Brazīlijas futbolists, spēlēja pussarga pozīcijā, bijis Brazīlijas futbola izlases dalībnieks. Savu lielāko daļu spēlētāja karjeras pavadījis zvaigžņotajā Santos komandā, kur spēlējis kopā ar tādiem spēlētājiem kā Žilmaru, Pepi un Pelē. Ilgu laiku bijis Santos kluba kapteinis. Brazīlijas futbola izlasi pārstāvējis no 1955. līdz 1966. gadam, kopumā 52 mačos gūstot 3 vārtus. Ar izlasi uzvarējis 1958. un 1962. gada FIFA Pasaules kausā. Piedalījies arī 1966. gada FIFA Pasaules kausā.