Ehsāns Hadādī (persiešu: احسان حدّادی; dzimis 1985. gada 20. janvārī) ir Irānas vieglatlēts, startē diska mešanas sacensībās. Ar uzvaru 2004. gada pasaules čempionātā junioriem kļuva par pirmo Irānas vieglatlētu, kas izcīnījis medaļu jebkurās globālajās sacensībās. Karjeras laikā vairākas reizes kļuvis par Āzijas čempionu un Āzijas spēļu uzvarētāju. 2011. gada pasaules čempionātā Tegu izcīnījis bronzas medaļu, pēc gada 2012. gada vasaras olimpiskajās spēlēs Londonā kļuvis par olimpiskās sudraba medaļas laureātu.