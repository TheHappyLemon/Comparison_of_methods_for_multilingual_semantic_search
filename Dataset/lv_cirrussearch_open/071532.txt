Dienvidmindanao valodas vai biliešu valodas ir viena no austronēziešu valodu saimes malajiešu-polinēziešu valodu apakšgrupām, dažkārt tiek iekļauta filipīniešu valodu apakšgrupā. Tajā iekļautas 5 zināmas valodas ar 0,7 miljoniem runātāju. Izplatītas Filipīnu dienvidos Mindanao salas dienvidrietumos. Lielākās no grupas valodām ir blaanu valoda (ap 240 000 runātāju), tboli valoda (95 000), klatas valoda (55 000), tiruraju valoda 50 000). Klatas valoda (gjanganu), kurā runā bagobo, reizēm netiek pieskaitīta dienvidmindano valodām, bet tiek izdalīta atsevišķi plašākā Dienvidfilipīnu valodu apakšgrupā.