Eredivisie (nīderlandiešu: Eredivisie — 'Goda divīzija', izrunā: [ˈerədiˌʋizi]) ir augstākā futbola līga Nīderlandē. 2015. gada maijā UEFA vērtējumā Eredivisie bija devītā spēcīgākā līga Eiropā. Visvairāk Eredivisie titulus (36) ir ieguvis Amsterdamas "Ajax", Eindhovenas PSV ir 24 titulu īpašnieki, bet Roterdamas "Feyenoord" 15 reizes kļuvuši par Nīderlandes čempioniem. Kopš 1965. gada gandrīz tikai šie trīs klubi ir ieguvuši titulu, izņemot 1981. un 2009. gadu, kad uzvarēja AZ Alkmaar, un 2010. gadu, kad to paveica FC Twente.