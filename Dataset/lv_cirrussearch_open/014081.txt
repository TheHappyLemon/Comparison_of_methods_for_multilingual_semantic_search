Šis raksts ir par Spānijas pilsētu. Par apgabalu skatīt rakstu Mursijas reģions. Mursija (spāņu: Murcia) ir Spānijas pilsēta, kas atrodas valsts dienvidaustrumos pie Seguras upes. Mursija ir Mursijas autonomā apgabala administratīvais centrs un lielākā pilsēta. Pēc 2014. gada datiem pilsētas teritorijā dzīvo 439 712 iedzīvotāji, bet tās aglomerācijā pēc 2010. gada datiem dzīvo 689 591 iedzīvotāji. Pēc iedzīvotāju skaita tā ir septītā lielākā Spānijas pilsēta un 67. lielākā Eiropas Savienības pilsēta. Mursija ir pazīstama ar tradicionālajām Klusās nedēļas procesijām. Apkārtnes ekonomika galvenokārt balstās uz tādu lauksaimniecības produktu audzēšanu kā citroni, apelsīni, tomāti un citi augi.