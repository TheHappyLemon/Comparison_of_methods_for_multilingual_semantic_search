Edvīns P. "Eds" Hedlijs (angļu: Edwin P. "Ed" Hedley; dzimis 1864. gada 23. jūlijā, miris 1947. gada 22. maijā) bija amerikāņu airētājs, olimpiskās zelta medaļas ieguvējs 1900. gada vasaras olimpiskajās spēlēs. Hedlijs 1900. gada vasaras olimpiskajās spēlēs startēja airēšanas astoņnieku disciplīnā. Viņš bija viens no ASV komandas Vesper Boat Club dalībniekiem. Komanda šajās sacensībās izcīnīja zelta medaļu.