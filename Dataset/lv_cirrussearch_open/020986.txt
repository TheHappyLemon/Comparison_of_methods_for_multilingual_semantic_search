Makreļu cilts jeb skumbriju cilts (Scombrini) ir makreļu dzimtas (Scombridae) makreļveidīgo zivju cilts. Šajā ciltī ir 7 sugas, kas tiek iedalītas 2 ģintīs. Šīs cilts sugas mēdz saukt arī par īstajām makrelēm. Tās sastopamas gandrīz visos pasaules okeānos; gan tropiskajās jūrās, gan mērenos un vēsos ūdeņos. Mazākās sugas mājo seklākās piekrastes jūrās, bet lielās sugas atklātā okeānā. Baltijas jūrā ir novērota viena makreļu cilts suga - Atlantijas makrele (Scomber scombrus), kas vairākkārt konstatēta arī Somu un Rīgas līčos.