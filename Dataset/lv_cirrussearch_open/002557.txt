Pola Džeina Redklifa (angļu: Paula Jane Radcliffe; dzimusi 1973. gada 17. decembrī Devenhemā, Lielbritānijā) ir profesionāla britu vieglatlēte, garo distanču skrējēja. Viņai pieder Pasaules rekordi dažādās distancēs. Startējusi četrās Olimpiskajās spēlēs (1996, 2000, 2004, 2008). P. Redklifa dzīvo Monako kopā ar dzīvesbiedru, kas ir viņas treneris - Gerijs Lūhs. 2002. gadā tika atzīta par gada labāko vieglatlēti un saņēma BBC balvu kā gada labākā sportiste. 2007. gadā izdevusi autobiogrāfiju "Paula: My Story So Far".