Patriks Modiano (franču: Patrick Modiano; dzimis 1945. gada 30. jūlijā) ir franču rakstnieks. Modiano pirmais sarakstītais romāns bija 1968. gadā iznākušais La Place de l'Etoile. Darbos bieži uzmanība tikusi pievērsta Otrajam pasaules karam un 20. gadsimta 40. gadiem. Viņa ievērojamākie darbi ir La Place de l'Étoile (1968), Les Boulevards de ceinture (1972), Rue des boutiques obscures (1978), Dora Bruder (1997) un Un pedigree (2005). Bez romāniem rakstījis arī grāmatas bērniem un kinoscenārijus. Dzīves laikā saņēmis vairākus apbalvojumus. 2014. gadā saņēmis Nobela prēmiju literatūrā, kļūstot par 11. franču rakstnieku, kas saņēmis to.