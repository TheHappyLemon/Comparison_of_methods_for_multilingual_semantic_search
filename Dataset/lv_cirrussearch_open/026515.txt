"Parastie aizdomās turamie" (angļu: The Usual Suspects) ir 1995. gada ASV neo-noir detektīvtrilleris, kura režisors ir Braiens Singers. Filma ir stāsts par pieciem it kā nejaušiem noziedzniekiem, kas pilda noslēpumainā mafijas bosa Keišera Sezes (ungāru: Keyser Söze) uzdevumu. Tajā galvenās lomas attēlo Stīvens Boldvins, Gabriels Bērns, Benisio del Toro, Čezs Palminteri, Kevins Polaks, Pīts Poseltveits un Kevins Speisijs. Filmas pirmizrāde notika 1995. gada Kannu kinofestivālā, kur tā tika izrādīta ārpus konkursa. Kristofers Makverijs saņēma Amerikas Kinoakadēmijas balvu par labāko oriģinālscenāriju, savukārt Speisijs — kā labākais aktieris otrā plāna lomā.