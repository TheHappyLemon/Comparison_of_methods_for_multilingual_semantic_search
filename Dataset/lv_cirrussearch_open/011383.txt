Kalvinisms ir kristīgā mācība Žana Kalvina interpretējumā, viena no protestantisma mācībām. Radās Šveicē 16. gadsimtā. Izplatīts vairākos Šveices novados, Skotijā un Nīderlandē, to pieņēmuši arī puritāņi Anglijā un ASV un kongregacionālistu un prezbiteriešu baznīcas. Galvenā tēze Kalvina mācībā ir iepriekšnolemtības doktrīna — uzskats, ka izredzētās dvēseles Dievs nolēmis caur Jēzus upuri glābt, turpretī citas lemtas mūžīgām mokām. Kuras tās ir, to nav iespējams pateikt, tāpēc visiem ir jāstrādā godīgi, čakli un jādzīvo taupīgi.