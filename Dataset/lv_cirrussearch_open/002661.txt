Šis raksts ir par pretterorisma vienību Omega. Par citām jēdziena Omega nozīmēm skatīt nozīmju atdalīšanas lapu. Omega ir Latvijas Valsts policijas pretterorisma vienība, kuras uzdevumos ietilpst ķīlnieku atbrīvošana, sprāgstvielu meklēšana, īpaši bīstamu noziedznieku aizturēšana un citi uzdevumi, kas saistās ar paaugstinātu bīstamību. Omega tika izveidota 1992. gada 26. novembrī ar Ministru padomes rīkojumu uz Valdības apsardzes dienesta bāzes izveidot speciālo vienību. Šo uzdevumu veica toreizējais iekšlietu ministrs Ziedonis Čevers. Sākotnēji vienība atradās Drošības policijas pakļautībā, bet 2003. gadā tā pārgāja Valsts policijas pakļautībā (Kriminālpolicijas struktūrvienība), jo tā lielākoties tika izmantota, lai palīdzētu Valsts policijai īpaši bīstamu personu aizturēšanā, tomēr tā nezaudēja savu sākotnēju uzdevumu darboties pretterorisma jomā. Vienībai ir sava uzšuve ar vienības emblēmu.