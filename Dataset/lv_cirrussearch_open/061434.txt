Heldera (nīderlandiešu: Den Helder) ir pilsēta Nīderlandē, Ziemeļholandes provincē. 2019. gadā pilsētā dzīvoja 56 369 iedzīvotāji. Heldera ir Ziemeļholandes pussalas vistālāk uz ziemeļiem esošā pilsēta. Pilsētā atrodas valsts galvenā jūras spēku bāze. 1795. gada 23. janvārī franči sagrāba 14 holandiešu kuģus un 850 lielgabalus pilsētas aizsalušajā ostā. 1799. gadā pilsēta bija angļu-krievu iebrukuma Holandē mērķis.