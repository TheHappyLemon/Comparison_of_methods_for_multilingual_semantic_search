Pornofilma jeb pornogrāfiskā filma, bieži vienkārši porno, ir filma, kurās atspoguļots atklāts seksuāls saturs, lai uzbudinātu vai apmierinātu skatītāju. Pornogrāfiskajās filmās atspoguļo seksuālas fantāzijas un parasti ietver erotiski stimulējošas ainas, piemēram, kailumu (softcore) un dzimumaktus (hardcore). Dažkārt nošķir "erotiskās" un "pornogrāfiskās" filmas, pamatojoties uz to, ka pēdējā kategorija satur vairāk izteiktu seksualitāti un vairāk koncentrējas uz uzbudinājumu, nevis stāstu, bet šī atšķirība ir ļoti subjektīva. Pornofilmas ražo un izplata dažādos plašsaziņas līdzekļos atkarībā no pieprasījuma un pieejamām tehnoloģijām, tostarp mājas video, DVD, mobilajās ierīcēs, interneta lejupielādē, kabeļtelevīzijā, kā arī citos medijos. Pornogrāfiju bieži pārdod vai iznomāta DVD formātā, rāda, izmantojot interneta straumēšanu, speciālos kanālos par samaksu tos var skatīties kabeļtelevīzijā un satelīttelevīzijā, kā arī tā skatāma strauji izzūdošajos pieaugušo kinoteātros. Bieži vien apraides vai drukas cenzūras komisija, vispārējā sabiedriskā doma, sabiedriskās pieklājības likumi vai reliģiskā spiediena grupas ir iemesls, kādēļ pārlieku seksualizētu saturu nav atļauts rādīt galvenajos plašsaziņas līdzekļos vai bezmaksas televīzijā. Filmas ar šādu saturu ražo jau kopš kinofilmu izgudrošanas 1880. gados. Šādu filmu ražošana bija rentabla, un vairāki producenti sāka specializēties to ražošanā. Dažādas sabiedrības grupas šādus attēlojumus uzskatīja par amorāliem, apzīmēja tos kā "pornogrāfiskus" un mēģināja tos apspiest saskaņā ar citiem neķītrības likumiem, ar atšķirīgu panākumu pakāpi. Šādas filmas turpināja ražot, un tās varēja izplatīt tikai pa nelegālā veidā. Tā kā šādu filmu skatīšanās bija saistīta ar sociālo stigmu, tās demonstrēja bordeļos, pieaugušo kinoteātros, vecpuišu ballītēs, mājās, privātos klubos un nakts kinoteātros. 1970. gados, pornogrāfijas zelta laikmetā, pornofilmas bija daļēji leģitimētas, līdz 1980. gadiem pornogrāfija mājas video tika izplatīta plašāk. Interneta uzplaukums 1990. gadu beigās un 2000. gadu sākumā mainīja pornofilmu izplatīšanas veidu, sarežģījot cenzūras uzlikšanu visā pasaulē un kriminālvajāšanu par "neķītrībām".