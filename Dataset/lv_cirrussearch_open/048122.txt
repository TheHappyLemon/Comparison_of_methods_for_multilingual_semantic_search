Pīts un pūķis (angļu: Pete's Dragon) ir 1977. gada muzikāla komēdija, kuras režisors ir Dons Čafijs. Galvenos tēlus atveido Helēna Redija, Džims Deils, Mikijs Rūnijs, Reds Batonss, Džefs Konavejs un Šellija Vintersa. Filmas pirmizrāde notika 1977. gada 3. novembrī. 2016. gadā filmai iznāca tāda paša nosaukuma rīmeiks. Filma ieguva divas Amerikas Kinoakadēmijas balvas nominācijas: "Labākā dziesma" un "Labākā oriģinālmūzika". Tāpat filma tika nominēta Zelta globusa balvai un četrām Saturna balvām. Filmas sižets notiek 20. gadsimta sākumā, kad bārenis Pīts ar pūķa Eliota palīdzību aizbēg no ģimenes, kas viņu adoptējusi.