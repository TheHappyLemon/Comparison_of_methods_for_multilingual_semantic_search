Džeks Pīters Grīlišs (angļu: Jack Peter Grealish; dzimis 1995. gada 10. septembrī) ir angļu futbolists, spēlē pussarga pozīcijā, Anglijas futbola izlases dalībnieks. Kopš 2020. gada Grīlišs pārstāv Anglijas Premjerlīgas komandu Manchester City. Viņš tiek uzskatīts par vienu no labākajiem malējiem uzbrucējiem pasaulē; Grīlišs ir pazīstams ar savām dribla un spēles veidošanas spējām, kā arī spēcīgām aizsardzības spējām. Grīlišs bieži tiek uzskatīts par vienu no populārākajiem un "ejošākajiem" sportistiem Anglijā. Grīlišs sešu gadu vecumā pievienojās Aston Villa akadēmijai. 2014. gadā debitējis Aston Villa vienībā, pirms kā ticis izīrēts Notts County komandai. 2021. gada augustā Grīlišs par aptuveni 100 miljoniem Sterliņu mārciņām pievienojās Manchester City, tādējādi kļūstot par visu laiku dārgāko Anglijas spēlētāju. Spēlējis Īrijas jauniešu izlasēs. 2015. gadā Grīlišs paziņoja, ka pārstāvēs Anglijas futbola izlasi. Piedalījies 2020. gada Eiropas čempionātā.