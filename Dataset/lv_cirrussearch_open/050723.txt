"Oņegins" (angļu: Onegin) ir 1999. gada romantiska drāma, kas balstīta uz Aleksandra Puškina romānu "Jevgeņijs Oņegins". Filmas režisore ir Marta Fainsa. Galvenās lomas atveido Reifs Fainss (viņš arī ir viens no filmas producentiem), Liva Tailere, Tobijs Stīvenss, Mārtins Donovans, Aluns Ārmstrongs, Heriete Voltera, Airēna Vorta un Lena Hedija. Filmas pirmizrāde notika 1999. gada 18. septembrī Toronto filmu festivālā. Filmas sižets notiek 19. gadsimtā Sanktpēterburgā. Jevgeņijs Oņegins ir aristokrāts, kurš mantojis lielu īpašumu laukos. Tur viņš satiek jauno kaimiņu Ļenski, viņa līgavu Olgu un Olgas vecāko māsu Tatjanu. Jau no paša sākuma Oņeginu interesē Tatjana, tomēr abu attiecības neattīstās tik vienkārši, kā cerēts.