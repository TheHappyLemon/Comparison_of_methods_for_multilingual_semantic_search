Mazo un vidējo uzņēmumu mārketings (MVU mārketings) ir tirgzinības zinātnes virziens, kas pēta mārketinga jautājumus MVU. Tikai nesen pasaules zinātnieki šim virzienam sāka pievērst pastiprinātu uzmanību. Viens no galvenajiem iemesliem, kāpēc šis virziens ir kļuvis aktuāls, ir apgalvojums, ka MVU neizmanto visas mārketinga iesējas vai izmanto tās nepilnīgi, lai palielinātu savu konkurētspēju. Līdz ar to MVU mārketinga viens no galvenajiem uzdevumiem ir palīdzēt paaugstināt MVU konkurētspēju un uzlabot uzņēmumu saimnieciskās darbības rezultātus. Latvijā MVU veido 99,9% no visiem uzņēmumiem[nepieciešama atsauce] un nelielu uzņēmumu mārketinga stratēģijas izstrādes un konkurētspējas paaugstināšanas jautājumi mūsu valstī zinātniskā līmenī iepriekš praktiski nav pētīti. Zinātnisko pētījumu trūkums varētu būt viens no galvenajiem iemesliem, kāpēc Latvijas MVU ir tik grūti paaugstināt savu konkurētspēju vietējā un starptautiskajos tirgos. Nepietiekama teorētiskā bāze neļauj MVU risināt praktiskās mārketinga problēmas un paaugstināt savu konkurētspēju. Ir pieradīts, ka MVU nevar izmantot daudzas mārketinga stratēģijas, kuras pielieto lielie uzņēmumi.[nepieciešama atsauce] Īrijas universitātes profesors Devids Carsons (David Carson) šim jautājumam ir veltījis daudzus darbus un veicis vairākus pētījumus. Viņa pazīstamākie darbi par šo tēmu ir Issues which Impact upon Marketing in the Small Firm, 2003. g., The Evolution of Marketingi in Small Firms, 1985. g., SME marketing networking: a strategc approach, 2004. g., Effective Marketing Education for SME Executives, 1996. g. un Competitive advantage in SME, 2002. g.