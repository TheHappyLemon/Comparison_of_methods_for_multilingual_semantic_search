Deivisa šaurums (angļu: Davis Strait, dāņu: Davisstrædet) ir līdz 300 km plats jūras šaurums Ziemeļamerikas ziemeļaustrumos, kas atdala Grenlandi no Bafina salas un savieno Labradoras jūru dienvidos ar Bafina jūru ziemeļos. Nosaukts par godu angļu jūrasbraucējam Džonam Deivisam, kurš 1580. gados kuģojis šajā reģionā un pētījis Grenlandes un Bafina salas piekrasti un 1583. gadā šaurumu atklājis. Krasta līnija stipri izrobota, daudz līču un fjordu, piekrastē nelielas saliņas un šēras. Šaurumā novērojamas 9—18 m augstas plūdmaiņas.