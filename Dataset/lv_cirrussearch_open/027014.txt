Skaties arī jēdzienu ar līdzīgu nosaukumu: Drošsirde. "Drošsirdis" (angļu: Braveheart) ir 1995. gada amerikāņu episka vēsturiskā viduslaiku kara drāma, kuras režisors ir Mels Gibsons, kas ir arī galvenās lomas attēlotājs. Filmas sižets veidots pēc Aklā Harija (Blind Harry) episkās poēmas The Actes and Deidis of the Illustre and Vallyeant Campioun Schir William Wallace. Filma ir par Viljamu Vollesu, kas vadīja skotu pretošanos angļu varai Pirmā Skotijas neatkarības kara laikā. Tajā galvenās lomas attēlo Gibsons, Sofija Marso, Patriks Makguhans, Ketrīna Makormaka. Šī tiek ierindota starp vēsturiski neprecīzākajām mūsdienu filmām. "Drošsirdis" tika nominēts Amerikas Kinoakadēmijas balvai desmit nominācijās. Balva tika iegūta labākās filmas, labākā grima, labākā operatora darba, labākās skaņas montāžas un labākā režisora kategorijā.