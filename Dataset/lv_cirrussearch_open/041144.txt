Inocents VI (latīņu: Innocentius VI, dzimis ap 1282. gadu, miris 1362. gada 20. septembrī), īstajā vārdā Etjēns Oberts (franču: Étienne Aubert), bija Romas pāvests no 1352. gada 26. decembra līdz savai nāvei. Viņa priekštecis bija Klements VI. Inocents VI bija piektais no septiņiem pāvestiem pēc kārtas, kas pontifikāta laikā dzīvoja Aviņonā. Aptuveni 10 mēnešus pirms kļuva par pāvestu, viņš kļuva par Ostijas kardinālu–bīskapu. Inocents VI turpināja sadarbību ar Bohēmijas karali Kārli IV Luksemburgu. 1355. gadā Kārlis IV Luksemburgs tika kronēts par Svētās Romas impērijas imperatoru.