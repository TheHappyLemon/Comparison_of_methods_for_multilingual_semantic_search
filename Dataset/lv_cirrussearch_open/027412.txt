Koordinātas: 38°40′40″N 72°21′15″E﻿ / ﻿38.67778°N 72.35417°E﻿ / 38.67778; 72.35417 Istiklols (tadžiku: Қуллаи Истиқлол — ‘Neatkarības smaile’) ir kalns Pamirā, Tadžikistānā, ceturtā augstākā valsts virsotne. Izvietojusies masīva vidusdaļā Jazguloma grēdas austrumos. Kalns ir klinšu masīvs ar nogāžu slīpumu ap 60°. Tā ziemeļu nogāzē sākas 77 km garais Fedčenko šļūdonis, austrumu nogāzē — 36,7 km garais Grumma-Gržimailo šļūdonis. Virsotni 1928. gadā atklāja padomju—vācu ekspedīcija un sākotnēji nodēvēja par Dreišpicu (‘Trejsmailis’), bet vēlāk pārdēvēts par Revolūcijas smaili par godu Oktobra revolūcijai. Pirmoreiz virsotnē uzkāpa ekspedīcija A. Ugarova vadībā 1954. gadā. 2006. gadā pārdēvēta tagadējā vārdā par godu Tadžikistānas neatkarībai.