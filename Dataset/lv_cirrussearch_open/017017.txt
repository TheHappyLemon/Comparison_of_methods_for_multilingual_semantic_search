Verein für Bewegungsspiele Stuttgart 1893 e. V., biežāk zināms kā VfB Stuttgart, ir Vācijas sporta klubs no Štutgartes, Bādenes-Virtembergas galvaspilsētas. Klubu visvairāk pazīst pēc tā futbola komandas, kas pašlaik spēlē Vācijas Bundeslīgā. VfB Stuttgart piecreiz kļuvusi par Vācijas čempioniem, pēdējoreiz 2006.–2007. gada sezonā, un trīsreiz ieguvusi Vācijas kausu. Mājas spēles aizvada MHPArena stadionā, kur ir 60 449 skatītāju vietas.