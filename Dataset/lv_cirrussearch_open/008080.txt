Šis raksts ir par Mēmeles pieteku. Par Daugavas pieteku skatīt rakstu Nereta (upe). Neretiņa (arī Nereta; lietuviešu: Nereta) ir Mēmeles labā krasta pieteka Aizkraukles un Jēkabpils novados Latvijā un Panevēžas apriņķī Lietuvā. Sākas dienvidos no Sargūnu purva uz Latvijas un Lietuvas robežas. Pirmos 7 km tek kā novadgrāvis purvainā un mežainā apvidū Lietuvā; tālākajā tecējumā līdz ietekai Mēmelē ir Latvijas un Lietuvas robežupe. Upe visā garumā regulēta. Lielākās apdzīvotās vietas krastos ir Neretaslauki, Pilkalne (Latvijā) un Suvainišķi (Lietuvā).