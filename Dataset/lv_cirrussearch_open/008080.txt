Šis raksts ir par katoļu sieviešu klostera priekšnieci. Par Itālijas futbolistu skatīt rakstu Injacio Abate. Abate (latīņu: abbatissa) ir katoļu sieviešu klostera priekšniece. Kaut arī abatei ir atšķirības zīmes (krusts, gredzens un ganu zizlis), viņas vara ir tikai pār klostera iemītniecēm. Pirmo reizi šis termins ir sastopams ap 514. gadu. Mūsdienās Romas katoļu baznīcai kalpo aptuveni 200 abates. Vadoties pēc katoļu likuma (CIC can. 160—182), abates ievēlēšana notiek bīskapa vai viņa pilnvarotā pārstāvja klātbūtnē. Abate nedrīkst būt jaunāka par 40 gadiem un ir jāpaiet desmit gadiem kopš mūķenes solījuma došanas.