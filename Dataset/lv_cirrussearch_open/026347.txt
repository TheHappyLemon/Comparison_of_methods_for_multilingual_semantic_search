Leikips (grieķu: Λεύκιππος, Leukippos) bija sengrieķu filozofs. Tiek uzskatīts par senā atomisma (ideja, ka viss sastāv no atomiem) pamatlicēju. Atomu teorijas pamatus veidoja Leikipa mācība un viņa skolēna Dēmokrita darbi. Oriģināldarbi nav saglabājušies līdz mūsdienām. Darbi kopš 4. gadsimta p.m.ē. dažādā veidā tikuši minēti kopā ar Dēmokrita darbiem dažādu autoru, galvenokārt Aristoteļa un Epikūra darbos.