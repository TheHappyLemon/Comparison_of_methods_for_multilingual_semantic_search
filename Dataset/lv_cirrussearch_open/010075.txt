Kopenhāgenas Universitāte (dāņu: Københavns Universitet) ir vecākā un lielākā universitāte un izpētes institūts Dānijā. Tā dibināta 1479. gadā un šobrīd tajā studē vairāk nekā 37 000 studentu, no kuriem vairākums ir sievietes (59%), tajā strādā vairāk nekā 7000 darbinieku. Universitātei ir četras studentu pilsētiņas, kuras atrodas Kopenhāgenas pilsētā un tās apkārtnē, vecākā no tām pilsētas vidusdaļā. Lielākā daļa kursu tiek pasniegti dāņu valodā, tomēr daudzi kursi tiek piedāvāti angļu un daži arī vācu valodā. Universitātes 6 fakultātes piedāvā studijas 200 programmās, tostarp humanitārajās, juridiskajās, dabaszinātņu, veselības un teoloģijas. Universitātē studē 2800 ārzemju studentu, no kuriem puse ir no Ziemeļvalstīm.