Seikana tunelis (青函トンネル Seikan Tonneru jeb 青函隧道 Seikan Zuidō) ir 53,85 km garš dzelzceļa tunelis Japānā, 23,3 km no tā atrodas zem Cugaru jūras šauruma starp Hokaido un Honsju salām. Seikana tunelis pašreiz ir otrais garākais dzelzceļa tunelis pasaulē, garāks ir vienīgi zem Alpiem izraktais 57 km garais Gotarda bāzes tunelis. Lai gan Lamanša tuneļa zemūdens daļa ir garāka, Seikana tunelis ar maksimālo dziļumu 240 m ir dziļākais dzelzceļa tunelis pasaulē.