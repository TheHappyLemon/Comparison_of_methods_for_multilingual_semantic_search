Oguči Oņevu (angļu: Oguchi Onyewu, dzimis 1982. gada 13. maijā) ir bijušais ASV futbolists, spēlēja aizsarga pozīcijā, bijis ASV futbola izlases dalībnieks. Savas karjeras laikā spēlējis Francijā, Beļģijā, Anglijā, Itālijā, Nīderlandē, Portugālē, Spānijā un ASV. ASV futbola izlases sastāvā debitējis 2004. gadā. Piedalījies 2006. un 2010. gada FIFA Pasaules kausā. Kopumā izlases labā aizvadījis 69 mačus un guvis 6 vārtus.