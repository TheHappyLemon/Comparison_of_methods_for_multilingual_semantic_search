Šis raksts ir par simbolu. Par literatūras žurnālu skatīt rakstu Karogs (žurnāls). Karogs ir noteiktas formas (visbiežāk taisnstūrveida) simbols, kurā ir izmantotas dažādas krāsas un reizēm arī dažādi simboli. Praktiski izgatavots, tas ir auduma gabals attiecīgajās krāsās ar attiecīgajiem simboliem, parasti iestiprināts karoga kātā. Dažādos svētkos un citās situācijās karogi tiek pacelti mastā vai nesti karoga kātā. Karogi galvenokārt tiek izmantoti simbolizēšanai. Ar to palīdzību var indentificēt vai arī signalizēt. Karogus izmanto arī, lai simbolizētu valsti. Terminu "karogs" attiecina arī uz grafisko dizainu, kur tas redzams, vai arī citā vidē.