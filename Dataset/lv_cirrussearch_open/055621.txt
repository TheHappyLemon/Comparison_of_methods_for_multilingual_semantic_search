Filips Ādamss (franču: Philippe Adams; dzimis 1969. gada 19. novembrī, Muskronā, Beļģijā) ir bijušais Formula 1 pilots. Sacīkšu braucēja karjeru sāka kā 1981. gadā ar kartings un 1987. gadā izcīnot 3.vietu Eiropas čempionātā. 1988. gadā startēja britu Vauxhall-Lotus čempionātā (8. vieta) un Eiropas Opel-Lotus (31. vieta), bet pēc tam devās uz Lielbritānijas F3. 1989. un 1990. gadā startējot Bowman-Racing sastāvā izcīnīja 6. vietu. 1991. gadā devās uz Japānas F3 (12. vieta) un Japānas F3000, kurā neizcīnija nevienu punktu. 1992. gadā atgriezās Lielbritānijas F3, kur ieņēma 2. vietu, izcīnot 2 uzvaras un savācot 102 punktus Alan Docking Racing komandas sastāvā. 1993. gadā kļuva par Lielbritānijas F2 čempionu ar 5 uzvarām. 1994. gadā tika pie iespējas startēt Lotus komandā Beļģijas un Portugāles GP. Kvalifikācijās viņš ieņēma attiecīgi 26. un 25. vietu. Beļģijas GP izstājās, bet Portugāles GP finišēja 16. vietā, 4 apļus aiz uzvarētāja.