"Aptumsums" (angļu: The Twilight Saga: Eclipse) ir 2010. gada ASV filma, kuras režisors ir Deivids Sleids. Filma uzņemta pēc tāda paša nosaukuma Stefanijas Meieres romāna. Šī ir "Krēslas sāgas" trešā daļa un turpinājums 2008. gada filmai "Krēsla" un 2009. gada filmai "Jauns mēness". Galvenās lomas filmā attēlo Kristena Stjuarta, Roberts Patinsons un Teilors Lautners. Filmēšana tika uzsākta 2009. gada 17. augustā Vankūverā, tā noslēdzās vēlā oktobrī. Filmas pirmizrāde notika 2010. gada 6. jūnijā Losandželosā. ASV kinoteātros tā tiek izrādīta kopš 2010. gada 30. jūnija. Nākamās filmas "Rītausma" pirmā daļa iznāca 2011. gada novembrī.