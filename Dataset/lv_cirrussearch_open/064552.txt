Fransvila (franču: Franceville) ir pilsēta Gabonas dienvidaustrumos pie Mpasas ietekas Ogoves upē. Fransvila ir Transgabonas dzelzceļa galapunkts (dzelzceļš savieno Fransvilu ar valsts galvaspilsētu Librevilu). Pilsētu 1880. gadā Masuku ciemata vietā nodibināja Pjērs Savornjāns de Braza. Tā kā šeit izmitināja atbrīvotos vergus, to nosauca par Francheville ('atbrīvoto pilsēta'). Laika gaitā šis nosaukums pārvērtās par Franceville ('franču pilsēta').