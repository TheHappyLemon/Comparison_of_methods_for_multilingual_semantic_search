Lillehammere (norvēģu: Lillehammer) ir pilsēta Norvēģijā, Innlandetes filkē, Lillehammeres komūnas administratīvais centrs. Pilsētas teritorija tikusi apdzīvota jau dzelzs laikmetā. 2017. gadā pilsētas iedzīvotāju skaits sasniedza 20,4 tūkstošus. Pilsētā un Lillehammeres komūnā notika 1994. gada ziemas olimpiskās spēles, kā arī 2016. gada Ziemas Jaunatnes olimpiskās spēles. Pilsētā ir bāzēts Norvēģijas hokeja līgā spēlējošais klubs Lillehammer IK.