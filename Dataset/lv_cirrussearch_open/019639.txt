Tomass Hendriks Ilvess (igauņu: Toomas Hendrik Ilves; dzimis 1953. gada 26. decembrī Stokholmā, Zviedrijā) ir bijušais Igaunijas prezidents. Iepriekš darbojies kā žurnālists un diplomāts, 1990. gados bija Igaunijas Sociāldemokrātiskās partijas līderis, vēlāk — Eiropas parlamenta deputāts. Igaunijas prezidenta amatā Ilvess darbojās kopš 2006. gada 9. oktobra, 2011. gada 29. augustā viņš tika pārvēlēts uz otro prezidentūras termiņu.