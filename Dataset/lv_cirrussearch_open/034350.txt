Hideki Todzio (japāņu: 東條 英機; dzimis 1884. gada 30. decembrī, miris 1948. gada 23. decembrī) bija Japānas valsts un militārais darbinieks. Japānas premjerministrs lielākajā daļā Otrā pasaules kara no 1941. gada oktobra līdz 1944. gada jūlijam. No 1940. līdz 1944. gadam bija arī kara ministrs. Atbildīgs par Pērlhārboras bombardēšanu, kas uzsāka karu starp Japānu un ASV. Uzbrukuma plānošana gan tika uzsākta 1941. gada aprīlī — pirms Todzio stāšanās premjerministra amatā. Pēc Otrā pasaules kara beigām viņš tika arestēts, pēc Starptautiskā kara tribunāla sprieduma par Japānas kara noziegumiem sodīts ar nāvi nedēļu pirms 64. dzimšanas dienas.