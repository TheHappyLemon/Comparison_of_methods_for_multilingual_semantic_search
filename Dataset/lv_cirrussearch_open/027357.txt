Lielais Artēziskais baseins (angļu: Great Artesian Basin) atrodas Austrālijā. Lielākais un dziļākais artēziskais baseins pasaulē — aizņem vairāk nekā 1,7 miljonus km2 (23% kontinenta). Lielākā daļa baseina atrodas Kvīnslendā, vēl aizņem daļu Jaundienvidvelsas, Dienvidaustrālijas, Ziemeļu teritorijas. Ir vienīgais uzticamais saldūdens avots lielā daļā Austrālijas iekšienes. Tam ir liela ekonomikas un lauksaimniecības nozīme.