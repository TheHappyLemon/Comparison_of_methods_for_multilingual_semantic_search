Davosa (vācu: Davos; retoromāņu: Tavau; senitāļu:Tavate) ir pilsēta Šveicē, Graubindenes kantonā. 2011. gadā patstāvīgo iedzīvotāju skaits bija 11 131. Pilsēta atrodas 1560 m virs jūras līmeņa, tā ir Eiropas augstākā pilsēta.[nepieciešama atsauce] Ik gadu Davosā notiek Pasaules Ekonomikas forums, kur sapulcējas ievērojami biznesa cilvēki un daudzi valstu vadītāji. Davosa ir viens no lielākajiem Šveices kūrortiem. Katru gadu šeit notiek Špenglera kausa izcīņa hokejā.