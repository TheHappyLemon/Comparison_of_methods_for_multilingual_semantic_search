Šis raksts ir par putekļu eksperimentu. Par citām jēdziena CARE nozīmēm skatīt nozīmju atdalīšanas lapu. Charged Aerosol Release Experiment jeb CARE (no angļu: "Lādēta aerosola izlaišanas eksperiments") bija ASV Jūras flotes Pētniecības laboratorijas eksperiments, ar raķeti izlaižot putekļus atmosfēras augšējos slāņos, radītu makslīgus sudrabainos mākoņus. 2009. gada 19. septembrī 23:46 UTC no NASA Vollopsa lidojumu vietas (Wallops Flight Facility) Virdžīnijā tika palaista NASA četru pakāpju zondējošā raķete Black Brant XI (lidojuma uzdevums 39.009DR) suborbitālā lidojumā. 283 km augstumā no pēdējās pakāpes dzinēja tika izlaistas alumīnija oksīda daļiņas. Izmantojot instrumentus uz zemes un STP/NRL STPSat-1 pavadonī, zinātniekiem ir iespēja pētīt mākslīgu sudrabaino mākoņu veidošanos, to attīstību un īpašības. Daļiņu izlaišanas laikā ASV ziemeļu daļā iedzīvotāji bija novērojuši dīvainas gaismas, kuras tie noturēja par NLO.