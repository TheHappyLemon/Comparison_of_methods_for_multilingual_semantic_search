Peldošais celtnis vai celtņa kuģis ir kuģis ar celtni, kurš specializējies smagsvara kravu pacelšanā. Lielākie celtņa kuģi tiek izmantoti jūras celtniecībā. Tiek izmantoti tradicionāli vienkorpusa kuģi, bet lielākie celtņa kuģi ir katamarāni vai daļēji iegremdējamie kuģi, jo tiem ir palielināta noturība. Ja uz kuģa uzstādīts paceļama rāmja celtnis, tas ir negrozāms un, lai novietotu paredzētajā vietā kravu, ir jāmanevrē pats kuģis. 2020. gadā lielākais celtņa kuģis bija Heerema Marine Contractors piederošais Sleipnir, kuram ir divi celtņi ar celtspēju 10 000 tonnas katram.