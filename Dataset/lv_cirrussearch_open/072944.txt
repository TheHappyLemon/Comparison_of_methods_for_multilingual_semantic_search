A Night at the Opera ir rokgrupas Queen ceturtais studijas albums. Tas tolaik bija visdārgākais albums, kas jebkad izveidots. Albums deviņas nedēļas bija 1. vietā Lielbritānijas albumu topā, bet ASV sasniedza 4. vietu. Albums ir ievērojams ar to, ka tajā ir viena no slavenākajām Queen dziesmām "Bohemian Rhapsody". Šī dziesma deviņas nedēļas bija pirmā Lielbritānijā un joprojām tiek uzskatīta par vienu no visu laiku izcilākajām kompozīcijām.