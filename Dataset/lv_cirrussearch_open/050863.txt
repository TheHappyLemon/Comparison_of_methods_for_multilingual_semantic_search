Velebits (horvātu: Velebit) ir kalnu grēda Horvātijas rietumos, daļa no Dināru kalnienes. Stiepjas gar Adrijas jūras krastu, atdalot to no Likas novada valsts iekšienē. Grēda sākas pie Seņas ziemeļos un stiepjas līdz Zmraņas upes ietekai uz ziemeļrietumiem no Kninas. Grēdas rietumu, jūras puse ir gandrīz bez veģetācijas, bet austrumu, iekšzemes puse - apaugusi ar mežu. Kalnu grēdu raksturo karsta procesi. Sastopamas vairākas karsta alas, piemēram 1431 metru dziļā Lukina ala. Velebitā ir bagātīga dzīvnieku un augu valsts. Visa grēda ir dabas parks. Šeit izveidoti divi nacionālie parki - Ziemeļvelebita nacionālais parks un Paklenicas nacionālais parks. Kalnu grēdā sastopams endēmisks augs Degenia velebitica. Kalnu grēdu šķērso 5,68 kilometrus garais Sveti Roka tunelis.