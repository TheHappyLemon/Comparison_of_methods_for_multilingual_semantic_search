Hermipe, arī Jupiters XXX ir Jupitera pavadonis. To 2001. gadā atklāja Havaju universitātes zinātnieku komanda, kuru vadīja Skots Šepards (Scott S. Sheppard). Pavadoņa pagaidu apzīmējums bija S/2001 J3. 2003. gada 8. augustā Starptautiskā Astronomijas savienība pavadonim piešķīra vārdu Hermipe. Hermipe ir tēls grieķu mitoloģijā, viena no Zeva mīļākajām. Hermipe ir neliels pavadonis. Tā diametrs ir tikai apmēram 4 km. Pavadonis ir piederīgs Anankes grupai.