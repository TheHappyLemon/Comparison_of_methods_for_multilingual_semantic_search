Smilšakmens ir drupiezis, kas ir veidojies, sacementējoties smiltīm. Smilšakmeņus klasificē pēc graudu sastāva — izšķir kvarca, kvarca-laukšpatu, arkozos, polimiktos un tufogēnos smilšakmeņus. Tāpat tos var klasificēt arī pēc graudu lieluma, ģeoloģiskā vecuma, cementa sastāva un derīgā komponenta. Smilšakmens atsegumi ir vērojami pie ūdens, piemēram, upju krastos. Dažkārt lieli smilšakmens apjomi ir atrodami vietās, kur agrāk ir bijušas nelielas jūras. Tie visbiežāk veidojas tuksnešos un sausās vietās kā Sahāras tuksnesī, Arābijas tuksnesī un Austrālijas tuksnešos. ASV rietumos un Austrālijas centrālajā daļā lielākā daļa smilšakmeņu ir sarkani.