Īli katedrāle (angļu: Ely Cathedral) jeb Svētās un Nedalāmās Trīsvienības katedrāles baznīca (angļu: Cathedral Church of the Holy and Undivided Trinity) ir no 11. līdz 14. gadsimtam celta anglikāņu katedrāle, kas atrodas Anglijas austrumos, Kembridžšīras Īlis pilsētā. 1109. gadā dibinātās Īli diecēzes galvenā baznīca. Baznīcas vēsture izsekoja no 672. gada, kad šajā vietā Svētā Eteltrida (Æthelthryth, ap 636—679) nodibināja abatiju. Pašreizējās baznīcas senākās daļas celtas 1083. gadā. Arhitektoniski Īli katedrāle ir izcils romānikas un gotikas stila paraugs. Katedrāle ir populārs tūrisma objekts, to apmeklē apmēram 250 000 tūristu gadā.