Mati Henriki Jervinens (somu: Matti Henrikki Järvinen; dzimis 1909. gada 18. februārī, miris 1985. gada 22. jūlijā) bija somu vieglatlēts, startējis šķēpa mešanas sacensībās. Divas reizes piedalījies Olimpiskajās spēlēs (1932, 1936). 1932. gadā Losandželosā viņš uzvarēja ar jaunu olimpisko rekordu. Savukārt pēc četriem gadiem Berlīnē ieņēma 5. vietu. 1932. gadā M. Jervinens šķēpu raidīja 72,71 metra tālumā, tik augsts tornis tika uzcelts Helsinku olimpiskajam stadionam, kas tika izmantots 1952. gada vasaras olimpisko spēļu vajadzībām. Vēl sportists ir divas reizes izcīnījis uzvaru Eiropas čempionātā (1934, 1938). Laikā no 1930. gada augusta līdz 1936. gada jūnijam M. Jervinens desmit reizes laboja Pasaules rekordu.