Eiropas Kino balva ir apbalvojums kino, ko katru gadu pasniedz Eiropas Kino akadēmija. Pirmoreiz balvas tika pasniegtas 1988. gadā, sākotnēji tā tika saukta par Fēliksa balvu. Balvas parasti tiek pasniegtas vairāk nekā 10 kategorijās. Visbiežāk balvu pasniegšanas ceremonijas notikušas Berlīnē. Pēdējos gados Berlīne rīko šo pasākumu katru otro gadu. 2014. gadā balvu pasniegšanas ceremonija notika Latvijas Nacionālajā operā, Rīgā. Eiropas Kino balvu ir saņēmusi latviešu režisora Ivara Selecka dokumentālā filma "Šķērsiela", kas 1990. gadā uzvarēja labākās dokumentālās filmas kategorijā.