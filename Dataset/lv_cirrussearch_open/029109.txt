Lazenku parks (poļu: Park Łazienkowski, Łazienki Królewskie) ir lielākais parks Varšavā, Polijā. Aizņem 76 ha lielu teritoriju. Pils un parka komplekss atrodas pilsētas centrā. Parku 18. gadsimtā dibināja karalis Staņislavs Poņatovskis. Pašreizējo parkā esošo objektu izvietojumu izveidoja karaliskie arhitekti: Dominiks Merlini, Johans Kamzecers un Johans Šuhs. Lazenku pilī karalis uzturējies no maija līdz septembrim. 19. gadsimtā parks tika pārdots Aleksandram I. 1940. gadā tas tika slēgts poļiem. 1960. gadā tika dibināts Lazenku muzejs kā Varšavas nacionālā muzeja nodaļa. Parkā atrodas vairākas pils ēkas, četri dārzi, vairākas skulptūras (tai skaitā Friderika Šopēna piemineklis). Parks ir populāra kultūras, zinātnes un izklaides pasākumu norises vieta.