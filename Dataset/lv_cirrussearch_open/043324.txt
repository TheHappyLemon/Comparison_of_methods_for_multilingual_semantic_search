Marko Čekinato (itāļu: Marco Cecchinato; dzimis 1992. gada 30. augustā Palermo) ir itāļu tenisists. Sportista lielākais panākums ir 2018. gada Francijas atklātā čempionāta tenisā pusfināla sasniegšana, kur turnīra gaitā tika pārspēti tādi tenisisti kā Novaks Džokovičs, Dāvids Gofāns un Pablo Karenjo-Busta. Neilgi pirms šī turnīra itālis izcīnīja savu pirmo ATP titulu, uzvarot Ungārijas Open turnīrā. 2018. gada jūlijā izcīnīja savu otro ATP titulu, uzvarot Horvātijas Open turnīrā. 2019. gada februārī tenisists sasniedza savu tā brīža ATP ranga rekordvietu — 16. pozīciju.