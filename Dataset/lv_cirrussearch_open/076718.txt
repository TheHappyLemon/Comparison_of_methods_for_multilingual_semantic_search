Mārtins Vitmāršs (angļu: Martin Whitmarsh; dzimis 1958. gada 29. aprīlī) ir angļu inženieris, McLaren Formula 1 komandas vadītājs, McLaren grupas operāciju direktors un McLaren Racing ģenerāldirektors. 1980. gadā Vitmāršs pabeidza universitāti un kļuva par mašīnbūves speciālistu. Vitmāršs sāka strādāt British Aerospace. 1988. gadā viņš jau bija ražošanas direktora amatā, viņa darba pienākumos ietilpa uzraudzīt Hawk un Harrier lidmašīnu korpusu būvniecību. 1989. gadā viņš kļuva par McLaren operāciju vadītāju. 1997. gadā viņš tika paaugstināts amatā par menedžmenta direktoru un kļuva atbildīgs par sponsoru piesaistīšanu. 2004. gadā Vitmāršs kļuva par McLaren Racing ģenerāldirektoru, savukārt 2009. gada 1. martā, pēc Rona Denisa atkāpšanās no amata, arī par McLaren F1 komandas vadītāju.