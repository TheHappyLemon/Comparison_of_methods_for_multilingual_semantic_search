2011. gada Pasaules čempionāts kalnu slēpošanā norisinājās no 2011. gada 7. līdz 20. februārim Garmišā-Partenkirhenē, Vācijā. Pēdējo reizi šajā pilsētā Pasaules čempionāts kalnu slēpošanā tika aizvadīts 1978. gadā. Tāpat šeit notika 1936. gada ziemas olimpisko spēļu sacensības kalnu slēpošanā. Sacensības tika aizvadītas Garmisch Classic trasē. Čempionātā piedalījās 525 sportisti, kuri pārstāvēja 69 valstis. Latviju čempionātā pārstāvēja astoņi sportisti. Čempionāta rīkošanas tiesības Garmiša-Partenkirhene ieguva 2006. gadā.