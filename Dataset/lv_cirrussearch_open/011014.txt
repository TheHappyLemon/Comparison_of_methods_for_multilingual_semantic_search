Dešons Batlers (angļu: Da'Sean Butler; dzimis 1988. gada 25. janvārī) ir amerikāņu basketbolists, spēlē vieglā uzbrucēja pozīcijā. Pašlaik (2013) ir bez kluba. Aizvadījis veiksmīgu universitāšu basketbola karjeru. NCAA pārstāvēja Rietumvirdžīnijas universitātes komandu "Mountaineers". Tās sastāvā 2010. gada sezonā sasniedza Final Four turnīru. Viņu 2010. gada NBA draftā izraudzījās Maiami "Heat" vienība otrajā kārtā ar kopējo 42. kārtas numuru. Vēlāk viņš guva savainojumu un tika nosūtīts uz D-līgu. 2011. gada martā D. Batlers pievienojās Sanantonio "Spurs", taču līdz šim NBA nav aizvadījis nevienu spēli. 2011. gada novembrī uz pārbaudes laiku (ar iespēju pēc tam parakstīt līgumu līdz NBA lokauta beigām) vienojās par sadarbību ar LBL klubu Rīgas VEF. Taču VEF sastāva viņš neaizvadīja nevienu spēli, 2011. gada decembrī viņš parakstīja līgumu ar D-līgas komandu Ostinas "Toros". ASV studentu izlases sastāvā izcīnījis bronzas medaļu 2009. gada Universiādē.