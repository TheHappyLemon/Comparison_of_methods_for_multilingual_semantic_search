Holarktika (no sengrieķu: ὅλος — ‘viss’ un ἄρκτος — ‘ziemeļi’) ir bioģeogrāfisks apgabals Zemes Ziemeļu puslodē uz ziemeļiem no Ziemeļu tropu loka. Zooģeogrāfiskajā rajonēšanā dalās divos lielos reģionos — Palearktika, kas aptver Eirāzijas ziemeļu daļu un Āfrikas ziemeļus, un Nearktika, kas aptver Ziemeļamerikas ziemeļu daļu. Holarktikas dienvidu robeža parasti tiek vilkta pa Meksikas ziemeļiem Ziemeļamerikā, Sahāras ziemeļu robežu Āfrikā, Arābijas pussalas ziemeļiem, Himalajiem un Ķīnas dienvidiem Eirāzijā, iekļaujot Japānas salas. Dienvidos Holarktikai piekļaujas Netropikas rietumu puslodē un Paletropikas austrumu puslodē bioģeogrāfiskie apgabali.