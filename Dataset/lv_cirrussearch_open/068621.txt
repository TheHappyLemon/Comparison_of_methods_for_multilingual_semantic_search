Moringas (Moringa) ir vienīgā ģints monotipiskajā moringu dzimtā. Tajā ir 13 sugas, kurām var būt ļoti dažāda morfoloģija — sugas var būt no sīkiem lakstaugiem līdz masīviem kokiem. Moringas sugas ātri aug daudzās vidēs. Šīs ģints dabiskais izplatības areāls ir Āfrika no Angolas līdz Namībijai, Madagaskarā, no Ēģiptes līdz Kenijai un Arābijas pussalai, kā arī Indijas subkontinentā.