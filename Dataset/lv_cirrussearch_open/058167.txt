Wanda Media (ķīniešu: 万达影视传媒有限公司), zināma arī kā Wanda Pictures, ir Ķīnas filmu producentu kompānija un filmu izplatītājs. Wanda Media ir Wanda Group meitasuzņēmums, kas ir atbildīgs par attīstību, investīcijām, producēšanu, publicitāti, mārketingu, autortiesību darbībām un citu ar kino un televīziju saistītu uzņēmējdarbību. 2014. gadā uzņēmums bija lielākais Ķīnas privāto filmu ražošanas uzņēmums un otrs lielākais ražošanas uzņēmums Ķīnā pēc tirgus daļas (3,17%) un piektais lielākais filmu izplatītājs ar 5,2% tirgus.