Eba Tūve Elsa Nilsone (zviedru: Ebba Tove Elsa Nilsson; dzimusi 1987. gada 29. oktobrī), pazīstama kā Tūve Lū (Tove Lo), ir zviedru dziedātāja un dziesmu autore. Mūziķes karjeru sākusi grupā Tremblebee 2006. gadā. Pēc grupas Tremblebee izjukšanas uzsākusi solokarjeru. Izdevusi trīs studijas albumus: Queen of the Clouds, Lady Wood un Blue Lips. No pirmā albuma lielu popularitāti ieguva singls Habits (Stay High) (3. vieta Billboard Hot 100), otrais albums Billboard 200 debitēja 11. vietā. Ir vairāku citu mākslinieku izpildītu dziesmu autore. Sarakstījusi Lordes Homemade Dynamite un Elijas Goldingas dziesmu Love Me like You Do. Sadarbojusies ar tādiem māksliniekiem kā Coldplay, Niku Džonasu, Alesso.