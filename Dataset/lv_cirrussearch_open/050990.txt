Jasnaguras klosteris (poļu: Jasna Góra, latīņu: Clarus Mons) ir 14. gadsimtā dibināts paulīniešu klosteris Polijas pilsētā Čenstohovā. Klosteris ir viena no ievērojamākajām Polijas katoļu svētvietām un svētceļojumu mērķiem, jo šeit atrodas Čenstohovas Melnās Dievmātes (Matka Boska Częstochowska) svētbilde, kurai piedēvē brīnumdarītājas īpašības. Katru gadu Jasnaguras klosteri apmeklē miljoniem cilvēku, piemēram 2011. gadā klosteri apmeklēja 3,2 miljoni svētceļnieku no 80 valstīm. Sevišķi Čenstohovas Dievmātes kults nostiprinājās 17. gadsimtā, kad Zviedru Plūdu laikā 1655. gadā Jasnaguras klosteris izturēja zviedru un vācu aplenkumu, iespējams, radot lūzumu kara gaitā. Jasnaguras bazilika Čenstohovas Melnā Dievmāte Klostera plāns