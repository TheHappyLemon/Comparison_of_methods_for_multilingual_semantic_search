Benue (franču: la Bénoué) (arī Čadas upe, Čada) ir Nigēras upes kreisā krasta pieteka. Upes garums ir aptuveni 1083—1400 km. Benue ir svarīgs transporta ceļš tuvējajā apkārtnē upes vieglās kuģojamības dēļ. Upe sākas Adamavas kalnos Kamerūnas ziemeļos, no kurienes tā tek pa Nigērijas valsts teritoriju. Nigērijā tā tek caur Garvas pilsētu un Mandara kalnu reģionā ietek Nigērā. 2012. gada oktobrī Benue applūda, kas izraisīja indīgo čūsku populācijas palielināšanos Bauči reģionā. Nākamā gada jūlijā tika paziņots, ka no čūsku kodumiem Bauči apgabalā miruši aptuveni 200 cilvēku. Upes augstecē, Kamerūnas teritorijā, ierīkots Benues nacionālais parks.