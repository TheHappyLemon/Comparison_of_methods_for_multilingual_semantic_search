Germans Māliņš (dzimis 1987. gada 12. oktobrī Rīgā) ir Latvijas futbolists, spēlē vārtsarga pozīcijā. Pašlaik (2018) pārstāv Latvijas Virslīgas klubu Riga FC. Savu karjeru viņš uzsāka JFK Olimps vienībā, kur 2007. gada sezonā bija pamatvārtsargs. 2008. gada sezonā viņš atgriezās Skonto FC sastāvā un aizvadīja 10 spēles Virslīgā. 2009. gada sezonu viņš sāka kā komandas pamatvārtsargs, līdz klubā ieradās Aleksandrs Vlasovs no SK Blāzma. Arī 2010. gada Virslīgas sezonā viņam tika atvēlēta rezerves vārtsarga vieta aiz Kaspara Ikstena. 2011. gada 13. augustā Māliņš guva vārtus 94. minūtē pēc stūra sitiena un panāca neizšķirtu. 2013. gada martā Māliņš pievienojās Barisavas "BATE".