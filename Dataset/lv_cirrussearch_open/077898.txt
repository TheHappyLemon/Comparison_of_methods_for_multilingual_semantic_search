Šis raksts ir par terminu "Allāhs". Par musulmaņu skatījumu uz Dievu skatīt rakstu Dievs islāmā. Allāhs (arābu: الله, Allāh, izrunā: [ʔalˤˈlˤɑːh]) ir standarta arābu vārds Dieva apzīmēšanai. Rietumu pasaulē šo terminu vairāk saista ar musulmaņiem un viņu Dievu, bet arābvalodīgie šādi sauc ne tikai islāmā, bet arī kristietībā, jūdaismā un citās reliģijās esošo Dievu. Arābu pasaulē izplatīts cilvēku vārds ir Abdulla (عبد الله, Abdullah), kas burtiskā tulkojumā nozīmē ‘Allāha kalps’ vai ‘Allāha vergs’.