Veņs Dzjabao (ķīniešu: 温家宝, piņjiņs: Wēn Jiābǎo; dzimis 1942. gada 19. septembrī) ir Ķīnas politiķis, no 2003. līdz 2013. gadam bija Ķīnas premjerministrs. Laikā no 1986. gada aprīļa līdz 1993. gada martam bija Komunistiskās partijas ģenerālbiroja vadītājs, 1998. gadā tika paaugstināts līdz vicepremjera amatam, Veņa pārraudzībā bija lauksaimniecība un finanses. 2003. gada martā kļuva par Ķīnas premjerministru. Tāpat no 2002. līdz 2012. gadam viņš bija Komunistiskās partijas Politbiroja patstāvīgās komitejas loceklis.