Bernards Anisiu Kaldeira Duarti (portugāļu: Bernard Anício Caldeira Duarte, dzimis 1992. gada 8. septembrī) ir Brazīlijas futbolists, spēlē uzbrucēja pozīcijā, bijis Brazīlijas futbola izlases dalībnieks. Kopš 2022. gada Bernards pārstāv Grieķijas Superlīgas komandu Panathinaikos. Savu karjeru sācis Brazīlijas komandā Atlético Mineiro. 2013. gadā par 25 miljoniem eiro Bernards pievienojās Ukrainas komandai Shakhtar Donetsk, ar ko viņš izcīnīja trīs Ukrainas Premjerlīgas titulus. 2018. gadā kā brīvais aģents pievienojies Anglijas Premjerlīgas komandai Everton. Brazīlijas futbola izlases sastāvā debitējis 2012. gadā. Piedalījies 2014. gada FIFA Pasaules kausā.