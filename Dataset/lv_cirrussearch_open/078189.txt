Bužumbura (kirundi: Bujumbura, franču: Bujumbura, angļu: Bujumbura) ir Burundi lielākā pilsēta un bijusī valsts galvaspilsēta (līdz 2018. gada 24. decembrim). Pilsēta atrodas Tangaņikas ezera ziemeļrietumu krastā. Bužumbura ir ne tikai administratīvais, bet arī ekonomiskais Burundi centrs. Bužumburā dzīvo aptuveni 324 tūkstoši iedzīvotāju. Pilsēta ir slavena ar tekstilizstrādājumu un ziepju ražošanu. Šī pilsēta ir arī nozīmīgākā Burundi osta. Caur šo ostu eksportē galvenokārt kafiju, kā arī kokvilnu, kažokādas un alvas rūdu.