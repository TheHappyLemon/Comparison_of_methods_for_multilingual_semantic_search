Martins Fehērvārs (slovāku: Martin Fehérváry, dzimis 1999. gada 6. oktobrī) ir Slovākijas hokejists, spēlē aizsarga pozīcijā. Pašlaik (2022) Fehērvārs pārstāv NHL komandu Vašingtonas "Capitals". 2018. gada NHL draftā Fehērvāru ar kopējo 46. numuru otrajā kārtā izvēlējās Vašingtonas "Capitals". Savu profesionālo karjeru iesācis Zviedrijas hokeja līgas komandā Malmes "Redhawks" 2016. gadā. Vēlāk spēlējis citās Zviedrijas komandās IK Oskarshamn un HV71. 2019. gada oktobrī debitējis NHL komandā Vašingtonas "Capitals". Slovākijas hokeja izlases sastāvā piedalījies 2018. un 2019. gada Pasaules čempionātā.