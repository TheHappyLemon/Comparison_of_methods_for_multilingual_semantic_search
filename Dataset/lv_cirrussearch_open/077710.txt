Zobu suka ir instruments, kas sastāv no nelielas sukas ar rokturi, ko izmanto, lai tīrītu zobus. Parasti zobu tīrīšanai papildus lieto arī fluorīdu saturošu zobu pastu, ko pirms tīrīšanas uzspiež uz zobu sukas. Mūsdienās ir pieejamas dažādu izmēru un formas zobu sukas ar dažādām saru struktūrām. Lielākā daļa zobārstu iesaka izmantot zobu sukas ar norādi "mīksta", jo, kā norādījusi Amerikas Zobu asociācija, zobu sukas ar cietiem sariem var bojāt zobu emalju un kairināt smaganas. Zobu sukas bieži vien tiek izgatavotas no sintētiskajām šķiedrām, lai gan daudzviet pasaulē tiek izmantotas arī no dabiskiem materiāliem izgatavotas zobu sukas. Zobu suku iesaka mainīt reizi mēnesī.[nepieciešama atsauce]