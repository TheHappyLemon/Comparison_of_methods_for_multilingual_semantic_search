Atslēga ir ierīce, ar kuru var atslēgt slēdzeni. Parasti atslēgas izgatavo no metāla. Atslēga sastāv no daļas, kas tiek ievietota slēdzenē, un otras daļas, kuru var turēt tās lietotājs, lai pagrieztu atslēgu, ieliktu to slēdzenē vai izņemtu no tās. Parasti viena atslēga domāta vienai slēdzenei vai arī mazam slēdzeņu skaitam, kas tikušas izveidotas vienādas. Atslēgas ir lēts, tomēr ne pilnīgi drošs veids, kā piekļūt kādām fiziskām lietām, kā ēkas, transportlīdzekļi, kabineti. Parasti cilvēki nēsā vairākas atslēgas, ko viņi izmanto ikdienā, tās bieži tiek saķēdētas kopā atslēgu piekariņos. Senākās zināmās atslēgām līdzīgās ierīces ir tikušas atklātas senajā Asīrijā.