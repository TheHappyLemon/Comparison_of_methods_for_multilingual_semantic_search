Koordinātas: 59°57′19″N 30°20′17″E﻿ / ﻿59.95528°N 30.33806°E﻿ / 59.95528; 30.33806 "Aurora" (krievu: Аврора) ir bijušais Krievijas Impērijas Baltijas flotes kreiseris, no kura ar lielgabala šāvienu deva signālu Ziemas pils ieņemšanai 1917. gada Oktobra revolūcijas laikā. Atrodas Sanktpēterburgā, pašlaik kuģī iekārtots muzejs. Viens no trim "Diānas" klases kreiseriem. Uzbūvēts Admirilitātes kuģubūvētavā 19. gadsimta beigās, ūdenī nolaists 1900. gada 11. maijā. Izmantots Krievijas—Japānas karā. PSRS laikā sākotnēji izmantots kā mācību kuģis, nogremdēts Otrā pasaules kara laikā Ļeņingradas blokādes gados, lai pasargātu no vāciešiem. 1944. gadā izcelts, 1956. gadā pārveidots par muzeju. Kreiseris "Aurora" attēlots uz Oktobra revolūcijas ordeņa, kuru tas arī ir saņēmis (ir vienīgais šāds kuģis), tāpat apbalvots ar Sarkanā Karoga ordeni.