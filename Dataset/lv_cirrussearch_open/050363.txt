"Džekija" (angļu: Jackie) ir 2016. gada biogrāfiska drāma, kuras režisors ir Pablo Larrains. Galvenās lomas filmā atveido Natālija Portmane, Pīters Sārsgārds, Greta Gērviga, Billijs Krudups un Džons Hērts. Filmas pirmizrāde notika 2016. gada 7. septembrī Venēcijas filmu festivālā. Filmu nominēja 89. Kinoakadēmijas balvai trīs kategorijās: Labākā aktrise galvenajā lomā, Labākā oriģinālmūzika un Labākie kostīmi, tomēr nevienu no tām nesaņēma. Filmā parādīta ASV 35. prezidenta Džona Kenedija sievas Žaklīnas dzīve uzreiz pēc viņas vīra slepkavības.