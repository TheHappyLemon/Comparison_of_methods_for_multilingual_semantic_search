Losandželosas "Angels" (angļu: Los Angeles Angels) ir profesionāls beisbola klubs, kas ir bāzēts Anahaimā, Kalifornijas štatā, ASV. Tas ir dibināts 1961. gadā. "Angels" spēlē Augstākās beisbola līgas (MLB) Amerikāņu līgas Rietumu divīzijā. Klubs savas pastāvēšanas vēsturē ir uzvarējis vienā Pasaules sērijā. Klubs savas mājas spēles aizvada Angel Stadium stadionā. "Angels" ir pirmā MLB komanda, kas ir radusies Kalifornijā. ("Athletics" oriģināli ir no Filadelfijas, bet "Dodgers" un "Giants" no Ņujorkas).