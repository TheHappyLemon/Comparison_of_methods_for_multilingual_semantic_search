Florete vīriešiem bija viena no trim paukošanas disciplīnām, kas tika aizvadīta 1896. gada vasaras olimpiskajās spēlēs. Sacensības tika aizvadītas 7. aprīlī. Tās tika aizvadītas Zapionā. Tajās startēja 8 sportisti no 2 valstīm. Šie sportisti tika sadalīti divās grupās, no kurām katras grupas labākais sportists kvalificējās fināla kārtai. Par pirmo olimpisko čempionu šajā paukošanas disciplīnā tika atzīts Francijas sportists Eižens Anrī Gravlots. Sudraba medaļu arī izcīnīja Francijas sportists — Anrī Kallo, bet bronzas medaļu izcīnīja Grieķijas sportists Perikls Pjeraks-Mavromihalis. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika piešķirta sudraba medaļa, bet turpmākās vietas netika apbalvotas.