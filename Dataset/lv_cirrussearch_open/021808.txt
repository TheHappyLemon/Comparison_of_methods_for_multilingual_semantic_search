Skaties arī jēdzienu ar līdzīgu nosaukumu: Gajs Jūlijs Cēzars. Gajs Cēzars, pilnā vārdā Gajs Jūlijs Cēzars Vipsaniāns (Gaius Julius Caesar Vipsanianus), dzimis Gajs Vipsānijs Agripa (Gaius Vipsanius Agrippa) (dzimis 20. gadā p. m. ē., miris 4. gadā) bija Romas impērijas konsuls no 1. gada m.ē. Cēlies no senās Romas patriciešu Jūlija dzimtas jeb Jūlijiem (latīņu: gens Iulia, Iulii). Marka Vipsānija Agripas (Marcus Vipsanius Agrippa) un Oktaviāna meitas Jūlijas Vecākās (Julia Caesaris filia) vecākais dēls. Pēc Agripas nāves 12. gadā p. m. ē. Oktaviāns viņu adoptēja, vienlaicīgi ar Gaja Cēzara brāli Lūciju Cēzaru. Tika uzskatīts par Oktaviāna mantinieku, tāpēc saņēma vairākus augstus titulus, tomēr 4. gadā no ievainojumiem, kurus ieguva kaujās Armēnijā, mira Līkijas teritorijā.