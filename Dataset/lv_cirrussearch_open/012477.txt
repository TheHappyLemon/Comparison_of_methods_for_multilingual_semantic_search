Jūlija Gergesa (vācu: Julia Görges; dzimusi 1988. gada 2. novembrī) ir bijusī vācu tenisiste. Uzvarējusi septiņos WTA vienspēļu un 5 dubultspēļu turnīros. J. Gergesas labākais sasniegums WTA Tūres vienspēļu rangā ir 2018. gada 20. augustā sasniegtā 9. vieta, dubultspēlēs viņa ir sasniegusi 12. vietu (2016. gada 22. augustā). Lielākais panākums Grand Slam sacensībās viņai ir 2018. gada Vimbldonas čempionātā sasniegtais pusfināls. Vairākas uzvaras guvusi Grand Slam jauniešu sacensībās. 2020. gada 21. oktobrī Gergesa paziņoja par karjeras beigām.