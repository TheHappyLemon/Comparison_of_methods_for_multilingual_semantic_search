VDR jeb Austrumvācijas futbola izlase bija nacionālā futbola komanda, kas pārstāvēja Vācijas Demokrātisko Republiku starptautiskās futbola sacensībās tās pastāvēšanas laikā no 1949. līdz 1990. gadam, kad notika Vācijas atkalapvienošanās. Pirms Otrā pasaules kara pastāvēja apvienotās Vācijas izlase, taču pēc kara izveidojās 2 atsevišķas valstis un līdz ar to divas dažādas izlases - VFR izlase un VDR izlase. Savu pirmo spēli VDR izlase aizvadīja 1952. gadā pret Poliju. Savā pastāvēšanas laikā VDR izlase tikai vienreiz piedalījās Pasaules čempionātā, tas notika 1974. gadā. Pēdējo spēli VDR izlase aizvadīja 1990. gadā pret beļģiem. Pēc Vācijas atkalapvienošanās VDR futbolisti spēlēja apvienotās Vācijas izlasē.