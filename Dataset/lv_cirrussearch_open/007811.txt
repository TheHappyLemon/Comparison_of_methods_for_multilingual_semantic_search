Spiriferīdu kārta (Spiriferida) ir slēdzenes pleckāju kārta. Čaulas divpusēji izliektas. Rokas aparāts sastāv no divām konusveidīgām spirālēm, kuru virsotnes vērstas uz malām un daļēji vēdera vāciņa virzienā. Kruri nepastarpināti pāriet primārajās plāksnēs, kas iet daudz maz paralēli starp spirālēm. Jugums ir vienkāršs, vai arī tā nav. Vēdera vāciņa areja ir dažādā augstumā ar deltīriju; muguras vāciņa areja vienmēr zema, parasti ar nototiriju. Slēdzenes izaugums sastāv no plānām plāksnītēm. Zobu bedrītes ierobežotas ar kurālām plāksnēm. Apikālais aparāts ir dažādas sarežģītības pakāpes vai arī reducēts. Dzīvnieki piestiprinājās ar kājiņu visas dzīves garumā. Spiriferīdu kārtas pārstāvji dzīvoja no augšējā ordovika līdz apakšējai jurai.