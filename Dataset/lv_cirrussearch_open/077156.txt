Luiss Elans "Lū" Rīds (angļu: Lewis Allan "Lou" Reed, dzimis 1942. gada 2. martā, miris 2013. gada 27. oktobrī) bija amerikāņu rokmūziķis, visvairāk zināms kā ģitārists, dziedātājs un dziesmu autors grupā The Velvet Underground, kā arī kā veiksmīgs solomākslinieks, kura karjera aptver vairākus gadu desmitus. Kā The Velvet Underground galvenais dziesmu autors, Rīds analizēja tematus no personiskās pieredzes, kas reti parādās tik atklāti rokenrolā, tai skaitā par seksuālām tēmām un narkotiku kultūru. Kā ģitārists viņš bija pionieris daudziem ģitāras efektiem, to starp distorsijai, ļoti skaļai akustiskajai atskaņai, un nestandarta skaņojumiem.