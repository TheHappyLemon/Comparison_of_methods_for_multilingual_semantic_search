"Anna Kareņina" (angļu: Anna Karenina) ir 2012. gada Apvienotās Karalistes mākslas filma. Filmas režisors ir Džo Raits un tā veidota pēc Ļeva Tolstoja tāda paša nosaukuma romāna motīviem, kas tika izdots 1875.—1877. gadā. 2013. gada 13. janvārī tika paziņots, ka filma ir nominēta 85. Kinoakadēmijas balvai četrās kategorijās: "Labākā oriģinālmūzika", "Labākais operatora darbs", "Labākais mākslinieka darbs" un "Labākie kostīmi", bet balvu ieguva tikai pēdējā kategorijā.