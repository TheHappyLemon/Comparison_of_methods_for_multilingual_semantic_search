Ziemeļjitlandes sala (dāņu: Nørrejyske Ø) vai Vendsisela-Tī (Vendsyssel-Thy) ir Dānijai piederoša sala Baltijas jūras rietumos, lielākā Dānijas sala. Līmfjordens un Langeraks dienvidos to atdala no Jitlandes pussalas, kuras daļa sala bija līdz 1825. gada 3. februārim, kad vētras laikā tika pārrauta Agertanges smilšu strēle, kas atdalīja Līmfjordenu no Ziemeļjūras. Rietumos salas krastus apskalo Skageraks, austrumos — Kategats. Lielākā apdzīvotā vieta ir Hjerringas pilsēta.