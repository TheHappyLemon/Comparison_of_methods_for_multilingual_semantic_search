Čičisteras katedrāle (angļu: Chichester Cathedral) jeb Svētās Trīsvienības katedrāles baznīca (angļu: Cathedral Church of the Holy Trinity) ir no 1075. līdz 1108. gadam celta anglikāņu katedrāle, kas atrodas Anglijas dienvidos, Rietumsaseksas Čičisteras pilsētā. 681. gadā dibinātās Čičisteras diecēzes galvenā baznīca. Katedrāles celtniecība tika uzsākta pēc tam, kad bīskapa sēdeklis tika pārcelts no Selsī abatijas. 1108. gadā katedrāle tika iesvētīta. Netipiski citām Anglijas katedrālēm, Čičisteras baznīcai ir atsevišķi stāvošs zvanutornis (kampanile). Katedrālē apglabāts bīskaps, svētais Čičisteras Ričards (Richard of Chichester, 1197—1253), kas viduslaikos katedrāli padarīja par svētceļojumu mērķi. 1861. gadā no sava svara sagruva katedrāles tornis, kas tika atjaunots.