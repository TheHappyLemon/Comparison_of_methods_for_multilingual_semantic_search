Mehiko katedrāle (spāņu: Catedral Metropolitana de la Asunción de María) ir Romas katoļu baznīcas katedrāle Mehiko, Meksikā. Šī ir lielākā katedrāle Amerikā. Atrodas Konstitūcijas laukumā pilsētas centrā. Baznīca uzbūvēta laikā no 1573. līdz 1813. gadam, uzcelta oriģinālās baznīcas, kas celta drīz pēc spāņu Tenočtitlanas iekarošanas, vietā. Spāņu arhitekts Klaudio de Arčinjega, plānojot baznīcu, smēlies iedvesmu no gotiskajām katedrālēm Spānijā. Katedrālē atrodas divas Amerikā vecākās 18. gadsimta ērģeles.