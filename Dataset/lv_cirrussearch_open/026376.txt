Sers Hūberts Ferdinands Opermans (angļu: Sir Hubert Ferdinand Opperman; 1904. gada 29. maijs — 1996. gada 24. aprīlis), Austrāljiā un Francijā pazīstams ar iesauku Oppy, bija Austrālijas riteņbraucējs un politiķis, kura izturības braucieni ar velosipēdu 1920. un 1930. gados viņam atnesa starptautisku atpazīstamību. Hūberts ar velosipēdu brauca kopš astoņu gadu vecuma līdz savai 90. dzimšanas dienai, kad viņa sieva Mevisa, baidoties par viņa veselību un drošību, piespieda viņu to pārtraukt. Viņa riteņbraukšanas izturība padarīja Opermanu par vienu no visu laiku labākajiem Austrālijas sportistiem.