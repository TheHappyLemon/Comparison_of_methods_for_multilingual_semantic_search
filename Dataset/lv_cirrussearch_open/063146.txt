Glīveņu dzimta (latīņu: Potamogetonaceae) ir cirveņu rindas ūdensaugu dzimta, kura sastopama dažādās klimatiskajās joslās. Zināmas ap 110 sugas, kuras ir iedalītas 6 ģintīs — lielākā no tām ir glīveņu ģints, kura ietver aptuveni 100 sugas. Viena no svarīgākajām segsēkļu ūdensaugu grupām, jo glīveņu dzimtas augi ir daudzu ūdensdzīvnieku dzīvotne vai barības avots. Latvijā ir zināmas 17 sugas. Vairākums ir diezgan parasti stāvošu un lēni tekošu ūdeņu augi. Glīvenes diezgan bieži savstarpēji hibridizējas.