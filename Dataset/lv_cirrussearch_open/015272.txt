Single Ladies (Put a Ring on It) ir amerikāņu ierakstu mākslinieces Bejonses Noulzas dziesma no viņas trešā studijas albuma I Am... Sasha Fierce. Tā tika izdota 2008. gada 12. oktobrī sadarbībā ar Columbia Records. Kopā ar If I Were a Boy šī bija albuma vadošā dziesma. Dziesma ierindojās Billboard Hot 100 pirmajā vietā, Single Ladies tika sertificēts ar četrkāršo platīna disku pēc RIAA sistēmas. Līdz 2012. gada martam singls tika pārdots 4,84 miljonos kopiju ASV. Savukārt pasaulē tas ticis pārdots vairāk nekā sešos miljonos kopiju (2009. gada novembra dati), tādējādi tas ir viens no visu laiku visvairāk pārdotākajiem singliem pasaulē. Dziesmas videoklips saņēma gada labākā video balvu 2009. gada MTV Video Music Awards balvu pasniegšanas ceremonijā.