Jugorskijšars (krievu: Югорский Шар) vai Jugras šaurums ir jūras šaurums Ziemeļu Ledus okeānā Krievijā. Tas atdala Vaigačas salu ziemeļrietumos no Jugras pussalas dienvidaustrumos un savieno Barenca jūru un Pečoras jūru rietumos ar Karas jūru austrumos. Šaurums ir 40 km garš un 2,5—12 km plats, kuģojams. Šauruma dienvidu krastā ir pamests ciems Habarova, pie abām šauruma ieejām polārstacijas — Belijnosa pie rietumu un Jugorskijšara (pamesta) — pie austrumu.