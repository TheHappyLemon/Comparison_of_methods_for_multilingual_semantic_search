Kerbela (arābu: كربلاء, Karbalā’) ir pilsēta Irākas centrālajā daļā, Kerbelas muhāfazas administratīvais centrs. 2014. gadā pilsētā dzīvoja 690 tūkstoši iedzīvotāju. Kerbela atrodas aptuveni 100 km uz dienvidrietumiem no Irākas galvaspilsētas Bagdādes, netālu no Razāzas ezera. Kerbela ir viena no šiītu svētajām pilsētām, jo šeit 680. gadā notika Kerbelas kauja, kurā krita Muhameda mazdēls Huseins Ibn Alī cīņā pret Umajādu kalifātu.