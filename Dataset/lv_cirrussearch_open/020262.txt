"Skrējiens pēc miljona" (angļu: The Amazing Race) ir amerikāņu realitātes šovs, kurā parasti 11 komandas, katrā pa diviem dalībniekiem sacenšas skrējienā apkārt pasaulei. Sacensības ir sadalītas 12 posmos, kuros dalībniekiem jācenšas izpildīt gan fiziski, gan garīgi uzdevumi. Komandām pēc dotajiem aprakstiem un uzdevumiem ir jāorientējas svešā valstī, jākomunicē ar vietējiem iedzīvotājiem, lai izpildītu kādu no uzdevumiem un jāpārvietojas publiskos transportlīdzekļos - lidmašīnā, kuģī utt. Komandas pakāpeniski tiek izslēgtas no spēles katra posma beigās, taču viena no trim atlikušajām komandām, kura pēdējo posmu šķērsos pirmā, iegūs 1 miljonu US$. Latvijā to rādija LNT un 360TV.