Erevānas metro, oficiāli Karena Demirčjana Erevānas metro (armēņu: Կարեն Դեմիրճյանի անվան Երևանի մետրոպոլիտեն, Karen Demirchyani anvan Yerevani metropoliten), ir metro sistēma Armēnijas galvaspilsētā Erevānā. Metro pieder valstij un to vada Armēnijas Transporta un satiksmes ministrija. Metro atklāts 1981. gadā un tāpat kā citi padomju metro, tas atrodas ļoti dziļi pazemē (20–70 metri) un bagātīgi izdekorēta ar nacionālajiem motīviem. Metro līnijas garums ir 13,4 km un to apkalpo 10 stacijas. Kopš pilsētā ir atklāti jauni minibusu maršruti metro līnijas izmantošana ir krietni samazinājusies. Pēc apkalpoto līniju garuma tā ir 169. vietā pasaulē, 14. vietā starp bijušās PSRS metropolitēniem (pēc Maskavas, Sanktpēterburgas, Kijivas, Harkivas, Minskas, Baku, Taškentas, Tbilisi, Ņižņijnovgorodas, Novosibirskas, Kazaņas, Samaras un Jekaterinburgas) un 3. vietā Aizkaukāzā.