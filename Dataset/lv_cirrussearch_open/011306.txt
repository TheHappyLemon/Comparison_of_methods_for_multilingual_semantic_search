Kosmos-2474 (Космос-2474) bija Krievijas GLONASS globālās navigācijas sistēmas pavadonis. Tas orbītā tika palaists 2011. gada 2. oktobrī. Tas ir pavadoņu sērijas GLONASS-M aparāts. Tā Glonass zemes vadības kompleksa numurs bija 742. Tas bija izvietots Glonass sistēmas pirmajā orbitālajā plaknē, punktā Nr. 4. Kosmos-2474 tika palaists 2011. gada 2. oktobrī 20:15:14 UTC ar nesējraķeti Sojuz-2.1b / Fregat no Pļeseckas kosmodroma. 23:53 UTC pavadonis atdalījās no dzinējbloka Fregat. 25. oktobrī, pēc izmēģinājumiem un pārbaudēm Kosmos-2474 tika nodots ekspluatācijā. 2019. gada 26. augustā GLONASS № 742 tika pārslēgts no darba režīma uz tehniskās apkopes režīmu, kas nozīmē, ka pavadonis bija sabojājies. 2020. gada 24. martā tika pārtraukti visi darbi ar Kosmos-2474.