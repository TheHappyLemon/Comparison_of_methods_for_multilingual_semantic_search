Adrijas līga ir reģionāla basketbola līga, kurā sacenšas klubi no Balkānu valstīm un tuvējām kaimiņvalstīm: Bosnijas un Hercegovinas, Horvātijas, Ziemeļmaķedonijas, Melnkalnes, Serbijas, Slovēnijas un Ungārijas, dažkārt piedalījušies arī citu valstu klubi (piemēram, Izraēlas, Čehijas). Līga tika dibināta 2001. gadā, pašlaik turnīru organizē Adrijas basketbola asociācija. Pārsvarā visi klubi paralēli piedalās arī savu valstu nacionālajos čempionātos. Pēc Adrijas līgas dibināšanas ir tikušas izveidotas vairākas citas reģionālās basketbola līgas: Baltijas basketbola līga, Centrāleiropas basketbola līga, Balkānu starptautiskā basketbola līga, VTB Vienotā līga. Visvairāk reižu (6 reizes) turnīrā ir uzvarējuši Serbijas klubi Belgradas "Partizan" un "Crvena zvezda".