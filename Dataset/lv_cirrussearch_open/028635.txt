Ūsti pie Labas (čehu: Ústí nad Labem, izrunā: [ˈuːsciːˈnad labɛm], vācu: Aussig) ir pilsēta Čehijas ziemeļos. Atrodas pie Bilīnas ietekas Labā, galvenā Labas (Elbas) osta. Nozīmīgs dzelzceļa mezgls, Ziemeļbohēmijas rūpniecības un tirdzniecības centrs. Ar vairāk nekā 93,5 tūkstošiem iedzīvotāju tā ir septītā lielākā pilsēta valstī. Pilsētas vēsture sniedzas līdz 10. gadsimtam, galvenokārt pilsēta attīstījusies kopš 19. gadsimta. Pilsētā atrodas Stržekovas hrada (Hrad Střekov), ievērojama ir arī Jaunavas Marijas Debesbraukšanas katedrāle, kurā atrodas 15. gadsimta beigās tapusi vēlīnās gotikas altārglezna, ievērojama būve ir tilts pār Labi. Katedrāles tornis Otrā pasaules kara laikā pēc pilsētas bombardēšanas novirzījies par 1 m no vertikālās ass. Pilsēta atrodas Bohēmijas Šveices nacionālā parka teritorijā.