Ļeņingradska (krievu: Ленинградская) ir Krievijas antarktiskā polārstacija. Izvietota Otsa krastā pie Somova jūras. Stacijai vietu izvēlējās 15. padomju antarktiskā ekspedīcija 1970. gadā. Par piemērotāko vietu tika atzīts ap 300 m augsts nunataks austrumos no Tomiļina ledāja ap 2 km no krasta. Stacijas izbūve tika veikta 1975. gadā no 5. līdz 25. februārim. Stacija strādāja vissezonas režīmā līdz 1991. gadam, kad tā tika iekonservēta. 2009. gadā stacija tika atkonservēta; tā tiek izmantota vasaras sezonas pētījumiem, kā arī uzstādīta automātiskā reģistrējošā aparatūra.