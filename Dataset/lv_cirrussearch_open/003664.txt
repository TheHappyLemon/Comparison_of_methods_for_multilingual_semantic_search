Akihito (japāņu: 明仁, dzimis 1933. gada 23. decembrī) ir bijušais un 125. Japānas imperators (天皇, tennō). Viņš tronī kāpa 1989. gada 7. janvārī, kad nomira iepriekšējais Japānas imperators Hirohito. Akihito bija Hirohito piektais bērns un vecākais dēls. 2019. gada 30. aprīlī Akihito labprātīgi atkāpās no amata, to nododot savam vecākajam dēlam un troņmantniekam Naruhito. Par Akihito nodomu atkāpties tika paziņots jau 2016. gada 13. jūlijā, atsaucoties uz imperatora cienījamo vecumu. Tādējādi Akihito kļuva par pirmo Japānas imperatoru pēdējo 200 gadu laikā, kas labprātīgi atkāpies.