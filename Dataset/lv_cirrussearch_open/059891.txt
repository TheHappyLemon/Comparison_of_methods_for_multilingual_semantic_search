Volmārs Antons fon Šlipenbahs (vācu: Wolmar Anton von Schlippenbach, dzimis 1653. gada 23. februārī, miris 1721. gada 27. martā) bija Livonijas izcelsmes karavīrs zviedru, vālāk krievu dienestā. Piedalījās Ziemeļu karā, komandēdams zviedru spēkus cīņās Igaunijas un Latvijas teritorijās. 1701. gada septembrī pie Reuges veiksmīgi atvairīja Borisa Šeremetjeva komandēto spēku uzbrukumu, par ko Šlipenbaham tika piešķirta ģenerālmajora dienesta pakāpe. Tomēr tā paša gada decembrī piedzīvoja sakāvi pie Erastveres, bet 1702. gada jūlijā — kaujā pie Omuļiem. No 1704. līdz 1706. gadam Šlipenbahs bija Zviedru Igaunijas ģenerālgubernators. Krita gūstā Poltavas kaujas laikā. 1712. gadā iestājās Krievijas dienestā. 1714. gadā saņēma ģenerālporučika pakāpi. Miris 1721. gadā. Tallinas Domā atrodas Šlipenbaham veltīta epitāfija. Līdz 1721. gadam viņam piederēja Šlipenbaha nams (Schlippenbachi elamu) Tallinas vecpilsētā.