2018. gada Bērnu Eirovīzijas dziesmu konkurss (angļu: Junior Eurovision Song Contest 2018; franču: Concours Eurovision de la chanson junior 2018) bija 16. ikgadējais Bērnu Eirovīzijas dziesmu konkurss, kas notika Baltkrievijas galvaspilsētā Minskā 2018. gada 25. novembrī. Šī bija jau otrā reize, kad konkurss notika valstī (iepriekš 2010. gada konkurss). 20 valstis piedalījās konkursam, kas bija augstākais dalībvalstu skaits konkursa vēsturē,mpirmo reizi piedaloties Kazahstānai un Velsai. Francija konkursā atgriezās pēc 14 gadu pārtraukuma, kā arī Azerbaidžāna un Izraēla. No konkursa izstājās Kipra. Konkursā pirmo reizi uzvarēja Roksana Veņģele no Polijas ar dziesmu Anyone I Want To Be.