Būkāna (persiešu: بوکان, Bukân; kurdu: بۆکان, Bokan) ir pilsēta Irānas ziemeļrietumos, Rietumazerbaidžānas ostānā. Tā ir Bukānas šahrestānas administratīvais centrs. 2012. gadā pilsētā dzīvoja aptuveni 172 tūkstoši iedzīvotāju, no kuriem vairums ir kurdi. Pēc iedzīvotāju skaita tā ir trešā lielākā pilsēta Rietumazerbaidžānā aiz Urmijas un Hojas. Tā ir arī trešā lielākā Irānas Kurdistānas pilsēta.