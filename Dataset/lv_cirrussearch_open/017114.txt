Middlesbrough Football Club, zināms arī kā The Boro, ir profesionāls Anglijas futbola klubs no Midlsbro, pilsētas Ziemeļjorkšīrā. Pašlaik spēlē Championship, Anglijas otrajā spēcīgākajā līgā. Dibināts 1876. gadā, kopš 1995. gada spēlē Riversaidas stadionā, kurš ir kluba trešais stadions kopš kļūšanas par profesionālu klubu 1889. gadā. Visilgāk, 92 gadus, tas ir spēlējis Ayresome Park stadionā (1903-1995). 1992. gadā klubs bija viens no Anglijas Premjerlīgas dibinātājiem. Par kluba galvenajiem konkurentiem tiek uzskatīti Ņūkāslas "United" un Sunderland. Kluba lielākais panākums ir iekļūšana UEFA kausa finālā 2006. gadā.