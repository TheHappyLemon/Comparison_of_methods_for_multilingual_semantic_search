Pāvests Gregors I vai Pāvests Grēgorijs I (latīņu: Gregorius I; dzimis aptuveni 540. gadā Romā, miris 604. gada 12. martā Romā), pazīstams arī kā Gregors (Grēgorijs) Lielais, Gregors (Grēgorijs) I Lielais un Gregors (Grēgorijs) Dialogists, no 590. gada 3. septembra līdz savai nāvei bija Romas pāvests, Romas Katoļu baznīcas un Vatikāna galva. Viņš ir pazīstams ar saviem darbiem, kas bija daudz bagātīgāki nekā viņa priekštečiem. Būdams pāvests, viņš kopumā uzrakstījis vairāk nekā 20 000 vēstuļu. Viņš tiek uzskatīts par ievērojamāko agro Viduslaiku Romas pāvestu, kā arī par universālās Rietumu baznīcas izveidotāju. Viņš ieviesa gregorisko korāli, kas kļuva par garīgās mūzikas pamatu. Uzreiz pēc nāves viņš tika kanonizēts. Gregors I ir mūziķu, dziedātāju, studentu un skolotāju svētais aizbildnis.