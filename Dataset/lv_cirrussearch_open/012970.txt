Pāvests Higins (latīņu: Hyginus; dzimšanas datums nav zināms, miris 140. vai 142. gadā) bija Romas bīskaps un līdz ar to katolisma tradīcijā tiek uzskatīts par vienu no Romas pāvestiem. Šajā amatā viņš bija aptuveni no 136. vai 138. līdz 140. vai 142. gadam. Par viņa dzīvi un darbību ziņas nav saglabājušās. Tradicionāli tika uzskatīts, ka viņš noteica pakāpes garīdzniecības hierarhijā un dažādas garīdzniecības prerogatīvas. Taču mūsdienu zinātnieki mēdz to apšaubīt.