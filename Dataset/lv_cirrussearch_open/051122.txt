Like A Virgin ir amerikāņu dziedātājas Madonnas otrais studijas albums, kuru ierakstu kompānija Sire Records ASV izdeva 1984. gada 12. novembrī. 1985. gadā albums tika pārizdots Eiropas tirgum un tajā, kā papildinājums, bija pievienota dziesma "Into The Groove". 2001. gadā ierakstu kompānija Warner Bros. izdeva digitāli atjaunotu albuma versiju, kurā tika iekļautas papildus divas remiksētas dziesmas (šajā albuma versijā dziesma "Into The Groove" netika iekļauta). Albuma pirmā versija ASV tika pārdota 11 miljonos kopiju, bet uz šo brīdi (2008. gada Janvāris) kopumā pasaulē ir pārdoti aptuveni 19 miljoni eksemplāru.