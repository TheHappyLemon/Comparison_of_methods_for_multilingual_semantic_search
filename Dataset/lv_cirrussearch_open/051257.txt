Veluvezomas nacionālais parks (nīderlandiešu: Nationaal Park Veluwezoom) ir 1930. gadā dibināts nacionālais parks Nīderlandes Gelderlandes provinces Veluves apgabalā un ir senākais nacionālais parks valstī. Šeit saglabājušies relatīvi neskarti meži un tīreļi, kā arī Nīderlandes apstākļiem ievērojami pauguri, kas ir līdz 110 metriem virs jūras līmeņa. Rajons jau no 20. gadsimta sākuma ir iemīļots dabas atpūtas cienītāju mērķis.