Marks Manilijs (latīņu: Marcus Manilius) bija romiešu astrologs, dzejnieks, I. gadsimtā m.ē. sarakstījis vienu no pirmajiem darbiem par astroloģiju – Astronomica vai Astronomicon. Darbs sastāv no 5 grāmatām, uzrakstīts dzejas formā. Marka Manilija vārdā nosaukts Mēness krāteris Manilijs. Nekādas ziņas par Marku Maniliju nav saglabājušās. Nav pat īsti zināms viņa vārds, tiek uzskatīts, ka tas bijis Marcus Manilius. Pirmajām Astronomica grāmatām autors nav norādīts, pēc tam parādās Manilius, Manlius, Mallius. No darba noprotams, ka tas rakstīts imperatora Augusta pēdējos valdīšanas gados, imperatora Tiberija valdīšanas sākumā un, ka autors bijis Romas iedzīvotājs. Darbā Astronomica pirmoreiz parādās astroloģijas termina mājas jeb nami lietošana.