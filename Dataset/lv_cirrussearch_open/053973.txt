Intelsat 39 (IS-39) ir Luksemburgā bāzēta uzņēmuma Intelsat sakaru pavadonis. Tas paredzēts sakaru nodrošināšanai Āfrikā, Eiropā, Vidējos Austrumos, Āzijā, Indijas okeāna reģionā. Pavadonis ģeostacionārajā orbītā tika palaists 2019. gada augustā. Pavadoni izgatavoja ASV uzņēmums SSL. Tam ir uzstādīti C joslas un Ku joslas raidītāji. Intelsat 39 tika palaists 06.08.2019. 19:30 UTC no Gviānas kosmiskā centra ar nesējraķeti Ariane 5ECA (lidojums VA323). Kopā ar to tika palaists pavadonis EDRS C / HYLAS 3. Intelsat 39 ģeostacionārajā orbītā tika izvietots punktā 62° austrumu garuma, kur tas nomainīja Intelsat 902, kas bija palaists 2001. gadā.