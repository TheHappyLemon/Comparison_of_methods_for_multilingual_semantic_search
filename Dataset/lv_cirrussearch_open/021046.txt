Ismaīls pašā (arābu: إسماعيل باشا‎; dzimis 1830. gada 31. decembrī, miris 1895. gada 2. martā) bija Ēģiptes un Sudānas vāli un hedīvs no 1863. līdz 1879. gadam. Kaut arī Ēģipte bija Osmaņu impērijas sastāvā, Ēģiptes valdnieki 19. gadsimtā faktiski realizēja no Osmāņu impērijas neatkarīgu politiku, ietekmējoties no Eiropas lielvalstīm. Ismaīls pašā, tāpat kā viņa vectēvs Muhameds Alī pašā, veica reformas valstī, attīstot ekonomiku, veicot nodokļu reformu un būvējot dzelzceļus. 1866. gadā tika ieviesta valsts pārstāvju palāta ar konsultatīvu varu. Ismaīls pašā deklarēja, ka Ēģipte ir Eiropas, nevis Āfrikas sastāvdaļa. Reformas un karš ar Etiopiju tomēr noveda pie liela valsts parāda, Ēģipte bija spiesta pārdot savas daļas Suecas kanāla uzņēmumā, bet 1879. gadā briti Ismaīlu atcēla no amata un nodibināja kontroli pār Ēģiptes finansēm.