Marija de Mediči (franču: Marie de Médicis, itāļu: Maria de' Medici; dzimusi 1575. gada 26. aprīlī, mirusi 1642. gada 3. jūlijā) bija ietekmīgās Florences Mediči dzimtas pārstāve un Francijas karaliene-konsorte no 1589. līdz 1610. gadam. Pēc tam, kad atentātā tika nogalināts viņas vīrs, karalis Anrī IV, Marija de Mediči līdz 1614. gadam bija reģente mazgadīgajam dēlam Luijam XIII. Bija pazīstama kā nemitīgu galma intrigu organizētāja un mākslinieku aizbildne (viņas galmā darbojās Pīters Pauls Rubenss). Pēc Marijas de Mediči ierosmes Parīzē tika uzcelta Luksemburgas pils. No 1631. gada līdz savai nāvei, Rišeljē atbīdīta no varas, dzīvoja ārzemēs.