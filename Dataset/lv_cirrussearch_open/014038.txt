Jurijs Žirkovs (krievu: Юрий Жирков, dzimis 1983. gada 20. augustā) ir bijušais Krievijas futbolists un bijušais Krievijas izlases dalībnieks. 2005. gadā ar PFC CSKA Moscow ieguva UEFA kausu, kā arī divas reizes kļuva par Krievijas Premjerlīgas uzvarētāju un četras reizes ieguva Krievijas kausu. 2008. gadā Jurijs Žirkovs tika atzīts par Krievijas gada futbolistu. 2009. gadā par 18 miljoniem sterliņu mārciņām Žirkovu iegādājās Anglijas Premjerlīgas klubs Chelsea. Viņš kļuva par visu laiku dārgāko krievu futbolistu. Kopā ar Chelsea vienu reizi kļuva par Anglijas čempionu un vienu reizi ieguva FA kausu. Krievijas futbola izlasē Žirkovs debitēja 2005. gadā. 2008. gada Eiropas čempionātā Žirkovs Krievijas izlases sastāvā ieguva trešo vietu. Pēc turnīra Žirkovs tika iekļauts čempionāta simboliskajā izlasē.