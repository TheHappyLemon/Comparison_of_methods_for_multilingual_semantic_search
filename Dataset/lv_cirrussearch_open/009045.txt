Ansbahas Karolīne, Vilhelmīna Šarlote Karolīne fon Brandenburga-Ansbaha (vācu: Wilhelmina Charlotte Caroline von Brandenburg-Ansbach, angļu: Caroline of Brandenburg-Ansbach; dzimusi 1683. gada 1. martā; mirusi 1737. gada 20. novembrī) bija Lielbritānijas karaļa Džordža II sieva. Bērnību pavadījusi Prūsijas karaļa Frīdriha I sievas Hanoveres Sofijas Šarlotes galmā. Apprecējās ar Hanoveres kūrfirstu Georgu Augustu (nākamo Lielbritānijas karali). 1714. gadā, kad vīrs kļuva par Velsas princi, ģimene pārcēlās uz Lielbritāniju. Kopā ar vīru bija politiskā opozīcijā vīratēvam — Džordžam I. Politiski Karolīne atbalstīja Robertu Volpolu. Pēc Karolīnes nāves 1737. gadā karalis atteicās precēties vēlreiz.