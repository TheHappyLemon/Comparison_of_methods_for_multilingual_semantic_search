Ewert and The Two Dragons ir igauņu indīroka un indīpopa grupa. Tā dibināta 2009. gadā, kad izlaida pirmo albumu The Hills Behind the Hills. Grupas sastāvā ir vokālists Everts Sundja, Erki Pernoja spēlē ģitāru, Kristjans Kallass bungas un Ivo Etti basģitāru. Kopš 2011. gada koncertos grupu papildina trompetists Ārne Ots, saksofonists Indreks Varends un trombonists Johanness Kīks. Pirmā no grupas izdevējkompānijām bija latviešu I Love You Records. Ewert and The Two Dragons ir ļoti populāri Baltijas valstīs, kā arī citur Eiropā. 2011. gadā ar Good Man Down saņēma Igaunijas mūzikas balvu par labāko dziesmu un albumu.