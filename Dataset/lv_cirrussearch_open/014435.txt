Velingradas pussala Velingradas pussala (bulgāru: полуостров Велинград) ir ap 25 km gara un līdz 24 km plata ziemeļrietumu virzienā orientēta ar ledu klāta pussala Greiema krasta dienvidrietumos, Antarktīdā. Ziemeļaustrumos tai piekļaujas Barilāri līcis, dienvidrietumos — Holtedāla līcis. No Bisko salām Belinshauzena jūrā to atdala Grandidjē šaurums. Pie pussalas pamatnes paceļas Čirenas augstiene. Pussalu apsekojusi Bulgārijas antarktiskā ekspedīcija un nosaukusi par godu Velingradas pilsētai Dienvidbulgārijā. Prospektpointa ragā pussalas rietumos no 1957. līdz 1959. gadam darbojās Apvienotās Karalistes polārstacija Prospektpointa.