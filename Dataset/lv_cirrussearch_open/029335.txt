Koraļļu salas jeb atoli ir zemas un līdzenas, parasti gredzenveida salas, kuru vidū ir sekls ūdens - lagūna. Koraļļi ir sīki dzīvnieki, kas dzīvo siltās un sāļās jūrās un ir piestiprinājušies pie klintīm. Katra koraļļa ķermenim ir kaļķa čaula, bet tā galā atrodas taustekļi, ar kuriem dzīvnieks satver barības objektus. Vairums koraļļu dzīvo kolonijās. Daudzu gadsimtu laikā no to skeletiem ir izveidojušies koraļļu rifi. Šādas koraļļu veidotas salas ir, piemēram, Bermudu, Seišelu, Tuamotu, Karolīnu, Māršala salas. Arī Baltijas jūrā sastopami koraļļu veidojumi. Igaunijas Vilsandi salu grupā ietilpst kādreiz koraļļu veidotie rifi.