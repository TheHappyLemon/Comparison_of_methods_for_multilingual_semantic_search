Šis raksts ir par embrionālo attīstību. Par citām jēdziena auglis nozīmēm skatīt nozīmju atdalīšanas lapu. Auglis ir cilvēka dīglis no devītās attīstības nedēļas līdz piedzimšanai. Augļa attīstība notiek apmēram 280 dienu jeb desmit grūtniecības mēnešus, kur viens grūtniecības mēnesis atbilst 28 dienām. Par dzīvotspējīgu auglis kļūst jau septītajā grūtniecības mēnesī, desmitajā grūtniecības mēnesī auglis jau ir pilnībā attīstījies, piedzimst bērns. Jaundzimušais parasti ir vidēji 50 cm garš un 3,2—3,5 kg smags.