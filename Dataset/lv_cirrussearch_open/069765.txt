Džija Lisa (angļu: Jia Lissa), īstajā vārdā Jūlija Čirkova (krievu: Юлия Чиркова; dzimusi 1996. gada 1. septembrī Iževskā) ir krievu pornoaktrise. Saņēmusi XBIZ Europa Award balvu kategorijā "Gada labākā izpildītāja" (2020). Karjeru pornogrāfijas industrijā uzsāka 2017. gada rudenī 21 gada vecumā. Viņas pirmās ainas bija masturbācija tīmekļa vietnē MET-Art. 10 mēnešu laikā pēc karjeras uzsākšanas viņa filmējās masturbācijas un lesbiešu seksa ainās vietnēm LetsDoeIt, MET-Art un StraplessDildo. 2018. gada augustā Džija paraksta ekskluzīvu līgumu ar franču uzņēmēja Grega Lanska studiju Vixen Studios un sāk filmēties ainās ar vīriešiem, kļūstot arī par pirmo Eiropas līgumzvaigzni šajā studijā. Viņa filmējās arī studijas Blacked starprasu seksa ainā. Saskaņā ar IAFD tīmekļa vietnes datiem uz 2022. gada oktobri, Džija Lisa filmējusies vairāk nekā 120 pornogrāfiskās filmās.