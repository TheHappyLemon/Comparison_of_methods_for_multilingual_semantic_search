Simo Vuorilehto (somu: Simo Vuorilehto; dzimis 1930. gada 8. augustā) ir Somijas inženieris, uzņēmējs. Pazīstams kā Nokia vadītājs no 1988. līdz 1992. gadam. Sākotnēji Vuorilehto darbojās papīra un celulozes rūpniecībā. 1986. gadā Simo Vuorilehto kļuva par Nokia vadītāja Kari Kairamo vietnieku. Pēc tam, kad 1988. gada 11. decembrī Kari Kairamo izdarīja pašnāvību, par uzņēmuma izpilddirektoru un padomes priekšsēdētāju kļuva Simo Vuorilehto. Viņš turpināja Kairamo izstrādāto uzņēmuma restrukturizācijas plānu. Tika pārdoti zaudējumus nesošie meitas uzņēmumi, koncentrējoties uz strauji attīstošos mobilo telesakaru nozari. Viņu 1990. gada aprīlī padomes priekšsēdētāja amatā nomainīja Mika Tīvola. 1992. gada maijā viņu izpilddirektora amatā nomainīja Jorma Ollila.