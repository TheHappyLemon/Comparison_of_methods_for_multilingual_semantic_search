Šis raksts ir par 1996. gada filmu. Par citām jēdziena Romeo un Džuljeta nozīmēm skatīt nozīmju atdalīšanas lapu. "Romeo un Džuljeta" (angļu: Romeo + Juliet) ir 1996. gada ASV romantiska kriminālfilma, kuras režisors, kā arī viens no scenārija autoriem un viens no producentiem ir Bazs Lurmens. Galvenās lomas atveido Leonardo Di Kaprio, Klēra Deinsa, Braiens Denehijs, Džons Legisamo, Pīts Postletvaits un Pols Sorvino. Filmas pirmizrāde notika 1996. gada 27. oktobrī Holivudā. Filma veidota kā Viljama Šekspīra tāda paša nosaukuma lugas modernizācija.