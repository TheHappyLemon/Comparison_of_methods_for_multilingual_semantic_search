Tears ir Lielbritānijas grupas Clean Bandit dziesma, piedziedot angļu dziedātājai Luizai Džonsonei. Tā tika izdota kā singls 2016. gada 27. maijā. Dziesmas temps ir 130 bpm un tā ir veidota fa minorā, lai gan tajā arī tiek izmantots do mažora un si bemola mažora akordi, kas nav raksturīgi šai tonalitātei. Pēc pirmā piedziedājuma ievērojami mainās dziesmas ritms. Dziesmu sarakstīja grupas dalībnieks Džeks Patersons kopā ar Semu Romānu ilgu laiku pirms singla izdošanas, tās pavadījums tika ierakstīts kopā ar vairākiem citiem instrumentālajiem demo ierakstiem, ko grupa apkopo savam otrajam studijas albumam. Luiza Džonsone tika pieaicināta kā vokāliste trīs dienas pēc viņas uzvaras šovā "X Faktors". Dziesmas video ir attēlota Džonsone un Clean Bandit telpā ar degošiem mūzikas instrumentiem un ūdeni uz grīdas. Video arī ir redzama sniega pūce Gizmo, kas iepriekš spēlēja Hedvigu Harija Potera filmās.[nepieciešama atsauce]