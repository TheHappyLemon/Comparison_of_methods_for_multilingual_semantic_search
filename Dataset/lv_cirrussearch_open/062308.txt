Herberts Vimmers (vācu: Herbert Wimmer, dzimis 1944. gada 9. novembrī) ir bijušais Vācijas futbolists, spēlēja pussarga pozīcijā, bijis Vācijas futbola izlases dalībnieks. Visu savu karjeru, no 1966. līdz 1978. gadam, pavadījis Vācijas komandā Borussia Monchengladbach. Izcīnījis piecus Vācijas Bundeslīgas titulus, vienu Vācijas kausu un vienu UEFA kausu. Rietumvācijas futbola izlases sastāvā spēlējis no 1968. līdz 1976. gadam. Kopumā piedalījies 36 mačos, kuru laikā guvis četrus vārtus. Uzvarējis 1974. gada FIFA Pasaules kausā un 1972. gada Eiropas čempionātā. Piedalījies arī 1976. gada Eiropas čempionātā.