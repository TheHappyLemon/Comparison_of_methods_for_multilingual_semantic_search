Orhans Pamuks (turku: Orhan Pamuk; dzimis 1952. gadā Stambulā) ir turku rakstnieks. Viņa darbi izdoti vismaz 100 valstīs un tulkoti 34 valodās, 2006. gada Nobela prēmijas literatūrā ieguvējs. Vācijas grāmattirgotāju Miera prēmijas, ko ik gadu pasniedz Frankfurtē, laureāts 2005. gadā. Studējis arhitektūru un žurnālistiku. Politiskus sarežģījumus viņam sagādājuši izteikumi franču presē par turku genocīdu pret armēņiem un kurdiem, kurā nogalināts miljons armēņu un 30 000 kurdu. Savas zemes vēsture, mūsdienu Turcija, Osmaņu turku tēlainība un metaforika valdzina lasītājus Orhana Pamuka darbos. Romāni: "Dževdeta kungs un viņa dēli" (Cevdet Bey ve Oğulları, 1982), "Klusais nams" (Sessiz Ev, 1983), "Baltā pils" (Beyaz Kale, 1985), "Melnā grāmata" (Kara Kitap, 1990), "Mans vārds ir Sarkans" (Benim Adım Kırmızı, 1998), "Sniegs" (Kar , 2002), "Stambula:atmiņu pilsēta" (İstanbul: Hatıralar ve Şehir,2003).