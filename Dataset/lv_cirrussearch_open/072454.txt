Cjiņhuandao (vienkāršotā ķīniešu: 秦皇岛, tradicionālā ķīniešu: 秦皇島, piņjiņs: Qínhuángdǎo) ir pilsēta Hebei provincē Ķīnā, Bohai jūras krastā. Cjiņhuandao ir trīs galvenie attīstības rajoni: Beidaihe ir piejūras kūrorts, kurš ir iecienīta politiķu tikšanās vieta. Haiganas rajons ir osta un Cjiņhuandao pamatteritorija. Šaņhaiguaņa ir populārs tūrisma galamērķis; Lielā Ķīnas mūra austrumu gals. Cjiņhuandao Olimpiskā sporta centra stadionā notika kvalifikācijas turnīra spēles 2008. gada Pekinas olimpiādes laikā.