Elektronikas un Elektrotehnikas inženieru institūts - IEEE (Institute of Electrical and Electronics Engineers) - starptautiska nekomerciāla speciālistu asociācija, vadošā organizācija radioelektronikas un elektrotehnikas standartu izstrādē. Organizācija izveidojusies 1963. gadā, apvienojoties AIEE (American Institute of Electrical Engineers, dibināts 1884) un IRE (Institute of Radio Engineers, dibināts 1912). IEEE ir vairāk nekā 370,000 biedru 160 valstīs, tai skaitā 80,000 studentu, 311 nodaļas, šobrīd aptuveni 900 aktīvi IEEE standarti un vairāk nekā 400 izstrādes stadijā. IEEE izdod trešo daļu pasaules literatūras par datoru, tīklu un elektronikas tēmām, tai skaitā 102 zinātniskus žurnālus un 36 nozaru žurnālus speciālistiem.