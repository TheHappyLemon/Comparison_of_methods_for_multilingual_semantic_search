Moronga (poļu: Morąg, vācu: Mohrungen) ir pilsēta Polijas ziemeļaustrumos, Varmijas-Mazūrijas vojevodistē, uz ziemeļiem no Ostrudas. Līdz 1945. gadam pilsēta bija Vācijas (Austrumprūsijas) sastāvā un tās nosaukums bija Morungena (Mohrungen). Pilsēta dibināta 1302. gadā kā Vācu ordeņa apmetne. Pēc Trīspadsmitgadu kara tā palika Prūsijas hercogistes sastāvā. Vācu filozofa un dzejnieka Johana Gotfrīda Herdera (Johann Gottfried Herder, 1744 - 1803) un teologa Abrahama Kalova (Abraham Calovius, 1612 - 1686) dzimtā pilsēta. Pēc 2. pasaules kara, pamatojoties uz Potsdamas konferences lēmumiem, Morungena iekļāvās Polijā, bet vācu iedzīvotāji no pilsētas tika padzīti.