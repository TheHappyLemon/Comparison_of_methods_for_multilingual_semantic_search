Gvinejas-Bisavas futbola izlase ir futbola komanda, kas pārstāv Gvineju-Bisavu starptautiskās sacensībās. Tā ne reizi nav kvalificējusies FIFA Pasaules kausam. Pirmo reizi Āfrikas Nāciju kausā kvalificējās 2017. gada finālturnīram, kurā neizkļuva no grupas. Spēlēja arī 2019. gada finālturnīrā. Lielākā daļa izlases futbolistu spēlē Portugāles 1. divīzijā vai 2. divīzijā.