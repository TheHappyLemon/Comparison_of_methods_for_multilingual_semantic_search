Johans Luijs Fransuā Fogels (vācu: Johann Louis François Vogel, dzimis 1977. gada 8. martā) ir bijušais Šveices futbolists, spēlējis pussarga pozīcijā, bijis Šveices futbola izlases dalībnieks. Savu lielāko daļu karjeras pavadījis Šveices komandā Grasshoppers un Nīderlandes komandā PSV Eindhoven. Ar Grasshoppers komandu izcīnījis trīs Šveices Nacionālās līgas titulus, savukārt ar PSV Eindhoven komandu četrus Eredivisie titulus. Pēcāk spēlējis AC Milan, Real Betis un Blackburn Rovers, bet savu karjeru noslēdzis Grasshoppers komandā, 2012. gadā. Šveices futbola izlasi pārstāvējis 2006. gada FIFA Pasaules kausā, kā arī 1996. un 2004. gada Eiropas čempionātā.