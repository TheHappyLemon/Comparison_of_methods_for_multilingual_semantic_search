Vējbakas (latīņu: varicella) ir slimība, kuru izraisa Varicellovirus ģints vīrusi. Tai raksturīgi pūslīšveida ādas izsitumi, kā arī paaugstināta ķermeņa temperatūra. Slimība ir iegūstama, nonākot saskarē ar citiem inficētiem cilvēkiem. Ar vējbakām parasti izslimo agrā bērnībā, bet pēc tam pret šo slimību ir iegūta imunitāte. Vējbaku nopietnākās komplikācijas ir encefalīts un pneimonija. Nereti attīstās arī vidusauss iekaisums.