Idāra - Oberšteina (vācu: Idar-Oberstein) - pilsēta Vācijas rietumos, Reinzemē-Pfalcā, Hunsrika kalnos (Hunsrück) pie Nāes (Nahe) upes. Tiek sauta par "Vācijas dārgakmeņu galvaspilsētu", jo apkārtnē tradicionāli tiek iegūti dārgakmeņi un attīstīta juvelierizstrādājumu ražošana. Pilsētā atrodas vācu armijas artilērijas skola, bet uz dienvidiem no pilsētas - liela ASV karabāze. Līdz 1670. gadam mūsdienu pilsēta (toreiz divas apdzīvotas vietas Idāra un Oberšteina) piederēja Daunas - Oberšteinas baroniem. 1865. gadā abām vietām piešķīra pilsētas tiesības, bet 1933. gadā tās apvienoja. Idāra - Oberšteina ir amerikāņu aktiera Brūsa Vilisa dzimtā pilsēta.