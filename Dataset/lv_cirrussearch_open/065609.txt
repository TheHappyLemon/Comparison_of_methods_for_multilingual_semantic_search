Ežziedes (latīņu: Echinops) ir augu ģints kurvjziežu dzimtā. Ģints dabiskais izplatības areāls ir Eirāzijā līdz Mjanmai, kā arī Ziemeļāfrikā un Āfrikas tropiskajā joslā. Augiem ir raksturīga smaila lapotne, un tiem ir zilas vai baltas sfēriskas ziedu galviņas. Ģintī ir klasificētas aptuveni 190 sugas, no kurām Latvijā ir sastopama tikai viena — apaļgalvas ežziede (Echinops sphaerocephalus).