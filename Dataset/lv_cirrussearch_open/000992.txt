Justina Marija Kovalčika-Tekeli (poļu: Justyna Maria Kowalczyk-Tekieli; dzimusi 1983. gada 19. janvārī Limanovā, Polijā) ir bijusī poļu distanču slēpotāja. Sacensībās startē kopš 2000. gada, Pasaules kausa posmos — kopš 2001. gada. 2006. gada ziemas olimpiskajās spēlēs Turīnā viņa ieguva bronzas medaļu 30 km brīvā stila slēpojumā, kļūstot par pirmo poļu slēpotāju, kas izcīna medaļu distanču slēpošanā. J. Kovalčika uzvarēja 2008.—2009. gada Pasaules kausa kopvērtējumā, kopvērtējumā triumfējusi vēl trīs reizes. Pasaules kausa posmos guvusi vairāk nekā 30 uzvaras.