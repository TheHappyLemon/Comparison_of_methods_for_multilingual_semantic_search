Lemesis (Vomer) ir nepāra, cilvēka galvaskausa sejas daļas kauls, kas savienojas ar sietiņkaula perpendikulāro plātnīti, veidojot deguna starpsienu. Kaulam ir četrstūrainas plātnītes forma, augšējā mala sadalās divos nelielos laterāli vērstos lemeša spārnos (alae vomeris). Ar spārnu palīdzību lemesis pievienojas spārnkaula ķermeņa apakšējai virsmai. Lemesis ir novietots sagitālā plaknē.