"Nebraska" (angļu: Nebraska) ir 2013. gada ASV komēdijdrāmas filma, kuras režisors ir Aleksandrs Peins. Filma ir par tēva simrgalvja un laika gaitā atsvešinājušā dēla atkalredzēšanos. Tajā galvenās lomas attēlo Brūss Derns, Vills Forte, Džūna Skviba, Steisijs Kīčs un Bobs Odenkērks. "Nebraska" pirmizrāde notika 2013. gada 23. maijā Kannu kinofestivālā, filma pretendēja uz Zelta palmas zara balvu. Filma tikusi atzinīgi novērtēta, Amerikas Kinoinstitūts to nosauca par vienu no desmit gada labākajām filmām, tāpat tā tikusi nominēta dažādiem apbalvojumiem dažādās kategorijās.