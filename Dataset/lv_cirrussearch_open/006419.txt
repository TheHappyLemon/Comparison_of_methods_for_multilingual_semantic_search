2012. gada F1 sezona bija 63. Formula 1 sezona. Tajā piedalījās 12 komandas, kas sacentās 20 posmos no 18. marta līdz 25. novembrim. Šajā sezonā F1 sacīkstes tika atsāktas ASV, jaunuzbūvētā trasē Ostinā, Teksasas štatā. Sebastians Fetels izcīnija trešo čempiona titulu. Šajā sezonā bija līdz šim lielākais posmu skaits vienā sezonā (20), pirmo reizi vienā sezonā startēja seši pasaules čempioni (Sebastiāns Fetels, Džensons Batons, Luiss Hamiltons, Kimi Reikenens, Fernando Alonso un Mihaels Šūmahers), iepriekšējais rekords bija pieci čempioni 1970. gada sezonā. Kā īpaša šīs 2012. gada sezonas iezīme bija arī septiņi dažādi uzvarētāji pirmajos septiņos sezonas posmos.