Huans Estebans Aristisabals Vaskess (spāņu: Juan Esteban Aristizábal Vásquez; dzimis 1972. gada 9. augustā), pazīstams kā Huaness (Juanes, izrunā: [ˈxu̯anes]), ir Kolumbijas dziedātājs, dziesmu autors un ģitārists. 2000. gadā ar pirmo albumu Fíjate Bien ieguva trīs Latīņu Grammy balvas. Kopā viņš ir ieguvis 17 Latīņu Grammy balvas. Neviens cits mūziķis nav ieguvis tik daudz šo apbalvojumu. Huaness ir saņēmis arī vienu Grammy balvu.