Luijs Aleksandrs Lofrē (franču: Louis Alexandre Laufray; dzimis 1881. gada 1. oktobrī, miris 1970. gada 4. februārī) bija franču peldētājs un ūdenspolo spēlētājs. 1900. gada vasaras olimpiskajās spēlēs izcīnījis bronzas medaļu ūdenspolo sacensībās. 1900. gada vasaras olimpiskajās spēlēs Parīzē viņš startēja peldēšanas un ūdenspolo sacensībās. Olimpiskajā ūdenspolo turnīrā viņš, būdams Jauktās komandas Libellule de Paris pārstāvis, izcīnīja bronzas medaļu. Peldēšanā viņš startēja 4000 metros brīvajā stilā, kur priekšsacīkšu kārtas peldējumā izcīnīja trešo vietu, taču fināla peldējumam nekvalificējās.