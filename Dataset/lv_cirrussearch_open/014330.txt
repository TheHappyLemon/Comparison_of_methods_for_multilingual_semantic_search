Latviju 2000. gada vasaras olimpiskajās spēlēs pārstāvēja 45 sportisti 13 sporta veidos. Šīs bija septītās vasaras olimpiskās spēles, kurās piedalās Latvijas komanda. Latvijas sportisti izcīnīja trīs medaļas: Igors Vihrovs vingrošanā izcīnīja zelta medaļu, Aigars Fadejevs vieglatlētikā izcīnīja sudraba medaļu un Vsevolods Zeļonijs džudo izcīnīja bronzas medaļu. I. Vihrovs kļuva par pirmo Latvijas sportistu, kas, pārstāvot neatkarīgu Latviju, izcīnīja zeltu. Ar trim medaļām Latvija ierindojās 43. vietā neoficiālajā medaļu kopvērtējumā. Latvijas karognesējs atklāšanas ceremonijā bija šķēpa metējs Voldemārs Lūsis (šķēpa metēja Jāņa Lūša dēls).