Latviju 1992. gada vasaras olimpiskajās spēlēs pārstāvēja 34 sportisti 13 sporta veidos. Šīs bija piektās vasaras olimpiskās spēles un pirmās pēc neatkarības atjaunošanas, kurās piedalās Latvijas komanda. Latvijas sportisti izcīnīja trīs medaļas: Ivans Klementjevs kanoe airēšanā un Afanasijs Kuzmins šaušanā izcīnīja sudraba medaļu, Dainis Ozols riteņbraukšanā izcīnīja bronzas medaļu. Ar trim medaļām Latvija ierindojās 40. vietā neoficiālajā medaļu kopvērtējumā. Latvijas karognesējs atklāšanas ceremonijā bija svarcēlājs Raimonds Bergmanis.