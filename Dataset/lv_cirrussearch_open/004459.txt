Visente del Boske Gonsaless (spāņu: Vicente del Bosque González, izrunā: [biˈθente ðel ˈβoske ɣonˈθaleθ]; dzimis 1950. gada 23. decembrī Salamankā, Spānijā) ir bijušais spāņu futbolists, pēc spēlētāja karjeras beigām strādājis par futbola treneri. No 2008. līdz 2016. gadam bija Spānijas futbola izlases galvenais treneris, izlase V. del Boskes vadībā uzvarēja 2010. gada FIFA Pasaules kausā. Vēl ir vadījis Madrides "Real", kam laika posms no 1999. līdz 2003. gadam del Boskes vadībā bija ļoti veiksmīgs. Savas futbolista karjeras laikā spēlēja vairākos Spānijas futbola klubos, aizvadīja 18 spēles Spānijas izlasē un guva 1 vārtus un piedalījās 1980. gada Eiropas čempionātā.