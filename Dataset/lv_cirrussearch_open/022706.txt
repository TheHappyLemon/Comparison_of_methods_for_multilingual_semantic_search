Melnais grifs (Aegypius monachus) ir liela auguma plēsīgais maitas putns, kas ir vienīgā suga melno grifu ģintī (Aegypius), kas savukārt ietilpst grifu apakšdzimtā. Tas sastopams plašā teritorijā Eiropas dienvidos un Āzijas centrālajā daļā, bet populācija ir ļoti sadrumstalota (īpaši Eiropā) un mūsdienās dramatiski samazinājusies. Francijas dienvidos melnais grifs ir veiksmīgi reintroducēts un atkal sastopams šajā reģionā. Lai arī tas mājo Eiropas dienvidos, reizēm melnais grifs ieklejo arī Latvijā. Līdz šim reģistrēti 10 novērojumi, pēdējo reizi tas novērots 2009. gadā.