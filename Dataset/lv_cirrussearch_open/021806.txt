CASSIOPE ir Kanādas uzņēmuma MacDonald, Dettwiler and Associates (MDA) un Kanādas kosmosa aģentūras eksperimentāls pavadonis. Kosmiskais aparāts eliptiskā polārā orbītā palaists 2013. gada septembrī. Pavadonī iebūvēta komerciāla sakaru sistēma Cascade, kā arī zinātnisku eksperimentu pakete e-POP (enhanced Polar Outflow Probe). No šo nosaukumu kombinācijas izveidots nosaukums CASSIOPE (CAscade, SmallSat and IOnospheric Polar Explorer).