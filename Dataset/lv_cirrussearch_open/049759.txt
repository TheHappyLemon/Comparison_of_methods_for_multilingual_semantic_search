Sjerraleones futbola izlase ir futbola komanda, kas pārstāv Sjerraleoni starptautiskās sacensībās. Tā ne reizi nav kvalificējusies FIFA Pasaules kausam, tomēr divas reizes ir kvalificējusies Āfrikas Nāciju kausam, abas reizes (1994. gadā un 1996. gadā) neizkļuva no grupas. 2018. gada 5. oktobrī FIFA apturēja Sjerraleones Futbola asociācijas darbību tajā trešo pušu iejaukšanās tās darbībā dēļ. Tādējādi Sjerraleones izlase nevarēja aizvadīt spēles un tika diskvalificēta no 2019. gada Āfrikas Nāciju kausa kvalifikācijas. Šis aizliegums tika atcelts 2019. gada 3. jūnijā.