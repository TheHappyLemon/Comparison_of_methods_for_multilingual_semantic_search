Edvards Džons Markijs (Edward John Markey, dzimis 1946. gada 11. jūlijā) ir Amerikas Savienoto Valstu politiķis, pārstāv ASV Demokrātisko partiju. Kopš 2013. gada ir ASV senators, pārstāvot Masačūsetsas štatu. Pirms kļūšanas par ASV senatoru Markijs bija ASV pārstāvju palātas deputāts, no 1976. gada līdz 2013. gadam pārstāvot Masačūsetsas 7. kongresa apgabalu. 1972. gadā Markijs Bostonas koledžā ieguva doktora grādu jurisprudencē. Pēc koledžas absolvēšanas Markijs strādāja par advokātu. 1976. gadā pēc Masačūsetsas 7. kongresa apgabala pārstāvja Torberta Makdonalda nāves Eds Markijs tika ievēlēts par viņa aizvietotāju, saņemot 77% balsu. 2013. gadā, kad Džons Kerijs kļuva par ASV valsts sekretāru, Eds Markijs tika ievēlēts par ASV senatoru, pārstāvot Masačūsetsas štatu. Pēc GovTrack 2017. gada aptaujas rezultātiem Markijs tika atzīts par trešo liberālāko senatoru ASV Senātā.