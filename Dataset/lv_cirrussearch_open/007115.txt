"Grēku pilsēta: Liktenīgā sieviete" (angļu: Sin City: A Dame to Kill For) ir 2014. gada ASV detektīvfilma. Filma ir turpinājums 2005. gada filmai "Grēku pilsēta" un tajā ir tie paši tēli, kas pirmajā daļā, tomēr filmas sižets nav hronoloģisks uzreiz pēc pirmās filmas notikumiem, bet jaukts, kad darbība notiek vienā laikā ar pirmās filmas sižetu vai arī pirms tā, līdz ar to ļaujot arī filmas tēliem, kas nomira pirmajā filmā, parādīties vēlreiz otrajā daļā. "Grēku pilsēta: Liktenīgā sieviete" pirmizrāde ASV bija paredzēta 2013. gada 4. oktobrī, bet to pārcēla uz 2014. gada 19. augustu.