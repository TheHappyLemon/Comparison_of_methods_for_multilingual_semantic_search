Kalodžero Lorenco "Čezs" Palminteri (angļu: Calogero Lorenzo "Chazz" Palminteri, dzimis 1952. gada 15. maijā) ir amerikāņu aktieris. Vislabāk pazīstams ar lomām Roberta De Niro filmā "Bronksas stāsts" (A Bronx Tale, 1993), Vudija Allena filmā "Lodes pār Brodveju", par ko viņš nominēts Amerikas Kinoakadēmijas balvai kategorijā "Labākais aktieris otrā plāna lomā" un situāciju komēdijseriālā "Amerikāņu ģimenīte". Piedalījies arī filmās "Parastie aizdomās turamie" (1995), Jade (1995), "Mazais Stjuarts" (1999), "Psihoanalīze gangsteru gaumē" (1999), "Bēgt neatskatoties" (Running Scared, 2006) un "Leģenda" (2015).