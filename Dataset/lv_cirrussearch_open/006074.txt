Šis raksts ir par programmatūras organizāciju. Par fufbola asociāciju skatīt rakstu Fēru Salu Futbola asociācija. Brīvās programmatūras fonds (angļu: Free Software Foundation jeb FSF) ir bezpeļņas nevalstiska organizācija, kas nodarbojas ar brīvās programmatūras kustības atbalstu. To 1985. gada 4. oktobrī dibinājis Ričards Stalmans un ir reģistrēta ASV Masačūsetsas štatā. Līdz 1990. gadu vidum Fonda līdzekļi galvenokārt tika izmantoti, nodarbinot programmatūras izstrādātājus, lai rakstītu brīvo programmatūru GNU projektam. Kopš 1990. gadu vidus FSF darbinieki un brīvprātīgie nodarbojas galvenokārt ar brīvās programmatūras kustības un brīvās programmatūras sabiedrības tiesiskajiem un strukturālajiem problēmjautājumiem.