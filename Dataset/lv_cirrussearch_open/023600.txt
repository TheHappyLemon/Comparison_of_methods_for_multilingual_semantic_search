Eduards fon Bēms-Ermolli (vācu: Eduard von Böhm-Ermolli; dzimis 1856. gada 12. februārī, miris 1941. gada 9. decembrī) bija Austroungārijas ģenerālis Pirmā pasaules kara laikā. Dzimis Austrijas karavīra ģimenē. Mācījies karaskolās Sanktpeltenē un Vīnerneištatē. Sākoties Pirmajam pasaules karam, komandēja austriešu 2. armiju, kas tika pārcelta uz Krievijas fronti, un piedalījās karadarbībā Karpatos. 1918. gada janvārī kļuva par feldmaršalu. 1918. gada martā Bēma-Ermolli spēki okupēja Ukrainas teritoriju. Pēc kara demobilizējās un apmetās Opavā, kur kļuva par Čehoslovākijas armijas ģenerāli. Kad 1938. gadā Vācija okupēja Sudetus, Bēmam-Ermolli tika piešķirta Vācijas armijas goda ģenerālfeldmaršala pakāpe.