Džūno (angļu: Juneau) ir ASV Aļaskas štata administratīvais centrs. Pilsēta dibināta 1881. gadā, drīzumā pēc zelta ieguves vietas atklāšanas. Nosaukts par godu zelta meklētājam — Džozefam Džūno (franču: Joseph Juneau). Par Aļaskas galvaspilsētu kļuva 1906. gadā, kad toreizējā apgabala vadība tika pārcelta no Sitkas saskaņā ar ASV Kongresa 1900. gada pavēli. Pašvaldība apvienojās 1970. gada 1. jūlijā, kad Džūno pilsētai pievienojās Duglasas pilsēta un apkārtējais Lielās Džūno Boro (angļu: borough) rajons, izveidojot pašreizējo pašvaldību.