Vizuālā pārvaldība (Visual control; Visual management, no angļu val.) ir viena no produktivitātes pārvaldības (Lean management, no angļu.val.) tehnikām. Tās mērķis ir padarīt organizācijas darbu pārskatāmu, to izprast un atšķirt dažādu procesu kontroles pakāpi. Vizuālās pārvaldības rīki ir uzskatāmi, viegli pieejami un ielāgojami informācijas un procesu vizuālie palīglīdzekļi. Tās attīstība var uzlabot gan iekšējo organizācijas darbību, līdz ar to palielinot peļņu, gan uzlabot pakalpojumu sniegšanas kvalitāti, uzlabojot organizācijas tēlu klientu vidū. Galvenie vizuālās pārvaldības risinātie uzdevumi ir jauno darbinieku ātra un viegla ievade galvenajos darba procesos. Tā palīdz kontrolēt darba uzdevumu plūsmas dažādās norisēs, kā arī norādīt uz konkrētiem cilvēkiem/amatiem, kas tajos ietaisīti.