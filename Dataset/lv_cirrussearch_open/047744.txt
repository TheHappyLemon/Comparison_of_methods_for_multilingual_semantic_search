Kalmiki (kalmiku: Хальмгуд, Xaľmgud) ir mongoļu etniskā grupa, pamatiedzīvotāji Kalmikijas Republikā, kas ir viena no Kaspijas jūras rietumos esošajām Krievijas Federācijas republikām. Kalmiku senči 17. gadsimtā no Džungārijas (Ķīnas) ieceļoja Volgas lejtecē, no 1630. līdz 1771. gadam Kaukāza ziemeļos pastāvēja Kalmiku hanāts. Kopējais kalmiku skaits tiek lēsts ap 200 tūkstošiem. Dominējošā reliģija budisms — lamaisms.