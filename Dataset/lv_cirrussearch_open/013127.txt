USA-215 jeb NROL-41 ir ASV izlūkošanas pavadonis. Tas palaists 2010. gadā Nacionālā izlūkošanas biroja vajadzībām. Oficiāli par kosmiskā aparāta parametriem un uzdevumiem nekas netiek izpausts, bet neatkarīgi analītiķi secinājuši, ka NROL-41 ir jaunās izlūkošanas pavadoņu sistēmas Future Imagery Architecture (FIA) pirmais radara komponents. NRO L-41 tika palaists 2010. gada 21. septembrī 04:03:30 UTC ar nesējraķeti Atlas V/501 no Vandenberga Gaisa spēku bāzes starta kompleksa SLC-3E. Pēc ieiešanas orbītā pavadonim dots nosaukums USA-215.