Sieviešu vienspēles bija viena no četrām tenisa disciplīnām 1900. gada vasaras olimpiskajās spēlēs. Sacensības notika no 1900. gada 6. līdz 11. jūlijam Puto salā, Parīzes pilsētas ziemeļrietumu daļā uz sarkanā māla seguma kortiem. Tajās startēja 6 tenisistes no 4 valstīm. Sieviešu vienspēļu turnīrs bija pirmā olimpisko spēļu disciplīna, kurā varēja sacensties tikai sievietes. Par pirmo olimpisko čempioni vienspēļu turnīrā kļuva Liebritānijas sportiste Šarlote Kūpere, Sudraba medaļu izcīnīja Ivonne Prevo (zināma arī kā Helēna Prevo), savukārt bronzas medaļas ieguva ASV sportiste Meriona Džonsa un Bohēmijas sportiste Hedviga Rozenbaumova. ASV un Bohēmijas tenisistes izcīnīja pirmās olimpiskās medaļas šīm valstīm olimpiskajā tenisa turnīrā.