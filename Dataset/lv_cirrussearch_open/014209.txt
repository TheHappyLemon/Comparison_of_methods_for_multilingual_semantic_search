Tējas koks (Camellia sinensis) ir kamēliju ģints augs. Tas ir pazīstams kā augs, no kā tiek iegūta tēja. Gan melnā, gan zaļā, gan baltā tēja, gan uluns tiek iegūts no šī koka, bet atšķirība tiek panākta ar apstrādi ražošanas procesa laikā. Tējas koks ir dabiski izplatījies Ķīnā, Dienvidu un Dienvidaustrumu Āzijā, bet mūsdienās tiek audzēts visā pasaulē tropu un subtropu reģionos. Tas ir mazs koks, kas var izaugt pat līdz 5 metru garš, tomēr, audzējot to, tas tiek apgriezts parasti apmēram līdz 2 metru garumam. Svaigas auga lapas satur 4% kofeīna.