Valle d'Aosta (itāļu: Valle d'Aosta; franču: Vallée d'Aoste — ‘Aostas ieleja’) ir autonomais reģions Itālijas ziemeļrietumos. Robežojas rietumos ar Franciju, ziemeļos — ar Šveici, bet dienvidos un austrumos — ar Pjemontas reģionu. Oficiālās valodas ir itāļu un franču. Vismazākais gan pēc platības, gan pēc iedzīvotāju skaita, un visretāk apdzīvotais Itālijas reģions. Vienīgais no Itālijas reģioniem, kas nav iedalīts provincēs.