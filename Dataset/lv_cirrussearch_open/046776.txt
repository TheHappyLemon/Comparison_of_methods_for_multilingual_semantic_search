Papers, Please ir videospēle, kuru izveidojis datorspēļu izstrādātājs Lukass Poups. Spēle tika izdota 2013. gada 8. augustā, tā tika veidota Microsoft Windows un macOS sistēmām. Spēle saņēma pozitīvus kritiķu un lietotāju vērtējumus un tika nominēta vairākām balvām. Spēle ļauj kļūt par muitas darbinieku un pārbaudīt iebraucēju dokumentus izdomātā komunistiskā valstī Arstotzka 1982. gadā. Spēlētājam robežkontrolpunktā ir tiesības atļaut cilvēkam iebraukt valstī, ja dokumenti ir kārtībā. Ja dokumentos ir neprecizitāte, var atteikt personai iebraukt vai aizturēt ar mērķi noķert dažādus likumpārkāpējus. Spēlei ir iespējami 20 beigu scenāriji.