Ares I-X bija NASA nesējraķetes Ares I pirmā izmēģinājumu lidojuma apzīmējums. Ares I-X veiksmīgi tika palaista 2009. gada 28. oktobrī. Ares I-X tika izmantota, lai reālā lidojumā tiktu izmēģināta Ares I pirmā pakāpe un visas raķetes struktūra. Pirma pakāpe bija četru segmentu uzlabota Space Shuttle cietās degvielas raķešpakāpe ar piektā segmenta maketu. Otrās pakāpes vietā bija plānotās pakāpes masas un izmēru makets. Virs tā atradās kosmosa kuģa Orion makets ar starta izglābšanās sistēmu.