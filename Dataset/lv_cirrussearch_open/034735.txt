Korejieši (korejiešu: 한민족) ir tauta, kas apdzīvo Korejas pussalu un Mandžūriju. Lielākā daļa šīs tautības pārstāvju apdzīvo Dienvidkoreju un Ziemeļkoreju. Korejieši dzīvo arī Ķīnā, Japānā, Krievijā, Uzbekistānā un Vjetnamā, kur tie atzīti kā oficiāla mazākumtautība. 20. gadsimta sākumā liels skaits korejiešu emigrēja arī uz Austrāliju, Kanādu un ASV. 2013. gadā ārpus Korejas dzīvoja 7,4 miljoni korejiešu. Korejiešu tautības pārstāvji saziņā izmanto korejiešu valodu. Pasaulē ir aptuveni 78 miljoni šīs valodas pratēju.