Al Wasl Football Club (arābu: نادي الوصل لكرة القدم) ir profesionāls Apvienoto Arābu Emirātu futbola klubs no Dubaijas, kas piedalās valsts augstākajā futbola līgā jeb AAE Pro līgā. Klubs tika dibināts 1960. gadā. Tas savas mājas spēles aizvada Zabeel Stadium stadionā, kurā ir 8 439 skatītāju vietas. Klubs ir izcīnījis septiņas valsts augstākās futbola līgas čempionu titulus.