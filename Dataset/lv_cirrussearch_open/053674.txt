Košices starptautiskā lidosta (slovāku: Medzinárodné letisko Košice) ir starptautiska lidosta Slovākijas austrumos, 6 kilometrus uz dienvidiem no Košices centra. Pēc pasažieru skaita otrā lielākā lidosta valstī. Lidosta celta no 1950. gadā līdz 1955. gadam. Neskaitot čārterlidojumus, lidostā regulārus pasažieru aviopārvadājumus 2020. gadā nodrošināja aviosabiedrības Austrian Airlines, Czech Airlines, Eurowings, Polijas aviolīnijas LOT, Ryanair, Smartwings un Wizz Air. Visu sezonu lidojumi notika uz 5 valstīm (tās ir Austrija, Čehija, Lielbritānija, Polija, Vācija), bet sezonāli - vēl uz 4 valstīm (Bulgārija, Grieķija, Kipra, Turcija).