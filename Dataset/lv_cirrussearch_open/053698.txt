Vīza ir ceļojuma dokuments, ārvalsts iestādes oficiāla atļauja, kas dod tiesības iebraukt šajā ārvalstī, izbraukt no tās vai šķērsot tās teritoriju. Parasti ar vīzu tiek saprasta faktiska atļauja ārzemniekam ieceļot citas valsts teritorijā. Atsevišķās valstīs pastāv arī izbraukšanas vīzas, kas dod atļauju izbraukt no konkrētās valsts. Konkrētas valsts vīzas tiek izsniegtas šīs valsts konsulātā vai vēstniecībā, kas parasti atrodas valstī, no kuras grib izbraukt. Atsevišķos gadījumos ar vīzu izsniegšanu nodarbojas akreditēti vīzu centri.