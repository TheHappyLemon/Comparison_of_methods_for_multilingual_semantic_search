Par Tautas atmodas kustība Latvijā jeb latviešu tautas atmodu dēvē trīs atšķirīgas, bet ideoloģiski radniecīgas latviešu nacionālās kustības: Pirmā atmoda — Jaunlatviešu vadīta kustība no 1850. līdz 1880. gadiem, kas vainagojās ar Pirmajiem vispārīgajiem latviešu Dziedāšanas svētkiem Rīgā 1873. gadā. Otrā atmoda — sabiedriska kustība 20. gadsimta sākumā, kas noveda pie Latvijas neatkarības iegūšanas 1918. gadā. Ernests Blanks nosauca to laika posmu, kurš vainagojās ar Latvijas Republikas pasludināšanu, par latviešu tautas otro atmodu. Trešā atmoda jeb Dziesmotā revolūcija — sabiedriska kustība, kas noveda pie Latvijas neatkarības atjaunošanas 1991. gadā. Terminu "tautas atmoda" ieviesa Ernests Blanks. Bieži ar terminu "ceturtā atmoda" tiek dēvēti liela mēroga skandāli Latvijā.