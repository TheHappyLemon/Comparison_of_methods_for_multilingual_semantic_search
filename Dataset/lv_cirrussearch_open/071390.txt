Filipīniešu valodas ir valodnieku ierosināta austronēziešu valodu saimes malajiešu-polinēziešu valodu apakšgrupa. Tajā iekļautas 180 zināmas valodas ar vairāk kā 110 miljoniem runātāju. Izplatītas austronēziešu valodu klāstera ziemeļos, galvenokārt Filipīnās, kā arī Sulavesi ziemeļos Indonēzijā, Kalimantānas ziemeļaustrumos Malaizijā un Taivānā. Lielākās no grupas valodām ir filipīniešu valoda (100 miljoni) un sebuāņu valoda (30 miljoni).