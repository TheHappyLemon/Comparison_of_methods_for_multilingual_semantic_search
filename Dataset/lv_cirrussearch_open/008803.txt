Mišela Marija Feifere (Michelle Marie Pfeiffer; dzimusi 1958. gada 29. aprīlī) ir amerikāņu aktrise un dziedātāja. Kino debitējusi 1980. gadā ar lomu filmā "Holivudas bruņinieki" (The Hollywood Knights), taču ievērību guva ar filmēšanos 1983. gada filmā "Seja ar rētu". Par saviem darbiem ir saņēmusi vairākus apbalvojumus. Mišela Feifere tikusi nominēta sešām Zelta globusa balvām pēc kārtas, 1990. gadā arī ieguva šo balvu kā labākā aktrise par lomu filmā "Lieliskie brāļi Beikeri" (The Fabulous Baker Boys, 1989). Viņa saņēma BAFTA kino balvu ka labākā otrā plāna aktrise par lomu filmā "Bīstamie sakari" (Dangerous Liaisons) un "Sudraba lāci" kā labākā aktrise par lomu filmā Love Field. Tāpat trīs reizes tikusi nominēta Amerikas Kinoakadēmijas balvai.