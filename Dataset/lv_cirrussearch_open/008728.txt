Sofija Marso (franču: Sophie Marceau; dzimusi 1966. gada 17. novembrī) ir franču aktrise, kas tēlojusi 38 filmās. Marso jau pusaudža gados ieguva slavu, spēlējot galvenās lomas filmās La Boum un La Boum 2, par ko viņa ieguva Cēzara balvu. Vēlāk viņa piedalījās vairākās citās nozīmīgās Francijas filmās — Fanfan, La fille de d'Artagnan un Al di là delle nuvole — un ārzemju filmās: "Drošsirdis" un "Ar pasauli nepietiek".