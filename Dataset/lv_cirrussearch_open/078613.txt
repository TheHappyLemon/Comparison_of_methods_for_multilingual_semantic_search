Rons Hauards (angļu: Ron Howard; dzimis 1954. gada 1. martā Dankanā, Oklahomas štatā, ASV) ir amerikāņu kinorežisors, producents un aktieris. Nominēts Amerikas Kinoakadēmijas balvai par filmām "Brīnišķais prāts" (2001) un "Frosts pret Niksonu" (2008) kā režisors un producents. Pirmā no šīm filmām arī saņēma divas Amerikas Kinoakadēmijas balvas — kā gada labākā filma un par labāko režisoru. Kino karjeru sācis bērnībā kā aktieris, jau agrā jaunībā pievērsies arī režijai un ar laiku guvis ievērojamus panākumus, kļūdams par vienu no atzītākajiem režisoriem Holivudā 21. gadsimta pirmajā desmitgadē. Bez divām iepriekšminētajām filmām veiksmīgākās ir "Apollo 13", "Kā Grinčs nozaga Ziemassvētkus", "Cerība uzvarēt", "Sacīkste" un Dena Brauna romānu ekranizācijas "Da Vinči kods", "Eņģeļi un dēmoni" un "Inferno" ar Tomu Henksu galvenajās lomās.