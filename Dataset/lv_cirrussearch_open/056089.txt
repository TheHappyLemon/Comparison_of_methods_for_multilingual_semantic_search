Kenedija šaurums (dāņu: Kennedykanalen, angļu: Kennedy Channel) ir Nersa šaurumā ietilpstošs jūras šaurums starp Kanādas Elsmīra salu ziemeļrietumos un Grenlandi dienvidaustrumos. Tas savieno Nersa šauruma Hola baseinu ziemeļaustrumos un Keina baseinu dienvidrietumos. Šaurumā atrodas Hansa sala, kuras teritorija ir Dānijas un Kanādas strīdus objekts, kā arī Grenlandei piederošā Franklina sala. Šaurums nosaukts amerikāņu polārpētnieka Elišas Keina 1854. gada ekspedīcijas laikā vai nu kanādiešu ceļotāja Viljama Kenedija, vai arī ASV Flotes sekretāra Džona Pendltona Kenedija vārdā.