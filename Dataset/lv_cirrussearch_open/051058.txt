Ģedimina prospekts (lietuviešu: Gedimino prospektas) ir galvenā Viļņas iela pilsētas centrā. Stiepjas no Viļņas katedrāles līdz Lietuvas Seima ēkai un Žverinas tiltam, austrumu — rietumu virzienā. Ģedimina prospektā atrodas arī citas valsts un kultūras iestādes — Konstitucionālā tiesa, Lietuvas nacionālais drāmas teātris, Lietuvas Banka, Lietuvas Mūzikas un teātra akadēmija, Lietuvas Nacionālā Martīna Mažvīda bibliotēka un citas. Ielā atrodas arī daži veikali un ēdināšanas iestādes. Vakaros un brīvdienās tā kļūst par gājēju ielu.