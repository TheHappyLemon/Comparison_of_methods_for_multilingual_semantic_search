Titānija (angļu: Titania) ir lielākais Urāna pavadonis un astotais lielākais pavadonis Saules sistēmā ar 1578 km lielu diametru. To 1787. gada 11. janvārī atklāja Viljams Heršels un nosauca Viljama Šekspīra lugas "Sapnis vasaras naktī" (A Midsummer Night's Dream) varones vārdā. Titānija apmēram vienādās proporcijās sastāv no ledus un iežiem. Pavadoņa virsma ir salīdzinoši tumša. Uz Titānijas atrodas vairāki krāteri, kas sasniedz pat 326 km lielu diametru. 1986. gada janvārī Voyager 2 uzņēma vairākas pavadoņa bildes, kopumā ir nofotografēts 40% virsmas.