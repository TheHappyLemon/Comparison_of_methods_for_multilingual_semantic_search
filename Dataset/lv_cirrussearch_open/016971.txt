Zarnas (latīņu: intestinum) ir gremošanas orgānu sistēmas daļa no kuņģa līdz anālajai atverei. Zarnas var iedalīt trīs daļās: tievajā zarnā, resnajā zarnā un taisnajā zarnā. Tievo zarnu veido divpadsmitpirkstu zarna, tukšā zarna un līkumainā zarna, bet resno zarnu veido aklā zarna, augšupejošā zarna, šķērszarna, lejupejošā zarna un S veida zarna. Kopējais zarnu garums pieaugušiem cilvēkiem ir no 7,5 līdz 9 metriem. Zarnās turpinās uzturvielu šķelšana, kas ir sākusies jau kuņģī. Caur zarnu sieniņām sašķeltās barības vielas uzsūcas asinsrites un limfātiskajā sistēmā.