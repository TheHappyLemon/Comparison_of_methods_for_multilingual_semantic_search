Ahmeds Serhats Hadžipašalioglu (turku: Ahmet Serhat Hacıpaşalıoğlu; dzimis 1964. gada 12. oktobrī Stambulā), plašāk pazīstams kā Serhats (turku: Serhat), ir turku dziedātājs, producents un televīzijas raidījumu vadītājs. Serhats piedalījās 2016. gada Eirovīzijas dziesmu konkursā Stokholmā, Zviedrijā, pārstāvot Sanmarīno ar dziesmu I Didn't Know. Savā pusfinālā vinš ieguva 12. vietu, kas neļāva kvalificēties finālam. Viņš piedalījās arī 2019. gada Eirovīzijas dziesmu konkursā Telavivā, Izraēlā, otro reizi pārstāvot Sanmarīno ar dziesmu Say Na Na Na. Savā pusfinālā viņš ieguva 8. vietu, kas ļāva kvalificēties finālam. Finālā viņš ieguva 19. vietu, kas pašlaik ir labākais valsts rezultāts konkursā.