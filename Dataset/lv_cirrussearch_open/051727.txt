Aizcietējums ir apgrūtināta izkārnīšanās, kad izkārnījumi zarnās nosprūst daļēji vai pilnībā. Parasti ar šo terminu apzīmē jebkuru apgrūtinātu izkārnīšanos, tas ir, sākot no nepastāvīgas vai nepilnīgas ikdienas defekācijas līdz pat ilgstošai peristaltikas (zarnu kustības) apstāšanai. Arī pilnīgi veselam cilvēkam izkārnīšanās reižu skaits var variēt no vairākām reizēm dienā līdz vienai reizei pa vairākām dienām, tāpēc aizcietējuma diagnozi pilnībā nevar uzstādīt, ja nav veikta izmeklēšana. Aizcietējuma rašanās iemesli var būt dažādi, piemēram, nepietiekams uzturs, neregulāras ēdienreizes, grūtniecība, neirāli regulācijas traucējumi, zarnu slimības, mehāniski šķēršļi. Pārtika ar daudz šķiedrvielām veicina aizcietējuma novēršanu. Aizcietējums var izsaukt nelabumu, galvassāpes, ēstgribas zudumu, spiediena sajūtu pakrūtē.