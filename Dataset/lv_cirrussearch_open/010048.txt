Etiķis (no vidusholandiešu etic vai viduslejasvācu ettik) ir etiķskābes šķīdums ūdenī, ko izmanto kā garšvielu un konservantu. Galda etiķa pH līmenis ir no 2,4 līdz 3,4, bet etiķskābes koncentrācija parasti ir no 4% līdz 12%. Savukārt etiķa esences koncentrācija ir stipri lielāka un sasniedz pat 70%. Etiķis tiek izmantots arī skaistumkopšanā, piemēram, ābolu etiķis. Vēsturnieki uzskata, ka etiķis iespējams pirmo reizi ir iegūts no vīna (vīna etiķis).