Nintendo (japāņu: 任天堂株式会社, Nintendō kabushiki gaisha) ir starptautisks uzņēmums, ko 1889. gada 23. septembrī dibināja Fusadžiro Jamauči, un tā atrodas Kioto, Japāna. Sākumā tā ražoja ar roku taisītas hanafuda kārtis. 1963. gadā uzņēmumam jau bija arī citi peļņas avoti, piemēram, takšu kompānija un viesnīca. Ar laiku Nintendo sāka ražot datorspēles un šobrīd ir viens no ietekmīgākajiem nozares uzņēmumiem, kā arī ar tirgus vērtību vairāk nekā 85 miljardu ASV dolāru apmērā — Japānas trešais dārgākais uzņēmums. Saskaņā ar Nintendo Touch! Generations mājaslapu, vārds "Nintendo" tulkojas kā "Atstāj veiksmi debesu ziņā".