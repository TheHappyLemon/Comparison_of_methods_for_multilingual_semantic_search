Meža tilbīte (Tringa ochropus) ir sloku dzimtas putnu suga. Putns uzturās mitrās vietās ar bagātīgu pārtikas avotu, bieži vien kā vienpatnis. Baros pulcējās tikai pirms migrācijas uz dienvidiem. Sastopama ūdenstilpju tuvumā. Meža tilbīte ir 20–25 cm liela, spārnu platums ir 59 cm. Tās apspalvojums var būt no dzeltenīgi brūnas līdz pelēcīgi brūnai. Vēders ir balts, var būt plankumains. Meža tilbītes ir gājputni, kas vasaru pavada Eirāzijas mērenajā joslā, bet ziemā migrē uz Vidusjūras reģionu, Āfriku, Dienvidāziju un Dienvidaustrumāziju. Meža tilbītes uzturā lieto mazos bezmugurkaulniekus, kas atrodami ūdenstilpēs.