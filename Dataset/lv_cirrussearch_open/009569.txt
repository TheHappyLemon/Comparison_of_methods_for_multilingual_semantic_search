Rinhonelīdu kārta (Rhynchonellida) ir mūsdienās dzīvojoša slēdzenes pleckāju kārta. Čaulas divpusēji izliektas vai izliekti plakanas. Articulata ar īsu, parasti izliektu, atslēgas malu, savrupu knābjveida galotni, kā arī ar daudz maz attīstītu sinusu un sedlu. Deltīrijs daļēji pārsegts ar deltīdija plāksnēm, retākos gadījumos atvērts. Palliālie sinusi ar vienu galveno stobru pāri. Rinhonelīdiem parasti ir labi attīstīta atslēgas plātne (vesela vai nodalīta). Rokas aparāts sastāv no izliektu izaugumu pāra (kruriem). Lofofori ir spirāliski ar konusu virsotnēm vērsti uz priekšējo malu ar nelielu novirzi uz muguras vāciņa pusi. Rinhonelīdu kārtas pārstāvji dzīvo no vidējā ordovika līdz mūsdienām.