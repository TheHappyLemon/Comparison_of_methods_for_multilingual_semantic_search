"Pagājusī nakts" (angļu: Last Night) ir 2010. gada Francijas un ASV romantiska drāmas filma, kuras režisore ir Mesija Tedžedina. Filmā galvenās lomas atveido Kīra Naitlija, Sems Vortingtons, Eva Mendesa un Gijoms Kanē. Filma stāsta par laulātu pāri Džoannu un Maiklu, kuri pēc strīda pavada nakti šķirti. Filmas "Pagājusī nakts" pirmizrāde notika 2010. gada 18. septembrī Toronto Starptautiskajā kinofestivālā. Filma saņēma dalītas kritiķu atsauksmes, kritizējot scenāriju, bet slavējot Naitlijas, Kanē un Mendesas aktierspēli. Tīmekļa vietnē Rotten Tomatoes filmai ir 54% vērtējums. Filma kopumā nopelnīja 7,7 miljonus ASV dolāru.