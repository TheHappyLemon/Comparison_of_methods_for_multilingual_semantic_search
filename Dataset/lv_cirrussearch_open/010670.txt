Anrī IV (Henri-Quatre; dzimis 1553. gada 13. decembrī, miris 1610. gada 14. maijā) bija Francijas karalis no 1589. līdz 1610. gadam un Navarras karalis no 1572. līdz 1610. gadam. Viņš bija pirmais Burbonu dinastijas pārstāvis Francijas tronī. Anrī IV kā hugenots piedalījās Francijas ticību karā, bet 1589. gadā tika kronēts par Francijas karali un pārgāja katoļticībā. 1598. gada 13. aprīlī tika pieņemts Nantes edikts, kas izsludināja ticības brīvību Francijā. 1610. gadā Anrī IV nāvīgi sadūra katoļu fanātiķis Fransuā Ravajaks.