Nezināma vērtība "gwebsite" Erzuruma (turku: Erzurum; agrāk grieķu: Θεοδοσιούπολις, Theodosiopolis) ir pilsēta Turcijas austrumos. Pilsētas nosaukums cēlies no persiešu Arz-u Rûm, „Romiešu zeme”, bet pirms pilsētu ieņēma bizantieši, arābu valodā to sauca par Ḳālīḳalā, kas cēlies no armēņu Karno K'aghak. Vēlāk pilsētu Romas impērijā un Bizantijā sauca par Teodosipoli (grieķu: Theodosiopolis), bet pašreizējo nosaukumu pilsēta ieguva pēc turku seldžuku uzvaras Manzikertas kaujā (1071). Pilsētā 2000. gadā dzīvoja 361.235 iedzīvotāju un tā ir Erzurumas ila galvaspilsēta. Pilsēta atrodas 1.757 m virs jūras līmeņa un tajā valda izteikts kontinentālais klimats: janvārī vidējā temperatūra ir -11 °C, bet zemākā var nokrist zem -30 °C ar ilglaicīgu snigšanu. NATO pilsētai ir piešķīrusi kodu „Akmens” (angļu: The Rock), jo Erzuruma kalpoja kā galējais gaisa spēku punkts aizsardzībai Aukstā kara laikā. Pilsētas ģerbonī attēlots divgalvainais Seldžuku sultanāta ērglis, kas bija populārs simbols viduslaiku Anatolijā un Balkānos.