Šavjers Ernandess Kreuss (katalāņu: Xavier Hernández i Creus; dzimis 1980. gada 25. janvārī), plašāk zināms vienkārši kā Šavi (Xavi) ir Spānijas futbola treneris un bijušais futbolists, spēlēja pussarga pozīcijā, bijušais Spānijas futbola izlases dalībnieks. Kopš 2021. gada 20. novembra FC Barcelona galvenais treneris. Visu profesionāla sportista karjeru aizvadījis FC Barcelona sastāvā, kur izcīnījis septiņus La Liga čempiona titulus (1998–99, 2004–05, 2005–06, 2008–09, 2009–10, 2010–11, 2012–13), divus Karaļa kausus (2008–09, 2011–12), piecus Spānijas Superkausus (2005, 2006, 2009, 2010, 2011), trīs uzvaras Čempionu līgā (2005–06, 2008–09, 2010–11). Izlasi pārstāvējis 2000. gada vasaras olimpiskajās spēlēs, trijos Pasaules kausos (2002, 2006, 2010; 2010. gadā izcīnījis uzvaru), kā arī trijos Eiropas čempionātos (2004, 2008, 2012; 2008. un 2012. gadā izcīnīja uzvaru). 2008. gada Eiropas futbola čempionātā Šavi tika atzīts par turnīra labāko spēlētāju.