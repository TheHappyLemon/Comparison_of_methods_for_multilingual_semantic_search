FOJE bija viena no visveiksmīgākajām un labāk zināmajām Lietuvas rokgrupām. Tā tikai izveidota tagadējā Antakalna vidusskolā Viļņā 1983. gadā ar sākotnējo nosaukumu Sunki Muzika (latviešu: smaga mūzika), bet 1984. gadā grupu pārdēvēja par FOJE (latviešu: foajē). Grupa savas pastāvēšanas gados pārdzīvoja vairākas dalībnieku maiņas un izlaida vairāk kā desmit albumus. 1997. gadā grupa izlēma beigt savu darbību un izpildīt trīs lielus koncertus Klaipēdā, Kauņā un Viļņā. Pēdējo koncertu, kas notika Vingis parkā Viļņā, apmeklēja 60 000 cilvēku. Pēc grupas izjukšanas tās līderis Andris Mamontovs uzsāka veiksmīgu solokarjeru. Divas grupas dziesmas Laužo šviesa (latviešu: Ugunskura liesma) (1989) un Meilės nebus per daug (latviešu: Mīlestības nebūs par daudz) (1994) — 2000. gadā mediju eksperti atzina kā vienas no 20 labākajām lietuviešu dziesmām 20. gadsimtā.