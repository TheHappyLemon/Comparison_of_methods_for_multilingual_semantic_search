Nacionālās hokeja līgas 2009.—2010. gada sezona bija 92. NHL sezona. Regulārā sezona ilga no 2009. gada 1. oktobra līdz 2010. gada 11. aprīlim. Šajā sezonā piedalījās 30 komandas. Regulārajā sezonā tika izspēlētas 1230 spēles (katra komanda aizvadīja 82 spēles). Sezona tika uzsākta ar 4 spēlēm Eiropā. Laika posmā no 15. februāra līdz 28. februārim līgā bija pārtraukums, lai ļautu NHL spēlētājiem piedalīties 2010. gada ziemas olimpiskajās spēlēs Vankūverā, Olimpisko spēļu dēļ 2010. gadā netika aizvadīta Visu zvaigžņu spēle. Stenlija kausa izcīņa un 92. NHL sezona noslēdzās 9. jūnijs, kad 6. finālsērijas spēlē Čikāgas "Blackhawks" uzvarēja Filadelfijas "Flyers". Tas "Blackhawks" bija 4. tituls kluba pastāvēšanas vēsturē. Regulārajā sezonā NHL spēlēja 5 latviešu hokejisti: Kārlis Skrastiņš, Raitis Ivanāns, Oskars Bārtulis, Artūrs Kulda un Kaspars Daugaviņš.