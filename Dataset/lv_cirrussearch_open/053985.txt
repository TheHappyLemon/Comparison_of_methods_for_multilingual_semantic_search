Spezia Calcio ir profesionāls Itālijas futbola klubs no Spēcijas, pilsētas Ligūrijas reģionā. Tas tika dibināts 1906. gadā kā Sport Club Spezia. 2020.—2021. gada sezonā pirmo reizi spēlēja A sērijā. Mājas spēles aizvada Alberto Piko stadionā, kura ietilpība ir 10 336 vietas. Komandas lielākais panākums ir uzvara 1944. gada neoficiālajā Itālijas čempionātā (Campionato Alta Italia). Klubs pārsvarā spēlējis zemākajās Itālijas līgās, vairākkārt ticis reorganizēts un mainījis nosaukumu. 2019.—2020. gada sezonā ieguva 3. vietu B sērijā un uzvarēja pārspēlēs par iekļūšanu A sērijā.