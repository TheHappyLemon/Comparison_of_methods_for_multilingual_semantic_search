Šis raksts ir par seriālu. Par šaha atklātni skatīt rakstu Dāmas gambīts. "Dāmas gambīts" (angļu: The Queen's Gambit) ir 2020. gada ASV miniseriāls, kas balstīts uz Voltera Tevisa romānu ar tādu pašu nosaukumu. Seriāla autori ir Skots Frenks un Alans Skots, Frenks arī ir seriāla režisors un scenārija autors. Sākot ar 1950. gadu vidu un turpinot līdz 1960. gadiem, seriāla sižets seko šaha brīnumbērna Elizabetes Harmones ceļu uz šaha pasaules virsotni un viņas cīņu ar alkohola un narkotiku atkarību. Seriāla pirmizrāde notika straumēšanas servisā Netflix 2020. gada 23. oktobrī. Pēc četrām nedēļām tas kļuva par visvairāk skatīto Netflix miniseriālu. Tas guva labus kritiķu un šaha sabiedrības vērtējumus. Tiek uzskatīts, ka seriāls palielināja sabiedrības interesi par šaha spēli. Seriāls tika izvirzīts 78. Zelta globusa balvai divās nominācijās, kuras arī ieguva: "Labākais miniseriāls vai televīzijas filma" un "Labākā aktrise miniseriālā vai televīzijas filmā" (Anja Teilore-Džoja).