HNK Šibenik ir profesionāls Horvātijas futbola klubs no Šibenikas. Tas ir dibināts 1932. gadā. Pašlaik spēlē Horvātijas čempionāta augstākajā līmenī — Horvātijas Pirmajā līgā. 2010. gadā iekļuva Horvātijas kausa izcīņas finālā, kur piekāpās Zagrebas "Dinamo". Augstākais sasniegums līgā — 4. vieta 2009.—2010. gada sezonā. Klubs ir divreiz uzvarējis Horvātijas Otrajā līgā. Mājas spēles aizvada Šubičevacas stadionā, kura ietilpība ir 3412 vietas.