Heweliusz jeb BRITE-PL2, arī CanX-3D, ir Polijas zinātniskais pavadonis. Tas paredzēts optiskās astronomijas pētījumiem. Palaists 2014. gada augustā. Pavadoņa aparatūru izgatavoja un apkalpo Polijas zinātņu akadēmijas Kosmisko pētījumu centrs. Nosaukts poļu astronoma Jana Hevēlija vārdā. BRITE-PL2 ir daļa no starptautiskās BRIght-star Target Explorer (BRITE) programmas. Kosmiskā aparāta platforma izgatavota Toronto universitātē uz Generic Nanosatellite Bus bāzes. Tas ir kuba formā ar izmēriem 200 × 200 × 200 mm un masu 7 kg. Lem apgādāts ar augstas izšķirtspējas lādiņsaites matricu, ar kuru paredzēts veikt fotometriskus novērojumus zvaigznēm ar redzamo spožumu virs 4,0 sarkanajā spektrā. Heweliusz kā sekundārā krava Zemes tālizpētes pavadonim Gaofen 2 tika palaists 2014. gada 19. augustā 03:15:05 UTC ar nesējraķeti Chang Zheng 4B no Taijuaņas kosmiskā centra Ķīnā. Pirmais BRITE sērijas Polijas pavadonis Lem orbītā palaists 2013. gada novembrī.