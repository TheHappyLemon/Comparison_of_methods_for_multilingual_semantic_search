Dhanpats Rajs Šrivastava (Dhanpat Rai Srivastava), plašāk zināms kā Prēmčands (hindi: प्रेमचंद, izrunā: [pɾeːmt͡ʃənd̪]; dzimis 1880. gada 31. jūlijā, miris 1936. gada 8. oktobrī), bija Britu Indijas rakstnieks, kurš rakstīja hindustāņu valodā. Viņam bija liela ietekme uz Indijas literatūras veidošanos, ir viens no visvairāk lasītajiem un cienītajiem indiešu rakstniekiem. Savos darbos rakstīja par cilvēku ikdienas grūtībām, sociālajām problēmām un nevienlīdzību, kas valdīja Britu Indijā. Prēmčanda ievērojamākie darbi ir “Godāna” un “Teiksma par Rāmu”.