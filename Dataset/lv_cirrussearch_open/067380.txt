Eirāzisms (krievu: евразийство) ir 20. gadsimta sākumā Krievijā izveidojusies sociālpolitiska kustība, kas apgalvo, ka Krievija nepieder pie Eiropas vai Āzijas, bet gan pie ģeopolitiskās koncepcijas par Eirāziju, ko pārvalda "Krievu pasaule" veidojot krievu civilizāciju. Vēsturiski Krievijas Impērija bija eirocentriska un parasti tika uzskatīta par Eiropas jeb rietumu lielvaru. Eirāzisms piedzīvoja atdzimšanu vēlajā Padomju Savienības pastāvēšanas posmā un pēc tās sabrukuma (neoeirāzisms). Viens no tā propagandistiem bija Kazahstānas prezidents Nazarbajevs, kurš 1994. gadā publiskoja ideju, ka NVS ir nepietiekami integrēta un jānomaina ar Eirāzijas Savienību pēc Eiropas Savienības parauga, kas būtu līdzīga gadsimta sākumā pieteiktajai koncepcijai, taču vadītos nevis no abstraktām idejām par tautu vēsturisko kopību, bet no ekonomiskā izdevīguma.