Horhe Eduardo Sančess Ramoss (spāņu: Jorge Eduardo Sánchez Ramos; dzimis 1997. gada 10. decembrī) ir Meksikas futbolists, spēlē labās malas aizsarga pozīcijā, pārstāv Meksikas futbola izlasi. Kopš 2023. gada Sančess spēlē Portugāles Premjerlīgas komandā Porto, kas viņu īrē no Ajax. Iepriekš Sančess ir spēlējis Meksikas komandās Santos Laguna un Club América. Meksikas futbola izlases rindās debitējis 2019. gadā. Piedalījies 2022. gada FIFA Pasaules kausā. 2020. gada vasaras olimpiskajās spēlēs ar izlasi ieguvis bronzas medaļu. Palīdzējis arī izlasei uzvarēt 2023. gada CONCACAF Zelta kausā.