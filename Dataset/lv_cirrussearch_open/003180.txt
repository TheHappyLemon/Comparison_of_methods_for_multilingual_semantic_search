Trāķija (bulgāru: Тракия, turku: Trakya, grieķu: Thrāíkē, latīņu: Thracia) ir vēsturisks un ģeogrāfisks reģions Eiropas dienvidaustrumos, Balkānu pussalas austrumos. Ģeogrāfiski reģions atrodas starp Egejas, Melno un Marmora jūrām. Uz sauszemes Trāķijas robežas ir Balkānu kalnu grēda ziemeļos un Rodopi dienvidos. Lielākā daļa no Trāķijas mūsdienās atrodas Bulgārijas teritorijā. Bulgārijā un Turcijā šo reģionu sauc arī par Rumēliju. Šis nosaukums nāk no turku valodas vārda Rûm ("Roma").