Vācijas sieviešu futbola izlase (vācu: Deutsche Fußballnationalmannschaft der Frauen) ir nacionālā futbola komanda, kas pārstāv Vāciju starptautiskās futbola sacensībās. Izlasi pārvalda Vācijas Futbola asociācija. Vācijas izlase ir divkārtēja pasaules čempione (2003, 2007), kā arī astoņas reizes ir triumfējusi Eiropas čempionātā, tādējādi Vācijas izlase ir titulētākā Eiropas futbola izlase. Vasaras olimpiskajās spēlēs izlase ir piedalījusies piecas reizes. 2016. gadā Vācijas futbolistes kļuva par olimpiskajām čempionēm, vēl trīs reizes ir izcīnījušas bronzas medaļas. 2023. gada jūnijā FIFA Pasaules rangā sievietēm izlase bija 2. vietā.