Kantēns Dipjē (franču: Quentin Dupieux; dzimis 1974. gada 14. aprīlī) ir franču kinorežisors, mūzikas producents, dīdžejs, komponists un dziesmu autors. Uz skatuves pazīstams ar pseidonīmu Mr. Oizo. Savas karjeras sākumā ASV režisējis filmas Rubber (2010), Wrong (2012), Wrong Cops (2013) un Reality (2014). Savukārt filmas Au poste ! (2018), Le Daim (2019), Mandibules (2020), "Neticami, bet patiesi" (Incroyable mais vrai, 2022), Fumer fait tousser (2022), Yannick (2023) un "Daaaaaalī!" (Daaaaaalí!, 2023) ir producētas Francijā. Dipjē filmas pēc būtības ir ļoti sirreālistiskas, un viņš ir salīdzināts ar tādiem filmu veidotājiem kā Čārliju Kaufmanu un Luisu Bunjuelu, kurus Dipjē minējis kā iedvesmas avotus.