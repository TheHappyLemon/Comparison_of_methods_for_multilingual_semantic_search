Cedrāts (Citrus medica), arī saldais citrons vai cidrs, ir neliels mūžzaļš citrusaugu koks vai krūms, viena no rūtu dzimtas sugām. Tā dabiskais izplatības areāls ir Dienvidaustrumāzija, bet mūsdienās to audzē arī citur, galvenokārt Vidusjūras reģionā. To galvenokārt pārstrādā sukādēs, bet var izmantot arī citur, piemēram, parfimērijā un kosmētikā. Cedrātam ir nozīmīga loma jūdaismā, tas tiek izmantots Sukota svētkos, tāpēc tā auglis tiek saukts arī par ebreju ābolu.