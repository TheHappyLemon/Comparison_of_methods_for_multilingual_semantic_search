Žils Kleveno (franču: Jules Clévenot; dzimis 1876. gada 20. augustā, miris 1933. gada 11. septembrī) bija franču peldētājs un ūdenspolo spēlētājs, 1900. gada vasaras olimpiskajās spēlēs izcīnījis bronzas medaļu ūdenspolo turnīrā. 1900. gada vasaras olimpiskajās spēlēs Parīzē Kleveno startēja gan peldēšanas, gan ūdenspolo sacensībās. Labākos panākumus viņš guva ūdenspolo turnīrā, būdams Jauktās komandas Libellule de Paris pārstāvis. Komanda turnīrā izcīnīja bronzas medaļu. Olimpisko spēļu vēsturnieks Bils Malons secinājis, ka ūdenspolo sacensībās Kleveno varētu būt startējis kā "Deveno". Peldēšanā viņš startēja trijās disciplīnās — 200 metros brīvajā stilā, 4000 metros brīvajā stilā un 200 metru komandu peldējumā. No šīm disciplīnām viņš labāko rezultātu ieguva komandu peldējumā, kur kopā ar B. Rosjē, R. Ferē, Gasaņē un Pello izcīnīja 4. vietu. 200 metru individuālajā brīvā stila peldēšanā viņš ieguva 7. vietu, bet 4000 metru brīvā stila peldējumā viņš nefinišēja.