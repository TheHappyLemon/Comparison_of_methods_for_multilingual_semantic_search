Hope! — Das Obama Musical (latviešu: Ceri! — Obamas mūzikls) ir vācu mūzikls, kas veidots, iedvesmojoties no ASV prezidenta Baraka Obamas personīgās dzīves un karjeras. Mūziklā ir attēlota prezidenta dzīve no laika, kad viņš dzīvoja Čikāgā, Ilinoisas štatā, līdz 2008. gada ASV prezidenta vēlēšanām. Mūzikla pirmizrāde notika 2010. gada 17. janvārī 2000 sēdvietu lielajā Jahrhunderthalle Frankfurtē. Tiek uzskatīts, ka šis ir pirmais uz kāda ASV prezidenta dzīvi balstītais teātra uzvedums, kas radīts, kad viņš vēl joprojām bijis amatā.