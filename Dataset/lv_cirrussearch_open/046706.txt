Cīņas sports 2004. gada vasaras olimpiskajās spēlēs bija viens no 28 olimpiādes programmā iekļautajiem sporta veidiem. Tā sacensības notika no 22. un 29. augustam Atēnu olimpiskajā hallē "AnoLiosia". Vīrieši sacentās grieķu-romiešu un brīvajā cīņā, bet sievietes tikai brīvajā cīņā. Šīs bija pirmās olimpiskās spēles, kurās bija iekļauta brīvā cīņa sievietēm. Kopā cīņas sportā tika sadalīti 18 medaļu komplekti. No Latvijas cīkstoņiem olimpiādes grieķu-romiešu cīņas sacensībās smagajā svarā (līdz 96 kg) piedalījās Igors Kostins. Viņš pirmajā cīņā zaudēja Uzbekistānas pārstāvim Aleksejam Čeglakovam, otrajā — turkam Mehmetam Ezalam un turnīru noslēdza 17. vietā.