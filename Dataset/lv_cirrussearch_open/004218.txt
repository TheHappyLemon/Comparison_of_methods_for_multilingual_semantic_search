Filter ir amerikāņu industriālā/alternatīvā roka grupa no Klīvlendas Ohaio štatā, ko 1993. gadā izveidoja bijušais Nine Inch Nails koncertgrupas dalībnieks Ričards Patriks kopā ar ģitāristu/programmētāju Braienu Līzegengu. Filter ir viena no komerciāli veiksmīgākajām 1990. gadu industriālā roka grupām. Grupa ir izdevusi sešus studijas albumus: Short Bus, Title of Record, The Amalgamut, Anthems for the Damned, The Trouble with Angels un The Sun Comes Out Tonight. Vispazīstamākā grupas dziesma "Take a Picture" 2000. gadā sasniedza Billboard singlu topa 12. vietu un nokļuva arī Billboard deju mūzikas topa 1. vietā.