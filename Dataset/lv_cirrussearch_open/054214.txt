Trīssoļlēkšana vīriešiem bija viena no 23 disciplīnām, kas tika aizvadītas vieglatlētikas sacensību ietvaros 1900. gada vasaras olimpiskajās spēlēs Parīzē. Sacensības notika 1900. gada 16. jūlijā Kruakatelānā, Buloņas meža teritorijā. Tajās startēja 13 sportisti no sešām valstīm. Trīssoļlēkšana bija viena no 5 disciplīnām, kurā visas olimpiskās medaļas izcīnīja ASV sportisti. Zelta medaļu ar rezultātu 14,47 metri ieguva Maiers Prinšteins. Sudraba medaļu ieguva iepriekšējo olimpisko spēļu trīssoļlēkšanas čempions Džeimss Konolijs, kura rezultāts bija 13,97 metri. Savukārt bronzas medaļu ar rezultātu 13,64 metri izcīnīja Luiss Šeldons. Zelta medaļas ieguvējs Maiers Prinšteins ar rezultātu 14,47 metri uzstādīja jaunu olimpisko rekordu šajā disciplīnā. Pirmoreiz trīssoļlēkšanas sacensībās olimpiskajās spēlēs bija pārstāvēta Zviedrija.