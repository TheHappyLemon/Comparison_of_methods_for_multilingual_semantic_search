Lorāns Koscelnijs (franču: Laurent Koscielny; dzimis 1985. gada 10. septembrī) ir bijušais Francijas futbolists un Francijas futbola izlases spēlētājs. Spēlēja aizsarga pozīcijā. Pieaugušo futbolā debitēja En Avant de Guingamp. Spēlējot FC Lorient rindās Koscelnijs pievērsa Arsenal galvenā trenera Arsēna Vengera uzmanību un pārcēlās uz Anglijas Premjerlīgas klubu. Viņu savā laikā uzskatīja par vienu no labākajiem aizsargiem Premjerlīgā. 2019. gadā Koscelnijs pievienojās Bordo "Girondins". Francijas futbola izlasē spēlējis 2012. gada un 2016. gada Eiropas čempionātā, kā arī 2014. gada FIFA Pasaules kausā.