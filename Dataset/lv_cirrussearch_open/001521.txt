Dragon (no angļu: "pūķis") ir bezpilota kosmosa kuģis, ko izstrādājis un izgatavojis ASV privātais uzņēmums SpaceX. Tā sākotnējais variants paredzēts kravu nogādāšanai orbitālajā stacijā un atpakaļ uz zemi. Pašlaik (2018) notiek darbs pie pilotējamās versijas izstrādes. Dragon ir izstrādāts pēc NASA līguma, lai transportētu kravas uz Starptautisko kosmosa staciju Commercial Orbital Transportation Services programmā.