"Pilns bruņojums" (angļu: Full Metal Jacket) ir 1987. gada Apvienotās Karalistes un ASV kara drāmas filma, kuras režisors, producents un viens no scenārija autoriem ir Stenlijs Kubriks. Filmā galvenās lomas attēlo Metjū Modains, Lī Ērmijs, Vinsents D'Onofrio un Adams Boldvins. Filmā ir balstīta uz Gustava Hesforda 1979. gada noveles "The Short-Timers". Filma seko līdzi ASV Jūras kājnieku korpusa gaitām treniņnometnē, galvenokārt fokusējoties uz ierindniekiem Džoukeru (Modains) un Pailu (D'Onofrio), kuri ir pakļauti instruktora Hartmana (Ērmijs) pazemojumiem un brutālajai uzvedībai. Filmas otrajā daļā ir paradītas kājnieku gaitas Vjetnamas kara laikā. Filma tika nominēta Amerikas Kinoakadēmijas balvai kā labākais adaptētais scenārijs.