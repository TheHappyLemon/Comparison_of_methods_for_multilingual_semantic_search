Heal the World ir dziesma no Maikla Džeksona albuma Dangerous. Dziesma izdota 1991. gadā. Mūzikas videoklipā redzami bērni, kuri dzīvo valstīs, kas cieš no nemieriem, it īpaši Burundijā. Tā ir dziesma ar pretkara vārdiem un Džeksona vēlmi padarīt labāku pasauli. 2001. gadā interneta tērzēšanā ar faniem, Džeksons teica, ka Heal the World ir dziesma, ar kuru viņš visvairāk lepojas. Viņš arī izveidoja labdarības organizāciju Heal the World Foundation, kas nodarbojās ar bērnu dzīves apstākļu uzlabošanu. Dziesmu atskaņoja Džeimsa Baldžera bērēs un Džeksons ziedoja dziesmu, lai to izmantotu kā himnu James Bulger Red Balloon Center, skolai, kuru apmeklē bērni ar mācīšanās traucējumiem. Dziesma ieņēma otro vietu Apvienotās Karalistes topā un 27. vietu Billboard Hot 100.