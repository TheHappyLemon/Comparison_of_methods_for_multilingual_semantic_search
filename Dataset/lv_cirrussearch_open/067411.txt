Viktors Basili ir izveidojis Mērķu Jautājumu Metriku (MJM) (angļu: Goal Question Metric — GQM) kvalitātes noteikšanas metodi. MJM definē mērījumu modeļus trīs līmeņos: Konceptuālais līmenis (Mērķis) Priekšmetam mērķis ir veidots ņemot vērā dažādus iemeslus, skatoties no dažādiem skatu punktiem un kvalitātes moduli/sistēmu. Darbināšanas līmenis (Jautājumi) Jautājumu kopa tiek lietota, lai definētu problēmas, un balstoties uz tām fokusētos uz specifiskiem mērķiem. Kvantitatīvs līmenis (Metrika) Metriku kopa balstīta uz moduļiem ir saistīta ar katru jautājumu, kā atbilde, lai šo atbildi varētu izmērīt. MJM var iedalīt sešu soļu procesos, kur pirmie trīs soļi — izmantojot biznesa mērķus nonākt pie pareizām metrikām — un pēdējie trīs — apkopot mērījumu datus un efektīvi izmantot to rezultātus, lai veiktu secinājumus un uzlabojumus. Basili sešus soļus apraksta šādi: Definēt uzņēmuma, nodaļas un projekta biznesa mērķus un sasaistīt izmērāmos mērķus ar produktivitāti un kvalitāti. Izveidot jautājumus, kas apraksta nospraustos mērķus pēc iespējas precīzāk un pēc iespējas dažādākos veidos. Precizēt mērījumus nepieciešams, lai atbildētu uz uzdotajiem jautājumiem un izsekotu procesu un produkta atbilstību nospraustajiem mērķiem. Izstrādāt mehānismus kā uzkrāt datus. Uzkrāt, pārbaudīt un analizēt datus reālā laikā projektā paredzot laiku labošanai. Analizēt datus gan izmantojot dažādas metodes, gan salīdzinot ar iepriekš nospraustajiem mērķiem un izveidot rekomendācijas projekta uzlabošanai nākotnē.