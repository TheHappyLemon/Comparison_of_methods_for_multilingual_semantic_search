Pekinas nacionālais stadions (ķīniešu: 国家体育场, piņjiņs: Guójiā Tǐyùchǎng) ir stadions Pekinā, Ķīnā. Tajā ir 80 000 sēdvietu, taču 2008. gada olimpisko spēļu laikā tas spēja uzņemt 91 000 skatītāju. Stadiona būvniecība tika sākta 2003. gada 24. decembrī. Arhitekti sākotnēji to bija iecerējuši kā putna ligzdu, ar ievelkamo jumtu, bet vēlāk, lielo izmaksu un drošības problēmu dēļ, ievelkamā jumta būvniecība tika atcelta. Stadiona svinīgā atklāšana notika 2008. gada martā. 2008. gada 8. augustā tajā notika 2008. gada vasaras olimpisko spēļu atklāšanas ceremonija. Tajā notika vieglatlētikas un futbola sacensības, kā arī Olimpisko spēļu noslēguma ceremonija. 2015. gadā te notika Pasaules čempionāts vieglatlētikā. 2022. gadā stadiona tika izmantots arī ziemas olimpisko spēļu vajadzībām.