Kanādas futbola izlase ir nacionālā futbola komanda, kas pārstāv Kanādu starptautiskās futbola sacensībās. Kanādas futbola izlasi pārvalda Kanādas Futbola asociācija. Savu pirmo oficiālo spēli izlase aizvadīja 1924. gadā, cīnoties pret Austrālijas izlasi. Pirmo reizi Pasaules kausa finālturnīrā Kanādas izlase piedalījās 1986. gadā, kad neizkļuva no apakšgrupas. Komanda ir kvalificējusies arī 2022. gada FIFA Pasaules kausam. Kopā ar ASV un Meksiku Kanāda rīkos 2026. gada Pasaules kausa finālturnīru un varēs piedalīties mājinieku statusā. CONCACAF čempionātā un Zelta kausa izcīņā Kanādas izlase ir piedalījusies 18 reizes un ir 1985. un 2000. gada čempioni. Piedalījusies 2001. gada FIFA Konfederāciju kausā.