Andrejs Zadneprovskis (lietuviešu: Andrejus Zadneprovskis; dzimis 1974. gada 31. augustā) ir bijušais Lietuvas modernās pieccīņas sportists. Divas reizes piedalījies Olimpiskajās spēlēs (2004, 2008). 2004. gadā Atēnās izcīnīja sudraba medaļu, savukārt 2008. gada Pekinā — bronzas. Ar panākumiem startējis Pasaules un Eiropas čempionātā, četras reizes (divas reizes individuālajās sacensībās) kļuvis par pasaules un divas reizes (vienu reizi individuālajās sacensībās) par Eiropas čempionu. 2010. gadā beidzis sportista karjeru. 2012. gadā ievēlēts Starptautiskās modernās pieccīņas federācijas izpildkomitejā. 2014. gadā kļuvis par Lietuvas Padel tenisa federācijas prezidentu. 2009. gadā apprecējies ar modernās pieccīņas sportisti Lauru Asadauskaiti, kas 2012. gada vasaras olimpiskajās spēlēs izcīnīja zelta medaļu.