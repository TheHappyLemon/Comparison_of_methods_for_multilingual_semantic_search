Kaza jeb mājas kaza (Capra aegagrus hircus) ir vidēja auguma dobradžu dzimtas (Bovidae) mājdzīvnieks, kuras priekštece ir Tuvajos Austrumos un Austrumeiropā dzīvojošā savvaļas kaza (Capra aegagrus). Pastāv vairāk nekā 300 atšķirīgu kazu šķirnes, kas specializētas vai nu gaļas, vai piena, vai vilnas ieguvei. Latvijā ir izveidota viena piena kazu šķirne — Latvijas vietējā kaza. Kazai mājas aita (Ovis aries) ir samērā tuva radiniece, jo abas ir kazu apakšdzimtas (Caprinae) zīdītāji. Kazu tēviņus dēvē par āžiem, mātītes par kazām un mazuļus par kazlēniem.