Šis raksts ir par čempionātu vīriešiem. Par čempionātu sievietēm skatīt rakstu Eiropas čempionāts basketbolā sievietēm. Eiropas čempionāts basketbolā (angļu: EuroBasket) ir galvenais vīriešu basketbola izlašu turnīrs Eiropā, kurā tiek noteikta kontinenta spēcīgākā valstsvienība. Turnīru organizē FIBA Europe. Katrs čempionāts ir arī kā kvalifikācijas turnīrs olimpiskajām spēlēm vai Pasaules čempionātam basketbolā. Eiropas čempionāts notiek reizi četros gados (no 2017. gada tika izlemts ka Eiropas čempionāts basketbolā notiks reizi četros gados, līdz tam tas notika ik pēc diviem gadiem). Pirmais Eiropas čempionāts notika 1935. gadā Šveicē, kurā uzvarēja Latvijas izlase. Kopš tā laika basketbola čempionāti notiek katru otro gadu, izņemot pārtraukumu Otrā pasaules kara laikā. Visvairāk reižu (14) par Eiropas čempioniem ir kļuvusi PSRS izlase. 1937. gada Eiropas čempionāts un 2015. gada Eiropas čempionāta grupu turnīra spēlēs notika Latvijā. Latvija ir ieguvusi tiesības sarīkot 2025. gada Eiropas čempionāta grupas spēles un finālturnīru.