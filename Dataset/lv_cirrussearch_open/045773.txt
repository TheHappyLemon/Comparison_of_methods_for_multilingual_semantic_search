Donna Džiljoti (angļu: Donna Gigliotti; dzimusi 1955. gadā) ir ASV kinoproducente. Atpazīstamību ieguva pēc filmas "Iemīlējies Šekspīrs" producēšanas kopā ar Deividu Parfitu, Hārviju Vainstīnu, Edvardu Cviku un Marku Normenu. Vēl viņa ir producējusi filmas "Optimista stāsts" un "Lasītājs". Džiljoti savu profesionālo karjeru uzsāka kā Mārtina Skorsēzes asistente filmai "Satrakotais vērsis". 1990. gados Džiljoti darbojās kā izpildproducente vairākās filmās, tajā skaitā "Emma", Talk of Angels un Devil in a Blue Dress. Viņa ir producentu kompānijas Tempesta Films prezidente. Viņa ir producējusi kompānijas filmas The Fundamentals of Caring un "Vienādojums ar nezināmajiem", kā arī bijusi izpildproducente vairākām filmām, tostarp arī filmai Beasts of No Nation. Donna Džiljoti ir viena no 91. Kinoakadēmijas balvas producentēm.