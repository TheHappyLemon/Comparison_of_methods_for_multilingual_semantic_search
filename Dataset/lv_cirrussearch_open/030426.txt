Veneto (itāļu: Veneto) ir Itālijas reģions valsts ziemeļaustrumos, Adrijas jūras Venēcijas līča krastā. Robežojas ziemeļos ar Trentīno-Alto Adidžes reģionu un Austriju, austrumos — ar Friuli-Venēcijas Džūlijas, dienvidos — ar Emīlijas-Romanjas bet rietumos — ar Lombardijas reģioniem. Veneto ir viens no rūpnieciski attīstītākajiem Itālijas reģioniem un mājvieta apģērbu ražotājiem Benetton, Diesel, Geox. Veneto reģions ir arī viens to tūristu iecienītākajiem Itālijas reģioniem, to gada laikā apmeklē ap 60 miljoni tūristu. 2014. gadā no 16. līdz 21. martam vairākums Veneto iedzīvotāju neoficiālā referendumā atbalstīja neatkarību no Itālijas.