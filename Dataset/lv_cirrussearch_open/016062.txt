Venēciešu valoda (łéngua vèneta) ir romāņu valoda, kurā galvenokārt runā Itālijas ziemeļos esošajos Veneto un Friuli-Venēcijas Džūlijas reģionos. Tradicionāli tā tiek uzskatīta par itāļu valodas dialektu, lai gan ne visi speciālisti par to ir vienisprātis. Daudz venēciešu valodas pratēju dzīvo Brazīlijā. Pēc Ethnologue datiem 2000. gadā venēciešu valodu prata aptuveni 6,23 miljoni, no kuriem 2,18 miljoni dzīvo Itālijā, 4 miljoni Brazīlijā un 50 tūkstoši Horvātijā.