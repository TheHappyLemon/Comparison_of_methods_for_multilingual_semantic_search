Koordinātas: 72°0′S 5°0′E﻿ / ﻿72.000°S 5.000°E﻿ / -72.000; 5.000 Jaunšvābija (vācu: Neuschwabenland) ir ģeogrāfisks apgabals Antarktīdā, daļa no Karalienes Modas Zemes. Plešas no 20°E līdz 10°W ap 1000 km garumā gar okeāna piekrasti un iestiepjas cietzemē ap 450 km. Iekļauj vairākas kalnu grēdas, lielākās no kurām ir Ričera augstiene un Mīliga-Hofmaņa kalni. Apvidu 1938.-1939. gadā pētīja Vācijas trešā antarktiskā ekspedīcija Alfrēda Ričera vadībā un nosauca to par godu ekspedīcijas kuģim Schwabenland, kas savukārt bija nosaukts Vācijas zemes Švābijas vārdā.