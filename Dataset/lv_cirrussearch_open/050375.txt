Kauņas Sv. Mocekļa Jura baznīca (lietuviešu: Kauno Šv. Jurgio Kankinio bažnyčia) ir Romas katoļu baznīca, kas atrodas Lietuvas pilsētas Kauņas vecpilsētā, netālu no Kauņas pils. Baznīcas pirmasākumi ir 1471. gadā, kad šajā vietā benediktiešiem tika uzcelta koka baznīca. No 1492. līdz 1502. gadam to pārbūvēja ķieģeļu gotikas stilā. Baznīca cietusi 1812. gada kara laikā, kā arī padomju okupācijas gados, kad šeit tika ierīkota medicīnas preču noliktava.