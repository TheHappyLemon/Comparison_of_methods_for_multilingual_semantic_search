Redinga (angļu: Reading, izrunā: [ˈrɛdɪŋ]) ir pilsēta un unitārā pašvaldība ar boro statusu Bārkšīrā, Anglijā, Apvienotajā Karalistē. Atrodas 58 km attālumā no valsts galvaspilsētas Londonas Temzas upes ielejā, kur satiekas Temza un Kenetas upe. Redinga ir Bārkšīras grāfistes centrs un lielākā apdzīvotā vieta, šit atrodas grāfistes lorda leitnanta un šerifa rezidences. Pirmās liecības par Redingu kā apdzīvotu vietu ir no 8. gadsimta. Pilsēta bija nozīmīgs centrs viduslaikos, šeit atradās Redingas abatija. Mūsdienās tā ir tirdzniecības centrs, pilsētā atrodas Redingas Universitāte. Pilsētas futbola klubs Reading FC ir spēlējis Anglijas Premjerlīgā.