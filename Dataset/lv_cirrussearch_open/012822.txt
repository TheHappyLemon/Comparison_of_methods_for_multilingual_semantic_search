Roberts Silvestrs Kellijs (angļu: Robert Sylvester Kelly; dzimis 1967. gada 8. janvārī), plašāk pazīstams ar skatuves vārdu R. Kelly, ir amerikāņu dziedātājs, dziesmu autors un ierakstu producents. Bieži tiek dēvēts par "ritmblūza karali"[nepieciešama atsauce], viņš arī ir viens no visu laiku veiksmīgākajiem ritmblūza māksliniekiem.[nepieciešama atsauce] Uzstāties sācis 1980. gados un debitējis 1992. gadā ar grupu Public Announcement. 1993. gadā uzsācis solokarjeru, izdeva albumu 12 Play. Mākslinieka pazīstamākās dziesmas ir Bump n' Grind, Your Body's Callin', I Believe I Can Fly, Gotham City, Ignition, If I Could Turn Back the Hands of Time, The World's Greatest, I'm a Flirt. 1997. gadā par dziesmu I Believe I Can Fly saņēma trīs Grammy balvas. RIAA ir viņu atzinis par vienu no visu laiku komerciāli sekmīgākajiem amerikāņu mūziķiem.[nepieciešama atsauce] R. Kelly savus ierakstus ir pārdevis vairāk nekā 33,5 miljonos kopiju.