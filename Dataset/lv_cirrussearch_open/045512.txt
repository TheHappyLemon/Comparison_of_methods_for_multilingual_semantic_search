"Mana labākā drauga kāzas" (angļu: My Best Friend's Wedding) ir 1997. gada ASV romantiska komēdija, kuras režisors ir P. Dž. Hogans. Galvenās lomas atveido Dermots Malronijs, Džūlija Robertsa, Kemerone Diasa un Rūperts Everets. Filmas pirmizrāde notika 1997. gada 20. jūnijā. Kad Džulianas labākais draugs Maikls atklāj, ka ir saderinājies, Džuliana saprot, ka viņa pati mīl Maiklu, tāpēc dažas dienas pirms kāzām viņa dodas pie Maikla, lai kāzas izjauktu.