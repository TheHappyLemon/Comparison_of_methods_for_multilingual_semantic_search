Iljanas līcis (filipīniešu: Look ng Illana, angļu: Illana Bay) ir Sulavesi jūras līcis Filipīnās, Mindanao salas dienvidrietumu piekrastē, Moro līča ziemeļaustrumu daļa. Austrumos to norobežo Mindanao pamatdaļa, ziemeļos un austrumos — Zamboangas pussala. Pie ieejas ap 70 km plats, iestiepjas sauszemē par 60 km. Līcī ietek vairākas upes, lielākās no kurām ir Mindanao, kas novada uz līci lielu daļu Mindanao salas noteces. Līcī vairākas salas, lielākā no kurām ir Bongo iepretī Mindanao upes grīvai. Lielākās pilsētas krastos ir Kotabato austrumos un Pagadiana ziemeļrietumos. Nozīmīgs zvejas rajons, pēdējos gados zivju resursi stipri noplicināti nelegālu zvejas metožu dēļ.