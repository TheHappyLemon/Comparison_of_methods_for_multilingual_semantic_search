"Džesija Džeimsa slepkavība no gļēvuļa Roberta Forda rokas" (angļu: The Assassination of Jesse James by the Coward Robert Ford) ir 2007. gada ASV vesterns, kura režisors un scenārija autors ir Endrū Dominiks. Galvenās lomas atveido Breds Pits, Keisijs Afleks, Sems Šepards, Mērija Luīza Pārkere, Pols Šneiders un Džeremijs Renners. Filmas pirmizrāde notika 2007. gada 2. septembrī Venēcijas filmu festivālā. Roberts Fords, kurš kopš bērnības pielūdz Džesiju Džeimsu, cītīgi cenšas pievienoties Misūri štata likumpārkāpēju grupai, kuru vada Džeimss, tomēr laika gaitā Fordu bandītu līderis sāk aizvainot.