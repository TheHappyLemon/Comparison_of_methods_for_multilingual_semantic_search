Jaoi (japāņu: やおい, yaoi) ir mangas un anime žanrs, kas attēlo homoseksuālas attiecības starp vīriešiem. Jaoi mērķauditorija un autori parasti ir heteroseksuālas meitenes un sievietes. Parādījās kā viens no satīriskā dodzinsi virzieniem, apsmejot pārliecīgu mākslas darbu erotizāciju, bet drīz kā idealizēts homoseksuālu attiecību atspoguļojums ātri kļuva par populāru tēmu mangās, anime, datorspēlēs — iepazīšanās simulatoros, romānos. Japānā bieži tiek lietots angliskais termins Boys' Love (ボーイズラブ, bo:izu rabu) vai BL, lai gan jaoi varoņi nav zēni šī vārda tiešajā nozīmē. Darbi, kas parāda homoseksuālas attiecības ar zēniem, pieder citam žanram, ko sauc par sjotakonu.