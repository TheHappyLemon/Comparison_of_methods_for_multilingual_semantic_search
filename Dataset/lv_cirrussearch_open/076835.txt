Savienoto Valstu Neatkarības deklarācija (angļu: United States Declaration of Independence) ir vēsturisks dokuments, kurā britu kolonijas Ziemeļamerikā pasludināja neatkarību no Apvienotās Karalistes. To 1776. gada 4. jūlijā Filadelfijā vienbalsīgi pieņēma Otrais Kontinentālais kongress. Mūsdienās Neatkarības deklarācijas pieņemšanas diena 4. jūlijs, tiek svinēta kā ASV Neatkarības diena. Deklarācija kļuva par pirmo oficiālo dokumentu, kurā valsts tika nosaukta par Amerikas Savienotajām Valstīm.