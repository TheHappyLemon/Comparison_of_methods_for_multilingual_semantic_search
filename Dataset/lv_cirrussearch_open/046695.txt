Par antilopēm sauc dažādu Āfrikas un Eirāzijas sugu pārnadžus, kas pieder pie dobradžu dzimtas (Bovidae). Tās kopā neveido vienotu taksonomisko vienību. Šis vārds tiek izmantots samērā brīvi, pie antilopju grupas parasti pieskaitot visas tās sugas, kas nav nedz aitas, nedz kazas, nedz vērši. Kopumā tās ir apmēram 90 sugas, kas iedalītas 30 ģintīs. Lielākā daļa no šīm sugām mājo Āfrikā.