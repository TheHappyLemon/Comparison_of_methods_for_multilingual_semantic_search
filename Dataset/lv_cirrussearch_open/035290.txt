Ruslans Sorokins (dzimis 1982. gada 11. martā Rīgā) ir Latvijas pludmales volejbolists. Pašlaik (2013) startē pārī ar Tomu Šmēdiņu. Karjeras laikā vairākas reizes izcīnījis uzvaru Latvijas čempionātā, 2009. gada Pasaules čempionātā ieņēmis 9. vietu, 5. vietu 2010. gada Eiropas čempionātā. Vairākkārt ir ieņēmis dalītu 9. vietu Pasaules kausa posmos, savukārt 2009. gadā Norvēģijā ieņēmis 2. vietu. Pārī ar A. Samoilovu izcīnīja dalītu 9. vietu 2012. gada vasaras olimpiskajās spēlēs. 2009. gadā atzīts par sezonas pasaules labāko pludmales volejbola debitantu.