Sarasvatī (sanskritā: सरस्वती, Sarasvatī) hinduismā ir zināšanu, gudrības, mūzikas un mākslas dieviete. Viņa ir daļa no trīsvienības, kuru vēl veido bagātības un labklājības dieviete Lakšmi un kara dieviete Pārvatī. Sarasvatī ir Brahmas sieva. Parasti Sarasvatī tiek attēlota baltā mantijā un rokās turot stīgu mūzikas instrumentu. Leģenda vēsta, ka Sarasvatī ir izveidojusi liturģiskās literatūras klasisko valodu sanskritu.