"Īrnieks" (angļu: The Lodger: A Story of the London Fog) ir 1927. gada Apvienotās Karalistes mēmā trillera filma, kuras režisors ir Alfreds Hičkoks. Filmā galvenās lomas atveido Mērija Olta, Arturs Česnijs, Džūna Tripa, Malkolms Kīns un Ivors Novello. Filma stāsta par sērijveida slepkavas (līdzīgs Džekam Uzšķērdējam) medībām Londonā. "Īrnieks" ir Hičkoka trešā režisētā pilnmetrāžas filma un tās pirmizrāde notika 1927. gada 14. februārī. "Īrnieks" tiek uzskatīta par pirmo īsto Hičkoka filmu, kas iezīmēja viņa turpmāko karjeru un trillera žanru. Šī filma tiek uzskatīta par Hičkoka vislabāko mēmo filmu.