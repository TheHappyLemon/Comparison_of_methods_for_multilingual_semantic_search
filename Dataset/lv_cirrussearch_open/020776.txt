"Sniegbaltīte un mednieks" (angļu: Snow White & the Huntsman) ir 2012. gada ASV mākslas filma. Filmas režisors ir Rūperts Sanderss un tā uzņemta pēc brāļu Grimmu pasakas motīviem. ASV filmas pirmizrāde norisinājās 2012. gada 1. jūnijā, bet Latvijā septiņas dienas vēlāk. Ar šo filmu Bobs Hoskinss noslēdza savu aktiera karjeru. 85. Kinoakadēmijas balvai filma tika izvirzīta divās nominācijās: "Labākie vizuālie efekti" un "Labākie kostīmi".