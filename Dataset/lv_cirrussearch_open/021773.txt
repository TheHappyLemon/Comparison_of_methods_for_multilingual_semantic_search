"Mammu, es tevi mīlu" ir 2013. gada latviešu drāmas filma, kuras režisors ir Jānis Nords. Filma ir par trīspadsmit gadus vecu puisi Raimondu un viņa māti. Filmas pirmizrāde notika 2013. gada 11. februārī Berlīnes kinofestivālā, Latvijā — 21. februārī. "Mammu, es tevi mīlu" ir saņēmusi vairākus apbalvojumus, tai skaitā Berlīnes kinofestivāla Starptautiskās žūrijas balvu kā labākā pilnmetrāžas spēlfilma. Tāpat tā ir ieguvusi balvas citos kinofestivālos Eiropā, ASV, Āzijā. "Mammu, es tevi mīlu" bija Latvijas nominācija Amerikas Kinoakadēmijas balvai nominācijā "Labākā filma svešvalodā".