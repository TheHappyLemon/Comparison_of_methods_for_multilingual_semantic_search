Mihaels fon der Heide (Michael von der Heide; dzimis 1971. gada 16. oktobrī Omdenē, Šveicē) ir šveiciešu popmūziķis, dziedātājs un aktieris. Ir izdevis septiņus studijas albumus. Viņš pārstāvēja Šveici 2010. gada Eirovīzijā, kas norisinājās Oslo, Norvēģijā, ar dziesmu "Il pleut de l'or". Savā pusfinālā viņš ieņēma 17. vietu, kas neļāva kvalificēties finālam. Tāpat viņš bija Šveices žūrijas sastāvā 2009. gada Eirovīzijai.