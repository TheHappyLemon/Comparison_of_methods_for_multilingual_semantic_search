Arno Demārs (franču: Arnaud Démare; dzimis 1991. gada 26. augustā) ir Francijas šosejas riteņbraucējs, kas šobrīd pārstāv UCI Pasaules tūres komandu Arkéa–Samsic. 2011. gadā Demārs uzvarēja Pasaules čempionātā U-23 grupas braucienā. 2012. gada augustā Demārs uzvarēja savās pirmajās UCI Pasaules tūres sacensībās, kad Vattenfall Cyclassics sprinta finišā pārspēja Andrē Greipelu un Džakomo Nicolo. 2016. gadā viņš izcīnīja savu tobrīd lielāko uzvaru, esot nepārspēts Milāna—Sanremo finišā. Trīs reizes (2014, 2017, 2020) uzvarējis Francijas čempionātā grupas braucienā. 2020. gada Giro d'Italia Demārs uzvarēja četros sacensību posmos.