"Rudens sonāte" (zviedru: Höstsonaten) ir 1978. gada drāmas filma, kuras režisors un scenārija autors ir Ingmars Bergmans. Bergmans nodokļu nemaksāšanas skandāla dēļ filmu uzņēma ārpus Zviedrijas. Ainas filmēja Norvēģijā, bet filmu izplatītāja Bergmana Rietumvācijas kinokompānija Personafilm GmbH. Galvenās lomas atveido Ingrīda Bergmane, Līva Ulmane un Lēna Nīmane. Tas ir stāsts par daudzsološu klasiskās mūzikas pianisti, kas pēc vairāk nekā septiņiem gadiem sastopas ar savu neizloloto meitu. "Rudens sonāte" bija aktrises Ingrīdas Bergmanes pēdējā galvenā loma pilnmetrāžas filmā. 1979. gadā filma ieguva Zelta globusa balvu kā labākā filma svešvalodā.