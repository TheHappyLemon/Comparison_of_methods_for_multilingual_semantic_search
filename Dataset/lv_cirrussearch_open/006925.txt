"7 Things" ir amerikāņu dziedātājas Mailijas Sairusas singls no viņas studijas albuma Breakout. Tas tika izdots 2008. gada 17. jūnijā sadarbībā ar ierakstu kompāniju Hollywood Records. Dziesma saņēma dažādus kritiķu vērtējumus, taču sasniedza labus komerciālos panākumus. "7 Things" ierindojās Austrālijas, ASV, Japānas un Norvēģijas topu pirmajā desmitniekā. ASV singls tika sertificēts ar zelta disku. Tāpat šī bija pirmā M. Sairusas dziesma, kas iekļūst kādā no Āzijas valsts topiem.