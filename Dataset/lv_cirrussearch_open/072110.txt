"Marsiešu hronikas" (angļu: The Martian Chronicles) ir 1950. gadā sarakstīts Reja Bredberija zinātniskās fantastikas romāns angļu valodā par Zemes iedzīvotāju centieniem iepazīt dzīvi uz Marsa. Romāns sastāv no 28 atsevišķiem stāstiem (grāmatas latviskajā 1967. gada izdevumā iekļauti 26 no tiem) par to, kā trim ekspedīcijām no planētas Zeme veicas saskarsmē ar Marsa iedzīvotājiem. Romānā aprakstīts laika periods no 1999. līdz 2026. gadam. Latviešu valodā publicēts turpinājumos žurnālā "Zinātne un Tehnika" 1963. gadā, ar nosaukumu "Marsa hronika". Grāmatā izdots 1967. gadā izdevniecībā "Zinātne" Maijas Andersones un Ineses Veides tulkojumā, sērijā "Fantastikas pasaulē". Atkārtoti izdots 2010. gadā (izdevniecība "Zvaigzne ABC").