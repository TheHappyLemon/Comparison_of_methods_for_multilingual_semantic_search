Džeimss Filips Milners (angļu: James Philip Milner; dzimis 1986. gada 4. janvārī) ir profesionāls angļu futbolists, spēlē pussarga pozīcijā, Anglijas futbola izlases dalībnieks. Kopš 2023. gada Milners pārstāv Anglijas Premjerlīgas komandu Brighton & Hove Albion. Pirms tam pārstāvējis Leeds United, Swindon Town, Newcastle United, Aston Villa, Manchester City un Liverpool klubus. Bērnībā viņš bija labs futbolists, kriketa spēlētājs un garo distanču skrējējs. Skolas vecumā viņš savu mācību iestādi pārstāvēja visos šajos sporta veidos un spēlēja amatiera līmenī futbolu Raudonā un Horsfortā. 1996. gadā viņš pievienojās Leeds United jaunatnes akadēmijai un kopš tā laika pievērsies futbolam. Kluba pirmās komandas sastāvā viņš debitēja 2002. gadā 16 gadu vecumā un kļuva pazīstams kā jaunākais spēlētājs, kurš guvis vārtus Anglijas Premjerlīgā. Anglijas izlases sastāvā viņš ir piedalījies 2010. gada FIFA Pasaules kausa finālturnīrā.