Žilbērs Žans Marko Brilē (franču: Gilbert Jean Marco Brulé, dzimis 1987. gada 1. janvārī) ir bijušais Kanādas hokejists, spēlē centra uzbrucēja pozīcijā. 2005. gada NHL draftā Brilē ar kopējo sesto numuru izvēlējās Kolumbusas "Blue Jackets". Savas karjeras laikā spēlējis NHL komandās Kolumbusas "Blue Jackets", Edmontonas "Oilers" un Fīniksas "Coyotes", pārstāvējis Nacionālās līgas komandu Cīrihes "Lions", KHL komandas Jekaterinburgas "Avtomobilist", Zagrebas "Medveščak", Ņižņekamskas "Ņeftehimik", Čeļabinskas "Traktor", Pekinas "Kunlun Red Star" un Novosibirskas "Sibirj", kā arī spēlējis Polijas komandā TH Unia Oświęcim. Kanādas hokeja izlases sastāvā piedalījies 2018. gada ziemas olimpiskajās spēlēs.