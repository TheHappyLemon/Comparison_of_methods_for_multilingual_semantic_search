Marks Entonijs Viduka (angļu: Mark Antony Viduka, dzimis 1975. gada 9. oktobrī) ir bijušais Austrālijas futbolists, spēlējis uzbrucēja pozīcijā, bijis Austrālijas futbola izlases dalībnieks un kapteinis. Savas karjeras laikā pārstāvējis Austrālijas komandu Melbourne Knights, Horvātijas komandu Dinamo Zagreb, Skotijas komandu Celtic un Anglijas komandas Leeds United, Middlesbrough un Newcastle United. Austrālijas futbola izlasi pārstāvējis 2006. gada FIFA Pasaules kausā un 1996. gada vasaras olimpiskajās spēlēs.