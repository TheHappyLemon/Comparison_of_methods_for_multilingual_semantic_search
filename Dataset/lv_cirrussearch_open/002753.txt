Milla sala (angļu: Mill Island) ir ar pastāvīgu ledus vairogu klāta sala Mosona jūras piekrastē 40 km no Noksa krasta Šekltona šelfa ledāja ziemeļu malā. Salu 1936. gada februārī atklāja britu ekspedīcijas Dicsovery Investigations izpētes kuģis William Scoresby un nosauca skotu ģeogrāfa un meteorologa Hjū Roberta Milla (Hugh Robert Mill) vārdā. Milla sala ir vistālāk uz ziemeļiem esošais pastāvīgais leduskupols. 2010. gadā Austrālijas antarktiskā ekspedīcija sākusi ledus dziļurbšanas programmu datu ieguvei par klimatiskajām izmaiņām pēdējos 200-300 gados.