Oleksijs Hončaruks (ukraiņu: Олексій Валерійович Гончарук, dzimis 1984. gada 7. jūlijā) ir Ukrainas jurists un politiķis. 2019. gada 29. augustā tika iecelts par Ukrainas premjerministru. Pats jaunākais premjerministrs Ukrainas vēsturē. Eiromaidana dalībnieks. Līdz tam bija mazpazīstams jurists, vadīja Eiropas Savienības finansēto konsultāciju biroju, kura mērķis ir uzlabot Ukrainas uzņēmējdarbības vidi. Strādāja prezidenta Volodimira Zelenska administrācijā, kur nodarbojās ar ekonomikas jautājumiem. 2020. gada 3. martā Hončaruks iesniedza demisijas rakstu. 4. martā Ukrainas parlaments apstiprināja viņa demisiju, un par premjerministru ievēlēja Denisu Šmihaļu.