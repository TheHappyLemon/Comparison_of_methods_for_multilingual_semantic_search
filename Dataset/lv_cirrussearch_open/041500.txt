Šajā uzskaitījumā apkopoti 1976. gada ziemas olimpisko spēļu medaļnieki. Šīs bija XII ziemas olimpiskās spēles, kas notika Austrijas pilsētā Insbrukā no 1976. gada 4. februāra līdz 15. februārim. Šīs bija otrās olimpiskās spēles, ko rīkotas šajā pilsētā, pirmās — 1962. gada ziemas olimpiskās spēles. Insbrukas olimpiskajās spēlēs piedalījās 37 valstis, kuras pārstāvēja 1123 sportisti. Kopumā tika sadalīti 37 medaļu komplekti 10 sporta veidos. Salīdzinot ar iepriekšējām, 1972. gada Saporo ziemas olimpiskajām spēlēm, šo olimpisko spēļu programma tika papildināta ar 1000 m disciplīnu ātrslidošanā un deju pāru disciplīnu daiļslidošanā. Visvairāk medaļu izcīnīja Padomju Savienības sportisti (27 medaļas), otrajā vietā ierindoja Austrumvācija ar 19 medaļām un trešajā vietā — ASV ar 10 medaļām.