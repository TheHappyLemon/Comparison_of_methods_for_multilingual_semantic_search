"Kapteinis Amerika: Pirmais atriebējs" (angļu: Captain America: The First Avenger) ir 2011. gada ASV supervaroņu filma, kuras režisors ir Džo Džonstons. Filma ir balstīta uz Marvel Comics tāda paša nosaukuma tēlu. Šī ir Marvel Cinematic Universe piektā filma. Filma ir stāsts par vāju, jaunu vīru Stīvu Rodžersu, kas kļuva par superkaravīru Kapteini Ameriku, lai Otrajā pasaules karā varētu palīdzēt ASV. Galvenās lomas atveido Kriss Evanss, Tomijs Lī Džonss, Hugo Vīvings, Heilija Atvela, Sebastians Stens, Dominiks Kūpers, Tobijs Džonss, Nīls Makdonahs, Dereks Lūks un Stenlijs Tuči. Filmas pirmizrāde notika 2011. gada 19. jūlijā. 2014. gadā iznāca filmas turpinājums "Kapteinis Amerika: Ziemas kareivis".