Sociāldemokrāts (1918. gada 21. novembris — 1934. gada 15. maijs) bija Latvijas Sociāldemokrātiskās Strādnieku partijas oficiālais laikrasts. Tas darbību uzsāka drīz pēc Latvijas valsts pasludināšanas un darbojās līdz tā aizliegšanai pēc 1934. gada 15. maija apvērsuma. Laikraksta moto bija sauklis "Visu zemju proletārieši, apvienojieties!" (sākotnēji — "savienojieties"). Brīvības cīņu laikā Sociāldemokrāts aicināja strādniekus atbalstīt Latvijas Republiku un sociāldemokrātus, nevis lielinieku spēkus. Sākotnējā laikraksta redakcija atradās Elizabetes ielā 16-6. Pēc sociāldemokrātu projekta — Rīgas Tautas nama — pirmās kārtas pabeigšanas Sociāldemokrāta redakcija tika pārcelta tur. Bez Sociāldemokrāta LSDSP un tās institūcijas izdevušas arī citus laikrakstus: Dienas Lapa, Liepājas Avīze, Darba Sieviete un Domas.