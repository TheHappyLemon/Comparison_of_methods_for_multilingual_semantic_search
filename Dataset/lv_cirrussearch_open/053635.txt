Ungārijas parlamenta ēka (ungāru: Országház) ir Ungārijas Nacionālās sapulces ēka Ungārijas galvaspilsētā Budapeštā. Tā atrodas Donavas kreisajā krastā, Peštas pusē. Kopš celtniecības pabeigšanas 1902. gadā tā ir lielākā ēka valstī. Neogotiskā stila parlamenta ēkas arhitekts ir Imre Šteindls. Ēka kļuvusi par vienu no pazīstamākajiem Budapeštas simboliem un ir tūrisma objekts.