Vankūveras "Canucks" (angļu: Vancouver Canucks) ir profesionāls Kanādas hokeja klubs, kas ir bāzēts Vankūverā, Britu Kolumbijā, Kanādā. Klubs spēlē Nacionālās hokeja līgas Rietumu konferences Klusā okeāna divīzijā. Tas tika dibināts 1945. gadā un kopš 1970. gada spēlē NHL. Pirms tam "Canucks" startēja PCHL (1945–52) un WHL (1952–70) līgās. Savas pastāvēšanas vēsturē "Canucks" ne reizi nav izcīnījis NHL čempiontitulu, 2 reizes ir kļuvis par konferences uzvarētāju un 7 reizes — divīzijas čempionu. 1982. gada NHL finālsērijā tā ar 0—4 piekāpās Ņujorkas "Islanders", bet 1994. gada finālsērijā tikai ar 3—4 piekāpās Ņujorkas "Rangers". Mājas spēles komanda aizvada Rogers Arena hallē.