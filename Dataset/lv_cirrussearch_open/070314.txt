"Ģimene" (angļu: The Family, franču: Malavita) ir 2013. gada Francijas un ASV melnās komēdijas kriminālfilma, kuras režisors ir Liks Besons. Filmā galvenās lomas atveido Roberts De Niro, Mišela Feifere, Tomijs Lī Džonss, Daiena Egrona un Džons D'Leo. Filma balstīta uz Tonīno Benakvistas romānu Malavita. Filma stāsta par mafijas ģimeni, kas, izmantojot liecinieku aizsardzības programmu, pārceļas uz Franciju, kur sāk jaunu dzīvi. Filmas "Ģimene" pirmizrāde notika 2013. gada 10. septembrī. Filma saņēma galvenokārt negatīvas kritiķu atsauksmes un tīmekļa vietnē Rotten Tomatoes tai ir 28% vērtējums.