Anaksimens no Milētas (grieķu: Άναξιμένης; dzimis 585. gadā p.m.ē., miris 528. gadā p.m.ē.) bija arhaiskās Grieķijas pirmssokratiķu filozofs, kas darbojās 6. gadsimta p.m.ē. otrajā pusē. Viņš bija viens no trim Milētas skolas pārstāvjiem (pārējie bija Taless un Anaksimandrs). Tāpat kā pārējie milētieši, arī Anaksimens uzskatīja, ka visi objekti pasaulē sastāv no viena elementa. Viņš uzskatīja, ka viss ir cēlies no gaisa. Viņa vārdā nosaukts 2,5 km dziļš un 80 km liels (diametrā) krāteris uz Mēness.