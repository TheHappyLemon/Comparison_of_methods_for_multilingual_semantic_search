Osnabrika (vācu: Osnabrück) ir pilsēta Lejassaksijas federālajā zemē, Vācijā. Atrodas apmēram 80 km uz ziemeļaustrumiem no Dortmundes un 45 km no Minsteres, kā arī 100 km uz rietumiem no Hannoveres. 2010. gada 31. decembrī pilsētas iedzīvotāju skaits sasniedza 164 tūkstošus, tādējādi tā ir trešā lielākā pilsēta Lejassaksijā pēc iedzīvotāju skaita. Pilsētā atrodas Hellmann Worldwide Logistics uzņēmuma vadība. Osnabrikā ir dzimis bijušais Vācijas prezidents Kristians Vulfs.