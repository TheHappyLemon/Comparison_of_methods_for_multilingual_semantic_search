Luiss del Sols Kaskaharess (spāņu: Luis del Sol Cascajares, dzimis 1935. gada 6. aprīlī, miris 2021. gada 20. jūnijā) bija spāņu futbolists un futbola treneris, spēlēja pussarga pozīcijā, bijis Spānijas futbola izlases dalībnieks. Kopumā La Liga turnīrā ar Real Betis un Real Madrid komandām aizvadījis 112 mačus, kuru laikā guvis 28 vārtus. Ar Real Madrid komandu divreiz kļuvis par Spānijas čempionu, kā arī uzvarējis 1959–60. gada Eiropas kausa sezonā. 1962. gadā pievienojies Itālijas komandai Juventus, kur 1967. gadā uzvarējis A sērijā. Itālijā spēlējis arī AS Roma rindās, bet karjeru noslēdzis Real Betis. Spānijas futbola izlasi pārstāvējis no 1960. līdz 1966. gadam, kopumā aizvadot 16 mačus un gūstot 3 vārtus. Ar izlasi uzvarējis 1964. gada Eiropas čempionātā. Piedalījies arī 1962. un 1966. gada FIFA Pasaules kausā.