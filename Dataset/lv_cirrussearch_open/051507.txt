Alfs Gunnars Šelds (zviedru: Alf Gunnar Sköld; 1894. gada 24. septembrī—1971. gada 24. jūnijā) bija Zviedrijas šosejas riteņbraucējs, kurš piedalījās 1924. gada vasaras olimpiskajās spēlēs. Viņš finišēja ceturtajā vietā grupas braucienā un ieguva bronzas medaļu komandu braucienā. Pirmajā Pasaules čempionātā amatieriem 1921. gadā viņš uzvarēja grupas braucienā, bet gadu vēlāk finišēja ceturtajā vietā. Pēc sportista karjeras beigām Šelds kļuva par sava pārstāvētā riteņbraukšanas kluba Upsala CK kasieri un viceprezidentu, kā arī vadīja sporta preču veikalu.