Samaras "Krylia Sovetov" (krievu: Профессиональный футбольный клуб «Крылья Советов» Самара) ir profesionāls Krievijas futbola klubs no Samaras. Klubs ir dibināts 1942. gadā, pašlaik spēlē Krievijas otrajā pēc līmeņa līgā — Futbola nacionālajā līgā (FNL). Mājas spēles komanda aizvada Samaras arēnā. Lielākais sasniegums Krievijas čempionātā ir 3. vieta 2004. gadā. Tajā pašā gadā komanda spēlēja arī Krievijas kausa izcīņas finālā. Kluba futbolisti ir divas reizes spēlējuši arī PSRS kausa finālā (1953. un 1964. gadā). PSRS Augstākajā līgā klubs ir aizvadījis 26 sezonas, labākais sasniegums — 4. vieta 1951. gadā.