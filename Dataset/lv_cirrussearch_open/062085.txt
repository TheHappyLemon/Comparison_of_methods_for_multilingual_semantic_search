Džankarlo Antonjoni (itāļu: Giancarlo Antognoni, dzimis 1954. gada 1. aprīlī) ir bijušais Itālijas futbolists, spēlēja pussarga pozīcijā, bijis Itālijas futbola izlases dalībnieks. Spēlējis uzbrūkošā pussarga pozīcijā, Antonjoni tiek uzskatīs par vienu no visu laiku labākajiem itāļu spēlētājiem šajā pozīcijā. Lielu daļu karjeras pavadījis Itālijas komandā ACF Fiorentina, kur viņš kopumā aizvadīja 429 mačus. 1975. gadā izcīnījis Itālijas kausu. Itālijas futbola izlases sastāvā spēlējis no 1974. līdz 1983. gadam. Ar izlasi uzvarējis 1982. gada FIFA Pasaules kausā. Piedalījies arī 1978. gada FIFA Pasaules kausā un 1980. gada Eiropas čempionātā.