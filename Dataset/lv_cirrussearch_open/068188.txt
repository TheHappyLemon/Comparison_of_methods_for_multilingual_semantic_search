Rotācija (latīņu: rotatio — ‘griešanās’) ir apļveida mehāniskā kustība ap rotācijas asi. Plaknē rotācija notiek ap kādu noteiktu punktu jeb rotācijas centru. Plaknes figūrām rotācijas virzienu nosaka ar relatīvo virzienu, tas ir, pulksteņrādītājvirzienā vai pretpulksteņrādītājvirzienā. Absolūti cieta ķermeņa griešanos ap nekustīgu rotācijas asi sauc par griezes kustību.