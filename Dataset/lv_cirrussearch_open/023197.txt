Samteņu cilts (Satyrini) ir samteņu apakšdzimtas (Satyrinae) cilts, kas apvieno apmēram 25% no visiem raibeņu dzimtas tauriņiem. Informācijas avotos pastāv vairākas alternatīvas sistemātikas, jo attīstoties ģenētiskajiem pētījumiem, klasifikācija ir ļoti mainīga un nenoteikta. Šajā rakstā attēlota sistemātika saskaņā ar 2006. gada un 2007. gada pētījumiem. Par vairākām sugām un ģintīm sistemātiķu viedoklis ir atšķirīgs, līdz ar to sistemātikas nav viennozīmīgas un noteiktas, kā arī ir vairākas sugas, kuru piederība vienai vai otrai ciltij nav izprasta un noteikta.