Kendriks Lamārs Dakvorts (angļu: Kendrick Lamar Duckworth) ir amerikāņu reperis, mūzikas autors un ierakstu producents. Liela daļa kritiķu un laikabiedru uzskata viņu par vienu no ietekmīgākajiem un nozīmīgākajiem reperiem šajā paaudzē un par vienu no visa laika labākajiem reperiem. 2018. gadā viņa albums DAMN. kļuva par pirmo albumu ārpus džeza un klasiskās mūzikas, kas saņēmis Pulicera balvu mūzikā. Lamārs pirmo popularitāti ieguvis 2010. gadā, kad izlaida pirmo miksteipu Overly Dedicated. Tajā pašā gadā viņš patstāvīgi izlaida studijas albumu Section.80 ar debijas singlu HiiiPoWeR priekšgalā. Tajā laikā viņš bija ieguvis lielu tiešsaistes uzmanību un sadarbojās ar vairākiem hiphopa industrijas māksliniekiem, piemēram, Game, Busta Rhymes, Snoop Dogg. Viņa populārākie singli ir Bitch, Don't Kill My Vibe, Humble, All The Stars.