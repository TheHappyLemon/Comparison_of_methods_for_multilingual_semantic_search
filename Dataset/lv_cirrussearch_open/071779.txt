Counter-Strike 2 (saīsināti CS2) ir pirmās personas šaujamspēle vairākiem spēlētājiem, ko izstrādāja uzņēmums Valve Software. Tā bija piektā spēle Counter-Strike sērijā kā Global Offensive bezmaksas atjauninājums. Spēle ietver būtiskus tehniskus uzlabojumus salīdzinājumā ar Global Offensive, tostarp pāreju no Source spēles dzinēja uz Source 2, uzlabotu grafiku un jaunu klienta-servera arhitektūru. Turklāt daudzas Global Offensive kartes ir atjauninātas, lai izmantotu Source 2 funkcijas, dažas kartes ir pilnībā pārveidotas. Valve par spēli informēja 2023. gada 22. martā, paziņojot, ka izstrādātāji to gatavo izdošanai 2023. gada vasarā. Spēle tika izdota 2023. gada 27. septembrī, aizstājot Global Offensive pakalpojumā Steam.