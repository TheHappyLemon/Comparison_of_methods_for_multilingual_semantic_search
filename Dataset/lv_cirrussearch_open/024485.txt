Desti Inc. ir ASV uzņēmums, kas nodarbojas ar ceļojumu plānošanas programmatūras izstrādi. Dibināts 2011. gadā, atdaloties no SRI International. Kopš 2014. gada maija Nokia apakšvienības HERE sastāvā. Desti izveidojis viedu ceļojumu plānotāju, izmantojot SRI izstrādāto mākslīgā intelekta projektu CALO. Ceļojumu plānotājs ļauj lietotājiem atrast tieši to, ko viņš meklē: apmešanās vietas, pasākumus, ēdināšanas vietas u.c. Mākslīgais intelekts izsijā tūkstošiem vietu un atrod vislabāko sakritību pēc lietotāja dabiskā valodā dialogā ievadīta pieprasījuma. Atšķirībā no tradicionālajām meklētājprogrammām, kuras indeksē atslēgas vārdus, Desti analizē lietotāja uzdotā jautājuma kontekstu, mēģinot to saprast, uzdodot arī papildjautājumus, lai konkretizētu meklējamo mērķi.