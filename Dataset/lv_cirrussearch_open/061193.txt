Mārtins Hjū Maikls O'Nīls (angļu: Martin Hugh Michael O'Neill, dzimis 1952. gada 1. martā) ir Ziemeļīrijas futbola treneris un bijušais futbolists, spēlēja pussarga pozīcija, bijis Ziemeļīrijas futbola izlases dalībnieks. Savu spēlētāja karjeru sācis Ziemeļīrijā, bet 1971. gadā pievienojies Anglijas komandai Nottingham Forest, kur pavadījis savas karjeras lielāko posmu. Nottingham Forest rindās viņš izcīnīja vienu Pirmās Divīzijas titulu un Eiroaps kausu 1977–78. un 1978–79. gada sezonā. Ziemeļīrijas futbola izlases sastāvā debitējis 1971. gadā. Ar izlasi piedalījies 1982. gada FIFA Pasaules kausā, kur viņš bija komandas kapteinis. Kā treneris O'Nīls ir vadījis vairākas komandas Anglijā un Skotijā. Ar Leicester City komandu divreiz ieguvis Anglijas Līgas kausu, ar Celtic ieguvis trīs Skotijas Premjerlīgas titulus. No 2013. līdz 2018. gadam vadījis Īrijas futbola izlasi.