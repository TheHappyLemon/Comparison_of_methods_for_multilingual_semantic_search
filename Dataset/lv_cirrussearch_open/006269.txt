Valkīras leduskupols (norvēģu: Valkyrjedomen), saukts arī F kupols (angļu: Dome F) vai Fudzi kupols (Dome Fuji) ir viens no Polārā plato paaugstinājumiem jeb ledus kupoliem Austrumantarktīdā. Augstāko punktu 3810 m vjl kupols sasniedz Domufudži polārstacijas apkaimē. Kupola nosaukums sākotnēji bija «F kupols», jo polārā plato virsmas paaugstinājumiem tika piešķirti latīņu alfabēta burtu kodi (A, C, F kupoli un B grēda). Nosaukts pēc skandināvu mitoloģijas personāžiem valkīrām. Kupola apkaimi 3600 m augstumā pirmā sasniedza PSRS antarktiskā ekspedīcija 1963./1964. gadā. Leduskupola aprises pēc radiozondēšanas materiāliem tika noteiktas 1967.–1979. gados. Kopš 1995. gada tuvu kupola augstākajam punktam darbojas Japānas vasaras polārstacija Domufudži.