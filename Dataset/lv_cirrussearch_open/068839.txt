"Uzvalks" (angļu: The Outfit) ir 2022. gada ASV krimināldrāmas filma, kuras režisors ir Greiems Mūrs. Filmā galvenās lomas atveido Marks Railenss, Zoja Doiča, Džonijs Flinns, Dilans O'Braiens, Nikija Amuka-Bērda un Saimons Rasels Bīls. Filma stāsta par angļu drēbnieku, kurš vada veikalu 1950. gadu Čikāgā, kura galvenie klienti ir gangsteru ģimene. Filmas "Uzvalks" pirmizrāde notika 2022. gada 14. februārī 72. Berlīnes starptautiskajā kinofestivālā. ASV filmas pirmizrāde notika 18. martā un to izplatīja Focus Features un Universal Pictures. Filma saņēma pozitīvas kritiķu atsauksmes, īpaši slavējot kostīmus, mākslinieka un operatora darbu, Aleksandra Desplā skaņu celiņu un scenāriju. Tīmekļa vietnē Rotten Tomatoes filmai ir 85% vērtējums.