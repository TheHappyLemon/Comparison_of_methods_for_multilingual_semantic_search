Georgijs Parvanovs (bulgāru: Георги Седефчов Първанов, Georgi Sedefchov Parvanov, izrunā: [ɡɛˈɔrɡi pɐrˈvanof]; dzimis 1957. gada 28. jūnijā Sirištikā, Bulgārijā) ir bijušais Bulgārijas prezidents, pēc profesijas — vēsturnieks. Prezidenta amatā ticis ievēlēts 2001. gada novembrī notikušajās vēlēšanās, amatā stājies 2002. gada 22. janvārī. 2006. gadā viņš tika pārvēlēts amatā. Viņa prezidentūras laikā Bulgārija ir iestājusies Eiropas Savienībā un NATO. Saskaņā ar Bulgārijas likumiem, valsts prezidents nevar būt kādas politiskās partijas biedrs, tāpēc pirms ievēlēšanas amatā viņš izstājās no Sociālistiskās partijas, taču vēl joprojām sevi identificē kā sociālistu.