Džūdija Holideja (angļu: Judy Holliday; dzimusi 1921. gada 21. jūnijā, mirusi 1965. gada 7. jūnijā) bija amerikāņu aktrise. Savas karjeras sākumā uzstājusies naktsklubos, vēlāk Brodvejas izrādēs un mūziklos. Kļuvusi atpazīstama ar lomu lugā "Dzimusi vakardien" (Born Yesterday). To pašu lomu atveidojusi arī Džordža Kjūkora 1950. gada filmas versijā. Par šo lomu saņēmusi Amerikas Kinoakadēmijas balvu kategorijā "Labākā aktrise galvenajā lomā" un Zelta globusa balvu kategorijā "Labākā aktrise mūziklā vai kinokomēdijā". Par lomu lugā Bells Are Ringing saņēmusi Tony balvu. Piedalījusies arī filmās "Ādama riba" (1949), It Should Happen to You (1954) un Bells Are Ringing (1960). Mirusi 1965. gadā no krūts vēža, divas nedēļas pirms savas 44 dzimšanas dienas.