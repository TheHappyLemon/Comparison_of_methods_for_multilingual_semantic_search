Norma John ir 2008. gadā dibināta Somijas alternatīvās mūzikas grupa, ko veido pianists Lase Pīrainens un dziedātāja Lēna Tirronena. Viņi pārstāvēja Somiju 2017. gada Eirovīzijas dziesmu konkursā ar dziesmu "Blackbird". Pusfinālā viņi ieguva 12. vietu, kas neļāva kvalificēties finālam. Iepriekš grupa bija pazīstama ar nosaukumu Norma John and a Backbone. Tās sastāvā bija arī ģitārists Nikolass Rēns, basģitārists Mīkaels Antila un bundzinieks Oto Alahuhtala.