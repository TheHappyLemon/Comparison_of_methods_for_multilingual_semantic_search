Šis raksts ir par pilsētciematu Brjanskas apgabalā. Par rakstnieci skatīt rakstu Marusja Kļimova. Kļimova (krievu: Кли́мово) — pilsētciemats Krievijā, Brjanskas apgabala dienvidrietumos. Kļimovas rajona administratīvais centrs. Tajā dzīvo 14,1 tūkstoši iedzīvotāju. Līdz 2007. gadam Kļimova bija vislielākais pilsētciemats Brjanskas apgabalā. Atrodas Irpas upes abos krastos, 230 km uz dienvidrietumiem no Brjanskas, netālu no Baltkrievijas un Ukrainas robežas. Kļimovu 18. gs. sākumā dibināja vecticībnieki, un arī šodien te dzīvo daudz vecticībnieku, kam ir sava vecā koka baznīca. No 1901. gada Kļimova ir savienota ar dzelzceļu ar Novozibkovu, un tagad ir ikdienas vilciens Kļimova–Maskava, kas iet cauri visam Brjanskas apgabalam.