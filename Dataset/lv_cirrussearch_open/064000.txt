Karrasko — Ģenerāļa Sezario Beriso starptautiskā lidosta (spāņu: Aeropuerto Internacional de Carrasco - General Cesáreo Berisso) ir starptautiska lidosta 5 kilometrus uz ziemeļaustrumiem no Urugvajas galvaspilsētas Montevideo. Lielākā lidosta valstī. Apkalpo valsts galvaspilsētu. Lidostas infrastruktūru izmanto arī Urugvajas gaisa spēki. Pirmais lidostas terminālis uzbūvēts 1947. gadā. No 2007. līdz 2009. gadam notika būtiska lidostas modernizācija pēc arhitekta Rafaela Vinjoli projekta. Neskaitot čārterlidojumus, lidostā regulārus pasažieru aviopārvadājumus 2022. gadā nodrošināja aviosabiedrības Aerolíneas Argentinas, Air Europa, American Airlines, Avianca, Azul Brazilian Airlines, Copa Airlines, Gol Linhas Aéreas Inteligentes, Iberia, JetSmart, LATAM Brasil, LATAM Chile, LATAM Perú, Paranair. Visu sezonu lidojumi notiek uz 8 valstīm (tās ir Argentīna, Brazīlija, Čīle, Kolumbija, Panama, Paragvaja, Peru, Spānija), bet sezonāli — arī uz ASV.