Seksualitāte ir cilvēka īpašību kopums, kas raksturo veidu, kā tas uztver erotisku pieredzi un sniedz to citiem. Seksualitāti pieredz un pauž dažādos veidos: domās, sapņos, vēlmēs, vērtībās, attieksmē, uzvedībā, rīcībā, lomās un attiecībās. Bioloģiskie un fiziskie seksualitātes aspekti iekļauj cilvēka reproduktīvās funkcijas, tai skaitā cilvēka seksuālās stimulācijas četru posmu modeli un bioloģisko pamatdziņu, kas eksistē starp visām sugām. Fiziskie un emocionālie seksualitātes aspekti iekļauj sasaisti starp indivīdiem ar spilgtu mīlestības, cieņas un rūpju izrādīšanu. Sociālie aspekti iekļauj cilvēka individuālo seksualitāti attiecībā pret visā sabiedrībā esošo / pieņemto, kamēr garīguma līmenī seksualitāte skart individuālo garīgo tuvību ar citiem. Seksualitātei ir liela ietekme uz ikdienas dzīves kultūras, politikas, likumu, filozofijas, morāles, ētikas un reliģijas izpausmēm un normām.