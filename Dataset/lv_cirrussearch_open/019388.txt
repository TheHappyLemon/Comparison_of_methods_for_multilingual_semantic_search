Bonija Tailere (angļu: Bonnie Tyler; dzimusi Geinore Hopkinsa (Gaynor Hopkins) 1951. gada 8. jūnijā) ir velsiešu dziedātāja. Mūziķes karjeru sākusi 1975. gadā, viņas pirmais hits Lost in France sasniedza Apvienotās Karalistes singlu topa pirmo desmitnieku. 1983. gadā par singlu Total Eclipse of the Heart saņēmusi pirmo Grammy nomināciju (kopumā šai balvai tikusi nominēta trīs reizes). Vēl ir pazīstama ar tādām dziesmām kā It's a Heartache, Faster Than the Speed of Night, Holding Out for a Hero, Here She Comes, If You Were a Woman (And I Was a Man), Bitterblue', Fools Lullaby, Vergiß Es (Forget It), Si demain... (Turn Around). Vairākas reizes tikusi nominēta Brit balvai, taču ne reizi nav to ieguvusi. 2013. gadā pārstāvēja Apvienoto Karalisti 2013. gada Eirovīzijas dziesmu konkursā Zviedrijas pilsētā Malmē ar dziesmu Believe in Me. Eirovīzijas finālā viņa ar 23 punktiem ierindojās 19. vietā.