Prom no Āfrikas (angļu: Out of Africa) ir 1985. gada ASV romantiska drāmas filma, kuras pamatā ir Karenas Bliksenas tāda paša nosaukuma romāns. Filmas režisors un viens no producentiem ir Sidnijs Polaks. Galvenās lomas atveido Merila Strīpa, Roberts Redfords un Klauss Marija Brandauers. Filmas pirmizrāde notika 1985. gada 18. decembrī. Filmas sižets norisinās Kenijā 20. gadsimtā, kad dāņu baronese un plantācijas īpašniece piedzīvo kaislīgu mīlas dēku ar brīvdomājošu mednieku.