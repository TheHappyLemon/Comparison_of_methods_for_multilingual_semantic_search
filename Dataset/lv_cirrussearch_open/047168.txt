"Volstrīta: Nauda nekad neguļ" (angļu: Wall Street: Money Never Sleeps) ir 2010. gada drāma, kuras režisors ir Olivers Stouns. Galvenās lomas atveido Maikls Daglass, Šia Lebafs, Džošs Brolins, Kerija Maligana, Īlaijs Volahs, Sūzana Sarandona un Frenks Landžella. Filmas pirmizrāde notika 2010. gada 14. maijā Kannu filmu festivālā. Filma ir turpinājums 1987. gada filmai "Volstrīta". Gordons Geko iznāk no cietuma un sāk sastrādāties ar savu topošo znotu, ideālistisku akciju brokeri pēc tam, kad viņš saredz iespēju uzvarēt savu ienaidnieku Volstrītā un atjaunot impēriju.