Ņujorkas "Islanders" (angļu: New York Islanders) ir profesionāls ASV hokeja klubs, kas ir bāzēts Ņujorkā, ASV. Klubs spēlē Nacionālās hokeja līgas Austrumu konferences Metropolitēna divīzijā. Tas tika dibināts 1972. gadā un kopš dibināšanas brīža spēlē NHL. Savas pastāvēšanas vēsturē "Islanders" ir 4 reizes uzvarējis NHL, 6 reizes ir kļuvis par konferences uzvarētāju un 6 reizes — divīzijas čempionu. Kopš 2021.—2022. gada NHL sezonas mājas spēles komanda aizvada UBS Arena hallē.