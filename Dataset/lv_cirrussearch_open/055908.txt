Koordinātas: 49°38′32″N 14°52′22″E﻿ / ﻿49.642222°N 14.872778°E﻿ / 49.642222; 14.872778 Blanīks (čehu: Blaník) ir 638 metrus augsts kalns Čehijas centrālajā daļā, Centrālčehijas apgabala Benešovas apriņķī. Kalnā un tā apkaimē izveidots dabas parks (chráněná krajinná oblast). 5. gadsimtā pirms mūsu ēras, Halštates kultūras periodā, Blanīka virsotnē atradās nocietinājumi. 1941. gadā kalna virsotnē izbūvēja koka skatu torni. Šeit atrodamas arī 18. gadsimta kapelas drupas. Ar Blanīku saistās čehu tautas leģenda par kalna iekšpusē dusošajiem bruņiniekiem Svētā Vāclava vadībā, kas modīsies un dosies cīņā brīdī, kad čehu nācijai pienāks visgrūtākie laiki.