Joēla grāmata, saīsinājumā Joel (ivritā: יוֹאֵל, yoél), ir Vecās Derības grāmata, viena no divpadsmit mazo praviešu grāmatām. Tajā ir 4 nodaļas. Par tās autoru tradicionāli tiek uzskatīts pravietis Joēls. Šajā grāmatā stāstīts par Dieva vēstījumu un brīdinājumu ebrejiem. Joēls šo vēstījumu tautai nodod ar šo grāmatu. Tajā tiek izteikti brīdinājumi par iespējamajām sekām, ja tauta neievēros Dieva baušļus.