Rafaels Adelino Žuze Gerreiru (portugāļu: Raphaël Adelino José Guerreiro; dzimis 1993. gada 22. decembrī) ir Portugāles futbolists, pārstāv Portugāles futbola izlasi. Kopš 2023. gada Gerreiru pārstāv Vācijas Bundeslīgas komandu Minhenes "Bayern". Gerreiru ir dzimis Sendenī, Francijā. Viņa māte ir francūziete, bet tēvs portugālis, tāpēc viņš pārstāv Portugāles futbola izlasi. Savu karjeru sāka Francijas otrās līgas klubā SM Caen. 2013. gadā pievienojās Ligue 1 klubam FC Lorient. 2016. gadā Gerreiru parakstīja četru gadu līgumu ar Vācijas klubu Dortmundes "Borussia". 2016.—2017. gada sezonā pārsvarā spēlēja kā pussargs. Kā brīvais aģents, 2023. gada vasarā Gerreiru pievienojās Minhenes "Bayern". Portugāles futbola izlasē spēlējis 2016. gada Eiropas čempionātā.