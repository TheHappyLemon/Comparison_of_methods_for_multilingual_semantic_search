Aivans Džīns Lebells (angļu: Ivan Gene LeBell; dzimis 1932. gada 9. oktobrī, miris 2022. gada 9. augustā) bija amerikāņu cīņas meistars, kaskadieris, aktieris un profesionāls cīkstonis. Saukts par "Graplinga krustēvu", jo popularizēja graplingu profesionālajās cīņās, veidojot pamatus mūsdienu jauktās cīņas mākslai. Darbojies pie vairāk nekā 1000 filmām un televīzijas seriāliem, 12 grāmatu autors. 2000. gadā ASV Džiudžitsa federācija (USJJF) piešķīra Lebellam 9. danu džiudžitsu un taihodžutsu. 2004. gada 7. augustā Pasaules cīņas mākslu meistaru asociācija piešķīra viņam 10. pakāpi. 2005. gada februārī USJJF piešķīra viņam 9. danu džudo. Lebells iedvesmojis Klifa Būta (Breds Pits) tēlu Kventina Tarantīno filmā "Reiz Holivudā". Tomēr Kventins Tarantīno to pilnībā neapstiprina. Lebells darbojās televīzijas seriālā "Zaļais Sirsenis" (Green Hornet), kurā viņš iepazinās ar Brūsu Lī. Viņi sadarbojās dažādu jaunu cīņas tehniku izveidošanā.