Fernando VI (dzimis 1713. gada 23. septembrī, miris 1759. gada 10. augustā) bija Spānijas karalis no 1746. gada līdz savai nāvei. Spānijas Burbonu dinastijas dibinātāja Filipa V dēls. Politikā viņš ievēroja stingru neitralitāti attiecībā pret Anglijas un Francijas savstarpējo konfliktu, atsakot šīm valstīm palīdzību karā vienai pret otru. Fernando VI mira, neatstājis bērnus, tāpēc troni mantoja viņa pusbrālis Karloss III.