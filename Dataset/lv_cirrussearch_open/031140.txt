Bandvagn 206 (Bv 206) ir Zviedrijas armijai 1974. gadā Hägglunds (šobrīd BAE Systems AB) izstrādāts divdaļīgs kāpurķēžu visurgājējs ar piedziņu abiem kāpurķēžu pāriem un nomaināmu aizmugures daļas virsbūvi. Pastāv dažādas modifikācijas atkarībā no aizmugures daļas — sanitārā transporta, ugunsdzēsības, sakaru, mīnmetēju, prettanku, izlūku un munīcijas vedēja. Tam ir iespēja uzstādīt dažāda veida un lieluma ieročus. Transportlīdzeklis var peldēt ar ātrumu ap 3 km/h. Tā priekšējā daļā ir vieta vadītājam, pieciem pasažieriem un ložmetējniekam. Parasti tā apkalpē ir pieci karavīri (vai arī 18 karavīri izlūku modifikācijā).