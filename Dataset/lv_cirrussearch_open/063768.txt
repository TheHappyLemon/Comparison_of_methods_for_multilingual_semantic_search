Ignasio Soko Esparsa (spāņu: Ignacio Zoco Esparza, dzimis 1939. gada 31. jūlijā, miris 2015. gada 28. septembrī) bija spāņu futbolists, spēlēja pussarga pozīcijā, bijis Spānijas futbola izlases dalībnieks. 12 gadus no savas profesionālās spēlētāja karjeras pavadījis Spānijas komandā Real Madrid, piedaloties vairāk nekā 400 oficiālos mačos. Septiņas reizes kļuvis par La Liga čempionu, kā arī uzvarējis 1965–66. gada Eiropas kausa sezonā. Spānijas futbola izlasi pārstāvējis no 1961. līdz 1969. gadam, kopumā aizvadot 25 mačus un gūstot vienus vārtus. Ar izlasi uzvarējis 1964. gada Eiropas čempionātā. Piedalījies arī 1966. gada FIFA Pasaules kausā.