Konopištes pils (čehu: Konopiště) ir 13. gadsimtā uzcelta un 19. gadsimtā būtiski pārbūvēta pils, kas atrodas Čehijas pilsētas Benešovas rietumu pievārtē. Vēsturē pazīstama kā troņmantinieka Franča Ferdinanda rezidence. Pils muzejā, kurā eksponētas medību trofejas un seni ieroči, eksponēta arī lode, ar kuru Gavrilo Princips nogalināja troņmantinieku. Pili 13. gadsimtā uzcēla Prāgas bīskaps, gadsimtu gaitā tā daudzkārt mainījusi īpašniekus un pārbūvēta. 1887. gadā to iegādājās Francis Ferdinands un pārbūvēja par greznu rezidenci ar lielu parku.