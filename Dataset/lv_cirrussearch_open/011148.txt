Šis raksts ir par Verdi operu. Par citām jēdziena Aīda nozīmēm skatīt nozīmju atdalīšanas lapu. Aīda ir itāļu komponista Džuzepes Verdi četru cēlienu opera, kas pirmoreiz uzvesta 1871. gada 24. decembrī Kairā. Operas libreta autors ir Antonio Gislanconi. Opera tika uzrakstīta pēc Ēģiptes valdnieka — hediva Izmaila Pašā lūguma. Verdi iepazinās ar operas scenāriju, kas viņam patika, un apņēmās komponēt operu ar ēģiptiešu sižetu.