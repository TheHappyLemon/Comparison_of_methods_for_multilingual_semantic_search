Bitu nobīde dažreiz tiek saukta par bitu kārtas operācijām, tā kā tās darbojas ar vesela skaitļa bināro attēlojumu nevis tā skaitlisko vērtību; tomēr, bitu nobīde nedarbojas uz attiecīgo bitu pāriem, un tādēļ nebūtu pareizi tās saukt par bitu kārtu operācijām. Veicot šo operāciju, cipari tiek pārvietoti vai nobīdīti pa kreisi vai labi. Datora procesora reģistriem ir nemainīgs pieejamo bitu skaits skaitļu uzglabāšanai, tādējādi daži biti tiek „pārbīdīti ārā” no reģistriem vienā galā , kamēr otrā galā tāds pats bitu skaits tiek „nobīdīts iekšā”; atšķirības starp bitu nobīdes operatoriem slēpjas veidā, kā tie izskaitļo iebīdīto bitu vērtības.