Abdelrahmans Ibrāhīms el Džāsims (arābu: عبد الرحمن الجاسم; dzimis 1987. gada 14. oktobrī) ir Kataras futbola tiesnesis. Futbola spēles sāka tiesāt 2007. gadā, FIFA tiesnesis kopš 2013. gada. Viņš bija viens no tiesnešiem 2017. gada FIFA U-20 Pasaules kausā Dienvidkorejā. 2018. gada FIFA Pasaules kausā Krievijā bija viens no video tiesneša asistentiem. 2019. gada Āzijas kausā tiesāja četras spēles. Tiesnešu apmaiņas programmas starp konfederācijām rezultātā darbojās arī 2019. gada CONCACAF Zelta kausā, kurā bija galvenais tiesnesis trīs spēlēs, ieskaitot pusfinālu starp Haiti un Meksiku. Tajā pašā gadā tiesāja arī FIFA Klubu Pasaules kausa finālu starp Liverpool un Flamengo. 2022. gada maijā FIFA iekļāva viņu tiesnešu sarakstā 2022. gada FIFA Pasaules kausam.