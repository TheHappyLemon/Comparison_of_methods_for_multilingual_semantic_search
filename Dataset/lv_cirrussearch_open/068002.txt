"Dabas spēks" (angļu: Force of Nature) ir 2020. gada ASV spraiga sižeta trillera filma, kuras režisors ir Maikls Polišs. Filmā galvenās lomas atveido Emīls Hiršs, Keita Bosvorta un Mels Gibsons. Filma stāsta par zagļu bandu, kas viesuļvētras laikā plāno laupīšanu. Filmas "Dabas spēks" pirmizrāde notika 2020. gada 30. jūnijā un to izplatīja Lionsgate. Filma saņēma negatīvas kritiķu atsauksmes. Tīmekļa vietnē Rotten Tomatoes filmai ir 8% vērtējums.