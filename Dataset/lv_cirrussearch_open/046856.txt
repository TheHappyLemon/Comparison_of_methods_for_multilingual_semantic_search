"Filadelfija" (angļu: Philadelphia) ir 1993. gada drāma, kuras režisors un viens no producentiem ir Džonatans Demijs. Galvenās lomas filmā atveido Toms Henkss, Denzels Vašingtons, Loids Bridžess, Džeisons Robardss, Mērija Stīnbērdžena un Antonio Banderass. Filmas pirmizrāde notika 1993. gada 22. decembrī. Endrū Bekets, homoseksuāls vīrietis ar HIV, strādā lielākajā Filadelfijas juristu firmā. Pēc tam, kad Endrū sava veselības stāvokļa dēļ tiek atlaists no darba, viņš nolīgst homofobisku advokātu, kurš vienīgais spēj palīdzēt Endrū saistībā ar nelikumīgu atlaišanu.