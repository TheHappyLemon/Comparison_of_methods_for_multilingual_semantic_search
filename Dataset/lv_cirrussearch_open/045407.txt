Tammes-Lauri ozols (igauņu: Tamme-Lauri tamm) ir resnākais un vecākais apzinātais koks Igaunijā. Dižozols atrodas Anstlas pagastā, Veru apriņķī. Koks ir 17 m augsts, tā apkārtmērs sasniedz 8,3 m. Tiek uzskatīts, ka tas iestādīts ap 1326. gadu. Tajā vairākas reizes iespēris zibens. Koka dobumā varēja iekāpt septiņi cilvēki, pirms tas tika aizpildīts ar dzelzs armatūras konstrukciju. Tammes-Lauri ozols bija attēlots uz 10 kronu banknotes. Kopš 1939. gada ozols atrodas valsts aizsardzībā, 2006. gadā Igaunijas Vides ministrija iegādājās zemes gabalu, uz kura atrodas koks.