Pedro Rodrigess (spāņu: Pedro Eliezer Rodríguez Ledesma; dzimis 1987. gada 28. jūlijā) ir Spānijas futbolists, kurš spēlē uzbrucēja pozīcijā. Kopš 2021. gada Pedro pārstāv Itālijas Serie A komandu SS Lazio. Pedro Rodrigess spēlē ar labo kāju. Viņš spēlē ne tikai kā uzbrucējs, bet arī kā malējais pussargs. Viņam ir tik laba spēles izpratne, ka viņš var spēlēt abās laukuma malās. Viņš lieliski spēj atrast īsto vietu, kurā jāatrodas, kā arī ir slavens ar savu spēcīgo sitienu, it īpaši no tālās distances.