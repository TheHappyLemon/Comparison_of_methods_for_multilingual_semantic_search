Smitsona institūts (angļu: Smithsonian Institution) ir pētniecības un izglītības institūts, kas tika dibināts 1846. gadā. Institūts sastāv no vairākiem muzejiem, pētniecības centriem un viena zooloģiskā dārza, no kuriem lielākā daļa atrodas Vašingtonā, ASV. Šis ir lielākais tāda veida komplekss pasaulē. 21. gadsimta sākumā Smitsona institūta muzejos atradušies vairāk nekā 1,3 miljoni artefaktu, no kuriem daudzi uzskatāmi par "Amerikas nacionālajiem dārgumiem". Tiek izdoti žurnāli Air & Space/Smithsonian un Smithsonian.