Reuges pagasts (igauņu: Rõuge vald) ir viena no 5 Igaunijas Veru apriņķa pašvaldībām tā dienvidos. Pašvaldībā ietilpst 3 lielciemi (Miso, Reuge, Varstu) un 274 ciemi. Pagasts izveidots 2017. gada reģionālās reformas gaitā, apvienojot Hānjas, Menistes, Miso, Reuges un Varstu pagastus. Robežojas ar Veru pagastu ziemeļos, Setomā pagastu un Krieviju austrumos, Latvijas Alūksnes novadu dienvidos, Latvijas Apes novadu dienvidrietumos, Valgas apriņķa Valgas pagastu rietumos, kā arī Antslas pagastu ziemeļrietumos.