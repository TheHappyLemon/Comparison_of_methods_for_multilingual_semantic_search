Farce of the Penguins ir 2007. gada parodija, kurā tiek parodēta Francijas 2005. gada dokumentālā filma March of the Penguins, kas savukārt veidota par imperatorpingvīniem un to pārošanās rituāliem. Filmas režisors, scenārija autors, kā arī viens no producentiem un galveno lomu ierunātājiem ir Bobs Sadžets. Citas lomas ierunājuši Kristīna Eplgeita, Luiss Bleks, Mo'Nique un Treisijs Morgans. Filmas pirmizrāde notika 2007. gada 30. janvārī.