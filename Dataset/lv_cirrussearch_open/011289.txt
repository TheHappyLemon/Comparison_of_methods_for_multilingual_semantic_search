2007. gada Pasaules čempionāts hokejā A divīzijā notika no 2007. gada 27. aprīļa līdz 13. maijam Krievijā - Maskavā Hodinkas hallē un Mitiščos Mitišču hallē. Šis bija 71. Pasaules čempionāts hokejā. No iepriekšējiem Pasaules čempionātiem šis atšķīrās ar to, ka nevienā divīzijā vairs nevarēja būt neizšķirts. Ja spēles pamatlaiks beigtos neizšķirti, tad notiktu 5 minūšu garš pagarinājums, kurā spēlētu 4 spēlētāji no katras komandas. Ja tajā netiktu gūti vārti, tad tiku izpildīti soda metieni. Par uzvaru pagarinājumā pienāktos 2 punkti, bet par zaudējumu tajā - 1 punkts.