Frederiks Vilems de Klerks (afrikandu: Frederik Willem de Klerk; dzimis 1936. gada 18. martā, miris 2021. gada 11. novembrī) bija Dienvidāfrikas politiķis. No 1989. līdz 1994. gadam viņš bija Dienvidāfrikas valsts prezidents, pēc tam līdz 1996. gadam — viceprezidents. De Klerks bija pēdējais baltādainais valsts vadītājs. Viņa vadības laikā tika uzsāktas sarunas par aparteīda izbeigšanu. 1993. gadā kopā ar nākamo valsts prezidentu Nelsonu Mandelu Frederiks Vilems de Klerks saņēma Nobela miera prēmiju par miermīlīgu aparteīda izbeigšanu. 1993. gadā de Klerks publiski atvainojās par aparteīda izraisītajām sekām, bet ne par pašu aparteīdu. 1997. gadā viņš pārtrauca politisko darbību. Viņš ir uzstājies ar lekcijām daudzās pasaules valstīs.