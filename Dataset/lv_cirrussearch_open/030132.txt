Regulārā izteiksme (angļu: regular expression, regex, regexp) ir simbolu virkne, kas definē meklējamo izteiksmi. Regulārajās izteiksmēs ir divu veidu simboli: metasimboli (simboli ar īpašu nozīmi) un parasti simboli bez īpašas nozīmes. Vertikāla strīpa (|) apzīmē Būla "vai" (alternatīvi varianti). Vēl tiek izmantotas iekavas, kvantori (jautājuma zīme, reizināšanas zīme, saskaitīšanas zīme).