WSG Tirol (oficiālais nosaukums — WSG Swarovski Tirol) ir Austrijas futbola klubs no Vatensas Tirolē. Klubs ir dibināts 1930. gadā kā SC Wattens. Pašlaik spēlē Austrijas Bundeslīgā. Mājas spēles komanda aizvada Tivoli stadionā, Insbrukā, jo Gernota Langesa stadions Vatensā, kur komanda aizvadīja spēles līdz iekļūšanai augstākajā līgā, neatbilst Bundeslīgas prasībām. No 1984. līdz 2019. gadam kluba nosaukums bija WSG Wattens. 2018.—2019. gada sezonā komanda uzvarēja Austrijas 2. līgā un iekļuva Bundeslīgā, nomainot nosaukumu uz WSG Swarovski Tirol.