Enrike Penja Njeto (spāņu: Enrique Peña Nieto; dzimis 1966. gada 20. jūlijā) ir meksikāņu politiķis, bija Meksikas prezidents no 2012. līdz 2018. gadam. Pārstāv Institucionāli Revolucionāro partiju. Laikā no 2005. līdz 2011. gadam bijis Mehiko štata gubernators. 2012. gada vispārējās vēlēšanās viņš guva uzvaru prezidenta vēlēšanās, iegūstot 39,19% balsu. Prezidenta amatā stājās 2012. gada 1. decembrī, tajā nomainot Felipi Kalderonu.