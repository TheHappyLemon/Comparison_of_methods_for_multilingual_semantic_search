Intelsat 15 (IS-15) ir Luksemburgā bāzēta uzņēmuma Intelsat sakaru pavadonis. Tas orbītā tika palaists 2009. gada novembrī. Pavadonis paredzēts sakaru nodrošināšanai klientiem Eiropā, Āzijā un Āfrikā. Pavadoni izgatavojis ASV uzņēmums Orbital Sciences Corporation uz platformas Star-2.4 bāzes. Tam ir 22 Ku joslas raidītāji. Pieci raidītāji ar nosaukumu JCSat 85 iznomāti Japānas operatoram JSAT. Intelsat 15 tika palaists 2009. gada 30. novembrī 21:00 UTC ar nesējraķeti Zenit-2SB no Baikonuras kosmodroma 45. starta laukuma. Intelsat 15 novietots ģeostacionārajā orbītā punktā 85° austrumu garuma, kur tas nomainīja Intelsat 709.