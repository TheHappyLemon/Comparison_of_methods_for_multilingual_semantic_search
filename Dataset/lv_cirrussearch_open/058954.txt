Andrē de Šonēns (franču: André de Schonen; dzimis 1869. gada 4. aprīlī, miris 1933. gada 8. decembrī) bija franču paukotājs un sporta šāvējs. Startējis 1900. gada un 1924. gada vasaras olimpiskajās spēlēs. Šonēns 1900. gada olimpiskajās spēlēs startēja gan paukošanā, gan šaušanā. Paukošanā ar floreti viņš izcīnīja dalīto 18. vietu. Savukārt šaušanā viņš startēja tranšejas šaušanā, pārstāvot Franciju. Šajā disciplīnā viņš ieguva 12 punktus, izcīnot dalīto 7. vietu. 1924. gada vasaras olimpiskajās spēlēs viņš startēja 25 metru ātršaušanā, kur izcīnīja 9. vietu.