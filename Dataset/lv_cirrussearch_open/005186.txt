Čeņs Kaige (陳凱歌, Chén Kǎigē) (dzimis 1952. gada 12. augustā Pekinā) ir ķīniešu kinorežisors. Kultūras revolūcijas laikā bija hunveibins. 1978. gadā iestājās Pekinas kinoakadēmijā. Rietumos ievērību guvis ar filmu "Paliec sveika, mana konkubīne" (Farewell My Concubine, Bàwáng Bié Jī, 1993), kas ieguva Zelta palmas zaru Kannu kinofestivālā. Filma ieguva arī BAFTA kino balvu kā labākā filma, kas nav angļu valodā.