Zanzibāra (svahili: Zanzibar, angļu: Zanzibar, arābu: زنججبار) ir daļēji autonoms reģions Tanzānijas Apvienotāss Republikas sastāvā. 2012. gadā tajā dzīvoja ap 1,3 miljoni cilvēku, kopējā platība — 2461 km². Galvaspilsēta — Zanzibāra — atrodas Ungudžas salā. Pilsētas senākā daļa, pazīstama kā Akmens pilsēta, ir iekļauta UNESCO Pasaules mantojuma sarakstā. Salu ekonomika balstās uz garšvielu audzēšanu un tūrismu. Iespējams, ka salas savu nosaukumu ieguvušas no persiešu valodas – زنگبار, zangbâr ([zæŋbɒːɾ]) (melns krasts vai melno krasts), kas arābiski pārveidojies par zanjibār ([zandʒibaːr]).