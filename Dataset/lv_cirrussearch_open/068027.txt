Sapodilla (Manilkara zapota), arī sapota, ir sapotu dzimtas mūžzaļš koks. Šo koku augļi ir brūni un tos cilvēki lieto uzturā. Savukārt no sapodillas mizas iegūst koka sulu (lateksu), kuru izmanto košļājamo gumiju ražošanā. Sapodillu dabiskais izplatības areāls ir Meksikas dienvidi, Centrālamerika un Karību reģions. Mūsdienās tas tiek audzēts arī citur pasaulē, ekvatoriālajā klimata joslā, piemēram, Filipīnās, Malaizijā, Indonēzijā, Taizemē, Indijā, Pakistānā un Beninā. Sapodillas izaug 22–25 metru augsti.