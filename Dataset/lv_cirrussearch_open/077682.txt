Saskačevana (angļu: Saskatchewan) ir viena no Kanādas desmit provincēm. Province atrodas Kanādas dienvidcentrālajā daļā, bez izejas pie jūras vai okeāna. Province dienvidos robežojas ar ASV Montānas un Ziemeļdakotas štatiem, rietumos ar Albertu, ziemeļos ar Ziemeļrietumu teritorijām, bet austrumos ar Manitobu. Provinces kopējā platība ir 651 900 km², pēc 2016. gada provizoriskajiem datiem provincē dzīvo 1 142 570 iedzīvotāji. Tā ir piektā lielākā Kanādas province pēc platības un un sestā lielākā pēc iedzīvotāju skaita. Provinces administratīvais centrs ir Ridžaina, bet lielākā pilsēta ir Saskatūna.