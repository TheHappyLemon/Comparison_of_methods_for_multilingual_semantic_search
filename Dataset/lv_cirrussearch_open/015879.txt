Teri Lina Hečere (angļu: Teri Lynn Hatcher; dzimusi 1964. gada 8. decembrī) ir amerikāņu aktrise. Viņa ir pazīstama ar Luisas Leinas lomu seriālā "Luisa un Klarks", kurā filmējās kopā ar Dīnu Keinu Klārka Kenta/Supermena lomā, kā arī ar Sjūzenas Delfīno lomu seriālā "Bīstamās mājsaimnieces". Par S. Delfīno lomu saņēmusi Zelta globusa balvu kā labākā aktrise un trīs Ekrāna aktieru ģildes balvas un tikusi nominēta Primetime Emmy balvai. Piedalījusies arī seriāla "Smolvila. Leģenda par Supermenu" desmitās sezonas sērijā Abandoned, kurā attēloja Luisas Leinas māti Ellu Leinu.