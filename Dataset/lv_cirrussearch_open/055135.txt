Aksimīdodu infrakārta (Axymyiomorpha) ir divspārņu infrakārta, kurā ietilpst vienīgā dzimta aksimīdodi (Axymyiidae). Sastopami Ziemeļu puslodes mērenajā joslā. Pieauguši kukaiņi ir 5—6 mm garumā. Pēc ārēja izskata tie ir līdzīgi resnkājodiem (Bibionidae), bet atšķiras no pēdējiem ar lielāku atzarojumu skaitu uz spārnu radiālās dzīslas un ar divu gaišu punktu esamību uz skutuma. Aksimīdodu mutes aparāta elementi ir stipri reducēti. Kāpuri attīstās nogāzušos koku stumbros, kas atradušies ilgā kontaktā ar purva augsni. Koksnē kāpuri veido īsas ejas un barojas ar mikroorganismiem.