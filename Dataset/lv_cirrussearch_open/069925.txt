"13. rajons" (franču: Banlieue 13) ir 2004. gada Francijas spraiga sižeta filma, kuras režisors ir Pjērs Morels, bet producents un viens no scenārija autoriem Liks Besons. Filmā galvenās lomas atveido Davids Belle, Sirils Rafaelli, Tonijs D'Amario, Larbi Naseri un Denī Verisimo. Filma stāsta par policistu un bijušo noziedznieku, kuri mēģina iefiltrēties bandā slēgtajā Parīzes 13. rajonā, lai neitralizētu neitronu bumbu. Filmas "13. rajons" pirmizrāde notika 2004. gada 10. novembrī. Filma saņēma pozitīvas atsauksmes, lai gan Francijā to negatīvi salīdzināja ar Taizemes filmu Ong-Bak (2003). Tīmekļa vietnē Rotten Tomatoes filmai ir 80% vērtējums. 2009. gadā filmai iznāca turpinājums "13.Rajons: Ultimāts" (Banlieue 13 — Ultimatum), bet 2014. gadā rīmeiks angļu valodā "13. rajons: ķieģeļu savrupnami" (Brick Mansions, 2014).