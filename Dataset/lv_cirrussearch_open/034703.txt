Eižēnija Bušāra (franču: Eugenie Bouchard; dzimusi 1994. gada 25. februārī) ir kanādiešu tenisiste. Augstāko vietu WTA vienspēļu rangā sasniegusi 2014. gada oktobrī (5. vieta). 2014. gadā sasniegusi Vimbldonas čempionāta vienspēļu turnīra finālu, kļūstot par pirmo kanādieti, kas to paveikusi; vēl šajā gadā sasniegusi pusfināla kārtu Austrālijā un Francijā. Par sasniegumiem 2014. gada sezonā saņēmusi WTA gada vislielāko izaugsmi piedzīvojušās tenisistes balvu. Vairākas reizes tikusi atzīta par gada labāko tenisisti Kanādā.