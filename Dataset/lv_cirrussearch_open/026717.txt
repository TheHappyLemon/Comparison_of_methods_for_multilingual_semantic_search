Aseksualitāte ir dzimumtieksmes trūkums. To var uzskatīt par seksuālās orientācijas trūkumu vai arī vienu no tās vairākiem veidiem tādiem ka heteroseksualitāti, homoseksualitāti, biseksualitāti un panseksualitāti. Aseksualitāte tiek nošķirta no celibāta un atturēšanās no seksa. Seksuālā orientācija atšķirībā no seksuālās uzvedības tiek uzskatīta par "noturīgu". Daži aseksuāli cilvēki tomēr nodarbojas ar seksu dažādu iemeslu dēļ, lai arī neizjūt vajadzību pēc tā. Starp piemēriem minama vēlme izpatikt romantiskajiem partneriem vai arī vēlme pēc bērniem. Aseksualitātes kā seksuālās orientācijas pieņemšana un zinātniskās izpētes lauks ir relatīvi jauns. Daži pētnieki aizstāv viedokli, ka aseksualitāte ir seksuālā orientācija, tomēr citi pētnieki tam nepiekrīt. Amerikas Savienoto Valstu Ņujorkas štata likums aizsargā aseksuāļus pret diskrimināciju.