Kārlis Heinrihs Libke (vācu: Karl Heinrich Lübke; dzimis 1894. gada 14. oktobrī, miris 1972. gada 6. aprīlī) bija Vācijas politiķis, otrais pēckara Vācijas prezidents no 1959. līdz 1969. gadam, Vācijas kancleru Konrāda Adenauera, Ludviga Erharda un Kurta Georga Kīzingera laikā. Pirms nacistu nākšanas pie varas kā Centra partijas deputāts tika ievēlēts Prūsijas landtāgā. Pēc 1933. gada 20 mēnešus pavadīja ieslodzījumā. Otrā pasaules kara laikā darbojās Alberta Špēra celtniecības uzņēmumā. Pirms kļūšanas par prezidentu bija Vācijas lauksaimniecības ministrs. Bija pazīstams kā vājš orators. Attiecās no amata trīs mēnešus pirms amata termiņa beigām.