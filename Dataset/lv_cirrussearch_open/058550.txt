Jekaterina Makarova (krievu: Екатери́на Вале́рьевна Мака́рова; dzimusi 1988. gada 7. jūnijā) ir bijusī krievu tenisiste. 2016. gada vasaras olimpisko spēļu čempione pārī ar Jeļenu Vesņinu. Četru Grand Slam turnīru uzvarētāja (trīs dubultspēlēs, viens jauktajās dubultspēlēs); piecu Grand Slam turnīru fināliste (četri dubultspēlēs, viens jauktajās dubultspēlēs); divu Grand Slam vienspēļu turnīru pusfināliste; WTA gada noslēguma finālturnīra uzvarētāja (2016) dubultspēlēs; 18 WTA turnīru uzvarētāja (trīs — vienspēlēs). Bijusi pasaules astotā rakete vienspēlēs, kā arī pasaules pirmā rakete dubultspēlēs. Federācijas kausa ieguvēja (2008) Krievijas izlases sastāvā; Orange Bowl vienspēļu turnīra pusfināliste (2004). 2020. gada janvārī J. Makarova paziņoja par savas profesionālās tenisa karjeras beigšanu.