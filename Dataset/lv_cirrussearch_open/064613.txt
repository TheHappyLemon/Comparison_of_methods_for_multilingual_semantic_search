Ūdenszāles (latīņu: Glyceria) ir graudzāļu dzimtas ģints, kuras sugas ir sastopamas Eirāzijā, Austrālijā, Ziemeļāfrikā un Amerikā. Tās ir daudzgadīgi lakstaugi ar sakneņiem un sastopamas mitrās vietās mērenajos reģionos visā pasaulē. Lakstauga pamatne aug gar zemi un var iesakņoties vairākās vietās. Dažas sugas tiek uzskatītas par nezālēm, bet citas ir apdraudētas savās dabiskajās dzīvotnēs.