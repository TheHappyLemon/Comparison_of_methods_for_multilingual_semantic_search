Šis raksts ir par apdzīvotu vietu Tārgales pagastā. Par citām jēdziena Jaunciems nozīmēm skatīt nozīmju atdalīšanas lapu. Jaunciems (lībiešu: Ūžkilā) ir ciems Ventspils novada Tārgales pagastā. Izvietojies starp jūras krastu un autoceļu P124 austrumos no Irbes upes ietekas 59 km no pagasta centra Tārgales, 55 km no novada centra Ventspils un 174 km no Rīgas. Jaunciems ir viens no 12 Kurzemes lībiešu ciemiem, pēckara gados kļuvis praktiski neapdzīvots. Starp Jaunciemu un Irbes ieteku atrodas 23,6 m augstā kāpa Baltais kalns.