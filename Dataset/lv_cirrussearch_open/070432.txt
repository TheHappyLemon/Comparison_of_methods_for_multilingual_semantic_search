Bredfordas katedrāle (angļu: Bradford Cathedral) jeb Sv. Pētera katedrāles baznīca (angļu: Cathedral Church of St Peter) ir anglikāņu katedrāle, kas atrodas Anglijas ziemeļos, Rietumjorkšīras grāfistes Bredfordas pilsētā. 2014. gadā dibinātās Līdsas diecēzes viena no trim katedrālēm. Pārējās šīs diecēzes katedrāles ir Riponas katedrāle un Veikfīldas katedrāle. Baznīca šajā vietā bijusi jau 7. gadsimtā. Mūsdienu katedrāle celta no apmēram 1400. gada, pēdējās pārbūves pabeigtas 1965. gadā pēc arhitekta Edvarda Mofes (Edward Maufe, 1882—1974) projekta. Gadsimtiem bijusi draudzes baznīca, līdz 1919. gadā kļuva par Bredfordas diecēzes katedrāli. 2014. gadā vairākas diecēzes apvienoja, izveidojot Līdsas diecēzi.