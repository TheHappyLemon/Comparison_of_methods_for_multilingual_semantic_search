Sepaktakrau (malajiešu: "spēriens"; taizemiešu: ตะกร้อ "takrau"; Laosiešu: ກະຕໍ້ "KA-tau"; filipīniešu: "sipa") jeb spēriena volejbols ir sporta spēle, kas ir radusies Dienvidaustrumāzijā un atgādina volejbolu. No volejbola tā atšķiras ar to, ka tajā tiek izmantota rotangpalmu mizas bumba un spēlētājiem ir atļauts skart bumbu tikai ar pēdām, ceļgaliem, krūškurvi vai galvu. Tas ir populārs sporta veids Taizemē, Kambodžā, Malaizijā, Laosā, Filipīnās un Indonēzijā. Taizemē spēli vienkārši sauc par takrau. Malaizijā to dažreiz sauc "sepak raga". Filipīnās šī spēle ir pazīstama kā "sipa", proti, "spēriens". Austrālijā lietotais nosaukums ir "footnis".