Inter (ukraiņu: Інтер) — prokrievisks informatīvi izklaidējošs televīzijas kanāls Ukrainā, kas pieder oligarham Dmitro Firtašam (Ukrainas Nacionālās drošības un aizsardzības padomes sankcionēts) un politiķim Serhijam Ļovočkinam (prokrieviskā, nu jau aizliegtā partija "Opozīcijas platforma - Par dzīvi" (Опозиційна платформа — За життя)). Kanāls raida virszemes apraidē, kabeļtīklos un satelīttelevīzijā, tehniskais pārklājums — 99,7% Ukrainas teritorijas. Tā ir daļa no mediju konglomerāta "Inter Media Group", kas ietilpst konglomerātā "Group DF". Kopš Krievijas 2022. gada iebrukuma kanāls piedalās Vienoto ziņu telemaratonā, kopā ar pārējiem lielākajiem Ukrainas TV kanāliem. Šim kanālam ir arī starptautiskā versija Inter+, kuru piedāvā arī Latvijas kabeļoperatori.