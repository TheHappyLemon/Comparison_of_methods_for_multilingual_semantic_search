GSAT-6 (zināms arī kā INSAT-4E) ir Indijas GSAT sērijas sakaru pavadonis. Tas orbītā palaists 2015. gada augustā. Nodrošina sakarus Indijā, paredzēts galvenokārt multimediju mobilajām ierīcēm. Kosmisko aparātu izgatavojusi Indijas Kosmosa pētījumu organizācija uz platformas I-2K bāzes. Tā izmēri ir 2,1 × 2,5 × 4,1 m. Pavadonim uzstādīti pieci C x S joslas 9 MHz raidītāji un pieci S x C joslas 2,7 MHz raidītāji. Tam ir izvēršama 6 m diametra S joslas antena. Pavadoņa darbības ilgums plānots 9 gadi. GSAT-6 palaists 2015. gada 27. augustā 11:22 UTC ar nesējraķeti GSLV Mk.II no Satiša Dhavana kosmosa centra. Tas tika ievadīts ģeosinhronā pārejas orbītā. Nākamo dienu laikā tika veikti manevri, lai ieietu ģeostacionārajā orbītā. 6. septembrī GSAT-14 tika izvietots ģeostacionārajā orbītā punktā 83° austrumu garuma, līdzās INSAT-4A, GSAT-12, GSAT-10 un IRNSS-1C.