Marijampoles apriņķis (lietuviešu: Marijampolės apskritis) ir viens no 10 Lietuvas apriņķiem. Kopš 2010. gada 1. jūlija, kad tika atceltas apriņķu administrācijas, apriņķiem ir tikai teritoriālas un statistiskas funkcijas. Apriņķis atrodas vēsturiskajā Suvalkijas novadā. Tas robežojas ar Lietuvas Tauraģes, Kauņas un Alītas apriņķiem, kā arī Krieviju un Poliju. Apriņķī ietilpst 5 pašvaldības — Kalvarijas pašvaldība, Kazlu Rūdas pašvaldība, Marijampoles pašvaldība, Šaķu rajona pašvaldība un Vilkavišķu rajona pašvaldība.