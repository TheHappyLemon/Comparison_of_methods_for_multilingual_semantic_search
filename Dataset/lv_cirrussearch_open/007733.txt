Sentlorensa līcis (angļu: The Gulf of Saint Lawrence, franču: golfe du Saint-Laurent) ir pasaulē lielākā upes grīva,[nepieciešama atsauce] Sentlorensas upes ieteka Atlantijas okeānā, pēc hidroloģiskā režīma — iekšzemes jūra. Tā platība ir 236 000 km² un tajā ir 35 000 km³ ūdens. Izvietojusies Ziemeļamerikas ziemeļaustrumos starp Labradoras pussalu ziemeļos, Ņūfaundlendas salu austrumos un Jaunskotijas pussalu un kontinenta krastu dienvidos. Ar okeānu to savieno Kabota, Belilas un Konso jūras šaurumi. Līcī vairākas salas, lielākās no kurām ir Antikosti, Keipbretona un Prinča Edvarda sala.