Filozofu akmens (latīņu: lapis philosophorum) ir noslēpumaina viela, kas pēc alķīmiķu domām ir spējīga parastos metālus (piemēram, dzīvsudrabu) pārvērst zeltā vai sudrabā. Filozofu akmens arī tiek saukts par dzīvības eliksīru, kas spētu dot cilvēkam nemirstīgumu vai mūžīgo jaunību. Vairākus gadsimtus tā sameklēšana bija nozīmīgākais alķīmijas mērķis. Pastāv uzskats, ka Hermess Trismegists atklājis filozofu akmeni, taču recepti atstājis šifrētā veidā. Viduslaikos alķīmiķi centās šo recepti atšifrēt un iegūt identisku rezultātu.