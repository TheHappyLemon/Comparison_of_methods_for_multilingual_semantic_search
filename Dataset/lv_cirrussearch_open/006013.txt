Skaties arī jēdzienu ar līdzīgu nosaukumu: IIHF Slavas zāle. Hokeja slavas zāle (franču: Temple de la renommée du hockey) ir hokeja vēsturei veltīts muzejs un slavas zāle. Tā atrodas Toronto, Kanādā. Slavas zālē tiek uzņemti izcili, nopelniem bagāti hokejisti, treneri, tiesneši un hokeja funkcionāri. Tā tika dibināta 1943. gadā. Līdz 2022. gadam slavas zālē ir uzņemtas 417 ar hokeju saistītas personas. Muzeja telpās atrodas arī IIHF Slavas zāle.