Darjušs Dudka (poļu: Dariusz Dudka, dzimis 1983. gada 9. decembrī) ir bijušais Polijas futbolists, spēlēja pussarga pozīcijā, bijis Polijas futbola izlases dalībnieks. Savas karjeras laikā pārstāvējis komandas Polijā, Francijā, Spānijā un Anglijā. Ar Krakovas "Wisła" komandu 2008. gadā kļuvis par Ekstraklasa uzvarētāju. Polijas futbola izlases sastāvā piedalījies 2006. gada FIFA Pasaules kausā, kā arī 2008. un 2012. gada Eiropas čempionātā.