Pāvests Klements XI (latīņu: Clemens XI, dzimis 1649. gada 23. jūlijā, miris 1721. gada 19. martā), īstajā vārdā Džovanni Frančesko Albāni (itāļu: Giovanni Francesco Albani), bija Romas pāvests no 1700. līdz 1721. gadam. Džovanni Frančesko Albāni ir dzimis aristokrātu ģimenē Urbīno. Saņēma pilnīgu un vispusīgu izglītību. 1677. gadā, 28 gadu vecumā, kļuva par priesteri. 1690. gadā kļuva par kardinālu, bet 10 gadus, 10 mēnešus un 10 dienas vēlāk tika ievēlēts par Romas pāvestu, pieņemot vārdu Klements XI. Viņš stingri ievēroja savu priekšteču principus, un amatos neiecēla savus radiniekus. Vienīgais izņēmums bija Anibāls Albāni, kuru 1711. gadā iecēla kardināla krēslā. Klements XI pāvesta krēslā pavadīja 20 gadus.