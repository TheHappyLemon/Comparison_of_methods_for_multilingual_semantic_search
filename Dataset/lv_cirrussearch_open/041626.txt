Voltampēru raksturlīkne - elektronikā bieži izmantojams grafiks, kas attēlo caur divizvadu ierīci (elementu) plūstošās strāvas atkarību no tai pieliktā sprieguma. Šāds grafiks attēlo līdzstrāvas iedarbību uz elektronisku ierīci. Parasti apskata nelineāru elementu (diožu, dinistoru) voltampēru raksturlīknes, jo lineāriem elementiem (piemēram, rezistoriem), šis grafiks ir vienkārša taisne. Trīsizvadu elementiem (triodēm, tranzistoriem) uzņem raksturlīkņu kopas uz diviem izvadiem, uzdodot parametrus uz trešā izvada.