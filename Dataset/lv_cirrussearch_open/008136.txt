Sokratess Brasileiru Sampaiu de Souza Vieira de Oliveira (portugāļu: Sócrates Brasileiro Sampaio de Souza Vieira de Oliveira, (dzimis 1954. gada 19. februārī Belemā, miris 2011. gada 4. decembrī Sanpaulu), plašāk zināms vienkārši kā Sokratess, bija Brazīlijas futbolists. Viņš bija lielisks piespēlētājs un komandas organizators ar labām laukuma pārredzēšanas spējām. Viņš vienlīdz labi spēlēja ar abām kājām, kā arī spēja gūt daudz vārtu. Viņš tiek raksturots kā Aukstā kara ēras viens no vispusīgākajiem spēlētājiem. Augstu vērtēta tika viņa spēja lasīt spēli un viņš bieži izdarīja precīzas piespēles neskatoties ar papēdi. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē.