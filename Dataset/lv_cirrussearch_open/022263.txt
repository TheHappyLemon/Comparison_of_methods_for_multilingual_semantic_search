Čivetelu Umaedi "Čīvetels" Edžiofors (Chiwetelu Umeadi "Chiwetel" Ejiofor, izrunā: [ˈtʃuːwɨtɛl ˈɛdʒi.oʊfɔr]; dzimis 1977. gada 10. jūlijā) ir britu aktieris. Filmējies tādās filmās kā "Netīrā jaukā dzīve" (Dirty Pretty Things, 2002), ""Serenity": Kauja par nākotni" (Serenity, 2005), Kinky Boots (2005), "Cilvēces bērns" (2006) un "12 gadi verdzībā" (2013). Vislielāko ievērību guvis ar Solomona Nortupa lomu filmā "12 gadi verdzībā", par ko ticis nominēts vairākām balvām kā labākais aktieris. 2008. gadā saņēmis Lorensa Olivjē balvu par lomu teātra izrādē "Otello". Edžiofors tiek uzskatīts par vienu no savas paaudzes labākajiem aktieriem, tāpat viņa tēlojums Otello ticis atzīts par viņa paaudzes labāko.