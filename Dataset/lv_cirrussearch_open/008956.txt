Dimitris Hristofis (grieķu: Δημήτρης Χριστόφιας, Dimitris Christofias; dzimis 1946. gada 29. augustā Dikomo, Kiprā, miris 2019. gada 21. jūnijā) bija politiķis, Kipras prezidents laika posmā no 2008. gada 28. februāra līdz 2013. gada 28. februārim. Pirms prezidenta amata pienākumu pildīšanas viņš bijis Progresīvās strādājošo partijas ģenerālsekretārs (1988—2009). Laika posmā no 2001. gada 7. jūnija līdz 2008. gada 28. februārim bija Pārstāvju palātas prezidents.