Ludvigs Heinrihs fon Mīzess (vācu: Ludwig Heinrich von Mises; dzimis 1881. gada 29. septembrī, miris 1973. gada 10. oktobrī) bija Ukrainā dzimis ebreju izcelsmes Austriešu skolas amerikāņu ekonomists, filozofs un sociologs. Rakstīja vāciski un angliski. Praksioloģijas pamatlicējs. Atstājis iespaidu uz liberālisma un libertisma teoriju un praksi. Viens no Monpelerīna biedrības dibinātājiem. Matemātiķa Riharda fon Mīzesa vecākais brālis. Dzimis Ļvivā bagātu ebreju ģimenē, vēlāk ģimene pārcēlās uz Vīni. No 1900. gada studēja Vīnes Universitātē, kur iepazinās ar Kārļa Mengera darbiem. No 1913. līdz 1934. gadam - privātdocents Vīnes Universitātē. Austrijas kanclera Engelberta Dolfusa, vēlāk Oto fon Habsburga padomnieks ekonomikā. 1934. gadā emigrēja uz Šveici, kur pasniedza Ženēvas Starptautisko attiecību institūtā (Institut de hautes études internationales et du développement). 1940. gadā emigrēja uz ASV, kur no 1945. līdz 1969. gadam bija Ņujorkas Universitātes profesors. Atrazdamies ASV, Mīzess tomēr aktīvi ietekmēja Eiropas atjaunotni pēc Otra pasaules kara, personiski pazīstot daudzus ekonomisko lēmumu pieņēmējus kontinentā.