Sanvisenti rags (portugāļu: Cabo de São Vicente) ir Atlantijas okeāna zemesrags Portugāles galējos dienvidrietumos. Rags, kas ir Eiropas kontinenta dienvidrietumu gals, beidzas ar stāvām, līdz 70 metriem augstām klintīm. Zemesrags vismaz no neolīta tiek uzskatīts par svētvietu. Kristieši nosauca ragu svētā Vincenta vārdā. Netālu no zemesraga (Sagrešā) Enrike Jūrasbraucējs nodibināja navigācijas skolu, liekot pamatus Lielajiem ģeogrāfiskajiem atklājumiem. Pie zemesraga vēsturiski notikušas daudzas jūraskaujas, pazīstamākās no tām ir 1337., 1606,. 1641., 1681., 1693., 1719., 1751., 1780., 1797. un 1833. gada kaujas. Uz raga atrodas spēcīga bāka, jo ap to ir intensīva kuģu kustība.