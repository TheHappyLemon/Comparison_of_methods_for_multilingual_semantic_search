Onikss ir ahāta paveids — puscaurspīdīgs akmens ar baltām un melnām joslām. Bieži par oniksu dēvē arī melnbalti slāņotu marmoru, kuru pareizi jāsauc par marmoroniksu. Oniksu izmanto kā rotakmeni — no tā izgatavo pērlītes, kamejas un akmens gravējumus. Oniksa gravējumos dažādās joslu krāsas izmanto lai radītu ainas dažādās krāsās, piemēram, gaišas figūras uz tumša fona. Senatnē oniksu ieguva Ziemeļāfrikā un no tā izgatavoja pārsteidzošus mākslas darbus. Senās Romas mākslinieku veidotās kamejas, kurās prasmīgi izmantota oniksa joslu dažādā krāsa, pieder pie juveliermākslas augstākajiem sasniegumiem. Daļa veikalos nopērkamā oniksa ir dabiska, taču lielākā daļa iegūta, mākslīgi iekrāsojot ahātu. Oniksu nereti izmanto ar sēru rituāliem saistītos izstrādājumos.