Kārlis Filips Emanuels Bahs (vācu: Carl Philipp Emanuel Bach, saukts arī par Berlīnes Bahu un Hamburgas Bahu; dzimis 1714. gada 8. martā, miris 1788. gada 14. decembrī) bija klasicisma laika vācu komponists. Kārlis Filips Emanuels bija komponista Johana Sebastiāna Baha un viņa pirmās sievas Marijas Barbaras piektais bērns. Nosaukts par godu krustēvam Georgam Filipam Tēlemanim. Apguva mūziku pie sava tēva. No 1738. līdz 1768. gadam strādāja Berlīnes galmā, kur sadraudzējās ar Gotholdu Efraimu Lesingu. No 1768. līdz 1788. gadam bija kapelmeistars Hamburgā.