Kjustendilas apgabals (bulgāru: Област Кюстендил) ir apgabals Bulgārijas rietumos, nosaukts tā administratīvā centra — Kjustendilas — vārdā. Ziemeļos tas robežojas ar Pernikas apgabalu, austrumos ar Sofijas apgabalu, dienvidos ar Blagojevgradas apgabalu, bet rietumos robežojas ar Ziemeļmaķedoniju un Serbiju. Kjustendilas apgabals administratīvi sīkāk iedalās 9 pašvaldībās. 2016. gadā Kjustendilas apgabalā dzīvoja 123 tūkstoši iedzīvotāju. Lielākās pilsētas ir Kjustendila, Dupnica un Bobovdola. Kjustendilas apgabalā atrodas Rilas klosteris un daļa no Rilas nacionālā parka.