Pāvests Urbāns II (latīņu: Urbanus II, dzimis ap 1042. gadu, miris 1099. gada 29. jūlijā), īstajā vārdā Odons no Lažerī (franču: Odon de Lagery), bija Romas pāvests no 1088. gada 12. marta līdz savai nāves dienai. Viņa priekštecis bija Viktors III, bet pēctecis — Pashālijs II. Urbāns II bija trešais franču pāvests. 1096. gadā Urbāns II rīkoja karagājienu uz Jeruzalemi, tādā veidā uzsākot Pirmo Krusta karu.