Nilmars Onoratu da Silva (portugāļu: Nilmar Honorato da Silva, dzimis 1984. gada 14. jūlijā) ir bijušais Brazīlijas futbolists, spēlēja uzbrucēja pozīcijā, bijis Brazīlijas futbola izlases dalībnieks. Ar Brazīlijas komandām Internacional un Corinthians izcīnījis vairākus titulus. Spēlējis arī Francijas komandā Lyon un Spānijas komandā Villarreal. Savas karjeras noslēgumā spēlējis Katarā un AAE. Brazīlijas futbola izlasi pārstāvējis no 2003. līdz 2011. gadam. Piedalījies 2010. gada FIFA Pasaules kausā.