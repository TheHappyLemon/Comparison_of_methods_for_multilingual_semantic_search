Pirinas kalni jeb Pirins (bulgāru: Пирин) ir 80 kilometrus gara un 40 kilometrus plata kalnu grēda Bulgārijas dienvidrietumos. Stiepjas ziemeļu — dienvidu virzienā. Ziemeļos no Pirinas kalniem atrodas Rodopi, bet dienvidos Slavjankas kalni. Uz rietumiem no kalniem atrodas Strumas upe, bet uz austrumiem — Mesta. Lielākajā daļā no Pirinas kalnu teritorijas izveidots Pirinas nacionālais parks, kas 1983. gadā iekļauts UNESCO Pasaules mantojuma sarakstā. Uz ziemeļiem no kalnu grādas atrodas Bansko slēpošanas kūrorts, bet Pirinas kalnu piekājē atrodas vairāki minerālūdens kūrorti. Kalnu dienvidu piekājē atrodas Melnika, kas ir mazākā pilsēta Bulgārijā. Netālu no tās — Melnikas piramīdas un Roženas klosteris. Pirinas kalnos atrodams endēms augs — Pirinas magone (Papaver degenii).