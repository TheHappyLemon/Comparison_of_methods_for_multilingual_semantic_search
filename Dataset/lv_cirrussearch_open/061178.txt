Eidens Makgīdijs (angļu: Aiden McGeady, dzimis 1986. gada 4. aprīlī) ir Īrijas futbolists, spēlē pussarga pozīcijā, bijis Īrijas futbola izlases dalībnieks. Kopš 2023. gada Makgīdijs pārstāv Skotijas čempionāta komandu Ayr United. Savu karjeru sācis Skotijas Premjerlīgas komandā Celtic, kur viņš izcīnīja četrus līgas titulus. 2010. gadā pievienojies Krievijas Premjerlīgas komandai Spartak Moscow. 2014. gadā pievienojies Anglijas Premjerlīgas komandai Everton, kur viņš nospēlēja divas sezonas. 2017. gada vasarā noslēdzis trīs gadu līgumu ar Sunderland. Tā kā Makgīdija vecvecāki nāca no Īrijas, viņam bija iespēja pārstāvēt Īrijas futbola izlasi. Izlases sastāvā debitējis 2004. gadā. Piedalījies 2012. un 2016. gada Eiropas čempionātā.