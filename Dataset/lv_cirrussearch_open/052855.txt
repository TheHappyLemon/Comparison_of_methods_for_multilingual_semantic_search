Lodzas ŁKS (poļu: ŁKS Łódź, izrunā: [ˌɛwkaˈɛs ˈwut͡ɕ]) ir Polijas sporta klubs no Lodzas, plašāk pazīstams ar tā profesionālo futbola komandu. Klubs dibināts 1908. gadā, pašlaik spēlē Polijas Ekstraklasa. Mājas spēles aizvada ŁKS stadionā, kura ietilpība ir 18 029 vietu. Kluba futbolisti ir divas reizes izcīnījuši Polijas čempiontitulu (1958. un 1998. gadā). 1957. gadā ieguva Polijas kausu. 2012. gadā klubu pārstāvēja Latvijas futbolists Oļegs Laizāns.