Jasmīni (Jasminum) ir olīvu dzimtas ģints, kura apvieno aptuveni 200 krūmu un vīteņaugu sugas. To dabiskais izplatības areāls ir Vecās pasaules tropu un siltās zemes. Tie tiek plaši kultivēti kā krāšņumaugi. No to ziediem gatavo arī tējas. No dažām sugām iegūst eļļu, smaržas un vīraku. Ziedi galvenokārt ir balti vai dzelteni. Latvijā par jasmīniem mēdz kļūdaini saukt filadelfus jeb neīstos jasmīnus.