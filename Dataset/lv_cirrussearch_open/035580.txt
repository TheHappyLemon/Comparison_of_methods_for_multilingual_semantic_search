Starainie bruņurupuči (Astrochelys) ir sauszemes bruņurupuču ģints, kas endēma Madagaskarai. Abas ģints sugas ir retas un Sarkanajā grāmatā ierindotas kritiski apdraudēto sugu sarakstā. Astrochelys nosaukumu ieviesa Džons Edvards Grejs, to 1873. gadā izmantojot savā grāmatā Hand-list of the specimens of shield reptiles in the British Museum. Ģinti Grejs iekļāva Testudinidae dzimtā.