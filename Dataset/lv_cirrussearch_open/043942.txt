Lovre Kaliničs (horvātu: Lovre Kalinić; dzimis 1990. gada 3. aprīlī) ir horvātu futbolists, vārtsargs, Horvātijas futbola izlases dalībnieks. Kopš 2022. gada spēlē Horvātijas kluba HNK Hajduk Split sastāvā. Par pirmo profesionālo klubu Kaliniča karjerā kļuva dzimtās pilsētas Splitas komanda Hajduk, tomēr sākumā nespēja nostiprināties tās sastāvā un tika izīrīts vairākiem citiem Horvātijas klubiem. 2013.—2014. gada sezonā kļuva par Hajduk pamatvārtsargu. 2017. gada sākumā pārgāja uz Beļgijas klubu KAA Gent. Horvātijas izlasē debitēja 2014. gada 12. novembrī draudzības spēlē pret Argentīnu. Bija iekļuats izlases sastāvā 2016. gada Eiropas čempionātā, taču palika rezervē. 2018. gada FIFA Pasaules kausa finālturnīrā piedalījās grupu turnīra pēdējā spēlē pret Islandi.