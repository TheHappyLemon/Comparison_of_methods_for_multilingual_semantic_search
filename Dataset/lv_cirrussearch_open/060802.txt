Eva Murati (albāņu: Eva Murati; dzimusi 1995. gada 25. maijā) ir albāņu aktrise un televīzijas raidījumu vadītāja. Savu karjeru sākusi 15 gadu vecumā filmējoties reklāmās un darbojoties kā modele. 2013. gadā televīzijas kanālā Agon Channel viņa vadīja savu pirmo raidījumu Antilope, vēlāk šajā kanālā vadīja raidījumu Duartrokitje. 2016. gadā viņa uzsāka darbu televīzijas kanālā Vizion Plus, kur vadīja pasākumu Miss Universe Albania un raidījumu VIP Zone. Pašreiz (2021) viņa televīzijas kanālā Tring Sport vada UEFA Čempionu līgas studiju un raidījumu Sports Week. Murati kino debija bija 2013. gada filmā The Outlaw, vēlāk filmējusies filmā Ti mund të më quash Xhon (2017), televīzijas seriālos Skanderbeg (2016) un Familja Kuqezi (2019-pašlaik).