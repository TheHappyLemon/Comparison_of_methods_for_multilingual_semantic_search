Filipa Šarlote "Pipa" Midltone (angļu: Philippa Charlotte "Pippa" Middleton; dzimusi 1983. gada 6. septembrī) ir angļu augstāko aprindu pārstāve, Velsas princeses Katrīnas jaunākā māsa. Studējusi angļu literatūru Edinburgas Universitātē. Pēc universitātes absolvēšanas strādājusi sabiedrisko attiecību firmā un ballīšu organizētājfirmā, taču pašlaik strādā savu vecāku uzņēmumā Party Pieces.