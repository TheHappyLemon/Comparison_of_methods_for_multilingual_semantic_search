Plitvices ezeru nacionālais parks (horvātu: Nacionalni park Plitvička jezera) ir viens no lielākajiem un vecākajiem nacionālajiem parkiem Horvātijā. Atrodas kalnainā karstu rajonā valsts centrālajā daļā, pie robežas ar Bosniju un Hercegovinu. Nacionālais parks dibināts 1949. gadā unikālā 16 karsta ezeru kaskādes aizsargāšanai. Kopējā aizsargājamās teritorijas platība sasniedz 296,85 km2. Teritorijā atrodas ap 160 ūdenskritumiem, no kuriem augstākais ir 76 m. 1979. gadā Plitvices ezeru nacionālais parks tika iekļauts UNESCO Pasaules mantojuma sarakstā. Nozīmīgs tūrisma objekts, katru gadu to apmeklē ap 1 miljons cilvēku.