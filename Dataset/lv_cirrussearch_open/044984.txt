"Viņš nav tevī ieķēries" (angļu: He's Just Not That Into You) ir 2009. gada ASV romantiska komēdija, kas balstīta uz Grega Bērenda tāda paša nosaukuma pašpalīdzības grāmatu. Filmas režisors ir Kens Kvepiss. Galvenās lomas atveido Skārleta Johansone, Bens Afleks, Dženifere Anistone, Drū Berimora, Dženifere Konelija, Kevins Konolijs un Bredlijs Kūpers. Filmas pirmizrāde notika 2009. gada 6. februārī. Filmā tiek sekots līdzi deviņiem dažādiem cilvēkiem un viņu romantiskajām problēmām.