Henriks Pontopidans (dāņu: Henrik Pontoppidan; dzimis 1857. gada 24. jūlijā, miris 1943. gada 21. augustā) bija dāņu rakstnieks. Rakstījis reālisma žanra darbus, 1917. gadā kopā ar citu dāņu rakstnieku Karlu Gellerupu saņēmis Nobela prēmiju literatūrā. Bijis literatūras virziena Det Moderne Gennembrud rakstnieku grupā. Pontopidana ievērojamākie romāni ir Det forjættede Land (1891—1895), Lykke-Per (1898—1904) un De dødes Rige (1912—1916).