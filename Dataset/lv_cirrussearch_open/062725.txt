Eldžernons Modslijs (angļu: Algernon Maudslay; dzimis 1873. gada 10. janvārī, miris 1948. gada 2. martā) bija britu burātājs, divu olimpisko zelta medaļu ieguvējs 1900. gada vasaras olimpiskajās spēlēs. Modslijs 1900. gada Parīzes olimpiskajās spēlēs startēja burāšanas disciplīnās. Open klasē viņš izcīnīja zelta medaļu, bet 0,5 līdz 1 tonnu laivu klases pirmajā braucienā ieguva zelta medaļu, bet otrajā braucienā — 4. vietu. 1917. gadā Modslijs kā Beļģijas kara bēgļu komitejas goda sekretārs tika iecelts par Britu impērijas ordeņa komandieri. 1927. gadā Modslijs tika iecelts par Beļģijas kroņa ordeņa virsnieku. Vēlāk viņš bija Britu Sarkanā Krusta biedrības padomes loceklis.