Neištrēlica (vācu: Neustrelitz) ir pilsēta Vācijā, Mēklenburgā-Priekšpomerānijā, starp Rostoku un Berlīni, pie Cīrkera ezera. No 1738. līdz 1918. gadam - Mēklenburgas-Štrēlicas hercogistes galvaspilsēta. Raksturīga ar baroka arhitektūru. Nieštrēlicā atrodas vairākas Vācu Aviācijas un Kosmonautikas centra (Deutsches Zentrum für Luft- und Raumfahrt e.V.) iestādes. Policijas skola. Pilsēta attīstījās pēc 1712. gada, kad vecā hercoga rezidence - Štrēlica, nodega ugunsgrēkā. Par hercoga rezidenci kļuva viņa medību pils pie ezera, ap kuru izauga pilsēta. Pēc Otrā pasaules kara pie pilsētas atradās PSRS 16. gvardes tanku divīzijas karabāze. 19. gadsimta vidū Neištrēlicas ģimnāzijā mācījās arheologs Heinrihs Šlīmanis. Jaunībā Neištrēlicā dzīvoja nākamais Vācijas kanclers Bernhards fon Bīlovs. Neištrēlicā dzimuši: Ādolfs Frīdrihs V (Adolf Friedrich V., 1848-1914) - Mēklenburgas-Štrēlicas lielhercogs Ādolfs Frīdrihs VI (Adolf Friedrich VI., 1882-1918) - Mēklenburgas-Štrēlicas lielhercogs Frīdrihs Vilhelms II (Friedrich Wilhelm II., 1819-1904) - Mēklenburgas-Štrēlicas lielhercogs Bernhards Horvics (Bernhard Horwitz, 1807-1885) - šahists Emīls Krēpelins (Emil Kraepelin, 1856-1926) - psihiatrs