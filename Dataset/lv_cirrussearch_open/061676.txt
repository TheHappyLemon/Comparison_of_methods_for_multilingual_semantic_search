Milans Jovanovičs (serbu: Милан Јовановић, dzimis 1981. gada 18. aprīlī) ir bijušais Serbijas futbolists, spēlēja uzbrucēja pozīcijā, bijis Serbijas futbola izlases sastāvā. Savu karjeru sācis Serbijas komandā Vojvodina. Vēlāk neilgu laiku spēlējis Ukrainas komandā Shakhtar Donetsk un Krievijas komandā Lokomotiv Moscow. 2006. gadā pievienojies Beļģijas komandai Standard Liege, kur pavadījis savas karjeras visveiksmīgāko posmu, četrās sezonas nospēlējot 153 mačus un gūstot 69 vārtus. Divas reizes kļuvis par Beļģijas Pirmās divīzijas čempionu, kā arī 2009. gadā atzīts par labāko Pirmās divīzijas futbolistu. 2010–11. gada sezonu pavadījis Anglijas Premjerlīgas komandā Liverpool, bet karjeru beidzis Beļģijas komandā Anderlecht. Serbijas futbola izlasi pārstāvējis no 2007. līdz 2012. gadam. Piedalījies 2010. gada FIFA Pasaules kausā.