Mihails fon Reineke (vācu: Michael von Reineke, krievu: Михаил Францевич Рейнеке; dzimis 1801. gada 22. novembrī, miris 1859. gada 29. aprīlī) bija Madonas novadā dzimis vācbaltiešu/krievu izcelsmes Krievijas flotes viceadmirālis un hidrologs. No 1826. līdz 1852. gadam vadīja hidroloģiskās ekspedīcijas pa Barenca un Balto jūru. Izveidoja Kronštates mērkārti (Кронштадтский футшток), kas vēl aizvien kalpo par nulles atzīmi ģeodēzijā Krievijai un citām valstīm. Reineke bija tuvs admirāļa Pāvela Nahimova draugs. Mihaila fon Reinekes vārdā nosaukta sala pie Vladivostokas, sala un līcis Ohotskas jūrā un līcis Novaja Zemļas arhipelāgā.