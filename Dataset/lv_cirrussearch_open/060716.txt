"Svētais kalns" (angļu: The Holy Mountain, spāņu: La montaña sagrada) ir 1973. gada Meksikas sirreāla fantāzijas filma, kuras režisors, scenārija autors un producents ir Alehandro Hodorovskis. Filmā galvenās lomas atveido Alehandro Hodorovskis, Horasio Salinass un Samira Saundersa. Korumpētā un alkatības pārņemtā pasaulē alķīmiķis (Hodorovskis) ved Jēzum Kristum līdzīgu personu un septiņus mācekļus uz Svēto kalnu, kur viņi cer sasniegt apgaismību. Pēc veiksmīgās Hodorovska filmas "Kurmis" (1970), ko atzinīgi novērtēja gan Džons Lenons, gan Džordžs Herisons, filmu producēja The Beatles menedžeris Alens Kleins no ABKCO Records. Lenons un Joko Ono bija arī filmas līdzfinansētāji. Sākotnēji vienu no galvenajām lomām tika piedāvāta Džordžam Herisonam, tomēr viņš nevēlējās uzņemt ainas ar kailumu. "Svētais kalns" tika izrādīta vairākos starptautiskos filmu festivālos, tostarp Kannu kinofestivālā.