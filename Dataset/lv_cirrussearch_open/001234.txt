Mari Lēna Kaselāna (igauņu: Mari-Leen Kaselaan; dzimusi Tartu, Igaunijā) ir igauņu dziedātāja, kas kopā ar grupu Suntribe pārstāvēja Igauniju 2005. gada Eirovīzijas dziesmu konkursā. Mari absolvēja Elvas mūzikas skolu, kur viņa apguva vijolspēli. Savu muzikālo karjeru sākusi grupā Ekvivalent, taču vēlāk pavērsienu karjerā radīja iekļūšana igauņu radio "Skyplus" organizētā konkursa finālā. 2005. gadā Mari kļuva ļoti slavena, pateicoties uzvarai Eurolaulā ar grupu Suntribe. Savu solokarjeru viņa uzsāka, izpildot somu hita "Levoton Tuhkimo" kaverversiju, kuru Lēna pārsauca par "Rahutu Tuhkatriinu". Kad singls iekļuva Igaunijas topu pirmajās vietās, Mari Lēna laida klajā savu albumu Rahutu Tuhkatriinu, kura producents un dziesmu autors bija Svens Lehmuss.