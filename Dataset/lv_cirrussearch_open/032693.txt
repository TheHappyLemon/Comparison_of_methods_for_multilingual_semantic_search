Plovdivas amfiteātris (latīņu: TEATRUM TRIMONTENSE; bulgāru: Пловдивски античен театър) ir viens no vislabāk saglabātajiem Senās Romas antīkajiem teātriem pasaulē. Amfiteātris atrodas Bulgārijas pilsētā Plovdivā (romiešu laika — Filippolisa (Philippopolis)). Teātris uzbūvēts Romas impērijas valdnieka Trajāna (valdīja no 98. līdz 117.gadam) laikā. Celtne var uzņemt no 5000 līdz 7000 skatītāju un vēl joprojām tiek aktīvi izmantota.