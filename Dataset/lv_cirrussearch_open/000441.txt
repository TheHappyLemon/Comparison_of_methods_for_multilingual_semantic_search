"Apologize" ir grupas OneRepublic solista Raiena Tedera sarakstīta dziesma, kura tika iekļauta viņu 2007. gada debijas albumā "Dreaming Out Loud". Pēc grupas MySpace lapas teiktā, ideja dziesma radusies pēc vairākām neveiksmīgām attiecībām. Dziesmai piederēja rekords kā visvairāk atskaņota dziesma Ziemeļamerikas Top 40, atskaņojot dziesmu 10,331 reizi nedēļā. Tomēr vēlāk Leona Luisa uztādīja jaunu rekordu ar savu singlu "Bleeding Love", kuru sarakstīt palīdzēja pats Raiens Teders. Dziesma bija ļoti veiksmīga visā pasaulē, sasniedzot pirmo vietu sešpadsmit valstīs, kā Austrālija, Austrija, Vācija, Itālija, Jaunzēlande, Zviedrija, Ēģipte, Turcija un Nīderlande. Dziesma pat uzturējās Billboard Pop 100 topa pirmajā astoņas nedēļas pēc kārtas. Dziesmas sasniedza ASV un Apvienotās Karalistes top trīs, un turējās Kanādas topa pirmajā trīspadsmit nedēļās. "Apologize" ieguva 50. vietu Billboard topa visu laiku labāko dziesmu top 100, kas ticis sastādīs no singlu topa, no 1958. gada augusta līdz 2008. gada jūlijam. Dziesma pavadīja 25 nedēļas pēc kārtas ASV top desmit, pirmo reizi kopš 1999. gada, kad to izdarīja Santana ar singlu "Smooth", kad top desmit uzturējās 30 nedēļas. Līdz šim brīdim dziesma ir pārdota vairāk, kā 4,270,000 digitālās kopijās ASV. Tā tika nosaukta par desmitgades desmito labāko dziesmu, Billboard Hot 100 Songs of the Decade topā.