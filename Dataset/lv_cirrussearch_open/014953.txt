2012. gada vasaras olimpisko spēļu atklāšanas ceremonija notika 2012. gada 27. jūlijā olimpiskajā stadionā, Londonā, Apvienotajā Karalistē. Olimpiskās spēles atklāja Apvienotās Karalistes karaliene Elizabete II. Uzveduma tēma bija "Brīnumu salas" (Isles of Wonder), tā režisors bija Denijs Boils. Atklāšanas ceremonija sākās 23.00 un beidzās 2.46. Stadionā to vēroja aptuveni 62 tūkstoši cilvēku, kopumā visā pasaulē to vēroja vairāk nekā viens miljards cilvēku. Olimpisko uguni iededza septiņi jaunie britu sportisti: Kallums Ārlijs, Džordans Dukits, Dezīrija Henrija, Keitija Kērka, Kemerons Reinoldss, Aidēns Reinoldss, Adele Treisija.