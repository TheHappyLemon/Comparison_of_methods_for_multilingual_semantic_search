Stefāns Šapuizā (franču: Stéphane Chapuisat, dzimis 1969. gada 28. jūnijā) ir bijušais Šveices futbolists, spēlēja uzbrucēja pozīcijā, bijis Šveices futbola izlases dalībnieks. Savas karjeras laikā pārstāvējis vairākus Šveices un Vācijas klubus. Vislabāk pazīstams no laika Borussia Dortmund, kurā viņš spēlēja no 1991. līdz 1999. gadam. 1995. un 1996. gadā kļuvis par Vācijas Bundeslīgas čempionu, bet 1997. gadā izcīnījis UEFA Čempionu līgas trofeju. Ar Šveices futbola izlasi piedalījies 1994. gada FIFA Pasaules kausā, kā arī 1996. un 2004. gada Eiropas čempionātā.