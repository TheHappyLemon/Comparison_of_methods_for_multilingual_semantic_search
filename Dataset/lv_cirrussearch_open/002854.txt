Mjelnirs (senskandināvu: Mjöllnir) skandināvu mitoloģijā ir dieva Tora kaujas veseris vai āmurs. Mests tas vienmēr trāpa mērķī un pēcāk atgriežas pie metēja. Mjelnirs ir nozīmīgākais Tora atribūts. Milži bieži to cenšas nolaupīt vai panākt, kad Tors viņu zemēs ierodas bez tā. Mjelnirs darināts vai nu no akmens (senākajā tradīcijā) vai dzelzs (Jaunākajā Edā, kur aprakstīts, ka to darinājuši cvergi).