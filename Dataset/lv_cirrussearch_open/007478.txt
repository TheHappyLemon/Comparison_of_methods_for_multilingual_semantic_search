Šis raksts ir par Mustjegi pieteku. Par citām jēdziena Melnupe nozīmēm skatīt nozīmju atdalīšanas lapu. Melnupe (arī Pēterupe; igauņu: Peetri jõgi) ir ūdenstece Latvijā un Igaunijā, Mustjegi kreisā pieteka. Sākas Alūksnes augstienes dienvidrietumos mežainā apvidū pie Krāgaskalna. Vidustece Trapenes līdzenumā stipri līkumota, vietām gultni veido dolomīta klons un sliekšņi, krastos dolomīta atsegumi. Augštecē un vidustecē vietām upes gultne regulēta. 6,4 km garumā Latvijas un Igaunijas robežupe. Ietek Mustjegi pie Tursas (Igaunijā). Lielākās pietekas: Medņupe (12 km, kreisā), Blīgzne (26 km), Baltiņupe (17 km). Upi šķērso autoceļi A2 un P34. Lielākās apdzīvotās vietas krastos ir Zeltiņi un Ādams. Upe izmantojama ūdenstūrismam, makšķerēšanai, mīt foreles.