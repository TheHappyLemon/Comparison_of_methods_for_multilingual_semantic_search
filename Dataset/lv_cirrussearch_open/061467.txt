Nikolass Roberts Kristians Lombārtss (nīderlandiešu: Nicolas Robert Christian Lombaerts, dzimis 1985. gada 20. martā) ir Beļģijas futbola treneris un bijušais futbolists, spēlēja aizsarga pozīcijā, bijis Beļģijas futbola izlases dalībnieks. Kopš 2021. gada Lombārtss ir Beļģijas Pirmās A divīzijas komandas Gent trenera asistents. Savu spēlētāja karjeru sācis Gent komandā, bet lielāko tās daļu pavadījis Krievijas komandā Zenit Saint Petersburg, ar kuru izcīnījis četrus Krievijas Premjerlīgas čempionu titulus. Kopumā Zenit rindās nospēlējis 288 mačus un guvis 11 vārtus. Savu karjeru noslēdzis Beļģijas komandā KV Oostende. Beļģijas futbola izlases sastāvā piedalījies 2014. gada FIFA Pasaules kausā.