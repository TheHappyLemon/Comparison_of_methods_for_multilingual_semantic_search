Ragaciems ir ciems Tukuma novada Lapmežciema pagastā, dienvidos no Ragaciema raga. Ciems savu nosaukumu ieguvis no tuvējā zemesraga. Izvietojies starp Rīgas līci un Kaņiera ezeru pie autoceļa P128 3 km no pagasta centra Lapmežciema, 23 km no novada centra Smārdes un 52 km no Rīgas. Dienvidos pa Starpiņupīti, kuru ap 1667. vai 1668. gadu licis izrakt hercogs Jēkabs, ciems robežojas ar Lapmežciemu, ar kuru faktiski saplūdis.