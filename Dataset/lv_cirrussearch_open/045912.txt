"Pamestie" (angļu: Abandoned) ir 2010. gada ASV trilleris, kura režisors un viens no producentiem ir Maikls Feifers. Galvenās lomas atveido Britānija Mērfija, Dīns Keins un Mimi Rodžersa. Filmas pirmizrāde notika 2010. gada 24. augustā. Mērija Volša ir banķiere, kura aizved savu puisi Kevinu uz slimnīcu, kur Kevinam jāveic operāciju. Medmāsa viņai pasaka, ka operācija būs tieši vienu stundu gara. Kad Mērija atgriežas, lai vestu Kevinu mājās, viņa atklāj, ka Kevins ir noslēpumaini pazudis.