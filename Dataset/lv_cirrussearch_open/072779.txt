Knoppix jeb KNOPPIX ir Linux distributīvs, kas bāzēts uz Debian un veidots, lai to varētu startēt tieši no CD vai DVD. Knoppix izstrādājis Linux konsultants Klauss Knopers. Startējot programmu no kompaktdiska, tā tiek ielādēta un atkompresēta datora operatīvajā atmiņā. Atkompresēšana notiek caurspīdīgi on-the-fly. Kaut arī Knoppix primāri veidots, kā Live CD, to tomēr var uzinstalēt uz cietā diska, kā jebkuru operētājsistēmu. Datori, kas atbalsta sāknēšanu no USB ierīcēm var ielādēt Knoppix no Live USB flešatmiņas vai atmiņas kartes. Ir divas galvenās Knoppix versijas: tradicionālā kompaktdiska (700 megabaiti) versija un DVD (4.7 gigabaiti) "Maxi" versija. Katrai no šīm galvenajām versijām ir divas valodu versijas: Angļu un Vācu. Knoppix pārsvarā sastāv no brīvās programmatūras, bet iekļauj arī patentētu programmatūru.