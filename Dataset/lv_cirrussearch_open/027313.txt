Šis raksts ir par sengrieķu dievieti. Par asteroīdu skatīt rakstu 6 Hēbe. Hēbe (grieķu: Ἥβη) ir mūžīgās jaunības dieviete sengrieķu mitoloģijā. Viņa ir dievu valdnieka Zeva un laulību un precēto sieviešu aizbildnes Hēras meita, kā arī varoņa Hērakla sieva. Hēbe attēlota kā meitene ziedu vainagā, ar zelta kausu rokās. Viņa dievu dzīrēs pasniedz nektāru un ambroziju, kas ir aromātisks dievu ēdiens, kas tiem devis mūžīgu jaunību un nemirstību.