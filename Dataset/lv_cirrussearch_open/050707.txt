"Terminators: Genisys" (angļu: Terminator Genisys) ir 2015. gada filma, kuras režisors ir Alans Teilors. Galvenās lomas atveido Arnolds Švarcenegers, Džeisons Klārks, Emilija Klārka, Džajs Kortnijs, Dž. K. Simonss, Daio Okenaji, Mets Smits, Kortnijs B. Venss un Lī Bēngs Huns. Filmas pirmizrāde notika Berlīnē 2015. gada 22. jūnijā. Šī ir piektā filma "Terminatora" filmu sērijā. 2019. gadā tika izdota sērijas sestā filma — "Terminators: Tumšais liktenis", tomēr tas nav turpinājums filmai "Terminators: Genisys".