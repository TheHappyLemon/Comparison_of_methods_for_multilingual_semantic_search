Kambrija (angļu: Cumbria) ir viena no četrdesmit astoņām Anglijas ceremoniālajām grāfistēm un viena no divdesmit septiņām nemetropoles grāfistām valsts ziemeļrietumu daļā. Ietilpst Ziemeļrietumanglijas reģionā. Grāfiste robežojas ar Nortamberlendu ziemeļaustrumos, ar Daremu austrumos, ar Ziemeļjorkšīru dienvidaustrumos, ar Lankašīru dienvidos, kā arī ar Skotiju ziemeļos. Grāfisti rietumos apskalo Īrijas jūra. Kambrijas grāfiste ir sīkāk sadalīta sešos rajonos. Administratīvais centrs un lielākā pilsēta ir Kārlaila. Grāfistes kopējā platība ir 6 768 km², pēc 2011. gada datiem grāfistē dzīvo 499 800 iedzīvotāji. Pēc platības tā ir trešā lielākā ceremoniālā grāfiste un otrā lielākā nemetropoles grāfiste. Pēc iedzīvotāju skaita tā ir četrdesmit pirmā lielākā ceremoniālā grāfiste un divdesmit sestā lielākā nemetropoles grāfiste.