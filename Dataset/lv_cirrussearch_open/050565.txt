"Neuzticīgā" (angļu: Unfaithful) ir 2002. gada ASV erotiska trillera filma, kuras režisors un viens no producentiem ir Adrians Lains. Galvenās lomas atveido Ričards Gīrs, Daiena Leina un Olivjē Martinezs. Filmas pirmizrāde notika 2002. gada 10. maijā. Filmas pamatā ir Kloda Šabrola 1969. gada filma The Unfaithful Wife. Daienu Leinu par lomu filmā nominēja Amerikas Kinoakadēmijas balvai un Zelta globusa balvai kā labāko aktrisi. Edvards un Konija ir laulāts pāris, kas kopā ar savu dēlu Čārliju dzīvo Ņujorkas piepilsētā. Kādu dienu Konija iepērkoties nejauši iepazīstas ar Polu. Drīz vien Pola un Konijas starpā rodas mīlas dēka, kas nopietni apdraud Konijas laulību.