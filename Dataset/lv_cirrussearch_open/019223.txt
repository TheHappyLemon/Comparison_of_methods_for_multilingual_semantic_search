Kaniapisko ūdenskrātuve (franču: Réservoir de Caniapiscau) ir ūdenskrātuve Kanādas austrumos, Kvebekas provinces ziemeļos, Labradoras pussalā. Brisay hidroelektrostacijas rezervuārs Kaniapisko upē, daļa no Hydro-Québec Džeimsa līča projekta hidroelektriskā kompleksa. Uzpludināta laikaposmā no 1981. gada līdz 1984. gadam, dambis tika celts laikaposmā no 1981. gada līdz 1983. gadam, aizšķērsojot Kaniapisko upi un novirzot tās ūdeņus Lagrandas pietekā Laforžā. Aizsprosta augstums ir 56 metri. Elektrostacijas jauda ir 469 MW. Ūdens līmenis ūdenskrātuvē mainās par 12,9 metriem. Ūdens apmaiņas periods — 2,2 gadi. Nosaukta pēc tajā apvidū bijušā un ūdenskrātuves celtniecības gaitā pārpludinātā 470 km² lielā Kaniapisko ezera. Aptuveni četras reizes lielāka, nekā šeit agrāk esošie ezeri. Ūdenskrātuves apkaimē taiga, šeit ir mūžīgā sasaluma zona. 1981. gadā līdz ūdenskrātuvei izbūvēts grants ceļš (la Route Transtaïga). Vieta reti apdzīvota, ezera krastā nav nevienas pastāvīgas apmetnes.