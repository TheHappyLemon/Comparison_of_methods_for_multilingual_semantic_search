Pēteris Simms (igauņu: Peeter Simm; dzimis 1953. gada 24. februārī Kivieli, Igaunijā) ir viens no vadošajiem igauņu kinorežisoriem. Viņš ir vairāk kā 15 dokumentālo un spēlfilmu režisors. Pēteris Simms divas reizes ieguvis Latvijas Nacionālo kino balvu „Lielais Kristaps” par gada labāko kino režisoru Latvijā. 1976. gadā ar izcilību beidzis Krievijas Valsts Kinematogrāfijas Universitāti kino un televīzijas režisora specialitātē.