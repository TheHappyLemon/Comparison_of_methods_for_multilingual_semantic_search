Ģedimina tornis (lietuviešu: Gedimino pilies bokštas) ir vēstures un kultūras piemineklis Viļņā, Lietuvā. Viļņas Augšpils dienvidu tornis. Nozīmīgs Viļņas un visas Lietuvas valsts un vēstures simbols. Pirmie nocietinājumi tika celti no koka Ģedimina laikā, Vītauta laikā 1409. gadā tika pabeigta pirmā ķieģeļu pils. Mūsdienās tornī atrodas Lietuvas Nacionālā muzeja nodaļa. Atrodas pilsētas vēsturiskajā daļā, paceļas 48 m augstumā (142 m v.j.l.). Tornim ir trīs stāvi, pats tornis ir 20 m augsts. No torņa virsotnes ir pārredzama Neres upe un Viļņas vecpilsēta. Tornis redzams 50 litu 2003. gada versijas banknotē. Netālu no torņa atrodas Lietuvas prezidenta rezidence — Lielkņazu pils.