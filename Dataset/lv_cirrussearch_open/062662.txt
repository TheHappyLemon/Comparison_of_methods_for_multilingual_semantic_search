Aivans Raitmans (angļu: Ivan Reitman; dzimis 1946. gada 27. oktobrī , miris 2022. gada 12. februārī) bija Čehoslovākijā dzimis Kanādas kino un televīzijas režisors, producents un scenārists. Labāk zināms ar komēdijām, ko veidojis 1980. un 1990. gados. Viņš bija 1998. gadā dibinātā uzņēmuma The Montecito Picture Company īpašnieks. Dzimis Čehoslovākijas dienvidos, mūsdienu Slovākijā, ungāru apdzīvotajā Komārno pilsētā, ebreju ģimenē, kas bija pārdzīvojusi Holokaustu. Kad A. Reitmanam bija 4 gadi, ģimene emigrēja uz Kanādu. Viņa dēls Džeisons Raitmans arī ir kino režisors, producents un scenārists. Starp viņa režisētajām filmām ir Meatballs (1979), Stripes (1981), "Spoku mednieki" (1984), "Spoku mednieki 2" (1989), "Dvīņi" (1988), "Bērnudārza policists" (Kindergarten Cop, 1990), "Deivs" (Dave, 1993) un "Juniors" (Junior, 1994). Tāpat viņš producējis tādas filmas kā Animal House (1978), "Bēthovens" (Beethoven, 1992), "Zvaigžņu basketbols" (1996) un Private Parts (1997).