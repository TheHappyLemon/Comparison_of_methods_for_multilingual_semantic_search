Tāllēkšana vīriešiem bija viena no vieglatlētikas disciplīnām, kas bija iekļautas 1896. gada vasaras olimpisko spēļu programmā. Šī bija viena no sešām laukuma disciplīnām un viena no četrām lēkšanas disciplīnām. Sacensības tika aizvadītas 7. aprīlī Panatinaiko stadionā. Tajās startēja 9 sportisti no 7 valstīm. Visas olimpiskās medaļas šajā disciplīnā izcīnīja ASV sportisti. Par pirmo olimpisko čempionu kļuva Ellerijs Klārks. Šī bija viena no divām zelta medaļām, ko viņš izcīnīja šajās olimpiskajās spēlēs vieglatlētikā. Sudraba medaļu izcīnīja Roberts Garets, bet bronzas medaļu ieguva Džeimss Konolijs. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika pasniegtas sudraba un bronzas medaļas.