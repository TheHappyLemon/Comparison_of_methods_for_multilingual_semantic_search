Četri Grand Slam tenisa turnīri ir ATP (vīriešiem) un WTA (sievietēm) sezonas prestižākās sacensības, ņemot vērā pasaules ranga punktus, tradīcijas, naudas balvu fondu un sabiedrības uzmanību. Tie ir: Austrālijas atklātais čempionāts Francijas atklātais čempionāts Vimbldonas čempionāts ASV atklātais čempionāts Tenisā vienspēļu spēlētājs vai dubultspēļu komanda, kas uzvar visos četros Grand Slam turnīros vienā gadā, tiek dēvēta par Grand Slam jeb kalendārā gada Grand Slam ieguvēju, ja tajā pašā gadā papildus sasniegtajam Grand Slam izdodas arī uzvarēt olimpiskajās spēlēs, tad šādu panākumu sauc par zelta Grand Slam. Ja spēlētājs vai komanda uzvar visos četros turnīros pēc kārtas, bet ne viena kalendārā gada laikā, to sauc par nekalendārā gada Grand Slam. Savukārt, ja savas karjeras laikā spēlētājs vai komanda uzvar visos četros turnīros, to sauc par karjeras Grand Slam.