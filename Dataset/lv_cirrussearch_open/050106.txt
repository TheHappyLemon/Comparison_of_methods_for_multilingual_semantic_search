Edvards fon Lenguss (igauņu: Edward von Lõngus) ir igauņu stensila mākslinieks. Viņa darbi ir piesaistījuši mediju un vairāku mākslas kritiķu uzmanību, izstādīti izstādēs un pārdoti izsolēs. Edvards fon Lenguss bieži tiek salīdzināts ar Banksy, jo arī viņa darbos ir iekļauti politiski un sociāli komentāri, kā arī viņš izmanto stensila tehniku un nav zināma viņa identitāte. 2014. gadā par stensilu "Kaņepjbārdis un Raganu mednieks" viņš saņēma Tartu Pilsētas kultūras balvu. Galveno tēlu, kas ir aizgūts no igauņu bērnu grāmatas "Naksitrallīši" (autors Eno Rauds), apcietina cīnoties ar narkotiku izplatīšanu. 2018. gada janvārī Edvards fon Lenguss ieguva Igaunijas Ārlietu ministrijas kultūras balvu par viņa digitālo ielas mākslas projektu ‘(R)estart Reality’.