Late Registration ir amerikāņu repera Kanjes Vesta otrais studijas albums, kas tika izdots 2005. gada 30. augustā, zem RoC-A-Fella Records leibla. Albuma ierakstīšana ilga apmēram gadu vairākās studijās Ņujorkā, Holivudā un citur. Kritiķi vērtēja albumu ļoti labi, un albums ieguva pirmo vietu daudzos albumu topos. Albums tika pārdots vairāk kā 860,000 kopijās pirmajā nedēļā. Late Registration kļuva par vienā nedēļā visvairāk pārdoto albumu Def Jam leibla vēsturē, līdz 2007. gadam kad Vests ar savu trešo albumu "Graduation" pārspēja pats savu rekordu pārdodot albumu vairāk kā 950,000 kopiju pirmajā nedēļā. Late Registration ieguva vairākus apbalvojumus, ieskaitot Grammy balvu par Labāko repa albumu. Žurnāls Rolling Stone nosauca to par gada labāko albumu un deva tam ļoti reto piecu zvaigžņu vērtējumu. Neskaitot labo kritiķu vērtējumu, albums bija arī ļoti komerciāli veiksmīgs, tas ir pārdots vairāk kā četros miljonos eksemplāru. No albuma iznāca ļoti veiksmīgais singls "Gold Digger" kurā kopā ar Kanje piedalījās Džeimijs Fokss. Iznāca arī vairākus apbalvojumus vinnējušais singls "Diamonds from Sierra Leone" kurā piedalījās arī Jay-Z. Albuma ceturtais singls "Touch The Sky" kopā ar Lupe Fiasco arī bija ļoti veiksmīgs. Albums tika pārizdots "delux versijā" CD un lejuplādēs formā ASV, Lielbritānijā un Austrālijā. ASV versijā bija iekļauts singla "Diamonds from Sierra Leone" remikss kurš arī kļuva diezgan populārs. Neskatoties uz Vesta pirmā albuma "The College Dropout" panākumiem, Late Registration tiek uzskatīs par Vesta izrāviena albumu. Fani un kritiķi arī uzskata Late Registration par Vesta labāko albumu.