Latvijas Poļu savienība (poļu: Związek Polaków w Łotwie) bija Latvijas poļu politiskā partija un biedrība. Tā pastāvēja no 1917. (pēc citām ziņām no 1922. gada) līdz 1934. gadam. No 1938. līdz 1939. gadam tika atjaunota biedrības darbība. Partiju Saeimā pārstāvēja Vladislavs Lapinskis, Jānis Veržbickis un Jaroslavs Viļpiševskis. Partijas pirmais līderis bija pirmā farmaceite - sieviete Latvijā Staņislava Dovgjallo. 1931. gadā rīkotajās 4. Saeimas vēlēšanās partija bija iesaistīta balsu pirkšanas skandālā. Balsis tika pirktas Rīgā. Balsotāji tika uzpirkti ar diviem latiem, sviestmaizi un degvīnu. Vairākiem balsu pircējiem tika piespriests cietumsods. Pēc Ulmaņa apvērsuma 1934. gada maijā tika apturēta partijas darbība.