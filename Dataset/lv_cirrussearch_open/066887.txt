Kivačs (krievu: Кивач, Oloņecas karēļu: Kivačču, somu: Kivatsu) ir ūdenskritums Sunas upē Karēlijā, Krievijā. Nosaukums cēlies, domājams, no somu valodas un nozīmē ‘varenais’. Atrodas Sunas upē 27 km no ietekas Oņegas ezerā. Ūdenskritums kaskādes tipa 170 m garumā. Veidojas, upes gultnei šķērsojot diabaza atsegumu. Klints sadala ūdenskritumu divās straumēs. Galvenā straume krīt pār četrām kaskādes pakāpēm, no kurām augstākā (pēdējā) ir 8 m augsta. Rakstu avotos pirmoreiz minēts 1566. gadā. 20. gadsimta sākumā daļu upes ūdens resursu novirzīja Sunas hidroelektrostaciju kaskādei, kā rezultātā ūdenskrituma caurtece samazinājās līdz 66 m³/s. 1931. gadā ap ūdenskritumu izveidots Kivača rezervāts 10 880 ha platībā. Nozīmīgs tūrisma objekts.