Virves vilkšana 1900. gada vasaras olimpiskajās spēlēs bija viens no 20 oficiālajiem olimpiskajiem sporta veidiem. Sacensībās startēja 2 komandas (katrā pa 6 sportistiem). Abas komandas tika uzskatītas par Jauktajām komandām, jo tās veidoja dažādu valstu pārstāvji. Sacensības tika aizvadītas 1900. gada 16. jūlijā Buloņas meža teritorijā Parīzē. Šajās sacensībās zelta medaļu ieguva Jauktā komanda (Zviedrija / Dānija), bet sudrabs tika piešķirts otrai Jauktajai komandai (Francija / Kolumbija).