Šis raksts ir par franču laikrakstu. Par apšaudi skatīt rakstu Charlie Hebdo apšaude. Charlie Hebdo (izrunā: [ʃaʁli ɛbˈdo]) ir franču satīras iknedēļas laikraksts. Tas publicē karikatūras, ziņojumus, polemiku un anekdotes. Laikraksts izveidots 1970. gadā. 1981. gadā tas beidza darbību, bet 1992. gadā atkal tika izdots. Laikraksta birojam divas reizes ir uzbrukuši teroristi. Pirmo reizi 2011. gadā, bet otro reizi — 2015. gadā. 2015. gadā Charlie Hebdo apšaudē divi bruņoti vīrieši maskās iebruka laikraksta birojā un nogalināja 12 cilvēkus. Teroristu uzbrukuma iemesls bija žurnālā publicētās karikatūras, kas attēloja islāma pravieti Muhamedu.