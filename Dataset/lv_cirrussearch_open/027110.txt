"Viesnīca "Diženā Budapešta"" (angļu: The Grand Budapest Hotel) ir 2014. gada komēdija, kuras režisors ir Vess Andersons. Filmas sižets veidots pēc rakstnieka Stefana Cveiga darbiem. Filma ir par konsjeržu (attēlo Reifs Fainss), kas cenšas pierādīt savu nevainību apsūdzībā par slepkavību. Filmas pirmizrāde notika 2014. gada 6. februārī Berlīnes starptautiskajā kinofestivālā. Filma guva labus panākumus, tika atzīta par vienu no 2014. gada labākajām filmām (9 kritiķu vērtējumā — labākā filma). "Viesnīca "Diženā Budapešta"" tikusi nominēta dažādiem apbalvojumiem, tai skaitā Amerikas Kinoakadēmijas, BAFTA kino balvai un Zelta globusa balvai vairākās nominācijās.