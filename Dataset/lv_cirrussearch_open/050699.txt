"Pūķa sirds" (angļu: Dragonheart) ir 1996. gada asa sižeta piedzīvojumu filma, kuras režisors ir Robs Koens. Galvenās lomas atveido Deniss Kveids, Deivids Tjūliss, Pīts Postlvaits, Dīna Mejere, Džūlija Kristija un Šons Konerijs. Filmas pirmizrāde notika 1996. gada 31. maijā Ziemeļamerikā. Filma nominēta Amerikas Kinoakadēmijas balvai kategorijā "Labākie vizuālie efekti". Bruņiniekam un pūķu bendem Bouenam jāapvienojas ar pūķi Drako, lai apturētu ļauno karali, kam piešķirta daļēja nemirstība.