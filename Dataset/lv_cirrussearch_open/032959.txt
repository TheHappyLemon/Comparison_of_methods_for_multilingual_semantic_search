Basketbolā 1980. gada vasaras olimpiskajās spēlēs notika no 20. līdz 30. jūlijam. Basketbola sacensības notika Olimiskajā iekštelpu stadionā un CSKA sporta pilī, Maskavā. Šajās sacensībās tika sadalīti divi medaļu komplekti — vīriešu un sieviešu izlasēm. Vīriešu sacensībās piedalījās 12 izlases, savukārt sieviešu sacensībās — 6 izlases. Basketbolā pirmo reizi nepiedalījās ASV basketbola izlase, kas šīs spēles boikotēja. Par basketbola čempioniem vīriešu izlasēs kļuva Dienvidslāvijas basketbola izlase. Šī bija otrā reize, kad Dienvidslāvija ieguva čempiona titulu, pirmoreiz — 1972. gadā Minhenē. Savukārt sieviešu turnīrā uzvarēja PSRS basketbola izlase. Starp PSRS zelta medaļniecēm ir arī latviešu basketboliste Uļjana Semjonova.