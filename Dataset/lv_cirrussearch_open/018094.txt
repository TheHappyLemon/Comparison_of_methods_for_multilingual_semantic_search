Viktors Morozs (dzimis 1980. gada 30. jūlijā, Vangažos, Latvijā) ir bijušais Latvijas futbolists, pussargs. Pēc karjeras beigām treneris. Pašlaik (2023) ir Latvijas virslīgas kluba FK RFS galvenais treneris. Savu karjeru viņš sāka FK Valmiera sastāvā. Latvijas izlasē Morozs debitēja 2002. gada jūlijā spēlē pret Azerbaidžānu, izlasē kopumā aizvadīja 24 spēles. 2021. un 2023. gados kā FK RFS treneris kļuva par Latvijas čempionu un izcīnīja Latvijas kausu (2021).