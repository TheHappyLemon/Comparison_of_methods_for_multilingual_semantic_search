Mantikeiras grēda (portugāļu: Serra da Mantiqueira) ir kalnu grēda Brazīlijas dienvidaustrumos, kas stiepjas apmēram 320 kilometru garumā gar Atlantijas okeāna krastu pa Minasžeraisas un Riodežaneiro štatu robežu. Savulaik kalnus klāja biezi meži, kas mūsdienās daudzviet izcirsti. Kalnu grēdai ir liela nozīme Brazīlijas rūpniecisko rajonu ūdensapgādē. Grēdas augstākā virsotne ir 2798 metrus augstā Pedra de Mina.