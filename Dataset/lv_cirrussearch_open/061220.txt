"Šerloks Holmss: Ēnu spēle" (angļu: Sherlock Holmes: A Game of Shadows) ir 2011. gadā izlaista ASV un Apvienotās Karalistes filma. Tās režisors ir Gajs Ričijs. Filmā galvenās lomas atveido Roberts Daunijs jaunākais, Džūds Lo, Noumi Rapasa, Džereds Heriss, Edijs Marsans, Reičela Makadamsa un Stīvens Frajs. Filmas galveno varoņu pamatā ir Artura Konana Doila romānu tēli. Roberts Daunijs jaunākais atveido Šerloku Holmsu, bet Džūds Lo atveido doktoru Vatsonu. Filma ir 2009. gada filmas "Šerloks Holmss" sikvels. "Šerloks Holmss: Ēnu spēle" pirmizrāde notika 2011. gada 16. decembrī. Filma bija finansiāli veiksmīga, nopelnot 545,5 miljonus ASV dolārus.