Riko Gross (vācu: Ricco Groß; dzimis 1970. gada 22. augustā Šlemā, Vācijā) ir bijušais vācu biatlonists. Savas karjeras laikā piedalījās 5 Olimpiskajās spēlēs (1992, 1994, 1998, 2002, 2006). 1992., 1994., 1998. un 2006. gada Olimpiskajās spēlēs viņš izcīnīja zelta medaļu stafetē, piedaloties Vācijas izlases sastāvā. 1992. un 1994. gada Olimpiskajās spēlēs viņš izcīnīja arī sudraba medaļu 10 kilometru sprintā, 2002. gada Olimpiskajās spēlēs viņš izcīnīja sudrabu stafetē un bronzu 12,5 kilometru iedzīšanā. Pasaules čempionātā viņš ir izcīnījis vairākas medaļas. 10 kilometru sprintā viņš izcīnīja bronzu 1995. gadā, bet sudrabu 2003. un 2004. gadā. 1999., 2003. un 2004. gadā viņš izcīnīja zelta medaļu iedzīšanā. 20 kilometru distancē viņš uzvarēja 1997. gadā, izcīnīja sudrabu 1999. gadā, bet 2003. un 2005. gadā viņš izcīnīja bronzas medaļu. Pasaules kausā 1997.—1998. gada sezonas kopvērtējumā viņš izcīnīja 2. vietu.