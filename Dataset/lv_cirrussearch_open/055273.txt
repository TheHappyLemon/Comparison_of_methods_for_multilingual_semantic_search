Ouens Lī Hārgrīvss (angļu: Owen Lee Hargreaves, dzimis 1981. gada 20. janvārī) ir bijušais Anglijas futbolists, spēlēja pussarga pozīcijā, pārstāvējis Anglijas futbola izlasi. Pēc savas dzimšanas vietas un vecāku izcelsmes viņš varēja pārstāvēt Kanādas, Velsas vai Anglijas izlasi, karjeras sākumā spēlēja Velsas U19 izlasē, bet pēc tam pārstāvējis Angliju. Savu karjeru Hārgrīvss sāka Vācijas Bundeslīgas komandā Minhenes "Bayern". Septiņu gadu laikā ar Bayern komandu Hārgrīvss izcīnīja četrus Vācijas čempionu titulus, kā arī 2001. gadā uzvarēja UEFA Čempionu līgā. Hārgrīvss pievienojās Manchester United 2007. gadā. Savā pirmajā sezonā viņš palīdzēja komandai izcīnīt Anglijas Premjerlīgas titulu, kā arī uzvarēt Čempionu līgā. Savu karjeru noslēdza citā Mančestras komandā – Manchester City. Anglijas futbola izlases sastāvā Hārgrīvss ir spēlējis 2002. un 2006. gada FIFA Pasaules kausā, kā arī 2004. gada Eiropas čempionātā.