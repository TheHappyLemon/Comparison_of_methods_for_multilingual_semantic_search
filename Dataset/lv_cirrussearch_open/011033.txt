Gabriela Dī "Gebija" Gifordsa (angļu: Gabrielle Dee "Gabby" Giffords; dzimusi 1970. gada 8. jūnijā) ir ASV politiķe un uzņēmēja. Viņa pašlaik ir ASV Pārstāvju palātas locekle no Arizonas 8. apgabala, pārstāv Demokrātisko partiju. G. Gifordsa ir trešā sieviete no Arizonas, kas tikusi ievēlēta ASV Kongresā. Gifordsa izglītību ieguva Scripps College un Kornela Universitātē (Cornell University). Pirms darbības ASV Pārstāvju palātā viņa no 2001. līdz 2003. gadam bija Arizonas Pārstāvju palātas, un no 2003. līdz 2005. gadam bija Arizonas Senāta locekle. 2011. gada 8. janvārī politiķe netālu no Tūsonas tika sašauta apšaudē pie lielveikala. Viņai bija cauršauta galvas brūce. Vēlāk tika paziņots, ka tas bija atentāta mēģinājums pret G. Gifordsu. Gifordsa ir precējusies ar astronautu Marku Keliju, viņiem ir divi bērni.