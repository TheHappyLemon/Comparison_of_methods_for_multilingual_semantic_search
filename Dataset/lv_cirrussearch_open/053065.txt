Beļsko-Bjala (poļu: Bielsko-Biała) ir pilsēta Polijas dienvidos, Silēzijas vojevodistē Beskīdu piekājē. Pilsēta tika izveidota 1952.gadā, apvienojot divas senākas pilsētas — Silēzijas Belsko un Mazpolijas Bjalu. Abas pilsētas daļas atdala Bjalas upīte, kura kalpojusi par pamatu abu pilsētu nosaukumam. No 1972.gada līdz 2000.gadam Belsko-Bjalā tika ražotas automašīnas Polski Fiat 126p, arī mūsdienās pilsētā ir Fiat autorūpnīca. Planieru un lidmašīnu ražošana (kompānijas Allstar PZL Glider un Margański & Mysłowski). Belsko-Bjalas muzejs (Muzeum w Bielsku-Białej - Zamek książąt Sułkowskich). Belsko-Bjalas universitāte. Pilsētā atrodas animācijas filmu studijā, kurā divdesmitā gadsimta sešdesmitajos gados tika radīts animācijas seriāls Bolek i Lolek. Belsko-Bjalā dzimuši komponists Zbigņevs Preisners (Zbigniew Preisner, 1955) un pianists Artūrs Šnābels (Artur Schnabel, 1882—1951).