The Beach Boys ir amerikāņu rokgrupa, kas tika izveidota 1961. gadā Hotornā, Kalifornijā. Grupa sākotnēji sastāvēja no brāļiem Braiena, Denisa un Karlsa Vilsona, viņu brālēna Maika Lova un drauga Ala Džardīna. Vilsonu tēva Murija vadībā 1962. gadā The Beach Boys parakstīja līgumu ar Capitol Records. Grupas sākotnējais mūzikas izpildījums ieguva popularitāti visā ASV dēļ savas ciešās vokālās harmonijas un Dienvidkalifornijas jauniešu kultūras atspoguļošanas savos dziesmu tekstos - sērfošana, automašīnas, un romantika. 1960. gadu vidū Braiena Vilsona augošās radošās ambīcijas un dziesmu rakstīšanas spēja pārvaldīja grupas muzikālo virzienu.