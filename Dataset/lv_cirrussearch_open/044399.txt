"Visa pasaules nauda" (angļu: All the Money in the World) ir 2017. gada trilleris, kura režisors un viens no producentiem ir Ridlijs Skots. Galvenās lomas atveido Mišela Viljamsa, Marks Volbergs, Kristofers Plamers un Romēns Duriss. Filmas pirmizrāde notika 2017. gada 17. decembrī Semjuela Goldvina teātrī. Kristofers Plamers par savu darbu filmā tika nominēts Amerikas Kinoakadēmijas balvai nominācijā "Labākais aktieris otrā plāna lomā". Filma stāsta par 16 gadus vecā Džona Pola Getija III nolaupīšanu un viņa mātes izmisīgajiem mēģinājumiem pārliecināt Džona vectēvu miljardieri Žanu Polu Getiju samaksāt izpirkuma maksu.