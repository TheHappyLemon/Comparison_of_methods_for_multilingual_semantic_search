Ekliptika (sengrieķu: ἔκλειψις — 'aptumsums') ir debess sfēras pilnais riņķis — gada laikā Saules centra veiktais no Zemes redzamais ceļš. Ekliptikas nosaukums radies no tā, ka uz tās notiek visi Mēness un Saules aptumsumi. Arī citu Saules sistēmas planētu redzamais ceļš ir ekliptikas tuvumā. Ekliptikas plakne sakrīt ar Zemes orbītas plakni un tā ar debess ekvatora plakni veido 23°7' lielu leņķi. Ekliptika iet cauri visiem zodiaka zvaigznājiem. Plašākā nozīmē par ekliptiku mēdz dēvēt jebkuru gaismu izstarojoša vai atstarojoša debess ķermeņa pilno riņķi.