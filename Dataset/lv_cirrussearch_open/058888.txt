Miodrags Belodediči (rumāņu: Miodrag Belodedici, dzimis 1964. gada 20. maijā) ir bijušais Rumānijas futbolists, spēlēja libero pozīcijā, bijis Rumānijas futbola izlases dalībnieks. Savu karjeru sācis 19 gadu vecumā Steaua București komandā. Piecas reizes kļuvis par Rumānijas čempionu un 1986. gadā izcīnījis Eiropas kausa trofeju. 1991. gadā ar Red Star Belgrade komandu Belodediči izcīnīja savu otro Eiropas kausa trofeju. Vēlāk pārstāvējis arī Spānijas un Meksikas klubus. Ar Rumānijas futbola izlasi piedalījies 1994. gada FIFA Pasaules kausā, kā arī 1996. un 2000. gada Eiropas čempionātā.