Platano upes biosfēras rezervāts (spāņu: Reserva de la biosfera de Río Plátano) ir nacionālais parks Hondurasas austrumos. Rezervāts, kura lielākā daļa atrodas Platano upes baseinā, ietver sevī Hondurasas lielākos meža masīvus, kurus apdzīvo vairākas apdraudētas dzīvnieku sugas. 1982. gadā rezervāts tika iekļauts UNESCO Pasaules mantojuma sarakstā, bet kopš 2011. gada tas ir apdraudēto objektu vidū, jo mežu apdraud malumedniecība, nelegāla mežizstrāde un noganīšana. Rezervāts izveidots 1960. gadā kā "Baltās pilsētas arheoloģiskais rezervāts", jo leģenda vēsta, ka šajā reģionā atradās Baltā pilsēta (La Ciudad Blanca). Mūsdienu nosaukumu rezervāts ieguva 1980. gadā.