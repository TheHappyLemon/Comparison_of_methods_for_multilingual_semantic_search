HESCO barjera jeb HESCO bastions ir mūsdienu nocietinājumu veids, ko veido saliekama metāla karkass un izturīgs plastmasas maiss. Tas tiek izmantots aizsardzībai no sprādzieniem un strēlnieku ieroču uguns. Šīs barjeras tiek izmantotas gandrīz katrā ASV armijas bāzē Irākā un Afganistānā. HESCO barjeras nosaukums ir radies no britu kompānijas, kura sāka ražot šīs barjeras 80. gadu beigās. Tās iesākumā bija paredzētas aizsardzībai pret eroziju un plūdiem, bet jau 90. gadu sākumā tās kļuva par plaši lietotu aizsardzības līdzekli.