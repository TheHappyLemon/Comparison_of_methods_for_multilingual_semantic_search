Pamukkale (turku: Pamukkale — ‘kokvilnas pils’) atrodas pie Denizli pilsētas Turcijā. Šeit esošie kalni ir izveidojušies, nogulsnējoties kaļķakmenim. Populāri ir arī termālie baseini. Vēl šeit atrodas muzejs, sengrieķu un romiešu laika pilsētas Hierapoles drupas. Abi objekti kopā iekļauti UNESCO Pasaules mantojuma sarakstā. Pamukkale ir ievērojams tūrisma objekts, ik gadu to apmeklē ap 2 miljoniem cilvēku.