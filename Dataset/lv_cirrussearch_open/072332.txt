N.W.A (Niggaz Wit Attitudes) bija Komptonā bāzēta hiphopa grupa. Viņi tiek uzskatīti par gangsteru repa aizsācējiem. Tā bija aktīva no 1987. gada līdz 1991. gadam. Tā tika aizliegta daudzās ASV radio stacijās, tomēr grupa ir pārdevusi vairāk kā deviņus miljonus albumu ASV. To otrais albums Straight Outta Compton tiek uzskatīts par vienu no pirmajiem jaunā gangsteru repa albumiem. Žurnāls Rolling Stone ierindoja N.W.A. kā astoņdesmit trešo visu laiku labāko mūzikas grupu savā "100 Greatest Artists of All Time" topā. Grupā ietilpa Dr. Dre, Ice Cube, Eazy E, DJ Yella, MC Ren, kuri paši savās solokarjerās ir pārdevuši miljoniem albumu.