Limpopo nacionālais parks (portugāļu: Parque Nacional do Limpopo) ir 2001. gadā izveidots nacionālais parks Mozambikas dienvidos, Gazas provincē pie Dienvidāfrikas robežas. Nacionālais parks ietver sevī trīs atsevišķas zonas - rezervātu, apskates zonu un resursu utilizācijas (medību) zonu. Dienvidāfrikas pusē atrodas Krīgera nacionālais parks, no kura pārvietoti daudzi no Limpopo nacionālā parka dzīvniekiem. Ir plāni par Lielā Limpopo pārrobežu parka izveidi, kurā iekļautos nacionālie parki Dienvidāfrikā, Mozambikā un Zimbabvē.