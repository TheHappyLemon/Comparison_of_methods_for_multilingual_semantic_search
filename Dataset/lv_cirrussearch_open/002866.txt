Mozess Jūdžīns Malons (angļu: Moses Eugene Malone; dzimis 1955. gada 23. martā Petersburā, Virdžīnijas štatā, ASV, miris 2015. gada 13. septembrī) bija amerikāņu basketbolists, spēlēja spēka uzbrucēja un centra pozīcijā. Profesionāļa karjeras laikā ir pārstāvējis dažādus ABA un NBA klubus. Viņš ir trīs reizes atzīts par līgas vērtīgāko spēlētāju (1979, 1982, 1983), 1983. gadā izcīnīja NBA čempionu gredzenu un tika atzīts par finālsērijas MVP. 1996. gadā tika nosaukts par vienu no 50 izcilākajiem NBA spēlētājiem visā līgas vēsturē. 2001. gadā uzņemts Basketbola slavas zālē.