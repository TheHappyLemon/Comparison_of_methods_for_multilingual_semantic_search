Sters (no franču: stere, kas savukārt no grieķu: στερεό (stereo) — 'kubisks, masīvs, telpisks') jeb kraujmetrs ir tilpuma mērvienība, ko izmanto malkas vai citu kokmateriālu mērīšanai. Viens sters atbilst vienam kubikmetram, precīzāk, tas ir viens kubikmetrs, kas aizpildīts ar gareniski sakrautu malku vai kādu citu kokmateriālu. Attiecīgi vienā kubikmetrā ietilpst arī spraugas, kas veidojas starp malkas pagalēm. Vidēji vienā sterā ir aptuveni 0,6 — 0,7 kubikmetri koksnes.