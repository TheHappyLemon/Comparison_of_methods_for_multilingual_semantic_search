Autoceļš 2 ir viens no galvenajiem Polijas autoceļiem. Tas ir 672 kilometrus garš un savieno Vācijas pierobežu valsts rietumos ar Terespoli valsts austrumos. Autoceļš 2 ir arī daļa no Starptautiskā E-ceļu tīkla, autoceļa E30, un ved cauri piecām Polijas vojevodistēm: Lubušas, Lielpolijas, Lodzas, Mazovijas un Ļubļinas vojevodistei. Vairākos posmos autoceļu dublē Automaģistrāle A2, bezmaksas alternatīva šim ceļam ir Autoceļš 92. Posmā no Vācijas robežas līdz Kalušinai, viss autoceļš ir maksas automaģistrāle A2, taču nelielā posmā no Varšavas līdz Miņskas Mazoveckai pastāv Autoceļa 2 posms. Varšavas apvedceļa posmā Autoceļš 2 un Automaģistrāle A2 pārtop par zemākās klases, bezmaksas automaģistrāli S2.