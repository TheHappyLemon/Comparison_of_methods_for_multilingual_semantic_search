Dezirē Elizabete Sibilla Silveršiolda ir Zviedrijas princese un baronese, dzimusi 1938. gada 2. jūnijā Hāgas pilī. Viņa ir prinča Gustava Ādolfa un princeses Sibillas ģimenes trešā meita, kā arī karaļa Kārļa XVI Gustava un princešu Margarētas, Birgittas un Kristīnes māsa. Princese Dezirē, tāpat kā visas viņas māsas mācījās Franču ģimnāzijā Stokholmā, vēlāk studēja valodas Šveicē.Viņa ir ieguvusi izglītību kā bērnu dārza skolotāja, kā arī studējusi tekstila tehnikas zinātni Konstfaka tehniskajā augstskolā Stokholmā. 1964. gada 5. jūnijā viņa Stokholmas Doma baznīcā salaulājās ar baronu Niklasu Silveršioldu jaunāko, dzimušu 1934. gadā. Šajā dienā viņa bija ietērpusies tajā pašā tērpā, kādā bija ietērpusies, laulājoties viņas māsa princese Birgitta trīs gadus iepriekš savās kāzās. Silveršioldu baronu pāris dzīvo Kobergas pilī, Vesterjētlandē. Sakarā ar to, ka princese precējusies ar nekaralisku personu, viņa ir zaudējusi titulu Viņas Karaliskā Augstība, tā vietā dabūjot goda titulu Princese Dezirē, baronese Silveršiolda. 2010. gadā princese Dezirē ieņem 210 rindu vietā uz Britānijas troni. Silveršioldu baronu pārim ir dēls un meita- Barons Karls Otto Edmunds Silveršiolds, dzimis 1965. gadā, kurš ir precējies ar Mariju Fredriksoni, kuriem ir meita Anna Margareta Sibilla Dezirē, kā arī Kristīne Luīze Eva Madeleine, dzimusi 1966. gadā, kura ir precējusies ar baronu Hansu Luīzu Žerāru, kuriem ir bērni- Estelle Luīze Dezirē, barons Karls Žerārs un barons Freds Luīzs Žerārs.