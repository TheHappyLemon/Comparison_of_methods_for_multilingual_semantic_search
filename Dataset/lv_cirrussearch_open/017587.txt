Zelta palmas zars (franču: Palme d'Or) ir augstākais apbalvojums Kannu kinofestivālā, kas tiek pasniegts oficiālā konkursa uzvarētājfilmas režisoram. Balvu 1955. gadā ieviesa festivāla organizatoriskā komiteja. Pirmo Zelta palmas zaru saņēma amerikānis Delberts Manns par filmu Marty, par ko viņš ieguva arī Amerikas Kinoakadēmijas balvu. Balvas dizains laika gaitā ir mainījies, pašlaik tiek pasniegta 1992. gada dizaina balva, pati palma ir veidota no 24 karātu zelta. Balvu divas reizes ir ieguvuši septiņi režisori (vienu no tām ieguva brāļi beļģi Dardēni).