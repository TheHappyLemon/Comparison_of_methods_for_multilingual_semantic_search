Bnei Aiša (ivritā: בני עי"ש) ir pilsēta Izraēlas centrālajā daļā. Pilsētas nosaukums ir radies no rabīna Akivas Josefa Šlecingera vārda akronīma — ‘Aiša dēli’. Šobrīd pilsētā dzīvo vairāk kā 7000 iedzīvotāju. Pirms Izraēlas valsts izveidošanas šeit atradās Lielbritānijas militārā bāze. Piecdesmito gadu sākumā šeit tika izveidota tranzītnometne ebrejiem no Jemenas, bet 1957. gada 7. oktobrī tika izveidota Bnei Aišas nometne. Kad Padomju Savienība ebrejiem atļāva izbraukt uz Izraēlu, šeit radās liela šo izceļotāju kopiena. Tikai 1981. gadā Bnei Aiša ieguva pašvaldības tiesības. Pašvaldībā darbojas 2 sākumskolas, bibliotēka, jauniešu klubs un citi interešu klubi. No Lielbritānijas valdīšanas laikiem šeit ir palikuši divi ūdenstorņi, kas atrodas pilsētas ziemeļos. Kopš 2000. gada 8.decembra Tukums ir Bnei Aišas sadraudzības pilsēta Latvijā.