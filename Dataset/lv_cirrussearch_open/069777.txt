"Trako krekls" (angļu: The Jacket) ir 2005. gada ASV zinātniskās fantastikas psiholoģiska trillera filma, kuras režisors ir Džons Meiberijs. Filmā galvenās lomas atveido Adriens Brodijs, Kīra Naitlija, Kriss Kristofersons, Dženifere Džeisone Lī, Kellija Linča, Breds Renfro un Denjels Kreigs. Filma daļēji balstīta uz 1915. gada Džeka Londona romānu The Star Rover. Filma stāsta par Līča kara veterānu, kurš brīnumaini atveseļojas pēc šāviena galvā. Atgriežoties ASV, viņu apsūdz policista slepkavībā un ievieto psihiatriskajā slimnīcā. Eksperimentālas ārstēšanas laikā viņu uz laiku ievieto morgā, kā rezultātā viņš sāk ceļot laikā. Filmas "Trako krekls" pirmizrāde notika 2005. gada 23. janvārī Sandensas kinofestivālā. Filma bija finansiāli neveiksmīga, nopelnot 21,1 miljonu ASV dolāru pie 28,5 miljonu budžeta. "Trako krekls" saņēma atšķirīgas kritiķu atsauksmes. Tīmekļa vietnē Rotten Tomatoes filmai ir 44% vērtējums.