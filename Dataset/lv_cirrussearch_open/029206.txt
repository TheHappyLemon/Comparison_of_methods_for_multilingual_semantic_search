Jēvle (zviedru: Gävle, izrunā: [ˈjɛːvlə]) ir pilsēta Zviedrijā, Jēvleborjas lēnes administratīvais centrs. 2010. gadā pilsētā dzīvoja 71 tūkstotis iedzīvotāju, līdz ar to tā ir 13. lielākā Zviedrijas pilsēta. Jēvle ir vecākā pilsēta Norlandē (Zviedrijas ziemeļu daļā), pilsētas tiesības ieguvusi 1446. gadā. Pilsētu pārstāv divi klubi, kas spēlē Zviedrijas augstākajās līgās — hokeja komanda Brynäs IF un futbola komanda Gefle IF. Viena no Jēvles sadraudzības pilsētām ir Jūrmala.