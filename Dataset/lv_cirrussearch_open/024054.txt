Eholālija (grieķu: ἠχώ — ‘atbalss’ un λαλιά — ‘runa’) ir neapzināta, automātiska dzirdēto vārdu un frāžu atkārtošana bez to nozīmes saprašanas. Eholālija dažreiz piemīt maziem bērniem runas veidošanās agrīnajā posmā, maksimāli līdz trīs gadu vecumam. Vēlāk parasti norāda uz garīgiem traucējumiem un attīstības novirzēm (šizofrēnija, autisms, Tureta sindroms), kā arī smadzeņu bojājumiem (piemēram, pēc insulta).