Anna Hilda Villija Vautersa (Ann Hilde Willy Wauters; dzimusi 1980. gada 12. oktobrī Sintniklāsā, Beļģijā) ir beļģu basketboliste, spēlē centra pozīcijā, Beļģijas sieviešu basketbola valstsvienības spēlētāja, pašlaik (2010) pārstāv WNBA klubu Sanantonio "Silver Stars", taču laikā, kad nenotiek WNBA čempionāts, viņa spēlē Jekaterinburgas "UGMK". Basketbolu spēlē no 12 gadu vecuma. Savu profesionāles karjeru sākusi pēc augstskolas beigšanas. 2000. gada WNBA draftā tika draftēta ar kopējo 1. numuru, viņu draftēja Klīvlendas "Rockers". Vautersa kļuva par pirmo Beļģijā dzimušo spēlētāju, kas ir spēlējusi WNBA. Vēl ir spēlējusi Ņujorkas "Liberty".