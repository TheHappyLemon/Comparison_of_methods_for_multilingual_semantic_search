"Ceturtais protokols" (angļu: The Fourth Protocol) ir 1987. gada spiegu filma, kas balstīta uz Frederika Forsita tāda paša nosaukuma romānu. Filmas režisors ir Džons Makenzijs. Galvenās lomas atveido Maikls Keins, Pīrss Brosnans, Džuliāns Glovers, Neds Bītijs, Īans Ričardsons un Džoanna Kesidija. Filmas pirmizrāde notika 1987. gada 28. augustā. Džons Prestons ir britu aģents, kura uzdevums ir novērst krievu plānus saistībā ar potenciālu kodolsprādzienu blakus amerikāņu bāzei Lielbritānijā. Krievi cer, ka šī rīcība sagraus "īpašās attiecības" starp ASV un Lielbritāniju.