"Jātnieks bez galvas" (angļu: Sleepy Hollow) ir 1999. gada šausmu filma, kuras režisors ir Tims Bērtons. Galvenās lomas atveido Džonijs Deps, Kristīna Riči, Miranda Ričardsone, Maikls Gembons, Kaspers Van Diēns un Džefrijs Džounss. Filmas pirmizrāde notika 1999. gada 17. novembrī Holivudā. Filma tika nominēta trim Amerikas Kinoakadēmijas balvām: "Labākais mākslinieka darbs", "Labākais operatora darbs" un "Labākie kostīmi", no kurām tā uzvarēja kategorijā par labāko mākslinieka darbu. Filmas sižets notiek 1799. gadā, kad policists Ičabods Kreins dodas uz ciematu Ņujorkas štatā. Viņa mērķis tur ir izmeklēt trīs slepkavības, kurās par aizdomās turamo uzskata leģendāro Jātnieku bez galvas.