2007.—08. gada Samsung Premjerlīgas sezona bija 17. Latvijas hokeja līgas sezona pēc Latvijas neatkarības atjaunošanas. Tāpāt kā iepriekšējā sezonā, arī šajā līgas galvenais sponsors bija Samsung, kas šosezon līgai piešķīra 110 000 latu. Regulārajā sezonā, kas sākās 2007. gada 8. septembrī un beidzās 2008. gada 27. februārī, pārliecinoši uzvarēja HK Liepājas Metalurgs. Otrajā vietā, tikai par vienu punktu priekšā HK Rīga 2000, ierindojās ASK/Ogre, tādējādi, tāpat kā Metalurgs, panākot automātisku iekļūšanu izslēgšanas kārtas pusfinālos. SC Energija, ar 3 punktiem ierindojoties pēdējā vietā, izslēgšanas kārtai nekvalificējās. 2008. gada 1. martā, Vidzemes ledus hallē, norisinājās Latvijas hokeja līgas zvaigžņu spēle, kurā savā starpā tikās Latvijas un Ārzemju zvaigznes. Spēle noslēdzās neizšķirti 9-9. 3. martā sākās izslēgšanas kārta, kur ceturdaļfinālos savā starpā tikās SK LSPA/Rīga ar DHK Latgale, kā arī HK Rīga 2000 ar Tartu Big Diamonds. HK Rīga 2000 sērijā uzvarēja abās spēlēs, kamēr otrā pārī DHK Latgale uzvarēja sērijā ar 2-1. Pirmajā pusfināla pārī pārliecinošu uzvaru svinēja HK Liepājas Metalurgs, kurš pārspēja DHK Latgales klubu. Otrā pāri noritēja sīvs duelis. Lai gan sērija noslēdzās ar 3:1 ASK/Ogres labā, divas no uzvarām tā guva vienīgi papildlaikā. Līdz ar šo pusfināla zaudējumu HK Rīga 2000 ir pārtraukusi savu čempionu titulu sēriju(četras reizes pēc kārtas). Pirmā spēle finālsērijā notika 19. martā, Liepājā. Spēlē ar 6-1 uzvarēja ASK/Ogri pārspēja HK Liepājas Metalurgs. Sērija turpinājās 21. martā, kad Metalurgs pārspēja Ogri ar 5-3. Trešajā finālsērijas mačā, kas notika 23. martā, Metalurgs savā laukumā atkal uzvarēja ar 5-3, bet 25. martā komanda izcīnīja čempionu titulu, Ogrē uzvarot ar 1-0. 20. martā sākās cīņa arī par Latvijas hokeja līgas bronzas medaļām un pirmajā mačā, ar 2-1, DHK Latgale pārspēja HK Rīga 2000 klubs. HK Rīga 2000 uzvaru izcīnīja arī otrajā spēlē, tādējādi izcīnot Latvijas hokeja līgas bronzas medaļas.