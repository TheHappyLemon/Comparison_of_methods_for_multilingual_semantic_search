Britu Kino un televīzijas mākslas akadēmija (angļu: British Academy of Film and Television Arts; abreviatūra: BAFTA) ir bezpeļņas organizācija Apvienotajā Karalistē, kas pasniedz gadskārtējus apbalvojumus par sasniegumumiem kino, televīzijā, videospēlēs un cita veida animācijās. Tā tika nodibināta 1947. gadā. Par sasniegumiem kinofilmās tiek pasniegtas BAFTA kino balvas. Tās pasniedz vienam no katrā kategorijā iepriekš nominētajiem pretendentiem. Kategorijas ir "Labākā filma", "Labākais aktieris", "Labākā aktrise", "Labākais aktieris otrā plāna lomā", "Labākā aktrise otrā plāna lomā", "Labākais režisors", "Labākais scenārijs" un citas. Par sasniegumiem TV filmās un seriālos tiek pasniegtas BAFTA televīzijas balvas dažādās kategorijās. Kopš 1971. gada katru gadu vienam pretendentam tiek pasniegta balva BAFTA Fellowship par mūža ieguldījumu. Pirmais šo balvu saņēma Alfreds Hičkoks.