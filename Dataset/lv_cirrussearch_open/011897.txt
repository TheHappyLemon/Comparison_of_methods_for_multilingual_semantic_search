Neptūna grēda (angļu: Neptune Range) ir ap 110 km gara kalnu grēda Antarktīdā. Stiepjas ziemeļu—dienvidu virzienā dienvidrietumos no Forestala grēdas Pensakolas kalnos. Augstākā virsotne ir Hoksa kalns (1975 m). Kalnus 1956. gada 13. janvārī atklāja un no gaisa nofotografēja ASV Kara flotes operācijas Highjump transkontinentālā pārlidojuma laikā. Grēda nosaukta par godu Lockheed P-2 Neptune lidmašīnai, ar kuru pārlidojums tika veikts. 1963. gadā Neptūna grēdā tika ierīkots ASV ārkārtas patvērums. 1965./1966. gada sezonā patvēruma vietā tika ierīkota Neptunas sezonālā nometne (Camp Neptune), kas tika izmantota par bāzi kalnu masīva topogrāfiskajai un ģeoloģiskajai izpētei.