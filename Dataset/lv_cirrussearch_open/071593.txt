Munich — The Edge of War ir 2021. gada Apvienotās Karalistes un Vācijas vēsturiska spiegu trillera filma, kuras režisors ir Kristians Švohovs. Filmā galvenās lomas atveido Džordžs Makkejs, Janniss Nīvēners, Džeremijs Aironss, Sandra Hillere, Līva Līsa Frīsa, Augusts Dīls, Džesika Brauna Findleja un Ulrihs Matess. Filma balstīta uz Roberta Herisa 2017. gada romānu Munich. Filma stāsta par britu diplomātu, kurš kopā ar premjerministru Nevilu Čemberlenu 1938. gadā dodas uz Minhenes konferenci. Filmas Munich — The Edge of War pirmizrāde notika 2021. gada 13. oktobrī. Kopš 2022. gada 21. janvāra filma pieejama straumēšanas platformā Netflix. Filma saņēma pozitīvas kritiķu atsauksmes un tīmekļa vietnē Rotten Tomatoes tai ir 86% vērtējums.