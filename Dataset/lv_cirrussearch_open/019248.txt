Pjērs Pols Anrī Gastons Dumergs (franču: Pierre-Paul-Henri-Gaston Doumergue; dzimis 1863. gada 1. augustā, miris 1937. gada 18. jūnijā) bija franču politiķis. Karjeras iesākumā būdams Radikālās partijas pārstāvis, vēlāk realizēja konservatīvu politiku. Divkārtējs Francijas premjerministrs un Francijas prezidents no 1924. līdz 1931. gadam. Bijis arī koloniju ministrs (1902–1905, 1914–1917), darba ministrs (1906), tirdzniecības un rūpniecības ministrs (1906–1908), izglītības ministrs (1908–1910) un ārlietu ministrs (1913–1914, 1914). Pagaidām vienīgais Francijas prezidents - protestants. 1934. gadā atkal kļuva par premjerministru pēc 1934. gada 6. februāra poliskās krīzes. Laikā, kad Dumergs bija premjers, 1934. gada oktobrī Marseļā tika nogalināts Francijas ārlietu ministrs Luijs Bartū.