Adenors Leonardu Baki (portugāļu: Adenor Leonardo Bacchi; dzimis 1961. gada 25. maijā), plašāk pazīstams kā Titi (Tite), ir brazīliešu futbola treneris un bijušais futbolists. No 2016. gada līdz 2022. gadam bija Brazīlijas futbola izlases galvenais treneris. Kopš 2023. gada ir Flamengo galvenais treneris. Spēlētāja karjeras laikā pārstāvēja Brazīlijas klubus Caxias, Esportivo-RS, Portuguesa un Guarani, spēlēja pussarga pozīcijā.