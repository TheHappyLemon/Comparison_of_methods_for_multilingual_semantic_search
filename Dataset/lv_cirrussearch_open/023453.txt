Neogēns ir kainozoja ēras otrais periods ģeoloģiskajā laika skalā pēc paleogēna. Tas sākās pirms 23,05 ± 0,05 miljoniem gadu un beidzās pirms 2,588 miljoniem gadu. Neogēna periodu sīkāk iedala miocēna un pliocēna epohā. Neogēns ilga apmēram 20 miljonus gadu. Tā laikā zīdītāji un putni turpināja attīstīties, savukārt citas dzīvības grupas pārmaiņas nepiedzīvoja. Āfrikā parādījās cilvēka priekšteči — hominīdi. Notika kontinentu kustība, lielākās pārmaiņas bija Ziemeļamerikas un Dienvidamerikas savienošanās.