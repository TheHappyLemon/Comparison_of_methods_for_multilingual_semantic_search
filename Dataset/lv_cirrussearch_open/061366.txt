Vācijas kanclers (vācu: Kanzler) ir valdības galvas tituls Vācijā. Vācijas politikā šis amats ir līdzvērtīgs ministru prezidentam citās valstīs, taču parasti izmanto vācisko titulu, lai novērstu pārpratumu terminu lietošanā (Vācijā par ministru prezidentiem — Ministerpräsidente — sauc federatīvo zemju vadītājus). Vācijas Impērijas un Veimāras Republikas laikā no 1871. gada līdz 1945. gadam lietoja apzīmējumu reihskanclers (vācu: Reichskanzler), no 1934. gada "Vācu tautas fīrers un reihskanclers" (Führer und Reichskanzler des deutschen Volkes). Pēc 1945. gada lieto nosaukumu bundeskanclers (vācu: Bundeskanzler). Pašreizējais Vācijas Federatīvās Republikas bundeskanclers kopš 2021. gada ir Olafs Šolcs.