Natans Žuniors Suarešs de Karvalju (portugāļu: Nathan Júnior Soares de Carvalho, dzimis 1989. gada 10. martā) ir Brazīlijas futbolists, kurš pārstāv Saūda Arābijas klubu Al-Fateh. No 2008. līdz 2011. gadam spēlēja Skonto FC. 2008. gada sezonas pirmajā pusē viņš bija izīrēts JFK Olimps/ASK. 16 gadu vecumā mēģinājis iekļūt Riodežaneiro "Flamengo" kluba sistēmā, bet pēc tam devies uz Kipras klubu Famagustas "Anorthosis", no kura nonācis "Skonto". Pie Pola Ešvorta sākumā Žuniors spēlēja labā malējā aizsarga pozīcijā, taču 2009. gada sezonā, kad klubu pameta tā divi rezultatīvākie uzbrucēji Ivans Lukjanovs un Vladimirs Dvališvili, viņš tika izmēģināts uzbrucēja pozīcijā. Savā debijas spēlē jaunajā pozīcijā pret Jūrmala-VV viņš guva 2 vārtus. Pēc šīs spēles viņš galvenokārt spēlēja uzbrucēja pozīcijā. 2010. gada sezonai viņš nomināli tika pieteikts kā uzbrucējs. 2012. gada sākumā pievienojās Austrijas klubam Kapfenberger SV.