Šis raksts ir par zvaigznāju. Par citām jēdziena Andromeda nozīmēm skatīt nozīmju atdalīšanas lapu. Andromedas zvaigznājs savu nosaukumu guvis no grieķu mitoloģijā minētās princeses Andromedas (grieķu: Ανδρομέδη — cilvēku aizstāve). Šajā zvaigznājā atrodas Andromedas galaktika (M31). Spožākā Andromedas zvaigzne ir Sirrahs (arī tiek saukts par Alferacu), abi vārdi cēlušies no oriģinālā arābu vārda سرة الفرس (şirrat al-faras) — "zirga naba". Andromedas spožākās zvaigznes veido gandrīz taisnu līniju. To pagarinot pa labi, nonākam pie Pegaza zvaigznāja četrstūra spožākās zvaigznes Pegaza jeb Šeata. Andromedas miglājs bija pazīstams jau sen, bet tikai 1924. gadā amerikāņu astronoma Edvina Habla uzņemtajās fotogrāfijās izdevās pārliecināties, ka tā ir tāla zvaigžņu sistēma, kurā ir vismaz 150 miljardi zvaigžņu.