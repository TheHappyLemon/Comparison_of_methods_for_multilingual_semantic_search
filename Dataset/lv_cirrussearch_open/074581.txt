Kauja pie Imeras bija viena no Livonijas krusta karu kaujām 1210. gadā starp Cēsīs un Tālavas zemēs iebrukušajiem ugauņiem un krusta karotājiem, kuru sastāvā bija daudz līvu, vendu un latgaļu karavīru. Kauja notika pie nelielās Imeras upes, ko lokalizē kā Jumaras upi (Kocēnu pagasts) pie Valmieras. Igauņi pilnīgi sakāva sabiedroto karaspēku. Indriķa hronikā rakstīts: "sagūstīja ap simt no tiem un dažus nogalināja, bet citus aizveda atpakaļ pie Imeras un tos nobendēja ar drausmīgām mocībām. Tādu bija četrpadsmit..."