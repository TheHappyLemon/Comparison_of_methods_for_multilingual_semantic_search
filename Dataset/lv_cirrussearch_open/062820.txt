Lēdija Džeina Greja (angļu: Lady Jane Grey; dzimusi 1536. vai 1537. gadā, mirusi 1554. gada 15. februārī) bija Anglijas un Īrijas karaliene 1553. gadā, Dorsetas marķīze, Safolkas hercogiene. Sodīta ar nāvi. Karalis Eduards VI ar 1553. gada 21. jūnijā izmainot troņa mantošanas likumu pasludināja lēdiju Džeinu Greju (karaļa Henrija VII mazmazmeitu) par oficiālo troņmantnieci. Karalis mira 6. jūlijā, taču karaļa Henrija VIII meita Marija Tjudora sacēla dumpi un sāka vākt karaspēku. Nortumberlendas hercoga vadītā karalienes armija, sastopoties ar skaitliski daudz lielākajiem dumpinieku spēkiem, kapitulēja bez kaujas. 19. jūlijā Slepenās Padomes locekļi Londonas centrālajā laukumā izsludināja karalieni Džeinu par gāztu un viņu arestēja. 3. augustā Londonā ieradās princese Marija ar savu karaspēku un oficiāli pārņēma varu karalistē. 22. augustā pēc karalienes Marijas pavēles no troņa gāztā karaliene Džeina tika notiesāta uz nāvi. Nākamā gada 12. februārī 17 gadus vecajai bijušajai karalienei un viņas vīram nocirta galvu. Pēc vienpadsmit dienām tika nocirsta galva arī viņas tēvam. Džeinas Grejas tituli: Lēdija (Lady Jane Grey, 1537.-1553.) Lēdija (Lady Jane Dudley, 1553.) Viņas Majestāte, Anglijas karaliene (Jane, Her Majesty the Queen of England, 1553.) Lēdija (Lady Jane Dudley, 1553.-1554.)