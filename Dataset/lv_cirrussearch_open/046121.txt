Hēdemēstes pagasts (igauņu: Häädemeeste vald) ir viena no 7 Igaunijas Pērnavas apriņķa pašvaldībām tā dienvidrietumos. Izveidots 2017. gada teritoriālās reformas gaitā, apvienojot Hēdemēstes un Tahkurannas pagastus. Pašvaldībā ietilpst 2 lielciemi (Hēdemēste, Veiste) un 29 ciemi. Robežojas ar Pērnavas pilsētas pašvaldību ziemeļos, Sārdes pagastu austrumos, Latviju dienvidos un Rīgas līci rietumos.