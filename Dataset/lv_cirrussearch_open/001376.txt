Rodolfo Fernandess i Farress (spāņu: Rodolfo "Rudy" Fernández i Farrés; dzimis 1985. gada 4. aprīlī Maļorkā, Spānijā), plašāk pazīstams kā Rūdijs Fernandess (Rudy Fernández), ir Spānijas basketbolists, spēlē uzbrūkošā aizsarga un vieglā uzbrucēja pozīcijās, Spānijas valstsvienības dalībnieks. 2023. gadā pārstāv Spānijas ACB līgas un Eirolīgas klubu Madrides "Real". 2006. gada Eiropas gada labākais jaunais spēlētājs. 2007. gada NBA draftā viņu Fīniksas "Suns" izraudzījās ar kopējo 24. kārtas numuru pirmajā kārtā. Vairākas sezonas aizvadījis NBA, bet pēc tam atgriezās Spānijā. Ar "Real" izcīnījis trīs Eirolīgas čempiona titulus un 6 reizes kļuvis par Spānijas čempionu. Kopā ar Spānijas izlasi izcīnījis Eiropas čempiona titulu četros čempionātos, kā arī zelta medaļu 2006. un 2019. gada Pasaules čempionātā.