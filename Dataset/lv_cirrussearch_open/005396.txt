Liu Sjaobo (ķīniešu: 刘晓波, Liu Xiaobo; 1955. gada 28. decembris—2017. gada 13. jūlijs) bija ķīniešu profesors, literāts un cilvēktiesību aizstāvis, kurš savā retorikā aicināja veikt demokrātiskas reformas un izbeigt komunistu vienpartijas režīma valdīšanu Ķīnas Tautas Republikā. Mūža beigās viņš bija ieslodzīts ĶTR cietumā kā disidents. 2017. gada 26. jūnijā viņu atbrīvoja no cietuma, pārceļot uz uzraudzību slimnīcā, jo viņam bija diagnosticēts aknu vēzis. Viņš nomira slimnīcā 13. jūlijā.