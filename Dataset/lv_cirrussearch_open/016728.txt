Hākons Hākonsons (senskandināvu: Hákon Hákonarson, saukts arī Hākons Vecais; dzimis ap 1204. gada martā/aprīlī, miris 1283. gada 16. decembrī) bija Norvēģijas karalis 1217. līdz 1263. gadam. Dzimis pilsoņu kara laikā. Hākona IV valdīšanas laiks iezīmējas ar Norvēģijas pilsoņu kara beigām un Norvēģijas varas un ietekmes zenītu. Dažādos laikos Hākonam piedāvāti Svētās Romas imperatora, Īrijas karaļa un Francijas Krusta karu flotes vadītāja amati. Valdīšanas beigās iekļāva Norvēģijas valstī Islandi un Grenlandes dienvidus. Hākona valdīšanas laiks iezīmējās arī ar plašu mūra ēku celtniecību un Eiropas literatūras tulkojumiem norvēģiski. Mira kampaņas laikā pret Skotiju.