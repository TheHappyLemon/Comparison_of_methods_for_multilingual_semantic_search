Rilas klosteris (bulgāru: Рилски манастир) ir Austrumu Pareizticīgās baznīcas vīriešu klosteris, kas atrodas Rilas kalnos (1147 m v.j.l.), Bulgārijā. Ievērojamākais pareizticīgo klosteris valstī, populārs tūrisma objekts (2008. gadā apmeklētāju skaits sasniedza 900 tūkstošus). Atrodas ap 117 km uz dienvidiem no valsts galvaspilsētas Sofijas. Dibināts 927. gadā, nosaukts tā dibinātāja Rilas Svētā Jāņa vārdā. Klostera galvenā baznīca uzcelta 19. gadsimta vidū. Klosteris 1983. gadā tika iekļauts UNESCO Pasaules mantojuma sarakstā.