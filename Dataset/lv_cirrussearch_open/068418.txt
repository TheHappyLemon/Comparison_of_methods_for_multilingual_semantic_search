Le Havre Athletic Club, plašāk zināms kā Le Havre, ir Francijas futbola klubs no Havras. Pašlaik spēlē Francijas 1. līgā jeb Ligue 1. Mājas spēles aizvada Stade Océane stadionā, kurā ir 25 178 skatītāju vietas. Klubs tika nodibināts 1884. gadā, bet futbola sekcija izveidota 1894. gadā. 1899. gadā Le Havre uzvarēja USFSA rīkotajā Francijas amatieru čempionātā un kļuva par pirmo Francijas čempionvienību ārpus Parīzes. Kluba lielākais panākums ir uzvara Francijas kausa izcīņā 1959. gadā. Augstākais sasniegums Ligue 1 ir trešā vieta 1950.—1951. gada sezonā. Klubs ir sešas reizes uzvarējis Francijas 2. līgā (Ligue 2).