Bordo "Girondins", pilnā nosaukumā Football Club des Girondins de Bordeaux, saukts arī vienkārši par Bordeaux, ir Francijas futbola klubs no Bordo, Žirondas departamentā, Akvitānijas reģionā. Pašlaik spēlē Francijas futbola trešajā līmenī National. Girondins ir dibināts 1881. gadā kā klubs, kas apvienoja vairākus sporta veidus, bet pastāvīga futbola sekcija tika izveidota tikai 1919. gadā. Kopš 2015. gada komanda mājas spēles aizvada jaunuzceltajā Matmut Atlantique stadionā. Klubs ir sešas reizes kļuvis par Francijas čempioniem, kā arī četras reizes izcīnījis Francijas kausu. 2021.—2022. gada sezonā komanda ieņēma pēdējo 20. vietu Ligue 1, izkrītot no Francijas augstākās līgas. Finansiālo problēmu dēļ klubs tika pazemināts uz pēc spēka trešo līgu jeb National.