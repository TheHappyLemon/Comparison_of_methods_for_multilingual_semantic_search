Velsas futbola izlase ir nacionālā futbola komanda, kas pārstāv Velsu starptautiskās futbola sacensībās. Velsas futbola izlasi pārvalda Velsas Futbola asociācija. Savu pirmo spēli izlase aizvadīja 1876. gadā pret Skotiju. Velsas izlase divreiz ir piedalījusies FIFA Pasaules kausa finālturnīrā — 1958. gadā, kad Velsa iekļuva ceturtdaļfinālā, kurā ar 0:1 zaudēja nākamajiem čempioniem brazīļiem, un 2022. gadā. Pirmo reizi Eiropas čempionāta finālturnīrā piedalījās 2016. gadā, sasniedzot pusfinālu.