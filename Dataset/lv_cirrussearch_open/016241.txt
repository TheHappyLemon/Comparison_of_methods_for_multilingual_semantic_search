Grodņas "Neman" (Неман Гродно) ir hokeja komanda, kas bāzēta Grodņā, Baltkrievijā, un spēlē Baltkrievijas Ekstralīgā. Komanda dibināta 1988. gadā, septiņas reizes (1998., 1999., 2001., 2013., 2014., 2017. un 2018 gadā) tā izcīnījusi līgas čempiones titulu. 2015. gadā "Neman" izcīnīja Kontinentālo kausu. 2006.—07. gada sezonā kluba sastāvā spēlēja Viktors Bļinovs un Vents Feldmanis, pāris spēles aizvadot arī Mārtiņam Raitumam un Valērijam Fiļimonovam. 2007.—08. gada sezonā Grodņā spēlēja Juris Štāls, taču 2011.—12. gada sezonā — Sergejs Pečura un Kaspars Saulietis. 2014.—15. gada sezonā uz pārbaudes laiku komandai pievienojies bija arī Aleksejs Širokovs, kurš kopā ar komandu izcīnīja Kontinentālo kausu.