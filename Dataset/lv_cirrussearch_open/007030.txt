Šis raksts ir par Francijas pilsētu. Par Senās Romas pilsētu, pie kuras notika Kannu kauja skatīt rakstu Kannas (Itālija). Kannas (franču: Cannes) ir pilsēta Piejūras Alpu departamentā, Provansas-Alpu-Azūras krasta reģionā, Francijas dienvidaustrumos. Pilsētā 2019. gadā dzīvoja 74 545 iedzīvotāju. Kannas ir vislabāk pazīstamas kā viena no pasaulē slavenākajiem un ievērojamākajiem kinofestivāliem Kannu kinofestivāla norises vieta. Tāpat tā ir slavena ar dažādajiem luksusa klases veikaliem, restorāniem un viesnīcām. 2. gadsimtā p.m.ē. Kannu pašreizējā atrašanās vietā tika dibināta apdzīvota vieta ar nosaukumu Aegitna. Vēsturnieki nav pārliecināti par šī nosaukuma nozīmi. Kannu apkārtnē bija zvejnieku apmetne.