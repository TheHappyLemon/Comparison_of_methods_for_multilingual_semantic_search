"Hurt" ir 1994. gadā izdota dziesma, ko sarakstījis Trents Reznors un kas noslēdz Nine Inch Nails albumu The Downward Spiral. Reznors šo dziesmu uzskata par savu vispersoniskāko dziesmu, un "Hurt" vienmēr ir pēdējā dziesma Nine Inch Nails koncertos. 2002. gadā šīs dziesmas kaverversiju kā singlu izlaida Džonijs Kešs. Šī kaverversija sasniedza vēl lielākus panākumus par oriģinālu un tas bija Keša pēdējais hits pirms viņa nāves 2003.gadā.