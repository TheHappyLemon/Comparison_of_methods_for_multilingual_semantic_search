2018. gada NBA drafts notika 2018. gada 21. jūnijā Bruklinas "Nets" mājvietā Barclays Center, Ņujorkā, ASV. Šajā ceremonijā NBA klubi izraudzījās ASV universitāšu basketbolistus, kā arī citus draftam pieteikušos spēlētājus. 15. maijā notikušajā NBA drafta loterijā uzvarēja Fīniksas "Suns", kas deva klubam iespēju izdarīt pirmo izvēli draftā. Ar pirmo numuru "Suns" izraudzījās Deandrē Eitonu, kas kļuva par pirmo Bahamu Salu basketbolistu, kas izraudzīts ar pirmo numuru. 2018. gada NBA draftā ar kopējo 40. numuru Bruklinas "Nets" izvēlējās Latvijas basketbolistu Rodionu Kurucu. Viņš kļuva par sesto Latvijas spēlētāju, kas ticis izraudzīts NBA draftā.