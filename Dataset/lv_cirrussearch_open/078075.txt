Du riechst so gut ir vācu grupas Rammstein pirmais singls no pirmā albuma Herzeleid. Dziesma stāsta par plēsoņu, kurš atrodas upura meklējumos un aptver mednieka neprāta un apsēstības tēmu. Par motīvu šai dziesmai kalpojis Patrika Zuskinda romāns "Parfīms. Viena slepkavas stāsts", kas ir viena no Tila Lindemana mīļākajām grāmatām. Šis singls tika pārizdots 1998. gadā ar nosaukumu Du riechst so gut '98 kopā ar jaunu videoklipu.