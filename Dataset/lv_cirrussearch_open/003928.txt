Denjels Džeikobs Redklifs (angļu: Daniel Jacob Radcliffe; dzimis 1989. gada 23. jūlijā Londonā, Lielbritānijā) ir angļu aktieris. Vislabāk pazīstams ar Harija Potera lomu tāda paša nosaukuma filmu sērijā. Aktiera karjeru uzsāka desmit gadu vecumā ar lomu BBC One TV filmā David Copperfield, taču kino debitējis 2001. gada filmā "Panamas drēbnieks" (The Tailor of Panama). 2001. gadā uzsāka filmēties "Harija Potera" filmu sērijā un 2011. gadā tika laista klajā sērijas pēdējā filma — "Harijs Poters un Nāves dāvesti: Otrā daļa". 2007. gadā sāka piedalīties dažādās lugās un mūziklos. 2012. gada filma "Sieviete melnā" (The Woman in Black) bija pirmā D. Redklifa loma kinofilmās pēc "Harija Potera" sērijas noslēguma. Karjeras laikā ir saņēmis vairākas MTV Movie balvas.