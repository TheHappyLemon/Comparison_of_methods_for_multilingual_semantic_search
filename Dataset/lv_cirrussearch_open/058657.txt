Ugu Migels Ferreira Gomišs Vjana (portugāļu: Hugo Miguel Ferreira Gomes Viana, dzimis 1983. gada 15. janvārī) ir bijušais Portugāles futbolists, spēlējis centra pussarga pozīcijā, bijis Portugāles futbola izlases dalībnieks. Savu karjeru sācis Portugāles komandā Sporting. 19 gadu vecumā Vjana pārcēlās uz Anglijas Premjerlīgas komandu Newcastle United. Tur viņš nostiprināties nespēja, vēlāk arī Valencia komandā pie liela spēles laika netika. 2009. gadā viņš atgriezās Portugālie un pievienojās Braga komandai. Kopumā Portugāles Premjerlīgā viņš 165 mačos guva 23 vārtus. Portugāles futbola izlases sastāvā piedalījies 2002. un 2006. gada FIFA Pasaules kausā, kā arī 2012. gada Eiropas čempionātā.