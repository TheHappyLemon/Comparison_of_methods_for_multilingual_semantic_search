Gerhards Osvalds "Gērts" Lotsijs (nīderlandiešu: Gerhard Oswald "Geert" Lotsij; dzimis 1878. gada 13. janvārī, miris 1959. gada 29. jūnijā) bija nīderlandiešu airētājs, olimpiskās sudraba medaļas ieguvējs 1900. gada vasaras olimpiskajās spēlēs. 1900. gada Parīzes olimpiskajās spēlēs Lotsijs startēja stūrmaņa četrinieku airēšanas disciplīnā. Viņš bija viens no Nīderlandes komandas Minerva Amsterdam dalībniekiem. Komanda šajā disciplīnā izcīnīja sudraba medaļu startējot otrajā fināla braucienā. Šajā disciplīnā viņš startēja kopā ar brāli, Paulu.