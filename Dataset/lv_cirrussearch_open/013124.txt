Ratchet & Clank: Size Matters ir platformas spēle, ko izstrādājis High Impact Games un izdevis Sony Computer Entertainment PlayStation 2 un PlayStation Portable konsolēm. Tā ir pirmā sērijas spēle PlayStation Portable un piektā spēle kopumā. PSP versija izdota 2007. gadā, PlayStation 2 versija izdota 2008. gadā, bet lejupielādei internetā tā izdota 2009. gadā. Spēles stāsts balstās uz Retčetu un Klanku, brīdī kad viņu atvaļinājumu iztraucē uzdevums atrast kādu nolaupītu meiteni, spēles gaitā iepazīstoties arī ar kādu aizmirstu rasi - Tehnomītiem.