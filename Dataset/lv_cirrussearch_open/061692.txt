2021.—2022. gada Itālijas futbola čempionāta A sērijas sezona bija 120. Itālijas futbola čempionāta sezona un 90. A sērijas sezona pēc apļa turnīra sistēmas. Tā sākās 2021. gada 21. augustā. Sezona noslēdzās 2022. gada 22. maijā. Sezonas pēdējā kārtā par čempioniem kļuva AC Milan futbolisti, kas izcīnīja 19. titulu kluba vēsturē, uzvarot pēc 11 gadu pārtraukuma. Visvairāk vārtu (27) guva Lazio futbolists Čīro Immobile.