Rāvensbrikas nometne (vācu: Konzentrationslager Ravensbrück) bija Trešā reiha sieviešu koncentrācijas nometne, kas atradās Vācijas ziemeļaustrumos, aptuveni 90 km attālumā no Berlīnes. Pastāvēja no 1935. gada maija līdz 1945. gada aprīlim. Nometne tika definēta kā "apsargājama ieslodzījuma nometne sievietēm". Šajā nometnē tika ieslodzītas vismaz 23 tautību sievietes un bērni. Koncentrācijas nometnes būvniecību 1938. gada decembrī uzsāka Heinrihs Himlers. Pirmās nometnes ēkas uzbūvēja Zaksenhauzenes nometnes ieslodzītie.