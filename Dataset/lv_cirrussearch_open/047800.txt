"Jūtot Minesotu" (angļu: Feeling Minnesota) ir 1996. gada ASV krimināldrāmas filma, kuras režisors un scenārija autors ir Stīvens Baigelmans. Galvenās lomas filmā atveido Kiānu Rīvss, Vinsents D'Onofrio, Kemerone Diasa, Delrojs Lindo, Kortnija Lava, Tjūsdeja Velda un Dens Akroids. Filmas pirmizrāde notika 1996. gada 14. septembrī. Fredija ir striptīzdejotāja, kurai kluba īpašnieks Reds liek apprecēties ar kluba grāmatvedi Semu. Kad Fredija satiek Sema brāli Džeksu, starp abiem uzreiz rodas jūtu ķīmija, kā rezultātā abi aizbēg. Kad Sems to uzzina, viņš ir gatavs uz visu, lai atrastu Džeksu un Frediju un viņiem atriebtos.