"Piecu gadu saderināšanās" (angļu: The Five-Year Engagement) ir 2012. gada romantiska komēdija, kuras režisors, kā arī viens no scenārija autoriem un producentiem ir Nikolass Stollers. Galvenās lomas filmā atveido Džeisons Sīgels, Emilija Blanta, Kriss Prats un Elisona Brī. Filmas pirmizrāde ASV notika 2012. gada 27. aprīlī. Gadu pēc satikšanās Toms bildina savu draudzeni Violetu, tomēr dažādi negaidīti notikumi liek viņiem kāzas atlikt, kā rezultātā abu attiecības sāk šķobīties.