Šis raksts ir par Spānijas apgabalu. Par citām jēdziena Kastīlija nozīmēm skatīt nozīmju atdalīšanas lapu. Šis raksts ir par Spānijas apgabalu. Par citām jēdziena Leona nozīmēm skatīt nozīmju atdalīšanas lapu. Kastīlija un Leona (spāņu: Castilla y León) ir viens no Spānijas septiņpadsmit autonomajiem apgabaliem un vēsturisks novads, kas atrodas valsts ziemeļu daļā. Apgabals robežojas ar Galisiju ziemeļrietumos, ar Astūriju un ar Kantabriju ziemeļos, ar Basku Zemi un ar Larjohu ziemeļaustrumos, ar Aragonu austrumos, ar Kastīliju-Lamanču un Madridi dienvidaustrumos, ar Estremaduru dienvidos, kā arī ar Portugāli rietumos. Kastīlijas un Leonas administratīvais centrs ir Valjadolida. Apgabala kopējā platība ir 94 222 km², pēc 2015. gada datiem apgabalā dzīvo 2 558 463 iedzīvotāji. Pēc platības tas ir vislielākais Spānijas apgabals. Pēc iedzīvotāju skaita tas ir sestais lielākais Spānijas apgabals. Administratīvi Kastīlijas un Leonas apgabals ir sīkāk sadalīts deviņās provincēs: Avilas province, Burgosas province, Leonas province, Palensijas province, Salamankas province, Segovijas province, Sorijas province, Valjadolidas province un Samoras province.