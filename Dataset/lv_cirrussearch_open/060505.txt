Indijas premjerlīga (angļu: Indian Premier League) ir profesionāla vīriešu kriketa līga, kurā piedalās desmit komandas no desmit Indijas pilsētām. Līgu dibināja Indijas kriketa kontroles padome (BCCI) 2007. gadā. Indijas Premjerlīga ir pasaulē skatītākā kriketa līga, un 2014. gadā tā ierindojās sestajā vietā pēc vidējās apmeklētības starp visām sporta līgām. 2010. gadā Indijas Premjerlīga kļuva par pirmo sporta notikumu pasaulē, kas tika pārraidīts tiešraidē pakalpojumā YouTube. Indijas Premjerlīgas zīmola vērtība 2019. gadā bija 6,3 miljardi ASV dolāru. Indijas Premjerlīgai turnīrā ir bijušas četrpadsmit sezonas. Pašreizējie premjerlīgas titula īpašnieki ir Chennai Super Kings, kas uzvarēja 2021. gada sezonā.