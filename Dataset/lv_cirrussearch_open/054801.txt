Starptautiska organizācija jeb starpvalstu organizācija ir vismaz divu valstu vai citu starptautisko tiesību objektu organizācija, kas izveidota, lai pildītu starpvalstu uzdevumus un risinātu problēmas, kuras skar organizācijā iesaistītās valstis. Ir izveidotas vairāki tūkstoši dažādu starptautisku organizāciju. Pazīstamākās starptautiskās organizācijas ir Apvienoto Nāciju Organizācija un Eiropas Savienība.