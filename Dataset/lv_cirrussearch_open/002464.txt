BC Kalev/Cramo ir profesionāls Igaunijas basketbola klubs, kas ir dibināts 1998. gadā. Klubs bāzēts Igaunijas galvaspilsētā Tallinā. "Kalev/Cramo" piedalās nacionālajā Igaunijas čempionātā, Latvijas—Igaunijas Basketbola līgā, FIBA Čempionu līgā un Igaunijas nacionālajā čempionātā. Vairākas sezonas spēlējis VTB līgā. Klubs savas mājas spēles aizvada Saku Suurhall arēnā. "Kalev/Cramo" ir divpadsmitkārtējs Igaunijas čempions (2005, 2006, 2009, 2011, 2012, 2013, 2014, 2016, 2017, 2018, 2019, 2021). Klubu no 2019. gada līdz 2022. gadam vadīja latviešu treneris Roberts Štelmahers. Šobrīd galvenais treneris ir Heiko Rannula. Tajā spēlējuši vairāki Latvijas basketbolisti: Armands Šķēle, Aigars Šķēle, Rolands Freimanis, Jānis Kaufmanis, Mārcis Vītols un Ojārs Siliņš. Šobrīd "Kalev/Cramo" sastāvā spēlē Mārtiņš Meiers un Zigmārs Raimo.