Emirs Spahičs (bosniešu: Emir Spahić, dzimis 1980. gada 18. augustā Dubrovnikā) ir bijušais Bosnijas un Hercegovinas futbolists, spēlēja aizsarga pozīcijā, bijis Bosnijas un Hercegovinas futbola izlases dalībnieks. Savas karjeras laikā pārstāvējis klubus Bosnijā un Hercegovinā, Horvātijā, Krievijā, Francijā, Spānijā un Vācijā. Bosnijas un Hercegovinas futbola izlases sastāvā debitējis 2003. gadā. Kopš 2008. gada bijis arī izlases kapteinis. Piedalījies 2014. gada FIFA Pasaules kausā. Kopumā izlases labā nospēlējis 94 mačus un guvis 6 vārtus.