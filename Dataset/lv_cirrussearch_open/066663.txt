Bagdādes starptautiskā lidosta (arābu: مطار بغداداد الدولي) ir starptautiskā lidosta Bagdādē, Irākā. Tā ir valsts lielākā lidosta. Lidostu 1979.—1982. gadā uzcēla Francijas uzņēmumi. Pēc celtniecības pabeigšanas pašreizējais Irākas prezidents Sadams Huseins nosauca to savā vārdā — Sadama Huseina starptautiskā lidosta. 1991. gadā lidostu starptautiskiem lidojumiem slēdza ANO sankcijas sakarā ar Persijas līča kara sākumu. 2003. gadā ASV karaspēks iebruka Irākā, un Sadama Huseina starptautiskā lidosta tika pārdēvēta par Bagdādes starptautisko lidostu. Nākamo sešu gadu laikā lidosta pakāpeniski atdzima, tomēr dažādu notikumu dēļ uz kādu laiku tika slēgta. Pirmais lidojums uz Eiropu 2009. gadā notika maršrutā Bagdāde—Stokholma—Bagdāde. 2010. gada 24. aprīlī Irākas aviokompānijas Iraqi Airways lidmašīna pirmo reizi 20 gadu laikā savienoja Irākas galvaspilsētu ar Londonu.