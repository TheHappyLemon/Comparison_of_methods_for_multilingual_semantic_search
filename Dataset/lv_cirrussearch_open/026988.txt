Stefordšīra (angļu: Staffordshire) ir ceremoniālā nemetropoles Anglijas grāfiste, kas atrodas valsts vidienē, Rietummidlendas reģionā. Tā ziemeļrietumos robežojas ar Češīras, austrumos ar Dārbišīras un Lesteršīras, dienvidaustrumos ar Vorikšīras, dienvidos ar Rietummidlendas un Vusteršīras, un rietumos ar Šropšīras grāfistēm. Lielākā Stefordšīras pilsēta ir Stoka pie Trentas, kas ir atsevišķa neatkarīga no pārējās grāfistes administratīvā vienība. Citas lielas pilsētas grāfistē ir Steforda (administratīvais centrs), Bērtona pie Trentas, Kenoka, Ņukāstla pie Laimas, Līka un Temvorta. Kenokas Čeisas dabas parks ir daļa no Nacionālā meža Pīkdistriktas nacionālā parka. Vulverhemptona, Volsola, Rietumbromviča un Smetvika vēsturiski atradās Stefordšīras grāfistē, bet kopš 1974. gada šīs pilsētas atrodas Rietummidlendas grāfistē. 2009. gada jūlijā grāfistē tika atrasts pagaidām vēsturē lielākais anglosakšu depozīts (Stefordšīras depozīts), kas tiek datēts ar aptuvenu 7. gadsimtu.