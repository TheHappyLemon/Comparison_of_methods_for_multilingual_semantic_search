Top of the World ir amerikāņu grupas Pussycat Dolls singls no albuma Doll Domination. Dziesma 2009. gada 3. februārī tika izdota iTunes. Singls tika izmantots kā MTV realitātes šova The City tituldziesma. ”Top of the World” netika iekļauta albuma Doll Domination oriģinālajā dziesmu sarakstā. Singls iekļuva ASV topos, neskatoties uz to, ka tas netika atskaņots radio, tam nav oficiāla videoklipa un tas netika reklamēts. Dziesma tika iekļauta 2009. gadā atkal izdotajā Doll Domination albumā, Austrālijā dziesma tika iekļauta Doll Domination 2.0 izdevumā, bet tā netika iekļauta nevienā Lielbritānijas vai Īrijas izdevumā. Vokālus dziesmā iedziedājusi ne tikai Nikola Šercingere, bet arī Džesika Suta un Melodija Torntona.