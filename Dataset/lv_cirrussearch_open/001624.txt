Orbitālā observatorija (no latīņu: orbita "sliede", "ceļš" + observare "novērot"), pazīstama arī kā kosmiskā observatorija jeb vienkārši kā kosmiskais teleskops, ir Zemes mākslīgais pavadonis, kas galvenokārt paredzēts dažādu astronomisko objektu novērojumiem no kosmosa — Zemes orbītā. Orbitālās observatorijas visbiežāk tiek izmantotas, lai detalizētāk novērotu attālas zvaigznes, galaktikas, komētas, kā arī speciālos gadījumos citplanētas, kas atrodas ārpus Saules sistēmas.