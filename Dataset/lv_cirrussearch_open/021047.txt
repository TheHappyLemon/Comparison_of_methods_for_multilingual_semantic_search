Sakons Jamamoto (japāņu: 山本 左近; dzimis 1982. gada 9. jūlijā, Tojohaši, Japānā) ir Formula 1 testpilots un GP2 pilots. Savu sacīkšu karjeru Sakons uzsāka 1994. gadā, Sudzukas trasē, kā kartingists. 2005. gadā viņš iekļuva F1 pasaulē, kļūstot par Jordan komandas testu un trešo pilotu. Pēc gada, kad tika izveidota Aguri komanda, viņš kļuva par vienu no tās testpilotiem, taču sakarā ar komandas vēlmēm (padarīt komandu pēc iespējas japāniskāku) viņš kļuva par pamatsastāva pilotu aizvietojot pagaidu risinājumu - Franku Montaņī, kurš par tādu kļuva pēc tam, kad Judži Idem tika atņemta superlicence pēc avārijām un bīstamajām situācijām, ko viņš izraisīja. Pēc sezonas beigām komanda nolēma koncentrēties vairāk uz rezultātiem un sāka krāt punktus, tāpēc Jamamoto tika pazemināts amatā uz testu pilotu, atbrīvojot savu iepriekšējo vietu Entonijam Deividsonam. Paralēli testiem komandā, Jamamoto ir arī F1 satelītsērijas GP2 pilots. 2007. gada 25. jūlijā tika paziņots par to, ka Jamamoto atgriežas F1 pie Spyker stūres. 2008. gada 2. aprīlī viņš kļuva par Renault trešo testpilotu.