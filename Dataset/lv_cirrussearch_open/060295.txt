Vīriešu stafete bija viena no 11 disciplīnām biatlonā 2022. gada ziemas olimpiskajās spēlēs. Sacensības notika Džandzjakou biatlona centrā, Džandzjakou 2022. gada 15. februārī. Tajās bija pārstāvēti 84 sportisti (21 komanda) no 21 valsts. Komandu šajās sacensībās veidoja četri biatlonisti. Katram no biatlonistiem bija jāveic 7,5 kilometru slēpojums ar šaušanu. Olimpisko zelta medaļu šajā disciplīnā izcīnīja Norvēģijas biatlonistu komanda (finiša laiks — 1:19:50.2) — Sturla Holms Legreids, Tarjeijs Bē, Juhanness Tīngnēss Bē un Vetle Šostads Kristiansens. Olimpisko sudraba medaļu ieguva Francijas biatlonistu komanda (finiša laiks — 1:20:17.6) — Fabjēns Klods, Emiljēns Žaklēns, Simons Destjē un Kantēns Fijons Maijē. Savukārt bronzas medaļu ieguva Krievijas Olimpiskās komitejas biatlonistu komanda (finiša laiks — 1:21:49.2) — Saīds Karimulla Halili, Aleksandrs Loginovs, Maksims Cvetkovs un Eduards Latipovs.