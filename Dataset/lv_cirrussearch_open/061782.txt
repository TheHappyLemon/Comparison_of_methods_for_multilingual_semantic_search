"Un tavu māti arī" (spāņu: Y tu mamá también) ir 2001. gada Meksikas drāmas filma, kuras režisors ir Alfonso Kuarons. Filmā galvenās lomas atveido Maribela Verdū, Gaels Garsija Bernals un Djego Luna. Filma ir pieaugšanas stāsts par diviem pusaudžiem, kuri kādās kāzās iepazīstas ar vecāko meiteni Luisu un uzaicina viņu doties kopīgā ceļojumā uz slepenu pludmali. "Un tavu māti arī" pirmizrāde notika 2001. gada 8. jūnijā. Filma bija gan komerciāli, gan kritiski veiksmīga. Filma kopumā nopelnīja 33,6 miljonus ASV dolārus pie 5 miljonu budžeta. Filma ieguva labākā scenārija balvu Venēcijas kinofestivālā. Tā tika nominēta Amerikas Kinoakadēmijas balvai kategorijā "Labākais oriģinālscenārijs", kā arī Zelta globusa balvai kategorijā "Labākā filma svešvalodā".