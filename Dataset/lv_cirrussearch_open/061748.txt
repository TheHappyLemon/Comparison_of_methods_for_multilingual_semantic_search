Šimons Nemecs (slovāku: Šimon Nemec, dzimis 2004. gada 15. februārī) ir Slovākijas hokejists, spēlē aizsarga pozīcijā. Kopš 2022. gada Nemecs pārstāv NHL komandu Ņūdžersijas Devils. 2022. gada NHL draftā Nemecu ar kopējo otro numuru izvēlējās Ņūdžersijas "Devils". Slovākijas hokeja izlases sastāvā izcīnījis bronzas medaļu 2022. gada ziemas olimpiskajās spēlēs. Piedalījies arī 2021. gada Pasaules čempionātā.