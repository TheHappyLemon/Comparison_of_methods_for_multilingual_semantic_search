"Dzimuši slepkavas" (angļu: Natural Born Killers) ir 1994. gada ASV kriminālfilma, kuras režisors ir Olivers Stouns. Filmā galvenās lomas attēlo Vudijs Harelsons, Džuljeta Lūisa, Roberts Daunijs jaunākais, Tomijs Lī Džonss un Toms Saizmors. Filma ir balstīta uz Kventina Tarantīno scenāriju. Filma ir stāsts par diviem cilvēkiem ar traumatiskām bērnībām — Mikiju (Harelsons) un Meloriju (Lūisa). Abi kļūst par mīlniekiem un masu slepkavām, bet masu mediji viņus bezatbildīgi slavina. Filma tika izdota 1994. gada 26. augustā. Tā tika izrādīta Venēcijas kinofestivālā. Filma bija finansiāli veiksmīga, nopelnot vairāk nekā 50 miljonus ASV dolāru, savukārt kritiķu viedokļi bija dažādi. Daži kritiķi slavēja scenāriju, aktierspēli un humoru, kamēr citi uzskatīja filmu par pārāk vardarbīgu.