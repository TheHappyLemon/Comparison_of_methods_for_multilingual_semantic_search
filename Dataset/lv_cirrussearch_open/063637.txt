Entonijs Deivids Lītons Skots (angļu: Anthony David Leighton Scott; dzimis 1944. gada 21. jūnijā, miris 2012. gada 19. augustā) bija angļu kinorežisors un kinoproducents. Skots pazīstams ar savām veiksmīgajām asa sižeta un trillera žanra filmām, kā "Labākais šāvējs" (1986), "Beverlihilsas policists 2" (1987), "Pērkona dienas" (1990), "Pēdējais skauts" (The Last Boy Scout, 1991), "Īstā mīlestība" (1993), "Mijkrēslis" (Crimson Tide, 1995), "Valsts ienaidnieks" (1998), "Rūdīts ugunī" (2004), Déjà Vu (2006) un "Neapturamais" (2010). Tonijs Skots ir jaunākais brālis režisoram Ridlijam Skotam.