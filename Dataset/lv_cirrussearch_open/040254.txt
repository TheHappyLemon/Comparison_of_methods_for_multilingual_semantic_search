Olafs Barda (norvēģu: Olaf Barda; dzimis kā Olaf M. Olsen 1909. gada 17. augustā, miris 1971. gada 2. maijā) bija norvēģu šahists, šaha literāts un problēmists. Barda uzvarēja Norvēģijas šaha čempionātā sešas reizes: 1930. gadā (ar uzvārdu Olsen), 1947., 1948., 1952., 1953., un 1957. gadā. Viņš bija pirmais norvēģis, kurš 1952. gadā ieguva FIDE starptautiskā meistara titulu. Barda bija arī spēcīgs korespondencšahists, viņš uzvarēja 1946. un 1949./1950. gada Norvēģijas korespondencšaha čempionātos. Par iegūto 4. vietu pirmajā ICCF pasaules korespondenšaha čempionātā (1950—1953), viņam 1953. gadā piešķīra ICCF lielmeistara tituls. Tas bija labākais Norvēģijas korespondencšahistu rezultāts līdz 2006. gadam, kad Ivars Berns uzvarēja 17. pasaules čempionātā. No 1925. gada Barda publicēja vairāk nekā 200 šaha kompozīcijas. Agrīnie darbi publicēti ar vārdu O. M. Olsen. Barda uzrakstīja norvēģu valodā rokasgrāmatu "Sjakk!" (latviešu: Šahs!) un bija laikraksta Dagbladet šaha slejas redaktors.