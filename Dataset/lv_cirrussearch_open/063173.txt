Metjū Stjuarts Kešs (angļu: Matthew Stuart Cash, dzimis 1997. gada 7. augustā) ir poļu un angļu futbolists, spēlē labās malas aizsarga pozīcijā, Polijas futbola izlases dalībnieks. Kopš 2020. gada Kešs pārstāv Anglijas Premjerlīgas komandu Aston Villa. Savu profesionālo karjeru sācis Nottingham Forest komandā, kur kļuvis par vienu no komandas svarīgākajiem spēlētājiem. 2020. gadā pārcēlies uz Anglijas Premjerlīgas komandu Aston Villa. Lai gan Kešs ir dzimis Anglijā, viņa māte ir poliete. 2021. gada oktobrī Kešs saņēma Polijas pilsonību, ļaujot viņam spēlēt Polijas futbola izlasē, kur viņš debitēja nākamajā mēnesī.