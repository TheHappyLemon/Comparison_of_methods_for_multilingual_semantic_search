"Somersbijs" (angļu: Sommersby) ir 1993. gada ASV vēsturiska romantiska drāmas filma, kuras režisors ir Džons Emiels. Filmā galvenās lomas atveido Ričards Gīrs, Džodija Fostere, Bills Pulmans un Džeimss Ērls Džonss. Filma balstīta uz 1982. gada franču filmu Le Retour de Martin Guerre. Filmas darbība norisinās Rekonstrukcijas laikmetā pēc Amerikas pilsoņu kara un stāsta par zemnieku, kurš atgriežas mājās pēc kara, bet viņa sieva sāk uzskatīt, ka viņš ir viltvārdis. Filmas "Somersbijs" pirmizrāde notika 1993. gada 5. februārī un to izplatīja Warner Bros.. Filma saņēma galvenokārt pozitīvas kritiķu atsauksmes, īpaši slavējot aktierspēli, saikni starp galvenajiem varoņiem un Denija Elfmana mūziku. Filma bija arī finansiāli veiksmīga, nopelnot 140 miljonus ASV dolāru pie 30 miljonu budžeta. Tīmekļa vietnē Rotten Tomatoes filmai ir 63% vērtējums.