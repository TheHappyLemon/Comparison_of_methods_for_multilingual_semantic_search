Šis raksts ir par formulu. Par albumu skatīt rakstu E=MC² (albums). Masas—enerģijas proporcionalitāte fizikā, it īpaši vispārīgajā un speciālajā relativitātes teorijā, ir ķermeņa masu un enerģiju sasaistoša formula, kas pazīstama arī kā Einšteina formula. Pēc šīs formulas masa var tikt izteikta enerģijas vienībās un otrādāk. Masas—enerģijas proporcionalitāte matemātiski tiek izteikta ar vienādojumu: E=mc2{\displaystyle E=mc^{2}\,\!} kur E ir enerģija, m ir masa un c ir gaismas ātrums. Vācu fiziķis Alberts Einšteins masas—enerģijas proporcionalitāti noformulēja vienā no savām publikācijām žurnālā Annalen der Physik 1905. gadā.