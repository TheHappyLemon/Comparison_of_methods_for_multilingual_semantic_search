Pols Viljams Volkers IV (angļu: Paul William Walker IV; dzimis 1973. gada 12. septembrī, miris 2013. gada 30. novembrī) bija amerikāņu aktieris. Kļuvis pazīstams 1999. gadā ar lomu filmā "Pēdējā spēle". Lielāko atpazīstamību guvis ar Braiena O'Konera lomu "Ātrs un bez žēlastības" filmu sērijā, kur tēlojis sešās filmās (pirmajā, otrajā, un no ceturtās līdz septītajai filmai). Vēl ir tēlojis tādās filmās kā She's All That (1999), "Zudis dzelmē" (2005), "Pamesti sniegos" (2006) un "Grābēji" (2010). Gājis bojā 2013. gada 30. novembrī autoavārijā, kad kā pasažieris atradās sava paziņas automašīnā, kura bija aizdegusies.