Stole Sūlbakens (norvēģu: Ståle Solbakken, dzimis 1968. gada 27. februārī) ir Norvēgijas futbola treneris un bijušais futbolists, spēlēja pussarga pozīcijā, bijis Norvēģijas futbola izlases dalībnieks. Kopš 2020. gada Sūlbakens ir Norvēģijas futbola izlases galvenais treneris. Savas karjeras laikā, Sūlbakens tika atzīts par 1995. gada Norvēģijas labāko pussargu. Viņš ir uzvarējis divas reizes Dānijas Superlīgā gan ar AaB, gan ar København. Nospēlējis 58 mačus un guvis 9 vārtus Norvēģijas futbola izlasē. Piedalījies 1998. gada FIFA Pasaules kausā un 2000. gada Eiropas čempionātā. Savu karjeru noslēdza 2001. gadā, kad treniņa laikā piedzīvoja sirdstrieku. 2004. gadā atzīts par Norvēģijas gada treneri, vadot Hamarkameratene komandu. No 2006. gada līdz 2011. gadam viņš bija Dānijas kluba København galvenais treneris. Tā laikā viņš piecas reizes kļuva par Dānijas čempionu. Vēlāk neilgu laiku bijis Vācijas kluba 1. FC Köln un Anglijas kluba Wolverhampton Wanderers galvenais treneris. 2013. gadā Sūlbakens atgriezās København komandā, kur viņš izcīnīja vēl trīs Dānijas čempionu titulus. 2020. gada 3. decembrī viņš parakstīja četru gadu līgumu ar Norvēģijas futbola izlasi.