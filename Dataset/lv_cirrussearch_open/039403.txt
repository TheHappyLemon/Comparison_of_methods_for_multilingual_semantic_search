Asafa Pauels (angļu: Asafa Powell; dzimis 1982. gada 23. novembrī) ir Jamaikas sprinteris. Viņam ir piederējis pasaules rekords 100 metru distancē - 9,74 sekundes. Taču viņa personiskais rekords ir 9,72 s. Pirmās lielās sacīkstes, kurās Pauels piedalījās, bija 2003. gada Pasaules čempionāts vieglatlētikā, bet tajā viņš tika diskvalificēts par pāragru startu. Uz 2004. gada olimpiskajās spēlēm viņš ieradās jau kā viens no favorītiem, finālā paliekot tikai 5. vietā. 200 metru distancē viņš finišēja 4. vietā pusfinālā, bet finālā neskrēja. Pirmo reizi pasaules rekordu - tobrīd 9,77 sekundes viņš sasniedza 2005. gada 14. jūnijā, pārspējot 2002. gadā uzstādīto Tima Montgomerija rekordu - 9,78 sekundes. 2006. gada 12. maijā Getlins teorētiski pārspēja Pauela rekordu, 100 metrus noskrienot 9,7660 sekundēs, bet pēc IAAF noteikumiem, rezultāts bija jānoapaļo uz 9,77 sekundēm. Vēlāk gan Getlins tika pieķerts dopinga lietošanā, tādēļ viņa rekords tiek izskatīts IAAF. 2006. gada 11. jūnijā Pauels veica 9,77 sekundes ātru skrējienu otro reizi. 2007. gada 9. septembrī Itālijas pilsētā Rjeti Pauels sasniedza jaunu pasaules rekordu 9,74 sekundes. Asafa Pauels ir skrējis ātrāk par 10 sekundēm 29 reizes, bet vairāk reižu (52) tas izdevies vienīgi Morisam Grīnam. Tiesa, Pauels ir vienīgais sprinteris, kas 100 metrus ir skrējis ātrāk par 9,8 sekundēm veselas četras reizes. Savu pirmo sasniegumu viņš sasniedza vienīgi 2007. gada Pasaules čempionātā, kurā izcīnīja bronzas medaļu 100 metru distancē.