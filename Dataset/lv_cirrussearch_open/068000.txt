"Robots vārdā Čapijs" (angļu: Chappie) ir 2015. gada ASV zinātniskās fantastikas spraiga sižeta filma, kuras režisors ir Nīls Blomkamps. Filmā galvenās lomas atveido Šarlito Koplijs, Devs Patels, Hjū Džekmens, Votkins Tjūdors Džonss, Jolandi Visera, Hosē Pablo Kantiljo un Sigurnija Vīvere. Filmas darbība norisinās Johannesburgā un stāsta par mākslīgā intelekta robotu — policistu, kuru nolaupa un apmāca gangsteri, kuri iesauc viņu par Čapiju. Filmas "Robots vārdā Čapijs" pirmizrāde notika 2015. gada 4. martā. Filma nopelnīja 102,1 miljonu ASV dolāru pie 49 miljonu budžeta. Tīmekļa vietnē Rotten Tomatoes filmai ir 32% vērtējums.