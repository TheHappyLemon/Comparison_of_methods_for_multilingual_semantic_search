"Glābejpeles" (angļu: The Rescuers) ir 1977. gada amerikāņu kompānijas Walt Disney Productions uzņemta animācijas filma, kuras pirmizrāde norisinājās 1977. gada 22. jūnijā. Filmas režisori ir Volfgangs Raitermans, Džons Launsberijs un Ārts Stīvenss. Galvenos tēlus angļu valodā ierunājuši Bobs Ņuhārts (Bernārs), Eva Gabora (Bjanka), Mišela Steisija (Penija) un Džeraldīna Peidža (Madāma Medūza). Šī ir Volta Disneja animācija studijas 23. pilnmetrāžas animācijas filma. Filmas sižets ir balstīts uz Mārdžerijas Šārpas grāmatu motīviem. 1990. gadā tika izdots filmas turpinājums "Glābējpeles Austrālijā".