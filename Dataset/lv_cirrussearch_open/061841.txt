Fernandu Žuzē da Silva Freitašs Meira (portugāļu: Fernando José da Silva Freitas Meira, dzimis 1978. gada 5. jūnijā) ir bijušais Portugāles futbolists, spēlēja aizsarga pozīcijā, bijis Portugāles futbola izlases dalībnieks. Savu karjeru sācis Vitória komandā, vēlāk spēlējis arī Benfica. 2002. gadā pievienojies Vācijas Bundeslīgas komandai VfB Stuttgart, kur pavadījis septiņas sezonas. 2007. gadā kļuvis par Bundeslīgas čempionu. Vēlāk spēlējis Turcijas komandā Galatasaray, Krievijas komandā Zenit Saint Petersburg un Spānijas komandā Zaragoza. Portugāles futbola izlasi pārstāvējis no 2000. līdz 2008. gadam. Piedalījies 2004. gada vasaras olimpiskajās spēlēs, 2006. gada FIFA Pasaules kausā un 2008. gada Eiropas čempionātā.