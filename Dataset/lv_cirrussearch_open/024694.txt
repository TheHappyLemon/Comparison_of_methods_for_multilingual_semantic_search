Komāromas-Estergomas meģe (ungāru: Komárom-Esztergom megye) ir Ungārijas meģe valsts ziemeļos. Tā robežojas ar Ģēras-Mošonas-Šopronas meģi, Vesprēmas meģi, Fejēras meģi un Peštas meģi, kā arī Slovākiju. Meģes administratīvais centrs ir Tatabāņa. Šī ir mazākā un otra visblīvāk apdzīvotā (uzreiz aiz Peštas meģes) Ungārijas meģe. Saskaņā ar 2018. gadā veidoto Ungārijas laimes karti, Komāromas-Estergomas meģe ir viena no trim meģēm, kurā dzīvo vislaimīgākie Ungārijas iedzīvotāji.