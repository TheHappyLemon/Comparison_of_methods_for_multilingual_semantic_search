"Izklaides karalis" (angļu: The Greatest Showman) ir 2017. gada ASV mūzikls, kura režisors ir Maikls Greisijs. Galvenās lomas atveido Hjū Džekmens, Mišela Viljamsa, Rebeka Fērgusone, Zendaja un Zaks Efrons. Filmas pirmizrāde notika 2017. gada 14. decembrī uz izklaides kuģa "RMS Queen Mary 2". Filma tika nominēta Amerikas Kinoakadēmijas balvai nominācijā: "Labākā dziesma". Filma stāsta par P.T. Bārnamu, kurš izveidoja "Bārnama un Beilija cirku", kā arī šī cirka zvaigznēm un viņu dzīvēm.