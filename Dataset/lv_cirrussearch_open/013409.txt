Krautroks (angļu: Krautrock) ir eksperimentālās mūzikas žanrs, kas radies Vācijā 1960. gadu beigās un guvis popularitāti 1970. gados, īpaši Lielbritānijā. Apzīmējumu radīja angļvalodīgā auditorija, nevis konkrēti stila, skatuves vai kustības pārstāvji, jo daudzi krautroka mākslinieki nebija savstarpēji pazīstami. Lielā mērā atsakoties no tradicionālajām blūza un rokenrola ietekmēm no angļu un amerikāņu rokmūzikas, kas pastāvēja līdz pat tam laikam, šis periods kļuva nozīmīgs kā elektroniskās mūzikas, ambientās mūzikas, alternatīvās mūzikas un New Age mūzikas pirmsākums.