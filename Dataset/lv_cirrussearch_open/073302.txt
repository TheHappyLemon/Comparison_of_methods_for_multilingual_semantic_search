Hilarija Ērhārda Dafa (angļu: Hilary Erhard Duff; dzimusi 1987. gada 28. septembrī, Hjūstona, ASV) ir amerikāņu aktrise. Viņa kļuva pazīstama pēc televīzijas šova "Lizzie McGuire". Viņa arī ir piedalījusies filmās Ducis ir lētāk, Lizija MakGvaira, Pelnrušķītes Stāsts. Dafa ir veiksmīga popdziedātāja, viņa ir ieguvusi trīs platīnus. Viņas albumi "Hilary Duff" (2004) un "Most Wanted" (2005) saņēma platīna statusu. Viņai pieder apģērbu līnija "Stuff By Hilary Duff".