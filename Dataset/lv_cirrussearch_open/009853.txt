Hosē Antonio Domingess Banderass (spāņu: José Antonio Domínguez Banderas; dzimis 1960. gada 10. augustā) ir spāņu aktieris, kino producents un režisors, kā arī dziedātājs. Aktiera karjeru uzsāka 19 gadu vecumā, kad filmējās vairākās Pedro Almodovara filmās. Pēc tam filmējies tādās Holivudas filmās kā "Slepkavas" (Assassins), "Evita", "Intervija ar vampīru", "Filadelfija", "Zorro maska", kā arī "Spiegu bērnu" (Spy Kids) un "Šreka" filmu sērijās. Piecas reizes nominēts Zelta globusa balvai — par lomām filmās "Evita" (1996), "Zorro maska" (1998), TV filmā And Starring Pancho Villa as Himself (2003), TV miniseriālā Genius (2017) un filmā "Sāpes un slava" (2019). Par lomu Pedro Almodovara filmā "Sāpes un slava" nominēts Amerikas Kinoakadēmijas balvai un ieguvis Kannu kinofestivāla balvu kā labākais aktieris. 2005. gadā viņam piešķirta zvaigzne Holivudas Slavas alejā.