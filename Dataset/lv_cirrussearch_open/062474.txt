Žilija Dikurno (franču: Julia Ducournau) ir franču kinorežisore un scenāriste. Dikurno veido filmas ķermeņa šausmu žanrā. Viņas pirmā režisētā filma bija "Miesa" (2016), kas Kannu kinofestivālā saņēma FIPRESCI balvu. Žurnāls Rolling Stone filmu "Miesa" nodēvēja par vienu no desmitgades labākajām šausmu filmām. Par filmu "Titāns" (2021) viņa 2021. gada Kannu kinofestivālā saņēma festivāla galveno balvu — Zelta palmas zaru. Dikurno ir otrā sieviete pēc Džeinas Kempiones, kas saņēmusi šo balvu. Dikurno tika nominēta arī BAFTA kino balvai kategorijā "Labākā režisore".