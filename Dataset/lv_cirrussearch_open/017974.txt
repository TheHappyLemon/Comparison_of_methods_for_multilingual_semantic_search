"Pavēlnieks" (angļu: The Master) ir 2012. gada ASV mākslas filma, drāma. Filmas režisors, scenārija autors un viens no producentiem ir Pols Tomass Andersons. Galvenajās lomās Vakīns Fīnikss, Filips Sīmors Hofmans un Eimija Adamsa. Filmas pirmizrāde notika 2012. septembrī 69. Venēcijas kinofestivāla ietvaros. Vēl pirms filmas pirmizrādes kinokritiķi prognozēja, ka šī filma būs viena no 2013. gada Amerikas Kinoakadēmijas balvas pretendentiem. Aktieri Fīniks un Hofmans Venēcijas kinofestivālā tika atzīti par labākajiem, bet režisors Andersons saņēma Sudraba lauvas balvu kā labākais režisors. Visi trīs galveno lomu izpildītāji tika izvirzīti attiecīgām nominācijām 85. Kinoakadēmijas balvai un šajās pašās nominācijās bija izvirzīti arī Zelta globusa balvai.