"Afēra ar nākotnes auto" (angļu: Driven) ir 2018. gada Apvienotās Karalistes, ASV un Puertoriko biogrāfiska kinokomēdija, kuras režisors ir Niks Hemms. Filmā galvenās lomas atveido Džeisons Sudeikis, Lī Peiss, Džūdija Grīra un Korijs Stols. Filma stāsta par FIB ziņotāju Džimu Hofmanu (Sudeikis) un auto ražotāju Džonu Deloreānu (Peiss), kuri veic operāciju pret narkotiku kontrabandu. Filmas "Afēra ar nākotnes auto" pirmizrāde notika 2018. gada 8. septembrī Venēcijas kinofestivālā. Filma saņēma atšķirīgus kritiķu vērtējumus.