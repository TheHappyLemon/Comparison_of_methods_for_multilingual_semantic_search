Vitors Manuels Martinšs Baja (portugāļu: Vítor Manuel Martins Baía, dzimis 1969. gada 15. oktobrī) ir bijušais Portugāles futbolists, spēlējis vārtsarga pozīcijā, bijis Portugāles futbola izlases dalībnieks. Savu lielāko karjeras daļu pavadījis Portugāles komandā Porto, kur viņš sāka un beidza karjeru. No 1996. līdz 1998. gadam spēlējis Spānijas komandā Barcelona, kur viņš paspēja izcīnīt vienu La Liga titulu, divus Copa del Rey kausus, Supercopa de España un UEFA Kausu ieguvēju kausu. Ar Porto komandu 10 reizes uzvarējis Portugāles Premjerlīgā, 5 reizes izcīnījis Portugāles kausu un 2004. gadā uzvarējis UEFA Čempionu līgā. Portugāles futbola izlases sastāvā aizvadījis 80 mačus. Piedalījies divos Eiropas čempionātos un 2002. gada FIFA Pasaules kausā.