2023. gada Pasaules čempionāts kalnu slēpošanā notika Kurševelā un Meribelā, Francijā, laikposmā no 6. līdz 19. februārim. Čempionāta norises vieta tika apstiprināta Starptautiskās Slēpošanas federācijas (FIS) kongresā Grieķijā 2018. gada maijā. Vēl uz čempionāta rīkošanu pretendēja Zālbaha-Hinterglema Austrijā. Francijas pieteikums uzvarēja balsojumā ar deviņām pret sešām balsīm. Šajās vietās ir notikušas sacensības 1992. gada ziemas olimpiskajās spēlēs. 2022. gada martā Kurševelā un Meribelā notika 2021.—2022. gada Pasaules kausa sezonas finālposms.