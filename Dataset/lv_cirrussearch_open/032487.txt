Latvijas futbola Virslīgas 2016. gada sezona bija 42. Virslīgas sezona. Čempionātu organizēja Latvijas Futbola federācija sadarbībā ar biedrību "Latvijas futbola Virslīga". Tā sākās 11. martā. 2016. gada Latvijas futbola Virslīgas ģenerālsponsors bija "SYNOTtip", tāpēc čempionāta oficiālais nosaukums bija "SYNOTtip Virslīga". Par 2016. gada Virslīgas čempioni kļuva FK Spartaks, kas titulu nodrošināja vienu kārtu pirms turnīra beigām. FK Spartaks tas bija pirmais Virslīgas tituls kluba pastāvēšanas vēsturē.