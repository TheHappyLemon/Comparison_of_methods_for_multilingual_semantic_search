Šis raksts ir par Senās Romas pilsētu. Par mūsdienu Francijas pilsētu skatīt rakstu Kannas. Kannas (latīņu: Cannae), mūsdienās Kanne della Batalja (itāļu: Canne della Battaglia) bija Senās Romas ciemats, vēlāk municips pie Aufidas (mūsdienās Ofanto) upes. Tā ir pazīstama kā vieta, kur 216. gada p.m.ē. 2. augustā notika kauja pie Kannām, kurā kartāgieši Hanibāla vadībā sakāva romiešu karaspēku Gaja Terencija Varrona vadībā. Pēc 12. gadsimtiem 1081. gadā šeit notika otra Kannu kauja, kurā bizantieši sakāva langobardus. Savulaik izplatoties kristietībai, Kannas kļuva par bīskapa rezidenci un mūsdienās tā ir titulārbīskapa pilsēta. Kannas tika pilnībā nopostītas un pamestas 1276. gadā.