Džeimss Daniels Mejs (angļu: James Daniel May; dzimis 1963. gada 16. janvārī Bristolē, Apvienotā Karaliste) ir britu žurnālists, pazīstams kā viens no raidījuma "Gāzi grīdā!", kopā ar Džeremiju Klārksonu un Ričardu Hamondu. Automobiļu jaunumu slejas autors avīzē The Daily Telegraph. Sava prātīgā braukšanas stila dēļ raidījumā "Gāzi grīdā!" ieguvis iesauku "Kapteinis Bremze" (angļu: Captain Slow). Tomēr tas viņam netraucēja vienā no raidījuma epizodēm ar automobili Bugatti Veyron sasniegt tā maksimālo ātrumu — 407 km/h. Džeimss Mejs kopā ar Džeremiju Klārksonu un Islandes atbalsta komandu bija pirmie ļaudis, kuriem izdevās ar automobili sasniegt ziemeļu magnētisko polu. 2009. gadā viņš piedāvāja divas dokumentālās programmas daļas "Lidojumam uz mēnesi — 40", kur par kulmināciju bija viņa lidojums ar lidmašīnu—spiegu Lockheed U-2.