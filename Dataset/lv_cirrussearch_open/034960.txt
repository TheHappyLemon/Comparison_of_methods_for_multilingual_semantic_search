Vērmahts (vācu: Wehrmacht — "aizsardzības spēki") bija nacistiskās Vācijas bruņotie spēki. Pēc nacistu nākšanas pie varas 1933. gadā viens no Ādolfa Hitlera atklātākajiem un pārdrošākajiem soļiem bija izveidot Vērmahtu, modernu, uzbrūkošu bruņotu armiju, kas pildītu nacistu režīma ilgtermiņa mērķus atgūt zaudētās teritorijas, kā arī iegūt jaunas teritorijas un dominēt pār saviem kaimiņiem. Tas prasīja karaklausības dienesta atjaunošanu un milzīgus ieguldījumus ieroču izstrādē un rūpniecībā.