Borkgrevinka krasts (angļu: Borchgrevink Coast) ir Viktorijas Zemes piekrastes daļa Rosa jūras krastā starp Adēra ragu ziemeļos un Vašingtona ragu dienvidos. Nosaukts norvēģu polārpētnieka Kaštena Borkgrevinka vārdā 1961. gadā, nosaukumu ieteica Jaunzēlandes Antarktikas vietvārdu komiteja (NZ-APC). Piekrastes garums ir ap 450 km. Dienvidos robežojas ar Skota krastu, ziemeļaustrumos - ar Penela krastu. Iekšzemē paceļas Admiralitātes, Viktorijas, Mauntainīrsa un Sauternkrosa kalnu sistēmas. Galvenie ģeogrāfiskie objekti Borkgrevinka krastā ir Lēdijas Ņūnisas ledājs, Eivieitora glečera mēle un Denjela pussala. Helita ragā no 1957. līdz 1973. gadam atradās amerikāņu-jaunzēlandiešu polārstacija Helita.