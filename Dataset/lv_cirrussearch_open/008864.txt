Toms Gērelss (Tom Gehrels; dzimis 1925. gada 21. februārī, miris 2011. gada 11. jūlijā) bija nīderlandiešu ASV astronoms. Gērelss 1950. gados bija viens no pirmajiem, kas izmantoja fotometriju asteroīdu meklēšanai. 1960. gados viņš uzsāka pētīt viļņu garumu atkarību no zvaigžņu un planētu polarizācijas. Toms Gērelss kopā ar Kornelisu Johanesu van Hautenu un Ingridu van Hautenu-Grūenveldi atklāja vairāk kā 4000 asteroīdu. To viņš veica, novērojot debesis Palomaras observatorijā un nogādājot uzņēmumu plates nīderlandiešu astronomu pārim analīzei. Gērelss atklāja arī daudzas komētas. Gērelss bija attēlu uzņemšanas fotopolarimetra iekārtas galvenais pētnieks starpplanētu zondēm Pioneer 10 un Pioneer 11, kuras pirmās pārlidoja Jupiteru un Saturnu 1970. gados.