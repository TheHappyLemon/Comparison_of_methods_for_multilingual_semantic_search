Amerikas Savienoto Valstu Konstitūcija ir Savienoto Valstu augstākais likums. Tā nodrošina Savienoto Valstu valdības organizācijas struktūru. Šis dokuments nosaka trīs galvenās valdību sfēras: likumdošana tiek uzticēta divpalātu ASV Kongresam, izpildvara tiek nodota prezidentam, bet juridiskās nozares priekšgalā atrodas Augstākā tiesa. Konstitūcija nosaka arī katras varas pienākumus. Tā arī nosaka katra ASV štata tiesības izsludināt savus likumus, tādējādi dibinot Savienoto Valstu federālās sistēmas valdīšanu. Šī ir viena no visu lielāko valstu īsākajām un vecākajām konstitūcijām. ASV Konstitūcija tika pieņemta 1787. gada 17. septembrī Konstitucionālās konvencijas laikā Filadelfijā, Pensilvānijas štatā, bet ratificēta tā tikai 1788. gada 21. jūnijā. Konstitūcijai ir septiņi panti, kurus papildina divdesmit septiņi labojumi, no kuriem pirmos desmit dēvē par Tiesību bilu.