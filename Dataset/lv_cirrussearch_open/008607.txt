Drū Kristofers Brīss (angļu: Drew Christopher Brees, izrunā: [ˈbriːs]; dzimis 1979. gada 15. janvārī Ostinā, Teksasas štatā, ASV) ir profesionāls ASV amerikāņu futbola spēlētājs, spēlē saspēles vadītāja pozīcijā. Pašlaik (2012) pārstāv NFL klubu Ņūorleānas "Saints". 2001. gada NFL draftā viņu Sandjego "Chargers" izraudzījās ar kopējo 32. kārtas numuru. Šī kluba sastāvā viņš aizvadīja piecas sezonas un kopš 2006. gada pārstāv Ņūorleānas "Saints". "Saints" sastāvā 2009. gadā izcīnīja uzvaru Superkausā, pats D. Brīss tika atzīts par spēles vērtīgāko spēlētāju. Piecas reizes ticis iebalsots startam Visu zvaigžņu spēlē. 2008. gadā viņš saņēma līgas labākā spēlētāja uzbrukumā balvu. Sports Illustrated viņu atzina par 2010. gada sportistu.