"Tā bija Dieva roka" (itāļu: È stata la mano di Dio) ir 2021. gada Itālijas drāmas filma, kuras režisors, scenārija autors un viens no producentiem ir Paolo Sorrentīno. Filmā galvenās lomas atveido Filipo Skoti, Toni Servillo un Terēsa Saponandželo. Filma ir autobiogrāfisks stāsts par Sorrentīno jaunību Neapolē. Filmas "Tā bija Dieva roka" pirmizrāde notika 2021. gada 2. septembrī 78. Venēcijas kinofestivālā, kur tā saņēma Žūrijas balvu, bet Filipo Skoti balvu kā labākais aktieris. Kopš 2021. gada 15. decembra filma pieejama straumēšanas platformā Netflix. Filmu nominēja Amerikas Kinoakadēmijas balvai kategorijā "Labākā starptautiskā spēlfilma". Tīmekļa vietnē Rotten Tomatoes filmai ir 83% vērtējums.