Pīters Filips Boneti (angļu: Peter Philip Bonetti, dzimis 1941. gada 27. septembrī, miris 2020. gada 12. aprīlī) bija angļu futbolists, spēlējis vārtsarga pozīcijā, bijis Anglijas futbola izlases pārstāvis. Savu karjeras lielāko daļu, 20 sezonas, pavadījis Anglijas komandā Chelsea. Ar Chelsea komandu izcīnījis gan FA kausu, gan Anglijas Līgas kausu, gan arī Eiropas Kausu ieguvēju kausu. Anglijas futbola izlasi pārstāvējis no 1966. līdz 1970. gadam, pārsvarā esot rezerves vārtsargam aiz Gordona Benksa. Viņš bija daļa no izlases, kas uzvarēja 1966. gada FIFA Pasaules kausā. Piedalījies arī 1970. gada FIFA Pasaules kausā.