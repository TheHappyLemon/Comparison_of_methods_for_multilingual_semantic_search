Šajā lapā ir apkopotas 50 visu laiku ienesīgākās filmas visā pasaulē. Kinofilmas saņem ienākumus no vairākiem atsevišķiem avotiem, tostarp kinoteātru seansiem, mājas video, televīzijas apraides tiesībām un merčendaizinga. Tomēr kinoteātru kases ienākumi tiek uzskatīti par primāro filmas komerciālās veiksmes rādītāju, galvenokārt tas ir dēļ vieglā uzskaites veida salīdzinot ar mājas video vai apraidi, kā arī tas ir iegājies vēsturiski. Sarakstā nav ņemta vērā inflācija, tādējādi netiek iekļautas senākas filmas, kas bijušas komerciāli ļoti ienesīgas. Tradicionāli, kara filmas, mūzikli un vēsturiskās filmas ir vispopulārākie kino žanri, bet 21. gadsimtā stiprākas izrādījušās franšīzes filmas. Visienesīgākā filma ir "Avatars". Ir arī liela interese par supervaroņu žanru ar astoņām Marvel Cinematic Universe filmām, kas ir ienesīgāko filmu saraksta augšgalā. Otrā ienesīgākā supervaroņu filma ir "Atriebēji: Noslēgums", kas ir arī visu laiku ienesīgākā filma, kā arī vēl četras filmas no komiksu "Atriebēji" sērijas ierindojas pirmajā desmitniekā. Citas Marvel Comics adaptācijas, piemēram "Zirnekļcilvēks" un "X-cilvēki" arī ir savākušas labus ienākumus. Sarakstā ir arī uz DC Comics komiksu varoņiem balstītās filmas, piemēram "Betmens" un "Supermens". "Zvaigžņu kari" ir starp ienesīgākajām piecdesmit filmām ar četrām filmām, kamēr filmu "Harijs Poters", "Juras laikmeta parks" un "Karību jūras pirāti" franšīzes kopā ar Pītera Džeksona "Viduszemes" filmu sēriju arī ieņem vietas pirmajā piecdesmitniekā. Ģimenes animācijas filmas arī ir parādījušas nemainīgi labus rādītājus. Starp Disneja ienesīgākajam filmām ir "Karalis Lauva" (ienesīgākā animācijas filma), "Ledus sirds" un filmas turpinājums, "Zootropole" un "Karalis Lauva", starp Pixar Animation Studios ienesīgākajām filmām ir "Lieliskie 2", "Rotaļlietu stāsts 3" un "Meklējot Doriju". Bez Disneja un Pixar Animation Studios animācijas filmām sarakstā ir arī filmu sērijas "Nejaukais es", "Šreks" un "Ledus laikmets" filmas. Kamēr inflācija ir iznīcinājusi lielāko daļu no 1960. un 1970. gadu filmu sasniegumiem, sarakstā joprojām ir filmu sērijas no tiem laikiem. Bez sēriju "Zvaigžņu kari" un "Supermens" filmām, arī "Džeimss Bonds" un "Zvaigžņu ceļš" filmas ik pa laikam tiek filmētas, ierindojot visas četras filmu sērijas starp ienesīgākajām. Dažu veco filmu ienesīguma rekordi joprojām ir ļoti lieli, bet tie nav pielīdzināmi mūsdienu filmām, jo mūsdienās biļešu cenas ir vairākkārt palielinājušās. Aptuveni pārrēķinot inflāciju filma "Vējiem līdzi" (25 gadus bija ienesīgākā filma), joprojām ir visu laiku ienesīgākā filma. Visi filmu ieņēmumi ir norādīti ASV dolāros pēc to nominālvērtības, ja vien nav norādīts citādi.