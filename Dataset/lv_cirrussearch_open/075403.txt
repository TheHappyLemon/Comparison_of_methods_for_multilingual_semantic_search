Degunradžu ģints (Rhinoceros) pieder pie degunradžu dzimtas (Rhinocerotidae), un tās pārstāvji ir vienragu degunradži. Mūsdienās ir divas vienragu degunradžu sugas: Indijas degunradzis (Rhinoceros unicornis) un Javas degunradzis (Rhinoceros sondaicus). Abas ir Āzijas degunradžu sugas. Vārds Rhinoceros ir cēlies no grieķu valodas: "rhino" nozīmē "deguns", "ceros" (κέρας) nozīmē "rags" (ρινος). Javas degunradzis mūsdienās ir viena no visapdraudētākajām sugām. Savvaļā dzīvo apmēram 60 īpatņi. Indijas degunradža populācija ir lielāka, bet arī skaitās apdraudēta. Savvaļā dzīvo apmēram 2500 Indijas degunradžu. Vislielākos draudus degunradzim rada cilvēks, kas to medī, lai iegūtu tā ragu. Rags tiek lietots Ķīnas tradicionālajā medicīnā. Viens kilograms raga melnajā tirgū maksā 30 000 ASV dolāru. Kā arī cilvēki paplašina lauksaimniecības zemes, apgūstot degunradžu apdzīvotās teritorijas. Indijas degunradža apdzīvotās teritorijas kādreiz un mūsdienās Javas degunradža apdzīvotās teritorijas kādreiz un mūsdienās