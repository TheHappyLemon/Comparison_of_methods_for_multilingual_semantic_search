Belhatova (poļu: Bełchatów) - pilsēta Polijas centrālajā daļā, Lodzas vojevodistē uz rietumiem no Tomašovas Mazoveckas. Viduslaikos piederējusi dažādām šļahtiču dzimtām. 19.gs vidū pilsētā attīstījās tekstilrūpniecība. Pēc Janvāra sacelšanās apspiešanas, Belhatovai pilsētas tiesības tika atņemtas, un tās atjaunoja tikai 1925. gadā. Starp pasaules kariem pilsētā bija ap 10 000 iedzīvotāju. Uzplaukumu pilsēta piedzīvoja no XX gs. sešdesmitajiem gadiem, kad apkārtnē tika atklātas brūnogļu atradnes, un tika uzcelta pašlaik Eiropā lielākā termoelektrostacija.