Felācija (fellatio, cēlies no latīņu: fellāre — ‘sūkt, zīst’), arī minets, ir orālā seksa veids, kurā ar muti, lūpām, mēli tiek kairināts dzimumloceklis. To var izpildīt citam cilvēkam vai pašam sev, kas ir iespējams, ja cilvēkam ir pietiekama elastība, dzimumlocekļa izmērs vai abi divi. Pie felācijas var tikt pieskaitīta arī sēklinieku maisiņa orālā kairināšana. Felācija var beigties ar orgasmu vai spermas ejakulāciju vīriešiem. To var izpildīt kā priekšspēli pirms citām seksuālajām aktivitātēm, piemēram, dzimumakta vai anālā seksa, vai kā atsevišķu erotisku un fiziski intīmu aktu. Felācijas laikā ir iespējams gūt kādu no seksuāli transmisīvajām slimībām, taču risks ir daudz mazāks nekā dzimumakta vai anālā seksa laikā. Orālais sekss bieži tiek uzskatīts par tabu, taču lielākajā daļā valstu nepastāv likumi, kas to aizliegtu.