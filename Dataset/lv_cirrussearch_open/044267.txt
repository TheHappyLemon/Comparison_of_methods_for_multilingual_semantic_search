Neatkarīgo Valstu Sadraudzības hokeja izlase bija komanda, kas aizstāja agrāko PSRS izlasi 1992. gada olimpisko spēļu turnīrā, vien pāris mēnešus pēc PSRS sabrukuma. Olimpiskajās spēlēs komanda izcīnīja zelta medaļas un pēc to noslēguma pārstāja pastāvēt. 13 aizvadītajās spēlēs NVS hokeja izlase izcīnīja 11 uzvaras. Komandu trenēja ilggadējais PSRS hokeja izlases treneris Viktors Tihonovs.