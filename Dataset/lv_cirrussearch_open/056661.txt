2022. gada FIFA Pasaules kausa UEFA zonas kvalifikācija bija atlases sacensības UEFA ietilpstošajām izlasēm FIFA Pasaules kausa finālturnīram, kas 2022. gadā notiks Katarā. Kvalifikācija notika no 2021. gada 24. marta līdz 2022. gada 5. jūnijam. Tajā tika noskaidrotas 13 izlases, kas kvalificējās finālturnīram. 55 izlases tika sadalītas desmit grupās. Finālturnīram pa tiešo kvalificējās visu 10 grupu uzvarētājas. Otro vietu ieguvējas kopā ar divām labākajām izlasēm, kas uzvarēja 2020.—2021. gada UEFA Nāciju līgas grupās, bet neiekļuva grupas divu labāko skaitā šajā kvalifikācijā, kvalificējās otrajam posmam jeb izslēgšanas spēlēm (play-off), kur tika noskaidrotas vēl trīs izlases, kas iekļuva finālturnīrā.