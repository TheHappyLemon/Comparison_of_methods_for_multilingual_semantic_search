Iliganas līcis (filipīniešu: Look ng Iligan, angļu: Iligan Bay) ir Boholas jūras līcis Filipīnās, Mindanao salas ziemeļu piekrastē. Atdala Zamboangas pussalu rietumos no Mindanao pamatdaļas austrumos un dienvidos Pie ieejas ap 80 km plats, kopā ar tā atzaru Pangilas līci iestiepjas sauszemē par 93 km. Līcī ietek vairākas upes, lielākās no kurām ir Manduloga un no Lanao ezera iztekošā Agusa. Līča krastos Austrummisamisas, Rietummisamisas, Ziemeļlanao un Dienvidzamboangas provinces un Iliganas neatkarīgā pilsēta. Lielākās apdzīvotās vietas krastos ir Iligana, Osamisa un Orokjeta. Intensīva kuģu satiksme un nozīmīgs zvejas rajons.