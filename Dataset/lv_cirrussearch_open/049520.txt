Starptautiskā universitāšu sporta federācija (FISU,franču: Fédération internationale du sport universitaire, angļu: International University Sports Federation) ir starptautiskā sporta organizācija, kas izveidota, lai attīstītu studentu sportu visā pasaulē. Organizācijas štābs atrodas Šveices pilsētā Lozannā. Federācija koordinē tajā ietilpstošo nacionālo studentu sporta organizāciju darbību. Tās vadībā ik pēc diviem gadiem notiek vasaras un ziemas universiādes - studentiem organizēts Olimpisko spēļu analogs. Bez tam gados starp Universiādēm FISU rīko studentu pasaules čempionātus sporta veidos, kas nav iekļauti Universiāžu programmā. Latviju FISU pārstāv Latvijas Augstskolu sporta savienība (LASS).