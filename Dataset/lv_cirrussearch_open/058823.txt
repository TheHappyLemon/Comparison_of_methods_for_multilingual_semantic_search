Ūle Estmo (norvēģu: Ole Østmo; dzimis 1866. gada 13. septembrī, miris 1923. gada 11. septembrī) bija norvēģu sporta šāvējs, vairāku olimpisko un pasaules čempionu medaļu ieguvējs. Estmo 1900. gada olimpiskajās spēlēs startēja kopumā 5 olimpiskajās šaušanas disciplīnās, no kurām 4 viņš izcīnīja olimpiskās medaļas. Sudraba medaļas viņš ieguva 300 metru šaušanā ar šauteni komandām. un 300 metru šaušanā ar šauteni stāvus pozīcijā. Savukārt bronzas medaļas viņš ieguva 300 metru šaušanā guļus pozīcijā un 300 metru šaušanā ar šauteni 3 pozīcijas Viņš ir izcīnījis arī 8 medaļas pasaules čempionātā šaušanā 1897. un 1900. gadā.