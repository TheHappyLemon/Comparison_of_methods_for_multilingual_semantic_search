Maiņkondensators ir kondensators, kura elektriskā kapacitāte ir mehāniski maināma samērā lielās robežās. Visbiežāk lieto maiņkondensatorus, kuri sastāv no divām paralēli novietotu pusapaļu metāla plašu grupām (kondensatora klājumiem), kuras pārvietojas attiecībā viena pret otru, mainot savstarpējās pārklāšanās laukumu un līdz ar to maiņkondensatora kapacitāti. Viena grupa mēdz būt nekustīgi nostiprināta un to dēvē par statoru, bet otra rotē attiecībā pret pirmo un to sauc par rotoru. Kā dielektriķi starp platēm parasti izmanto gaisu, retāk plastmasas plēvi. Radiouztvērējos un raidītājos bieži izmanto maiņkondensatorus ar divām vai vairākām sekcijām uz kopīgas ass. Maiņkondensatorus galvenokārt izmanto rezonanses svārstību kontūru frekvences pārskaņošanai, antenu salāgošanai, kā arī automātikas ķēdēs un citur. Dažādi maiņkondensatori. Radioraidītāja daudzsekciju maiņkondensatori. Trīssekciju maiņkondensators.