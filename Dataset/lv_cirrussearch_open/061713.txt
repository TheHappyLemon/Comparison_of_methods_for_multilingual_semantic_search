"Kurmis" (spāņu: El Topo) ir 1970. gada Meksikas avangarda vesterna filma, kuras režisors, scenārija un mūzikas autors ir Alehandro Hodorovskis. Filmā galvenās lomas atveido Alehandro Hodorovskis, viņa dēls Bontiss Hodorovskis un Mara Lorensio. Filma stāsta par noslēpumainu melnā tērptu strēlnieku, kurš, klīstot pa tuksnesi, sastop vairākus dīvainus tēlus. Filmā ir attēloti daudz sirreālu elementu, kā arī izmantoti kristietības un austrumu filofofijas simboli. "Kurmis" pirmizrāde notika 1970. gada 18. decembrī. Filma tika izrādīta galvenokārt pēc pusnakts, un tā ir ieguvusi kulta filmas statusu. "Kurmis" tika izvēlēta kā Meksikas kandidatūra par "Labāko filmu svešvalodā" 44. Kinoakadēmijas balvai, tomēr tā neiekļuva ārzemju filmu īsajā sarakstā.