Tegu (대구, 大邱, Daegu) ir pilsēta Dienvidkorejā. Tā ir ceturtā lielākā pilsēta valstī pēc Seulas, Pusanas un Inčhonas. Pilsēta atrodas valsts dienvidaustrumos, apmēram 80 km attālumā no piekrastes. Senajos laikos Tegu bija Sillas karalistes daļa. Pilsētā notiek 2011. gada Pasaules čempionāts vieglatlētikā, šī ir pirmā reize, kad Pasaules čempionāts notiek kontinentālajā Āzijā. Tāpat šis ir trešais lielais sporta pasākums Dienvidkorejā pēc 1988. gada Seulas Olimpiskajām spēlēm un 2002. gada Pasaules kausa finālturnīra futbolā. Tegu ir bāzēti beisbola, basketbola un futbola klubi.