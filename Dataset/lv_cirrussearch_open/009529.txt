Māstrihta (nīderlandiešu: Maastricht) ir pilsēta Nīderlandē, Limburgas provinces administratīvais centrs. Tā atrodas Limburgas provinces dienvidos. Māstrihta ir pazīstama kā vēstures, kultūras, vietējās folkloras un izglītības pilsēta. Tā ir vissenāko Eiropas pilsētu tīkla locekle. Tajā atrodas vairākas augstākās mācību iestādes, tai skaitā Māstrihtas Universitāte, kurā ietilpst arī Māstrihtas Universitātes koledža. Māstrihtā ir pieaugošs ārzemju studentu skaits. Caur pilsētu plūst Māsas upe. Šī ir viena no vecākajām pilsētām Nīderlandē, iespējams, arī visvecākā. Māstrihta pazīstama ar gleznainajiem parkiem un vēsturiskām celtnēm.