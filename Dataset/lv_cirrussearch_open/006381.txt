Kaspars Znotiņš (dzimis 1975. gada 7. oktobrī) ir latviešu aktieris. Kopš 1997. gada viņš strādā Jaunajā Rīgas teātrī, iepriekš uzstājies Latvijas Nacionālajā un Dailes teātros. K. Znotiņš ir piedalījies vairākās latviešu spēlfilmās. 2010. gada "Spēlmaņu naktī" viņš saņēma apbalvojumu kā gada aktieris par Ziedoņa lomu izrādē "Ziedonis un visums", kā arī 2011. gadā ieguva Harija Liepiņa balvu par spilgtu aktierdarbu teātrī. Precējies, ģimenē ir četri bērni — Emīls, Rūta, Krišs un Zīle.