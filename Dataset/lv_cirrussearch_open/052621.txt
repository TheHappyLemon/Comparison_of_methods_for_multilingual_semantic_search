Kāpšana virvē vīriešiem bija viena no astoņām vingrošanas disciplīnām, kas bija iekļautas 1896. gada vasaras olimpisko spēļu programmā. Tā bija arī viena no 6 individuālajām sporta vingrošanas disciplīnām. Virvē kāpšanas sacensības tika aizvadītas 10. aprīlī un tās notika Panatinaiko stadionā. Tajās startēja 5 sportisti no 4 valstīm. Virves garums, kurā bija jākāpj, bija 14 metri. Rezultāta vērtēšanā tika ņems vērā kāpšanas laiks un kāpšanas stils. Par pirmo olimpisko čempionu šajā disciplīnā kļuva un zelta medaļu ieguva Grieķijas sportists Nikolajs Andriakopuls. Arī sudraba medaļu izcīnīja Grieķijas sportists Toms Ksenakis, bet bronzas medaļu izcīnīja Vācijas sportists Fricis Hofmanis. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika piešķirta sudraba medaļa, bet turpmākās vietas netika apbalvotas.