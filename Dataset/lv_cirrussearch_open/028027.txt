2012 VP113 ir transneptūna objekts ar diametru apmēram 300 — 1000 km. Objekts atrodas iekšējā Orta mākonī. 2012 VP113, iespējams, ir pundurplanēta, bet precīzi tas nav zināms, jo debess ķermenis atrodas pārāk tālu. Objektu atklāja 2012. gada 5. novembrī amerikāņu astronomi Skots Šepards un Dāvids Truhiljo ar 4 m Viktora Blanko teleskopu Serrotololo Starpamerikas observatorijā. Tam tika piešķirts pagaidu apzīmējums 2012 VP113, Mazo planētu centrs to nav iekļāvis sarakstā, jo orbīta vēl nav pietiekoši precīzi zināma. 2012 VP113 2015. gada martā atradās apmēram 83,2 AU attālumā no Saules, perihēliju tas sasniedza jau 1979. gadā un pašreiz attālinās no mums. 2012 VP113 ir vistālākais perihēlijs (>80 AU) starp zināmajiem Saules sistēmas debess ķermeņiem, nākamais tālākais perihēlijs ir Sednai (>76 AU).