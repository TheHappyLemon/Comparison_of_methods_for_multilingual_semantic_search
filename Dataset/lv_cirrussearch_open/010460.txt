Šis raksts ir par uzņēmēju. Par citām jēdziena Gērijs Džonsons nozīmēm skatīt nozīmju atdalīšanas lapu. Gērijs Džonsons (angļu: Gary Earl Johnson; dzimis 1953. gada 1. janvārī Mainotā, ASV) ir amerikāņu uzņēmējs. Viņš ir dibinājis vienu no lielākajiem Ņūmeksikas būvniecības uzņēmumiem. G. Džonsons ienāca politikā 1994. gada Ņūmeksikas gubenatora vēlēšanās, kurās arī uzvarēja. Bija štata gubernators laikā no 1995. līdz 2003. gadam. Viņš ir pazīstams ar zemo nodokļu libertisma vīziju un regulāro dalību triatlonā. 2003. gada maijā ir uzkāpis uz Everesta. 2011. gada aprīlī G. Džonsons paziņoja, ka 2012. gadā piedalīsies ASV prezidenta vēlēšanās kā Republikāņu partijas kandidāts. 2011. gada 28. decembrī viņš atsauca savu kandidatūru kā Republikāņu partijas kandidāts, lai startētu ASV prezidenta vēlēšanās kā Libertariāņu partijas kandidāts. Izglītību ieguvis Ņūmeksikas universitātē (University of New Mexico).