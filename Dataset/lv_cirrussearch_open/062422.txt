Viktorijas šaurums (angļu: Victoria Strait) ir jūras šaurums Kanādas Arktiskajā arhipelāgā. Atdala Karaļa Viljama salu austrumos no Viktorijas salas rietumos. Savieno Larsena šaurumu ziemeļos un Karalienes Modas līci dienvidos. Šaurumā vairākas salas, lielākās no kurām ir Karaliskās Ģeogrāfijas Biedrības salas dienvidos un Kikiktagafāluka rietumos. Tāpat kā rietumos esošā sala nosaukts par godu britu karalienei Viktorijai.