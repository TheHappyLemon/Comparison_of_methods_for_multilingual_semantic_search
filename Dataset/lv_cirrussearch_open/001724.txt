Diamond Eyes ir sestais amerikāņu rokgrupas Deftones studijas albums, kas tika izlaists 2010. gada 4. maijā. Albumu izdeva Warner Bros. un Reprise Records ierakstu kompānijas. Sākotnēji grupa kā savu sesto albumu bija plānojusi izdot Eros, tomēr tā izdošana tika atcelta saistībā ar basista Či Čenga nonākšanu komā pēc nopietna ceļu satiksmes negadījuma 2008. gada novembrī.