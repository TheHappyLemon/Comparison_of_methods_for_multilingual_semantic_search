Sistēmiskas iekaisuma reakcijas sindroms jeb sistēmiskā iekaisuma atbildes sindroms (SIRS no angļu: systemic inflammatory response syndrome) ir iekaisīgs stāvoklis, kas skar visu ķermeni kopumā, atbildē uz smagiem kairinājumiem, piemēram, uz smagu infekciju, traumu, išēmiju, hemorāģisku šoku. SIRS ir sistēmiskā iekaisuma atbildes klīniskā izpausme. Šis stāvoklis attīstās pie pārmērīgas polipeptīdu un citu mediatoru aktivizācijas, kā arī šūnu vairošanās stimulācijas, kas sastāda citokīnu tīklu. Turpmāk ģeneralizēts iekaisums pieaug, zūd lokālās iekaisuma aizsargspējas un vienlaikus realizējas sistēmiskas alterācijas mehānismi.