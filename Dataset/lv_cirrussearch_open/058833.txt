Mihaels Mats (vācu: Michael Matt; dzimis 1993. gada 13. maijā) ir austriešu kalnu slēpotājs, specializējas slaloma disciplīnā. Pasaules kausa sacensībās debitēja 2013. gada novembrī. Pirmo reizi vietu uz goda pjedestāla izcīnīja 2016. gada 13. novembrī Levi, Somijā, ieņemot 2. vietu slalomā. Pirmo uzvaru PK posmos izcīnīja 2017. gada 5. martā Slovēnijā. 2018. gada ziemas olimpiskajās spēlēs Phjončhanā izcīnīja bronzas medaļu slalomā un sudrabu komandu sacensībās. Viņa brālis Mario Mats arī nodarbojās ar kalnu slēpošanu, 2014. gada ziemas olimpiskajās spēlēs kļuva par olimpisko čempionu slalomā. Otrs brālis Andreass Mats ir bijis frīstaila slēpotājs, 2010. gada ziemas olimpisko spēļu sudraba medaļas ieguvējs frīstaila krosā.