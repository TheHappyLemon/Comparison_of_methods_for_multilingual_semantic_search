Šis raksts ir par Muhameda sievu. Par latviešu dziedātāju skatīt rakstu Aija Andrejeva. Šis raksts ir par Muhameda sievu. Par Tirzas pieteku skatīt rakstu Aiša (upe). Aiša bint Abī Bekra (arābu: عائشة بنت أَبي بكر, ʿĀʾiša bint Abī Bakr; dzimusi, pēc tradicionālā uzskata, 613./614. gadā, mirusi 678. gadā) bija viena no Muhameda sievām. Aišai bint Abī Bekrai bija nozīmīga loma islāma vēsturē gan Muhameda dzīves laikā, gan arī pēc viņa nāves. Viņa izplatīja Muhameda vēsti un kalpoja musulmaņu kopienā vēl 44 gadus pēc viņa nāves. Viņas tēvs Abū Bekrs bija pirmais sunnītu islāma kalifs pēc Muhameda nāves. Osmāna Ibn Afāna valdīšanas laikā Aišai bija nozīmīga loma opozīcijas veidošanas procesā, 656. gadā Osmānu nogalināja opozicionāri. Tai pašā gadā Aiša formāli piedalījās viņai neveiksmīgajā Kamieļa kaujā pret šiītu politiskā grupējuma izvēlēto musulmaņu kalifu Alī ibn Abū Tālibu, kuras laikā krita gūstā. Vēlāk viņa tika atgriezta Medīnā, saņēma pensiju no uzvarētājiem un vairs nepiedalījās politiskajā dzīvē.