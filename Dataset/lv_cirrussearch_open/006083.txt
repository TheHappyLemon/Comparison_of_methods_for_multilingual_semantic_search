Jākobs Ludvigs Kārlis Grimms (vācu: Jacob Ludwig Karl Grimm, dzimis 1785. gada 4. janvārī, miris 1863. gada 20. septembrī) bija vācu filologs, jurists un mitoloģijas pētnieks. Atklājis Grimma likumu lingvistikā. Kopā ar brāli Vilhelmu 1812. gadā publicēja krājumu Kinder- und Hausmärchen, kas plašāk pazīstamas kā "Brāļu Grimmu pasakas". 1838. gadā kopā ar brāli iesāka publicēt vācu valodas standartvārdnīcu Deutsches Wörterbuch, bet 1835. gadā publicēja darbu par vācu mitoloģiju Deutsche Mythologie.