Anouk, īstajā vārdā Anuka Teuve (dzimusi 1975. gada 8. aprīlī), ir nīderlandiešu dziedātāja, dziesmu autore un producente. Anuka ir uzskatīta kā slavenāka roka dziedātāja Nīderlandē. Viņa kļuva slavena ar 1997. gada singlu Nobody's Wife. Kopš tā laika Anukas vairāki singli ir iekļuvuši Nīderlandes un Beļģijas topos un kļuvuši par hitiem. To vidū ir tādas dziesmas kā R U Kiddin' Me, Michel, Girl, Lost, One Word, I Don't Wanna Hurt, Modern World, Three Days in a Row un Woman. Līdz šim Anuka ir izdevusi astoņus studijas albumus. 2013. gadā dziedātāja ar dziesmu Birds uzvarēja nacionālajā atlasē un pārstāvēja Nīderlandi 2013. gada Eirovīzijas dziesmu konkursā Zviedrijas pilsētā Malmē. Eirovīzijas finālā viņa ar 114 punktiem ierindojās 9. vietā.