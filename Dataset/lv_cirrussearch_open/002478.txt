BFC Daugavpils ir Latvijas futbola klubs no Daugavpils, kas pašlaik spēlē Virslīgā. Klubs dibināts 2009. gadā, līdz 2014. gadam tā nosaukums bija BFC Daugava. BFC Daugavpils mājas spēles aizvada “Esplanādes” stadionā. 2013. gadā komanda uzvarēja 1. līgā un 2014. gada sezonā pirmo reizi debitēja Virslīgā. Debijas sezonā "BFC Daugavpils" ieguva 8. vietu. Augstākā vieta Virslīgā tika izcīnīta 2015. gada sezonā, kad komanda ierindojās 6. vietā. 2016. gadā palika pēdējā, astotajā vietā un bija spiesti Virslīgu atstāt. 2018. gada sezonā sadarbojās ar futbola klubu "Progress", tāpēc tā nosaukums bija BFC Daugavpils/Progress. 2018. gadā uzvarēja 1. līgā un atgriezās Virslīgā. 2022. gada sezonā BFC Daugavpils izcīnīja 7. vietu.