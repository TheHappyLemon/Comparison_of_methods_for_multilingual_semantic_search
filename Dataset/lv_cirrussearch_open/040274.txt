Centrālās Grieķijas perifērija (grieķu: Περιφέρεια Στερεάς Ελλάδας) ir Grieķijas administratīvais apgabals (perifērija) kura sastāvā ietilpst Eibejas, Euritānijas, Ftiotīdas, Fokīdas un Beotijas nomes. Centrālās Grieķijas administratīvais centrs ir Lamija. Centrālās Grieķijas perifērija ziemeļos robežojas ar Tesālijas perifēriju, rietumos ar Rietumgrieķijas perifēriju, dienvidos ar Atikas perifēriju, bet austrumos atrodas Ziemeļegejas perifērija. Perifērijas lielākā daļa atrodas kontinentālajā Grieķijā, izņemot Eibejas nomi, kas izvietojas uz Eibejas salas, kas ir otra lielākā Grieķijas sala (aiz Krētas). Šī ir pati kalnainākā Grieķijas perifērija.