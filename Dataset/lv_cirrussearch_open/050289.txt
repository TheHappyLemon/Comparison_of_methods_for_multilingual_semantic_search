"Kristofers Robins" (angļu: Christopher Robin) ir 2018. gada drāma, kuras režisors ir Marks Forsters. Galvenās lomas filmā atveido Jūens Makgregors, Heilija Atvela, Džims Kamings un Breds Garets. Filmas pirmizrāde notika 2018. gada 30. jūlijā Bērbankā. Filma tika nominēta Amerikas Kinoakadēmijas balvai kategorijā "Labākie vizuālie efekti". Filmā tiek sekots līdzi pieaugušam Kristoferam Robinam, kurš zaudējis savu iztēli. Pateicoties bērnības draugam, lācītim Vinnijam Pūkam, Kristofers no jauna atklāj dažādus dzīves priekus.