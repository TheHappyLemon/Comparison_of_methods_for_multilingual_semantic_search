Pāvests Inocents X (latīņu: Innocentius X, dzimis 1574. gada 6. maijā, miris 1655. gada 7. janvārī), īstajā vārdā Džovanni Batista Pamfili (Giovanni Battista Pamphilj), bija Romas pāvests no 1644. gada 15. septembra līdz savai nāvei. Džovanni Batista Pamfili bija pāvesta Aleksandra VI mazmazmazdēls. Viņš studēja jurisprudenci un vēlāk strādāja dažādos amatos Romas kūrijā. Pāvests Urbāns VIII viņu nosūtīja pāvesta diplomātiskā pārstāvja darbā Francijā, bet vēlāk arī Spānijā. 1629. gadā kļuva par kardinālu. 1644. gadā kļuva par Romas pāvestu un pieņēma vārdu Inocents X. 1648. gadā nosodīja Vestfālenes miera līgumu, kas izbeidza Trīsdesmitgadu karu.