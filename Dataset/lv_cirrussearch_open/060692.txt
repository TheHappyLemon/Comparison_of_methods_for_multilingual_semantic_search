Viljams Sallivans Goslings (angļu: William Sullivan Gosling; dzimis 1869. gada 19. jūnijā, miris 1952. gada 2. oktobrī) bija britu futbolists, olimpiskās zelta medaļas ieguvējs 1900. gada vasaras olimpiskajās spēlēs. Goslings 1900. gada vasaras olimpiskajās spēlēs startēja Lielbritānijas futbola komandas Upton Park F.C. sastāvā. Olimpiskajās spēlēs komanda pārspēja Francijas komandu Club Français ar rezultātu 4 – 0. Spēlē viņš bija aizsargs. Lielbritānijas komanda olimpiskajās spēlēs izcīnīja zelta medaļu.