Henrijs Lūiss Stimsons (angļu: Henry Lewis Stimson; dzimis 1867. gada 21. septembrī, miris 1950. gada 20. oktobrī) bija amerikāņu politiķis no Republikāniskās partijas. Bija ASV Kara sekretārs prezidenta Viljama Tāfta laikā no 1911. līdz 1913. gadam, Filipīnu ģenerālgubernators no 1927. līdz 1929. gadam, ASV Valsts sekretārs prezidenta Herberta Hūvera laikā no 1929. līdz 1929. gadam, un vēlreiz ASV Kara sekretārs Otrā pasaules kara laikā no 1940. līdz 1945. gadam. 1932. gadā definēja t.s. Stimsona doktrīnu, kas paredzēja neatzīt Japānas teritoriālos ieguvumus Ķīnā. Pirms ASV iesaistīšanās karā, Stimsons bija viens no redzamākajiem politiķiem, kurš atbalstīja kara sākšanu ar Vāciju. Otrā pasaules kara laikā pārraudzīja valsts militāro bedžetu (apmēram trešdaļu no IKP), personāli kontrolēja Manhetenas projekta virzību.