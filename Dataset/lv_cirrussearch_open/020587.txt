Pīters Vēnings (nīderlandiešu: Pieter Weening; dzimis 1981. gada 5. aprīlī Harkemē, Frīzlandē) ir bijušais Nīderlandes šosejas riteņbraucējs. Par Vēninga lielākajiem sasniegumiem uzskatāmi uzvara 2005. gada Tour de France posmā, 2011. un 2014. gada Giro d'Italia posmā un kopvērtējuma uzvara 2013. gada Tour de Pologne. Pirms 2012. gada sezonas pievienojās GreenEDGE komandai. PĒc tam, kad 2019. gada sezonas beigās tika izformēta Roompot–Charles komanda, Vēnings 2020. gada jūnijā parakstīja līgumu ar Trek–Segafredo, atgriežoties UCI Pasaules tūrē pēc četriem gadiem UCI Professional Continental līmenī. Viņa līgums pēc sezonas netika pagarināts un novembrī Vēnings paziņoja par karjeras beigām.