Jeruzalemes "Beitar" (ivritā: מועדון כדורגל בית"ר ירושלים; Moadon Kaduregel Beitar Yerushalayim) ir profesionāls Izraēlas futbola klubs no Jeruzalemes, kas pašlaik spēlē Izraēlas Premjerlīgā. Klubs tika dibināts 1936. gadā un savas mājas spēles aizvada Teddy Stadium stadionā, kurā ir 31 733 skatītāju vietas. Kluba tradicionālās krāsas ir melns un dzeltens. Klubs ir sešas reizes uzvarējis Izraēlas Premjerlīgā, kā arī ieguvis astoņus Izraēlas kausus. "Beitar" ir viens no valsts visatbalstītākajiem klubiem. Kluba atbalstītāji tiek vainoti rasismā pret arābiem un musulmaņiem. "Beitar" ir vienīgais Izraēlas klubs, kurā nekad nav spēlējuši arābu futbolisti.