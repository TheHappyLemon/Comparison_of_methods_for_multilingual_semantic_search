Olīvija Vailda (angļu: Olivia Wilde; dzimusi Olīvija Džeina Kokbērna (Olivia Jane Cockburn) 1984. gada 10. martā) ir amerikāņu aktrise un kinorežisore. Aktrises karjeru uzsākusi 2000. gadu sākumā. Filmējusies tādos seriālos kā "OC" (The O.C., 2003–2007), The Black Donnellys (2007), "Doktors Hauss" (2007–2012). Lielākos komerciālos panākumus guvusi ar lomām filmās "Trons: Mantojums" (2010), "Kovboji un citplanētieši" (2011), Year One (2009), "Samainīti vietām" (2011), "Neticamais Berts Vanderstouns" (2013) un "Lācara efekts" (The Lazarus Effect, 2015). 2017. gadā Vailda debitēja Brodvejā atveidojot Džūlijas lomu lugā "1984". 2019. gadā viņa režisēja savu pirmo filmu, pusaudžu kinokomēdiju Booksmart, kas ieguva Neatkarīgā gara balvu kā labākā debijas filma. Vaildas otrā režisētā filma ir "Neraizējies, dārgā" (Don't Worry Darling, 2022).