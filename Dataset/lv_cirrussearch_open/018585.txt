Douru (portugāļu: Douro) jeb Dvero (spāņu: Duero) ir upe Pireneju pussalas ziemeļos, Spānijā un Portugālē. Sākas Sorijas provincē, Ibērijas kalnos. Veckastīlijas plakankalnē tek pa 30—40 m šauru gultni 200—500 m dziļā kanjonā. Palos upes līmenis paceļas par 15—20 m. Douru ietek Atlantijas okeānā Portu pilsētā. Upi izmanto apūdeņošanai, kuģošanai un enerģētikā. Dažas no hidroelektrostacijām ir Aldeadavilas HES (718 MW) un Pikotes HES (216 MW).