GSAT-7 jeb INSAT-4F, nosaukts arī par Rukmini, ir Indijas GSAT sistēmas sakaru pavadonis. Tas paredzēts sakaru nodrošināšanai Indijas bruņotajiem spēkiem, galvenokārt Jūras kara flotei. Pavadoni izgatavojusi un apkalpo Indijas kosmisko pētījumu organizācija (ISRO). Ģeostacionārā orbītā palaists 2013. gada augustā. Pavadonis izgatavots uz platformas I-2.5K bāzes. Tā starta masa bija 2650 kg un izmēri 3,1 m × 1,7 m × 2,0 m. Pavadonī uzstādīti 24 Ku un C diapazona raidītāji, kā arī UHF aparatūra. GSAT-7 tika palaists 2013. gada 29. augustā 20:30:07 UTC ar nesējraķeti Ariane 5ECA (lidojums VA-215) no Gviānas kosmiskais centra. Kopā ar to palaists arī Eiropas pavadonis Eutelsat 25B. No pēdējās pakāpes GSAT-7 atdalījās 21:04:26 UTC.