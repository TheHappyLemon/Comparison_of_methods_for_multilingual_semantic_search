Krimas kalni (ukraiņu: Кримські гори, Krimas tatāru: Qırım dağları, krievu: Крымские горы) ir kalnu sistēma Ukrainas Krimas pussalas dienviddaļā paralēli dienvidu piekrastei. Augstākā virsotne ir Romankošs 1545 m vjl, kas izvietojies grēdas vidusdaļā. Grēdas garums ir ap 160 km, platums — līdz 50 km. Veidojas no galvenās grēdas Jailas un diviem kuestiem — Vidusgrēdas (līdz 750 m augsta) un Ziemeļu grēdas (līdz 350 m). Galvenajā grēdā vairākas platoveida virsotnes. Sastāv no māla slānekļa, smilšakmeņiem, kaļķakmeņiem, izvirdumiežiem. Raksturīgi karsta procesi. Grēdā 1923. gadā izveidots Krimas rezervāts.