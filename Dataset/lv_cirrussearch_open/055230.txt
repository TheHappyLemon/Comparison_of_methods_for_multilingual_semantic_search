Džarons Zepels Laniērs (angļu: Jaron Zepel Lanier; dzimis 1960. gada 3. maijā Ņujorkā, ASV) ir amerikāņu datorfilozofijas rakstnieks, datorzinātnieks, vizuālais mākslinieks, un mūsdienu klasiskās mūzikas komponists. Tiek uzskatīti par virtuālās realitātes jomas dibinātāju. 1985. gadā Laniērs dibināja VPL Research, Inc. — pirmo uzņēmumu, kas pārdeva virtuālās realitātes (VR) brilles un cimdus. 2006. gadā viņš sāka strādāt Microsoft, un kopš 2009. gada strādā Microsoft Research kā starpdisciplinārs zinātnieks. Laniērs ir arī mūsdienu klasiskās mūzikas komponists un retu instrumentu kolekcionārs. Laniērs kopā ar Mario Grigorovu sacerēja dokumentālās filmas "The Third Wave" (2007) skaņu celiņu. 2010. gadā Laniērs tika iekļauts ietekmīgāko cilvēku sarakstā "TIME 100". Savā grāmatā The Arguments for Deleting Your Social Media Accounts Right Now Laniērs pauž savu redzējumu par sociālo mediju negatīvo ietekmi uz cilvēkiem. Viņš uzsver, ka sociālie mediji (piemēram, Twitter un Facebook) ir padarījuši cilvēkus rupjākus, neiejūtīgākus un sašķeltākus, kā arī ir mazinājuši cilvēku spēju būt garīgiem.