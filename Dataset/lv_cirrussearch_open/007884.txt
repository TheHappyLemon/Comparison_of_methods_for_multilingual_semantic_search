Laura Robsone (angļu: Laura Robson; dzimusi 1994. gada 21. janvārī Melburnā, Austrālijā) ir profesionāla Apvienotās Karalistes tenisiste. Profesionālo karjeru uzsāka 2008. gadā. L. Robsones labākais sasniegums WTA Tūres vienspēļu rangā ir 2010. gada 18. oktobrī sasniegtā 189. vieta, dubultspēlēs viņa ir sasniegusi 99. vietu (2010. gada 21. jūnijs). Pirmos panākumus guvusi jauniešu tenisā: uzvara 2008. gada Vimbldonas atklātajā čempionātā jaunietēm. Pieaugušo līmenī L. Robsone ir uzvarējusi vienā ITF vienspēļu turnīrā, bet lielāko panākumu Grand Slam sacensībās viņa guva 2009. un 2010. gada Vimbldonas čempionāta vienspēlēs, dubultspēlēs sasniegusi 2009. gada Vimbldonas čempionāta otro kārtu.