Mikaela Antonija Džaje Rodrigesa (angļu: Michaela Antonia Jaé Rodriguez; dzimis 1991. gada 7. janvārī), iepriekš zināma kā Emdžeja Rodrigesa (angļu: Mj Rodriguez), ir amerikāņu aktrise un dziedātāja. Rodrigesa, dzimusi Ņuarkā, Ņūdžersijas štatā, jaunībā apmeklēja vairākas skatuves mākslas skolas, pirms viņu iekļāva teātra iestudējuma Rent aktieru sastāvā, Endžela Damota Šunarda lomai, par ko viņš 2011. gadā ieguva Klaiva Bārnsa balvu. Pēc uzstāšanās mūziklā Rent, Rodrigesa paņēma pārtraukumu no uzstāšanās, lai veiktu transgendera pāreju. No 2012. līdz 2016. gadam, Rodrigesa atsāka darbu uz skatuves, kā arī piedalījās nelielās lomās televīzijas seriālos, tostarp seriālos "Māsa Džekija" (Nurse Jackie), "Kerijas dienasgrāmatas" (The Carrie Diaries) un "Lūks Keidžs". 2017. gadā Rodrigesa izturēja atlasi uz vienu no galvenajām lomām televīzijas kanāla FX seriālā Pose. Par Blankas Evandželistas lomu šajā seriālā viņa izpelnījās kritiķu atzinību. 2021. gadā viņa kļuva par pirmo transgendera sievieti, kas saņēmusi Emmy balvas nomināciju galveno lomu aktieru kategorijās; viņu nominēja kategorijā "Labākā aktrise galvenajā lomā drāmas seriālā" par lomu trešajā un noslēdzošajā seriāla Pose sezonā, kā arī viņā ieguva Zelta globusa balvu" kategorijā "Labākā aktrise drāmas seriālā".