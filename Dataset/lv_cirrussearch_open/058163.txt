300 metri ar šauteni guļus pozīcijā vīriešiem bija viena no astoņām disciplīnām šaušanas sacensībās 1900. gada vasaras olimpiskajās spēlēs, Parīzē. Sacensības tika aizvadītas 1900. gadā no 3. līdz 5. augustam, militārajā nometnē Satori, Versaļas teritorijā. Tajās startēja 30 sportisti no 6 valstīm. Zelta medaļu šajā disciplīnā izcīnīja Francijas sportists Ahils Parošs (332 punkti), sudraba medaļu ieguva Dānijas sportists Anderss Peters Nīlsens (330 punkti), bet bronzas medaļu ieguva Norvēģijas sportists Ūle Estmo (329 punkti).