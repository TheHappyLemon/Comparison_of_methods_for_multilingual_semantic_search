Gradle ir programmatūras izstrādes projektu automatizācijas rīks, kas balstās uz Apache Ant un Apache Maven principiem un piedāvā Groovy bāzētu domēna specifisku valodu (DSL) tradicionālo projekta konfigurācijas XML failu vietā. Atšķirībā no Apache Maven, kas definē dzīves ciklus, un Apache Ant, kur mērķi tiek izsaukti, balstoties uz secību, ko nosaka atkarības, Gradle izmanto orientētu aciklisku grafu, lai noteiktu secību, kādā var izpildīt uzdevumus. Gradle tika izstrādāts ar vairāku projektu būvējumu veidošanai, kas var kļūt ārkārtīgi lieli un atbalsta inkrementālu būvēšanu, nosakot, kuras būvējamā projekta koka daļas var nepārbūvēt. Sākotnēji izstrādātie spraudņi galvenokārt fokusējās uz Java, Groovy un Scala izstrādi un piegādēm, bet tiek plānots arī citu valodu un projektu darba plūsmu atbalsts.