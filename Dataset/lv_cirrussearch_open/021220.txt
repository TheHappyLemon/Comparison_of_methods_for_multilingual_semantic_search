Astra 2E ir Luksemburgā bāzēta uzņēmuma SES Astra sakaru pavadonis. Palaists 2013. gada septembrī. Tas nodrošina televīzijas un sakaru pakalpojumus Eiropai un Vidējiem Austrumiem. Pavadoni izgatavojis uzņēmums EADS Astrium uz platformas Eurostar E3000 bāzes. Apgādāts ar 60 Ku joslas un 4 Ka joslas raidītājiem. Sākotnēji Astra 2E bija paredzēts palaist 2013. gada 21. jūlijā, bet 2. jūlijā notika raķetes Proton-M avārija, pēc kuras visi Proton starti tika apturēti. Astra 2E tika palaists 2013. gada 29. septembrī 21:38 UTC ar nesējraķeti Proton-M/Briz-M no Baikonuras kosmodroma 200. laukuma 39. palaišanas iekārtas. Pēc noteiktiem dzinējbloka Briz-M manevriem pavadonis atdalījās 30. septembrī 07:28 UTC un ievadīts ģeostacionārajā pārejas orbītā. Ģeostacionāro orbītu tas sasniedza ar saviem dzinējiem un plānots izvietot punktā 28,2° austrumu garuma. Plānots, ka Astra 2E nomainīs Astra 2A, Astra 2B un Astra 1N, kurus pārvietos uz citām pozīcijām.