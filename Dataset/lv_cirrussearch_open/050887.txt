Ejina, senatnē Egina (grieķu: Αίγινα) ir sala Saronikas līča Saronikas salu arhipelāgā Grieķijā. Sala ir populāra tūristu apmeklēta vieta. No Pirejas ostas ar kuģi ar zemūdens spārniem līdz salai var nokļūt 40 minūtēs. Ejina ir aprimis vulkāns. Rietumu un ziemeļu daļa ir akmeņaina, bet auglīga. Vispopulārākā lauksaimniecības kultūra — pistācijas. Attīstīta sūkļu ieguve. Sala ir apdzīvota no aizvēsturiskiem laikiem. Sevišķi ietekmīga tā bija starp 7. līdz 5. gadsimtu p.m.ē., kad tai bija kontakti ar Mazāziju. Ejinā tolaik kala savas monētas — staterus, kas ir senākā konstatētā monēta Eiropā. 5. gadsimtā p.m.ē. Ejinu savstarpējās cīņās uzveica Atēnas un tā pamazām panīka. Grieķu neatkarības kara laikā sala kādu laiku bija nemiernieku galvaspilsēta.