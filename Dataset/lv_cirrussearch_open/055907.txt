Žoržs Robērs Fēlikss Konstāns Leijē (franču: Georges Robert Félix Constant Leuillieux; dzimis 1879. gada 3. augustā, miris 1950. gada 1. maijā) bija franču peldētājs un ūdenspolo spēlētājs. Viņš izcīnīja bronzas medaļu 1900. gada vasaras olimpiskajās spēlēs peldēšanā. 1900. gada vasaras olimpiskajās spēlēs Parīzē Leijē startēja gan peldēšanas, gan ūdenspolo sacensībās. Peldēšanā viņš startēja 4 disciplīnās, no kurām labāko rezultātu izcīnīja 200 metru komandu sacensībās. Viņa komanda, kurā viņš startēja kopā ar Dezirē Meršē, Luiju Martēnu un Renē Tartaru, izcīnīja 62 punktu un ieguva bronzas medaļu. 1000 metru brīvajā stilā viņš ieguva 6. vietu ar rezultātu 16:53.2. Savukārt 4000 metru brīvajā stilā un 200 metru peldēšanā uz muguras viņš nefinišēja pirmās kārtas peldējumā. Savukārt ūdenspolo turnīrā viņš bija Pupilles de Neptune de Lille #1 komandas biedrs. Komanda turnīrā startēja tikai pirmās kārtas mačos, kur zaudēja Beļģijas ūdenspolo komandai.