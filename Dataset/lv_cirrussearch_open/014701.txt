Lauka atmatene (latīņu: Agaricus campestris) ir ēdamā sēne. Cepurīte balta, lapiņas sākumā bālganas, vēlāk brūnganas. Jāuzmanās nesajaukt ar nāvīgi indīgo balto mušmiri vai indīgo atmateni. Lauka atmateni izmanto pēc visām iespējamām receptēm: Cep, marinē, sāla, žāvē un vāra zupās. Sēnes mīkstumam ir patīkama anīsa smarža un saldena riekstu garša. Sauc arī par šampinjoniem. Sastopama bieži klajās vietās, retāk mežā. Uz sēnes kātiņa ir sīks un trausls gredzens. Cepurītes platums 4—10 cm. Sporas tumši brūnas. Aug bieži lielā skaitā pļavās, tīrumos un zālienos, veido tā sauktos raganu apļus.