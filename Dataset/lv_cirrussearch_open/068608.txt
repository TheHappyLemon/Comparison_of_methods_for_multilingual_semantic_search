Skots Pols Kārsons (angļu: Scott Paul Carson; dzimis 1985. gada 3. septembrī) ir angļu futbolists, spēlē vārtsarga pozīcijā, pārstāvējis Anglijas futbola izlasi. Kopš 2021. gada Kārsons spēlē Anglijas Premjerlīgas komandā Manchester City. 2004. gadā Leeds United rindās debitējis Anglijas Premjerlīgā. 2005. gadā pārcēlies uz Liverpool komandu. Lai iegūtu spēļu pieredzi, ticis izīrēts uz Sheffield Wednesday, Charlton Athletic un Aston Villa. 2007–08. gada sezonā pievienojies West Bromwich Albion, bet 2011. gadā Turcijas komandai Bursaspor. 2013. gadā atgriezies Anglijā, lai pievienotos Wigan Athletic, kur spēlējis līdz 2015. gadam. Tad līdz 2021. gadam spēlējis Derby County vienībā. 2019. gadā uz īres tiesībām pārcēlies uz Manchester City, lai kļūtu par rezerves vārtsargu Edersonam un Klaudio Bravo. Pilnvērtīgi komandai pievienojies 2021. gadā. Anglijas futbola izlasi pārstāvējis no 2007. līdz 2011. gadam, kopumā aizvadot četrus mačus. Pārstāvējis izlasi 2006. gada FIFA Pasaules kausā.