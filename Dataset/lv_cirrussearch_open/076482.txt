Gunta Baško (pazīstama arī kā Gunta Baško-Melnbārde; dzimusi 1980. gada 27. aprīlī Olainē) ir bijusī latviešu basketboliste, spēlēja vieglās uzbrucējas pozīcijā, ilggadēja Latvijas sieviešu basketbola izlases dalībniece. Vēl 2023. gadā G. Baško spēlēja pašas vadītā Rīgas TTT sastāvā, ar kuru 9 reizes kļuvusi par Latvijas čempioni. Līdztekus spēlēšanai G. Baško bijusi arī sporta organizatore. Kopš 2019. gadā viņa bija arī Latvijas sieviešu basketbola izlases ģenerālmenedžere, bet 2020. gada jūnijā iecelta par basketbola kluba TTT valdes priekšsēdētāju. Kopš 2023. gada jūlija — kluba TTT prezidente.