4. gadsimts p.m.ē. ir gadsimts, kas sākas 400. gadā p.m.ē. un beidzās 301. gadā p.m.ē. Šis gadsimts iezīmējās ar Klasiskās Grieķijas uzplaukumu visos tās aspektos. Gadsimta otrajā pusē Maķedonijas ķēniņš Aleksandrs Lielais iekaroja Ahamenīdu impēriju, sākās hellēnisma laikmets. 4. gadsimts p.m.ē. tiek saistīts ar etrusku norietu. Skitijā no austrumiem iebruka sarmati, kuri pilnībā iznīcināja otro skitu valsti. Ziemeļāfriku un lielu daļu no Pireneju pussalas kontrolēja Kartāga.