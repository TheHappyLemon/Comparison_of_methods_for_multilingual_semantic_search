Blow Out ir 1981. gada ASV neo-noir trillera filma, kuras režisors un scenārija autors ir Braiens De Palma. Filmā galvenās lomas atveido Džons Travolta, Nensija Allena, Džons Litgovs un Deniss Francs. Filma ir par Džeku Teriju, filmu skaņu efektu tehniķi, kurš, ierakstot skaņas mazbudžeta šausmu filmai, iemūžina audio pierādījumus par slepkavību, kurā ir nogalināts prezidenta kandidāts. Filma ir balstīta uz 1966. gada Mikelandželo Antonioni filmu "Fotopalielinājums", filmā Blow Out fotogrāfijas nomainot ar audio ierakstu. Blow Out pirmizrāde notika 1981. gada 24. jūlijā. Lai gan filma saņēma pārsvarā pozitīvas kritiķu atsauksmes, tā nebija komerciāli veiksmīga, nopelnot tikai 12 miljonus ASV dolārus pie 18 miljuno budžeta. Laika gaitā filma ir iemantojusi kulta filmas statusu.