Kamolzāles (latīņu: Dactylis) ir graudzāļu dzimtas ģints, kuras sugu sākotnējais izplatības areāls ir Ziemeļāfrikā, taču mūsdienās ir sastopamas visā pasaulē, un bieži tiek uzskatītas par invazīvām sugām. Daudzi autori ir uzskatījuši, ka ģints satur tikai vienu sugu — parasto kamolzāli (Dactylis glomerata) — un pārējās variācijas ir klasificētas kā parastās kamolzāles pasugas. Pēdējā laikā ir vērojama tendence akceptēt divas sugas, savukārt daži autori ģintī klasificē vairākas sugas, kuras ir endēmiskas Makaronēzijai. Pieņemtās sugas: Parastā kamolzāle (Dactylis glomerata) L. — Eirāzija, tostarp Latvijā, un Ziemeļāfrika; augs naturalizējies Āfrikas dienvidos, Austrālijā, Amerikā un dažādās okeāna salās Dactylis smithii Link — Kanāriju salas, Kaboverde, Madeira.