Svētā Jura diena ir kristīgās baznīcas svētki par godu Svētajam Jurim, pirmajam starp imperatora Diokletiāna mocekļiem. Tā tiek svinēta 23. aprīlī un sakrīt ar senajiem latviešu pavasara svētkiem Ūsiņiem. Pēc Krusta kariem uz Eiropu atceļoja leģendas par Svētā Jura (Georga) kauju uz zirga ar pūķi, pagānisma un ļaunuma simbolu. Šajā tradīcijā viņš ir jātnieks, kareivju, ieroču kalēju, pat laupītāju aizbildnis.