Ugo Lopess-Gatels Ramiress (spāņu: Hugo López-Gatell Ramírez, dzimis 1969. gada 22. februārī Mehiko) ir meksikāņu epidemiologs, ārsts, profesors un valsts amatpersona. Kopš 2018. gada 1. decembra viņš ir Meksikas Veselības ministrijas Prevencijas un veselības veicināšanas sekretariāta vadītājs. Kopš 2020. gada janvāra viņam bijusi liela loma ar COVID-19 pandēmiju saistītu jautājumu risināšanā Meksikā.