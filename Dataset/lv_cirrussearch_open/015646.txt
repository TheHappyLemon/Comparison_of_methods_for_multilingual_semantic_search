Antons Kortess Džemisons (angļu: Antawn Cortez Jamison; dzimis 1976. gada 12. jūnijā) ir amerikāņu basketbolists, spēlē spēka uzbrucēja un vieglā uzbrucēja pozīcijās, ASV basketbola izlases dalībnieks. Pašlaik (2013) pārstāv NBA klubu Losandželosas "Lakers". 1998. gada NBA draftā viņu Toronto "Raptors" izraudzījās ar kopējo 4. kārtas numuru. NBA karjeras laikā pārstāvējis Goldensteitas "Warriors", Dalasas "Mavericks", Vašingtonas "Wizards", Klīvlendas "Cavaliers" un Losandželosas "Lakers" klubus. 2000.—2001. gada sezonā viņš vidēji spēlē guva 24,9 punktus, kas ir viņa karjeras labākais rādītājs (vēl ir bijušas piecas sezonas, kurās vidēji spēlē guvis vismaz 20 punktus), vidēji karjerā — 19,5 punktus. 2004. gadā tika atzīts par sezonas labāko rezervistu. ASV izlases sastāvā 2006. gada Pasaules čempionātā izcīnīja bronzas medaļu.