Jaunzēlandes futbola izlase ir nacionālā futbola komanda, kas pārstāv Jaunzēlandi starptautiskās futbola sacensībās. Jaunzēlandes futbola izlasi pārvalda New Zealand Football. Savu pirmo spēli izlase aizvadīja 1922. gadā pret Austrālijas izlasi. Divas reizes jaunzēlandieši ir piedalījušies FIFA Pasaules kausa finālturnīrā — 1982. un 2010. gadā, taču nespēja tikt ārā no apakšgrupas. Jaunzēlande 10 reizes ir piedalījusies Okeānijas Nāciju kausa izcīņā un ir pieckārtēji Okeānijas čempioni.