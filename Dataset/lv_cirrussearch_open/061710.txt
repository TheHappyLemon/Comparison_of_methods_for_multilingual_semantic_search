Anrī Leons Tjēbo (franču: Henri Léon Thiébaut; dzimis 1880. gada 19. novembrī, miris 1956. gada 13. oktobrī) bija franču paukotājs, izcīnījis olimpisko sudraba medaļu 1900. gada vasaras olimpiskajās spēlēs Parīzē. Tjēbo 1900. gada Parīzes olimpiskajās spēlēs startēja trijās paukošanas disciplīnās — paukošanā ar floreti, paukošanā ar špagu un paukošanā ar zobenu. No šīm trim disciplīnām viņš labāko rezultātu ieguva paukošanā ar zobenu, kur izcīnīja sudraba medaļu, savukārt paukošanā ar floreti viņš fināla kārtā izcīnīja 8. vietu.