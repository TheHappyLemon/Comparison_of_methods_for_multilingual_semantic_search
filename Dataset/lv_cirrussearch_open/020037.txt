Paugurs, arī pakalns ir reljefa forma, kam raksturīgs relatīvi neliels, tomēr izteikts zemes virsas paaugstinājums (relatīvi līdz 200 m) virs apkārtējiem pazeminājumiem, salīdzinoši lēzenas nogāzes un virsotne. Pauguru virsotne nav tik izteikta, kā tas ir kalniem, un cilvēki bez palīglīdzekļiem viegli var tajos uzkāpt. Tomēr izpratne par terminiem "paugurs" un "kalns" lielākoties ir subjektīva. Tieši tādēļ pauguri jeb pakalni nereti tiek saukti arī par kalniem, galvenokārt tāpēc, ka tie ir augstāki par apkārtējo apvidu. Pauguri var būt kā izolēti, tā arī izvietoti virknēs, grupās vai masīvos.