Dirks Fransiskess "Denijs" Blinds (nīderlandiešu: Dirk Franciscus "Danny" Blind, dzimis 1961. gada 1. augustā) ir Nīderlandes futbola treneris un bijušais futbolists, spēlēja aizsarga pozīcijā, bijis Nīderlandes futbola izlases dalībnieks. Savas karjeras laikā pārstāvējis Sparta Rotterdam un Ajax komandas. Viņš ir viens no diviem nīderlandiešu futbolistiem, kurš ir uzvarējis visās UEFA rīkotajās sacensībās. Ar Nīderlandes futbola izlasi piedalījies 1990. un 1994. gada FIFA Pasaules kausā, kā arī 1992. un 1996. gada Eiropas čempionātā. Pēc spēlētāja karjeras beigām kļuvis par treneri. Vadījis Ajax komandu, kā arī Nīderlandes futbola izlasi. Danija dēls Deilijs Blinds arī ir futbolists.