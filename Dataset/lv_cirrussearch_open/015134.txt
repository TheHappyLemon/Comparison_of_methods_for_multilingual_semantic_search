Bjērns Rūne Borgs (zviedru: Björn Rune Borg; dzimis 1956. gada 6. jūnijā) ir bijušais zviedru tenisists, bijis ATP ranga līderis. Karjerā B. Borgs ir uzvarējis 64 ATP vienspēļu turnīros, tāpat laikā no 1974. līdz 1981. gadam viņš izcīnīja 11 uzvaras Grand Slam turnīros. Viņš piecus gadus pēc kārtas uzvarēja Vimbldonā (rekords, ko ir atkārtojis Rodžers Federers) un sešas reizes uzvarēja Francijas atklātajā čempionātā (šo rekordu ir pārspējis Rafaels Nadals). Viņš tiek uzskatīts par vienu no visu laiku izcilākajiem tenisistiem. 1979. gadā B. Borgs kļuva par pirmo tenisistu, kas vienas sezonas laikā kā naudas balvu saņem vairāk nekā vienu miljonu dolāru. Tas, ka Borgs neskuva bārdu Vimbldonas čempionāta laikā, ir viens no iespējamajiem bārdas neskūšanas NHL izslēgšanas spēļu laikā tradīcijas aizsākšanas iemesliem.