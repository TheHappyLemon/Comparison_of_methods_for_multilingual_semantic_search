Spageti (itāļu: spaghetti) ir gari, tievi makaroni, no kā gatavo tradicionālo itāļu pastu. Tie tiek gatavoti no miltiem vai mannas un ūdens. Tradicionāli spageti bija apmēram 50 cm gari, tomēr 20. gadsimta otrajā pusē popularitāti sāka gūt īsāki spageti un mūsdienās visplašāk pieejamie spageti ir apmēram 25—30 cm gari. Ikgadējais spageti patēriņš Itālijā pieauga dubultā no vidēji 14 kg uz cilvēku pirms Otrā pasaules kara līdz 28 kg uz cilvēku 1955. gadā. Itālijā tad tika saražotas 1 432 990 tonnas spageti, no kurām tikai 74 tūkstoši tonnu tika eksportēti. Pasaules rekords par lielāko bļodu ar spageti tika uzstādīts 2009. gada martā un atkārtots 2010. gada martā, kad Buca di Beppo restorāns Gārdengrouvā, ASV, piepildīja peldbaseinu ar vairāk nekā 6251 kg pastas.