"Anomalisa" ir 2015. gada ASV animācijas filma, kuras režisori ir Čārlijs Kaufmans un Djūks Džonsons. Galvenos tēlus ir ierunājuši Deivids Tjūliss, Toms Nūnans un Dženifere Džeisone Lī. Filmas pirmizrāde notika 2015. gada 4. septembrī Teluridas kinofestivālā. Filma 2015. gadā nominēta Amerikas Kinoakadēmijas balvai kategorijā "Labākā animācijas filma", kur tā zaudēja animācijas filmai "Prāta spēles". Filmas galvenais varonis, klientu apkalpošanas speciālists, visus uztver kā vienādus līdz brīdim, kad viņa dzīvē ienāk kāda unikāla sieviete.