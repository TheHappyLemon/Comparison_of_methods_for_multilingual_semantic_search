Ferencs Sālaši (ungāru: Szálasi Ferenc, dzimis 1897. gada 6. janvārī, miris 1946. gada 12. martā) bija galēji labējs ungāru politiķis. 1935. demobilizējās no armijas, kur dienēja no jaunības, un nodibināja galēji labējo "Nacionālās gribas partiju", kur drīz tika aizliegta, tomēr, mainot nosaukumus, 1939. gadā kļuva par Bultu krusta partiju. Kļuva par "tautas vadoni" (Nemzetvezető) pēc tam, kad Vācija okupēja Ungāriju un ar šantāžu (apcietinot Horti dēlu) atcēla no varas Miklošu Horti, kad tas sāka zondēt iespējas Ungārijas pāriešanai Sabiedroto pusē. Bija Ungārijas līderis pēdējos trīs mēnešus Ungārijas dalībā Otrajā pasaules karā. Bēga no valsts, kad Budapeštu aplenca Sarkanā armija un Rumānijas karaspēks. 6. maijā ASV spēku apcietināts Vācijā, nodots Ungārijas varas iestādēm un sodīts ar nāvi.