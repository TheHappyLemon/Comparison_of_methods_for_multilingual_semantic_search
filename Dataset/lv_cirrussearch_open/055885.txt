Jeņisejas līcis (krievu: Енисейский залив) ir Jeņisejas upes grīvlīcis jeb estuārs Karas jūras dienvidu krastā Krievijas Krasnojarskas novadā. Rietumos to norobežo Gidanas pussala, austrumos — Taimiras pussala. Līcis ir ap 300 km garš. Pie līča atveres Karas jūrā atrodas Sibirjakova sala, gar kuru no līča uz ziemeļrietumiem atzarojas Ovcina šaurums. Citas lielākās līcī ietekošās upes ir Goļčiha, Jakovļeva, Mongočejaha. Lielāko daļu gada līcis aizsalis, atbrīvojas no ledus vasarā uz trīs mēnešiem. Kuģojams visā garumā. Krasti maz apdzīvoti, lielākā apdzīvotās vietas krastā ir Diksona pie līča atveres Karas jūrā. Citas pastāvīgi apdzīvotās vietas ir Voroncovas ciems, Sopočnaja Kargas polārstacija, Villembarencas bioloģiskā stacija, kā arī slēgtā Ļeskinas polārstacija.