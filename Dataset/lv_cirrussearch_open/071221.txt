Ringštrāse (vācu: Ringstraße) 19. gadsimta vidū izbūvēts bulvāris Austrijas galvaspilsētā Vīnē. 5,3 kilometrus garā iela izbūvēta bijušo pilsētas nocietinājumu vietā, aptverot pilsētas vecāko daļu - Vīnes Iekšpilsētu. No 1860. līdz 1900. gadam Ringštrāsē tika uzbūvētas daudzas greznas sabiedriskas ēkas historisma stilā, izmanotojot klasicisma, gotikas, renesanses un baroka arhitektūras elementus. Pazīstamāko Ringštrāses ēku skaitā ir Vīnes Valsts opera, Vīnes Mākslas akadēmija, Austrijas Parlamenta ēka, Vīnes rātsnams, Burgteātris, Vīnes Universitāte, Votīva baznīca, Urānija, Vīnes Lietišķās mākslas muzejs. 2001. gadā Ringštrāse kā elements iekļāvās UNESCO Pasaules mantojuma objektā "Vīnes vēsturiskais centrs".