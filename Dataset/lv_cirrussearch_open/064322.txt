Rasmuss Nisens Kristensens (dāņu: Rasmus Nissen Kristensen, dzimis 1997. gada 11. jūlijā) ir Dānijas futbolists, spēlē aizsarga pozīcijā, pārstāv Dānijas futbola izlasi. Kopš 2023. gada Kristensens pārstāv Itālijas A sērijas komandu AS Roma, kas viņu īrē no Leeds United. Iepriekš spēlējis Dānijas komandā Midtjylland, Nīderlandes komandā Ajax un Austrijas komandā Red Bull Salzburg. Ar Ajax komandu vienreiz uzvarējis Eredivisie turnīrā, bet ar Red Bull Salzburg komandu trīs reizes Austrijas Bundeslīgā. Dānijas futbola izlases sastāvā debitējis 2021. gadā.