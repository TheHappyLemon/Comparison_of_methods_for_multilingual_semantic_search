Sari (angļu: Surrey) ir grāfiste Anglijas dienvidaustrumos. Sari austrumos robežojas ar Kentu, dienvidaustrumos ar Austrumsaseksu, dienvidos ar Rietumsaseksu, rietumos un dienvidrietumos ar Hempšīru, ziemeļrietumos ar Bārkšīru un ziemeļaustrumos ar Lielo Londonu. Grāfistes galvaspilsēta ir Gilforda. Sari grāfistes domes sēdeklis kopš 1965. gada atrodas ārpus grāfistes robežām Kingstonā pie Temzas, kas ir Lielās Londonas grāfistes pilsēta. Ar 1,1 miljonu iedzīvotāju skaitu Sari ir viena no visblīvāk apdzīvotajām grāfistēm Dienvidaustrumanglijā.