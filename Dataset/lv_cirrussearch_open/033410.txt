Emilija Mārgarita Votsone (angļu: Emily Margaret Watson; dzimusi 1967. gada 14. janvārī) ir angļu aktrise. Nominēta Amerikas Kinoakadēmijas balvai kategorijā "Labākā aktrise galvenajā lomā" par lomām filmās Breaking the Waves (1996) un Hilary and Jackie (1998). Par lomu filmā Breaking the Wawes saņēmusi arī Eiropas Kino balvu kā gada labākā aktrise. Par vadošo lomu TV miniseriālā Appropriate Adult (2011) saņēmusi BAFTA televīzijas balvu kā labākā aktrise. Attēlojusi lomas tādās filmās, kā Cradle Will Rock (1999), Angela's Ashes (1999), The Luzhin Defence (2000), "Gosforda parks" (2001), "Mīlas skurbulis" (2002), "Sarkanais pūķis" (2002), The Life and Death of Peter Sellers (2004), Separate Lies (2005), Wah-Wah (2005), The Proposition (2005), "Sinekdoha, Ņujorka" (2008), Cold Souls (2009), Oranges and Sunshine (2011), "Grāmatu zagle" (The Book Thief, 2013), "Teorija par visu" (2014), "Grēcīgā ābeļdārza iela" (Apple Tree Yard, 2017). Attēlojusi vienu no galvenajām lomām TV miniseriālā "Černobiļa" (2019).