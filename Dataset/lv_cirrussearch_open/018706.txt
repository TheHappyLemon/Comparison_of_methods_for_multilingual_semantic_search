Siāmas līcis vai Taizemes līcis (taju: อ่าวไทย — Ao Thai, khmeru: ឈូងសមុទ្រថៃ — Boeung Tonle Siem, vjetnamiešu: Vịnh Thái Lan, malajiešu: Teluk Thailand) ir Dienvidķīnas jūras dienvidaustrumu daļa. Izvietojies starp Malakas pussalu austrumos un Indoķīnas pussalu ziemeļos. Rietumu robeža tiek vilkta no Kamau raga līdz Kelantanas upes grīvai. Līča krastos izvietojušās Taizeme, Kambodža, Vjetnama un Malaizija. Līcis izveidojies pēc pēdējā ledus laikmeta, applūstot Čavphrajas upes ielejai. Krastos vairāki izteikti līči (Bangkokas līcis ziemeļos, Bāndona līcis rietumos, Kamponsāomas un Žaķzas līči austrumu piekrastē). Līcī vairākas salas.