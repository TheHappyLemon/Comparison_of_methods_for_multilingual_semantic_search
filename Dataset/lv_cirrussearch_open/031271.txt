Nina Hāgena (vācu: Nina Hagen, dzimusi Katarina Hāgena (vācu: Catharina Hagen), 1955. gada 11. martā Berlīnē ) ir vācu mūziķe. Dzimusi Austrumberlīnē, VDR teritorijā. Hāgenas patēvs ir dziesmu autors un disidents Volfs Bīrmans (Wolf Biermann). 1973. gadā Nina Hāgena nodibināja grupu Automobil, kura kļuva par vienu no populārākajām grupām VDR. 1976. gadā patēvam Volfam Bīrmanam tika atņemta VDR pilsonība, un 1977. gadā Nina Hāgena pārcēlās uz VFR. Tajā pašā gadā Rietumberlīne (Kreicbergā) nodibināja grupu Nina Hagen Band. 1978. gadā tika izlaists tāda paša nosaukuma disks, kas ieguva plašu ievērību, tomēr 1979. gadā Hāgena pamet grupu. Tajā pašā gadā tiek ierakstīts disks Unbehagen, kura vokāls tika ierakstīts Losandželosā, bet pavadījums - Berlīnē. Ninas Hāgenas dziesma Schön ist die Welt bija Expo 2000 oficiālā dziesma.