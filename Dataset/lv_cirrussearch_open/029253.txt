Ekspress-AM7 (Экспресс-АМ7) ir Krievijas uzņēmuma Kosmičeskaja svjaz' sakaru pavadonis. Tas orbītā tika palaists 2015. gada martā. Pavadonis nodrošina sakarus Krievijā, Eiropā, Āfrikā un Dienvidāzijā. 2011. gadā nesējraķetes kļūmes dēļ tika zaudēts sakaru pavadonis Ekspress-AT2. 2012. gada martā Kosmičeskaja svjaz' noslēdza līgumu ar EADS Astrium par tā aizvietotāja Ekspress-AM4R un jauna pavadoņa Ekspress-AM7 izgatavošanu. Kosmisko aparātu izgatavoja Francijas uzņēmums Airbus Defence and Space (agrākais Astrium) uz platformas Eurostar E3000 bāzes ar derīgās kravas jaudu 14 kW un plānoto darbības ilgumu 15 gadi. Tam ir 62 aktīvie raidītāji: 36 Ku, 24 C un 2 L joslas; 10 antenas.