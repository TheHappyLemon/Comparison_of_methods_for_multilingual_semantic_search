Auto Union AG bija Vācijas autobūves koncerns, kas izveidots 1932. gadā Cvikavā. Par Auto Union logotipu kļuva četru krustojošu apļu simbols, kas apzīmēja četrus mātes uzņēmumus: Audi, DKW, Horch un Wanderer. Šajā "kvartetā" Horch automobiļi pozicionējās kā premium klases, DKW kā ekonomiskās klases automobiļi ar divtaktu dzinēju, Audi un Wanderer ieņēma vietu vidējās klases automobiļu klasē ar savām progresīvajām tehnoloģijām (piemēram, sešu cilindru Wanderer svēra tikai 1,5 tonnas). Mūsdienās kompānija Audi ir pastāvīgs Volkswagen AG apakšuzņēmums. Četru apļu logotips joprojām ir automobiļa markas simbols, tikai tagad to izmanto kompānija Audi. 1945. gadā, pēc padomju kara komandanta Vācijā pavēles, Auto Union rūpnīcas demontēja un daļēji pārveda uz PSRS. 1948. gada 17. maijā kompāniju Auto Union AG izslēdza no Vācijas komercuzņēmumu reģistra.