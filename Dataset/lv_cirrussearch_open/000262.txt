Tim's Bio: Life from da Bassment ir 1998. gadā izdots albums. Tas tiek uzskatīts par repera un producenta Timbaland debijas solo albumu, tomēr to var arī uzskatīt par dziesmu kompilāciju kuras producējis pats Timbaland, un kurās biezi dzirdami viņa vokāli. Albumu izdeva leibls Blackground Records. Albumā piedalās viesmākslinieki sākot ar partneriem no "Swing Mobb" - Magoo, Missy Elliott, Aaliyah, Ginuwine, Playa, un beidzot ar pasaulē populāriem izpildītajiem kā Nas, Jay-Z, Twista, Kelly Price un citiem. Tim's Bio var uzskatīt par sākuma punktu 2000-o gadu hip hop zvaigznei Ludacris. Viņš piedalās dziesmā "Phat Rabbit", tā tika arī iekļauta viņa debijas LP albumā "Back for the First Time", 2000. gadā. Visas dziesmas albumā producējis Timbaland.