Augstākie atgremotāji jeb ragainie atgremotāji (Pecora) ir viena no divām atgremotāju apakškārtas (Ruminantia) infrakārtām, kas apvieno gandrīz visas mūsdienās dzīvojošās pārnadžu (Artiodactyla) atgremotāju dzimtas, izņemot pundurbriežu dzimtu, kas pieder zemākajiem atgremotājiem (Tragulina), turklāt pundurbriežiem nav ragu. Pazīstamākie augstākie atgremotāji ir govis, kazas, aitas, antilopes, žirafes, staltbrieži, aļņi un ziemeļbrieži.