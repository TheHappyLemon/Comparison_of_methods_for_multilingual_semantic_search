Pašvaldības vadītājs ir pašvaldības priekšsēdētājs, kura uzdevums gandrīz vienmēr ir vadīt pašvaldības domes sēdes. Dažās valstīs, piemēram, Anglijā, Amerikas Savienotajās Valstīs un Francijā, pašvaldības vadītājs tiek saukts par mēru (franču: maire — ‘vecākais’, angļu: mayor). Vācijā, Dānijā, Nīderlandē un Zviedrijā pašvaldības vadītāju dēvē par birģermeistaru (vācu: Bürgermeister, dāņu: Borgmester, nīderlandiešu: Burgemeester, zviedru: Borgmästare). Latvijā pilsētas pašvaldības vadītājs ir pilsētas domes priekšsēdētājs, bet novados — novada domes priekšsēdētājs.