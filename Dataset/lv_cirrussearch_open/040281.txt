Dzje Džena (ķīniešu: 郑洁; dzimusi 1983. gada 7. maijā Čendu, Ķīnā) ir bijusī ķīniešu tenisiste. Augstāko 15. vietu WTA rangā vienspēlēs sasniegusi 2009. gada maijā, dubultspēlēs 3. vietu 2006. gada jūlijā. Dzje Džena lielākos panākumus guvusi dubultspēlēs, spēlējot pāri kopā ar Ži Jaņu, uzvarot 2006. gada Austrālijas atklātajā čempionātā un Vimbldonas čempionātā, kā arī izcīnot bronzas medaļu 2008. gada vasaras olimpiskajās spēlēs. 2008. gada Vimbldonas čempionātā vienspēlēs Džena sasniedza pusfinālu, kļūstot par pirmo Ķīnas sportisti, kura iekļūst Grand Slam turnīru pusfinālā.