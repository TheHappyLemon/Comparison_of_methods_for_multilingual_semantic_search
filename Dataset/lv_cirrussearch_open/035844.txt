Sociālistiska valsts ir valsts, kurā pastāvošā valsts iekārta, valdošā partija vai konstitūcija pretendē uz sekošanu sociālisma vai marksisma ideoloģijai. Lielākā daļa valstu, kuras pretendēja uz šo statusu, pastāvēja laikā starp 1945. un 1992. gadu. Marksisma-ļeņinisma ideoloģijā sociālistiska valsts ir tāda, kuru pārvalda viena valdošā partija. Vairāku ideoloģiju, kā anarhisma un libertārā sociālisma piekritēji noliedz sociālistiskas valsts jēdzienu, jo uzskata, ka valsts mūsdienu izpratnē nevar būt savietojama ar sociālisma būtību un sabiedrībai būtu jāorganizējas pašai, bez hierarhiskām organizācijām.