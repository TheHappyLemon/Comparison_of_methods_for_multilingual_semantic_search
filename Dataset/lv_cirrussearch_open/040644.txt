Tibors Floriāns (ungāru: Flórián Tibor; dzimis 1919. gada 2. martā, miris 1990. gada 28. janvārī) bija ungāru šahists un šaha problēmists, nacionālās un starptautiskās šaha kustības darbinieks; starptautiskais meistars (1950), starptautiskais tiesnesis (1951). No 1961. līdz 1984. gadam Tibors Floriāns bija Ungārijas Šaha savienības ģenerālsekretārs. 1969. gada sieviešu šaha olimpiādē izpildīja galvenā tiesneša pienākumus. Viņš ir uzrakstījis vairākas šaha grāmatas, no 1983. līdz 1984. gadam bija žurnāla Magyar sakkélet galvenais redaktors. Vairākkārt piedalījās Ungārijas Šaha čempionātos. 1945. gadā bija valsts čempions. Labākie rezultāti starptautiskos turnīros: Belgrada (1948) — 1.-2. vieta; Bukareste (1949) — 4.-5. vieta; Bukareste (1951) — 3.-4. viea; Sanbenedeto del Tronto (1957) — 3, vieta. Viņš bija arī valsts komandas dalībnieks 1952. gada šaha olimpiādē un 1961. gada Eiropas čempionātā. Floriāns bija arī aktīvs korespondencšaha spēlētājs. Piedalījās 7., 8. un 9. korespondencšaha olimpiadēs. No piecpadsmit gadu vecuma sastādījis šaha uzdevumus, daudzus no tiem publicējis ar pseidonīmu Feldmann.