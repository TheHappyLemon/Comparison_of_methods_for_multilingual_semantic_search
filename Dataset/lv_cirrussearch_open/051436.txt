Kabotāža ir preču, kravu vai pasažieru pārvadājumi starp divām vietām vienā un tajā pašā valstī, ko veic citas valsts transporta operators. Sākotnēji to piemēroja kuģošanai pa piekrastes maršrutiem, no ostas uz ostu, bet tagad attiecas arī uz aviāciju, dzelzceļu un autotransportu. Lielākā daļa valstu nepieļauj aviācijas kabotāžu, un pret to ir noteiktas stingras sankcijas ekonomiskā protekcionisma, nacionālās drošības vai sabiedrības drošības apsvērumu dēļ. Viens ievērojams izņēmums ir Eiropas Savienība, kuras dalībvalstis viena otrai piešķir kabotāžas tiesības.