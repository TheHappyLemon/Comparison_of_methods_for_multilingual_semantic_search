Hokejs 2022. gada ziemas olimpiskajās spēlēs bija viens no oficiālajiem 15 sporta veidiem, kas tika aizvadīts. Sacensības tika aizvadītas Nacionālajā iekštelpu stadionā un Vukesonas arēnā, Pekinā no 2022. gada 4. februāra līdz 20. februārim. Sacensībās tiks aizvadīti divi turnīri — vīriešu un sieviešu turnīrs. Kopumā hokejā startēs 13 valstu hokeja vienības, vairākām no valstīm startē gan vīriešu, gan sieviešu komanda. Vīriešu turnīrā startēs 12 komandas, bet sieviešu — 10 komandas. Vīriešu komandā maksimālais spēlētāju skaits ir 25, bet sieviešu — 23. Kopā turnīrā startēja 530 sportisti (300 vīrieši un 230 sievietes).