Kinoakadēmijas balva "Labākais literatūras oriģinālavots" (angļu: Academy Award for Best Story) jeb "Oskara" balva par labāko literatūras oriģinālavotu bija balva, ko piešķīra autoram, pēc kura literārā darba veidots filmas scenārijs. Balvu piešķīra sākot ar pirmo apbalvošanas ceremoniju 1929. gadā. Vēlāk, 1941. gadā, tika izveidota vēl viena līdzīgas nozīmes balva "Labākais oriģinālscenārijs". Abas balvas līdztekus tika piešķirtas līdz pat 1957. gadam (par 1956. gada filmām). Pēc tam balva "Labākais literatūras oriģinālavots" tika pilnīgi aizstāta ar balvu "Labākais oriģinālscenārijs".