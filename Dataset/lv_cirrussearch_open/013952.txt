Elefterija Elefteriu (grieķu: Ελευθερία Ελευθερίου, Eleftheria "Elle" Eleftheriou; dzimusi 1989. gada 12. maijā) ir grieķu-kipriešu dziedātāja. Viņa pārstāv Grieķiju 2012. gada Eirovīzijas dziesmu konkursā Baku, Azerbaidžānā, ar dziesmu Aphrodisiac. Kļuva pazīstama ar dalību Grieķijas TV šova "X Faktors" otrajā sezonā 2009.—2010. gadā. Taču jau pirms tam piedalījās 2006. gada Kipras nacionālajā atlasē Eirovīzijai ar dziesmu Play That Melody to Me kopā ar Mariju Zorli, viņas finālā palika 7. vietā. 2010. gadā viņa bija viena no kandidātēm, lai pārstāvētu Grieķiju Eirovīzijā, taču viņa tika diskvalificēta, jo dziesma Tables are Turning tika nopludināta internetā. Par Grieķijas pārstāvi Eirovīzijā viņa tika izraudzīta Ellinikós Telikós 2012 pasākumā, kas notika 2012. gada 12. martā.