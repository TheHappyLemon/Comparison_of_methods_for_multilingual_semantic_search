Bjarne Likegords Rīss (dāņu: Bjarne Lykkegård Riis; dzimis 1964. gada 3. aprīlī Herningā), karjeras laikā saukts par Herningas ērgli (dāņu: Ørnen fra Herning), ir bijušais Dānijas profesionālais šosejas riteņbraucējs, kurš uzvarēja 1996. gada Tour de France un šobrīd ir UCI World Tour komandas Team Qhubeka NextHash līdzīpašnieks un menedžeris. Citi Rīsa karjeras sasniegumi ir uzvara Amstel Gold Race 1997. gadā, vairāki Dānijas čempiontituli un uzvaras posmos Giro d'Italia. 2007. gada 25. maijā viņš atzinās, ka Tour de France uzvarēja, izmantojot aizliegtas vielas un tūres organizatori viņu vairs neuzskata par uzvarētāju. 2008. gada jūlijā tūres rīkotāji apstiprināja viņa uzvaru, bet rezultātos pievienoja zvaigznīti, norādot uz viņa dopinga pārkāpumiem. Pēc karjeras beigām no 1999. līdz 2015. gadam bijis īpašnieks un vēlāk vadījis Tinkoff-Saxo velokomandu (ar dažādiem sponsoru nosaukumiem). Savu kā sportista un vadītās komandas pārstāju dopinga pārkāpumu dēļ izpelnījies neviennozīmīgu reputāciju. 2020. gadā kļuvis par NTT Pro Cycling komandas līdzīpašnieku un menedžeri.