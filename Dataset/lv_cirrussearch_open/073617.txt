Alana Tjūringa balva ir ikgadējs apbalvojums, ko pasniedz starptautiska Skaitļošanas tehnikas asociācija (Association for Computing Machinery, ACM) "indivīdiem, kas izvēlēti par viņu tehniskas dabas ieguldījumu, kas veikts skaitļošanas nozarē". Ieguldījumam jābūt paliekošam un nozīmīgam datorzinātnes jomā. Šis apbalvojums bieži vien tiek saukts par "datorzinātņu Nobela prēmiju". Tas ir nosaukts par godu Alanam Tjūringam, britu matemātiķim, kurš bieži vien tiek saukts par datorzinātnes un mākslīgā intelekta teorijas tēvu. Kopš 2007. gada tiek piešķirta arī 250 000 ASV dolāru prēmija, ko sponsorē Intel un Google. 2014. gada 13. novembrī tika paziņots, ka Google palielinājusi naudas prēmijas apmēru, un turpmāk (sākot ar 2014. gada laureātu) prēmija būs 1 000 000 ASV dolāru, tādējādi sasniedzot pasaules prestižāko balvu līmeni.