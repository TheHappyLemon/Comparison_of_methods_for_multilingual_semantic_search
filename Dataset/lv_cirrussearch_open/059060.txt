Muhamads Azizulhasni bin Avans (Muhammad Azizulhasni bin Awang; dzimis 1988. gada 5. janvārī) ir Malaizijas treka riteņbraucējs. Mazā auguma dēļ ieguvis iesauku "Kabatas raķešvīrs", viņš ir pirmais un vienīgais Malaizijas riteņbraucējs, kurš izcīnījis medaļu vasaras olimpiskajās spēlēs. Azizulhasni bija Malaizijas komandas karognesējs 2008. gada olimpisko spēļu atklāšanas ceremonijā. 2009. gadā viņš izcīnīja pirmo medaļu Pasaules čempionātā, sudrabu individuālā sprinta disciplīnā. 2016. gada olimpiskajās spēlēs viņš izcīnīja bronzas medaļu keirinā. Pēc pieciem gadiem Tokijas olimpiskajās spēlēs šajā pašā disciplīnā viņš izcīnīja sudraba medaļu. 2017. gadā viņš pirmoreiz uzvarēja Pasaules čempionātā keirina disciplīnā un kļuva par pirmo Malaizijas sportistu, kas valkājis varavīksnes krāsu čempiona krekliņu.