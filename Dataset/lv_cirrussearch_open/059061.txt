1984.—1985. gada Eiropas kausa sezona bija Eiropas spēcīgākā futbola klubu turnīra 30. sezona. Sezona ilga no1984. gada 19. septembra līdz 1985. gada 29. maijam. Finālspēle norisinājās Heizela stadionā Briselē. Par Eiropas kausa uzvarētājiem pirmo reizi kļuva Itālijas klubs Juventus, kas finālā uzvarēja Anglijas klubu Liverpool ar rezultātu 1–0. Juventus kļuva par pirmo komandu, kas ir ieguvusi visus trīs Eiropas galvenos klubu titulus (Eiropas kauss/UEFA Čempionu līga, UEFA kauss/UEFA Eiropas līga un UEFA Kausu ieguvēju kauss). Finālu aizēnoja traģēdija, kas notika pirms spēles. Liverpool fani tika pāri nožogojumam, kas norobežoja abu komandu fanus. Pārāk liela svara dēļ stadiona konstrukcija sabruka, nogalinot 39 cilvēkus un vēl vairākus simtus ievainojot. Pēc traģēdijas, Anglijas klubi tika izslēgti no Eiropas kausiem uz pieciem gadiem.