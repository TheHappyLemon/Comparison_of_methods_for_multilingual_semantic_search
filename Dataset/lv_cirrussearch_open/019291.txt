Žozefs Atanāss Gastons Pols Dumērs (franču: Joseph Athanase Gaston Paul Doumer; dzimis 1857. gada 22. martā, miris 1932. gada 7. maijā) bija franču politiķis. Francijas prezidents no 1931. gada 13. jūnija līdz nāvei atentāta rezultātā. Studējis Mākslas un amatu konservatorijā (Conservatoire national des arts et métiers). Strādājis par matemātikas skolotāju. Politikā no 1888. gada. Bijis finanšu ministrs (1895-1896, 1921-1922, 1925-1926), valsts ministrs (1917). No 1897. līdz 1902. gadam bija Franču Indoķīnas ģenerālgubernators. Pirmā pasaules kara laikā frontē krita četri Dumēra dēli. 1931. gada 13. maijā tika ievēlēts par Francijas prezidentu, pārspējot Aristīdu Briānu. 1932. gada 6. maijā Dumēru grāmatu izstādes laikā sašāva psihiski nestabils krievu emigrants Pāvels Gorgulovs, un 7. maijā Dumērs mira. Pēc izmeklēšanas datiem darbojies kā vienpatis, Gorgulovs tika sodīts ar nāvi.