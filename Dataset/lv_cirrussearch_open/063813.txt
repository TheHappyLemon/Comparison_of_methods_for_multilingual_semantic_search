Helmuts Hallers (vācu: Helmut Haller, dzimis 1939. gada 21. jūlijā, miris 2012. gada 11. oktobrī) bija Vācijas futbolists, spēlēja uzbrucēja pozīcijā, bijis Rietumvācijas futbola izlases dalībnieks. Savu karjeru sācis Augsburgā, bet 1962. gadā pievienojies Itālijas komandai Bologna. Ar Bologna komandu viņš 1964. gadā kļuva par Itālijas čempionu. Vēl divas reizes to paveicis ar Juventus komandu. Rietumvācijas futbola izlasi pārstāvējis no 1958. līdz 1970. gadam, kopumā 33 mačos gūstot 13 vārtus. Piedalījies 1962., 1966. un 1970. gada FIFA Pasaules kausā.