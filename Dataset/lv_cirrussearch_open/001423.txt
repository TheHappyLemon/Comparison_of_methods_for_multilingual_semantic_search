Vigoņiči (krievu: Вы́гоничи) ir pilsētciemats Krievijā, Brjanskas apgabala сentrālajā daļā, Vigoņiču rajona administratīvais centrs. Tajā dzīvo ap 5,3 tūkstoši iedzīvotāju. Pilsētciemats atrodas apmēram 35 km uz dienvidrietumiem no Brjanskas, Desnas upes labajā krastā. Vigoņiču ciemats dibināts 19. gadsimta beigās kā stacija Brjanskas-Gomeļas dzelzceļa līnijā (atvērta 1887. gadā). Nosaukums cēlies no senā kaimiņu ciema ar tādu pašu nosaukumu, kas zināms kopš 17. gadsimta sākuma. Kopš 1929. gada Vigoņiču ciemats ir rajona centrs. 1920.-1960. gados Vigoņičiem tika pievienotas kaimiņu apdzīvotās vietas (Kresti, Kozlovka, Kožanovka, Orehoviči, Rinka, Usovja, Čertoviči). Kopš 1960. gada Vigoņiči ir pilsētciemats.