Evansa rags (angļu: Cape Evans) ir klinšains zemesrags Rosa salas rietumos, veido Erebusa līča ziemeļu robežu. Ragu atklāja britu polārpētnieka Roberta Skota 1901. - 1904. gadu ekspedīcija un nosauca par Skveri ragu (The Skuary). Skota otrā ekspedīcija (1910-13) izmantoja šo vietu kā atbalsta punktu un ragu pārdēvēja ekspedīcijas komandiera vietnieka leitnanta Edvarda Evansa (Edward R.G.R. Evans) vārdā. Skota bāze eksistē joprojām un ir pazīstama kā "Skota būda" (Scott's Hut) un ir aizsargājams vēstures piemineklis. Evansa ragā no 1987. līdz 1992. gadam atradās Greenpeace polārstacija Vorldparka.