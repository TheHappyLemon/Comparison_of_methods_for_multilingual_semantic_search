A Neverending Dream ir vācu deju projekta Cascada singls no grupas debijas albuma Everytime We Touch. Tas kļuva par piekto singlu Vācijā, bet Lielbritānijā tas tika laists klajā kā ceturtais singls. Dziesmas videoklipa pirmizrāde notika televīzijas kanālos Fizz un The Box. Tas sasniedza 46. vietu Lielbritānijā un sagādāja nelielu vilšanos, jo iepriekšējie singli bija sasnieguši pat top 10.