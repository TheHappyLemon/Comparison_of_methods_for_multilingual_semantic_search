Aleksandrs Ribaks (baltkrievu: Алякса́ндр І́гаравіч Рыба́к, Alyaksándr Íharavich Rybák, dzimis 1986. gada 13. maijā Minskā, Baltkrievijā) ir baltkrievu izcelsmes Norvēģijas dziedātājs, aktieris, vijolnieks, komponists un pianists. Ribaks pārstāvēja Norvēģiju 2009. gada Eirovīzijā Maskavā, Krievijā. Aleksandrs uzvarēja ar 387 punktiem - lielākais punktu skaits, ar kuru ir uzvarēts Eirovīzijā - pašsacerēto dziesmu "Fairytale" (latviešu: Pasaka). Šī dziesma ir iekļauta viņa debijas albumā Fairytales. Tas tika izdots 2009. gada 2. jūnijā. Aleksandrs piedalījās arī 2018. gada Eirovīzijas dziesmu konkursā Lisabonā, Portugālē ar dziesmu That's How You Write a Song. Savā pusfinālā viņš uzvarēja, taču finālā ieguva tikai 15. vietu.