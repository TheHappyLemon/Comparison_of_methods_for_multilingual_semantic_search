Dena Lidzjuņa (ķīniešu: 鄧麗君, piņjiņs: Dèng Lìjūn, dzimusi 1953. gada 29. janvārī, mirusi 1995. gada 8. maijā), pazīstama arī kā Teresa Tena (japāņu: テレサ・テン), bija Ķīnas Republikas (Taivānas) dziedātāja un aktrise. Viņa bija slavena dziedātāja ne tikai Taivānā, bet arī Ķīnā, Japānā, Malaizijā, Taizemē, Honkongā un citās Āzijas valstīs. Viņa tika dēvēta arī par Āzijas dīvu (japāņu: アジアの歌姫). 1967. gadā viņa izdeva savu pirmo solo albumu. 1980. gados viņa sasniedza karjeras virsotni bieži uzstājoties Japānā dzīvojošajiem ķīniešiem. 1995. gadā Denu Lidzjuņu piemeklēja bronhiālās astmas lēkme un viņa nomira, būdama 42 gadus veca.