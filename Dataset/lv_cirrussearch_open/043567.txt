"Melnā Pantera" (angļu: Black Panther) ir 2018. gada amerikāņu supervaroņu filma, kuras režisors un viens no scenārija autoriem ir Raiens Kūglers. Šī ir Marvel Cinematic Universe astoņpadsmitā daļa. Galvenās lomas filmā atveido Čedviks Bouzmens, Letīcija Raita, Maikls B. Džordans, Lupita Ņono un Martins Frīmens. Filmas pirmizrāde notika 2018. gada 29. janvārī Dolby teātrī, Holivudā. Filma tika nominēta septiņām Amerikas Kinoakadēmijas balvām, tajā skaitā nominācijā "Labākā filma", kļūstot par pirmo supervaroņu filmu vēsturē, kas nominēta šajā Kinoakadēmijas balvas nominācijā. "Melnā Pantera" ieguva trīs Amerikas Kinoakadēmijas balvas: "Labākie kostīmi", "Labākā oriģinālmūzika" un "Labākais mākslinieka darbs", kļūstot par pirmo Marvel Cinematic Universe filmu, kas ieguvusi Amerikas Kinoakadēmijas balvu. Šī ir 13. visu laiku ienesīgākā filma. Šajā filmā paslēptas valsts Vakandas karalim jāstājas pretī savam sāncensim, kurš vēlas visā pasaulē uzsākt karu.