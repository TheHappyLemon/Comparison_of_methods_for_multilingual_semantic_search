Pašmats (angļu: selfmate, vācu: Selbstmatt, krievu: oбратный мат) ir šaha kompozīcija, kurā baltie sāk un piespiež melnos pieteikt matu balto karalim noteiktajā gājienu skaitā. Pašmatos piespiest melnos matot var tikai divos veidos: paņēmiens: baltie rada gājienu spaida pozīciju, kurā visi iespējamie melno gājieni mato balto karali; paņēmiens: baltie pieliek šahu melno karalim tā, lai melno aizsardzības gājieni būtu matojoši balto karalim.