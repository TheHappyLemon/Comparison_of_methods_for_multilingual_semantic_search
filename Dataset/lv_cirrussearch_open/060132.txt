Individuālā distance vīriešiem bija viena no 11 disciplīnām biatlonā 2022. gada ziemas olimpiskajās spēlēs. Sacensības notika Džandzjakou biatlona centrā, Džandzjakou 2022. gada 8. februārī. Tajās bija pārstāvēti 92 sportisti no 28 valstīm. Sportistiem bija jāveic 20 kilometru slēpojums ar šaušanu. Olimpisko zelta medaļu šajā disciplīnā izcīnīja Francijas sportists Kantēns Fijons Maijē, sudraba medaļu ieguva Baltkrievijas sportists Antons Smoļskis, bet bronzas medaļu ieguva Norvēģijas sportists Juhanness Tīngnēss Bē. Maijē un Bē šīs bija otrās olimpiskās medaļas šajās olimpiskajās spēlēs, savukārt Smoļskis ieguva savu pirmo olimpisko medaļu.