Havjērs Pedro Saviola Fernandess (spāņu: Javier Pedro Saviola Fernández, dzimis 1981. gada 11. decembrī) ir bijušais Argentīnas futbolists, spēlēja uzbrucēja pozīcijā. 2004. gadā Saviola tika iekļauts FIFA 100 sarakstā. Savu karjeru Saviola sāka Argentīnas komandā Buenosairesas "River Plate", tomēr vēlāk pārcēlās uz La Liga komandu Barcelona, kur pavadīja vairākas veiksmīgas sezonas. Vēlāk spēlējis citos Spānijas klubos kā Sevilla, Real Madrid un Málaga, kā arī Portugāles komandā Benfica, Grieķijas komandā Olympiacos un Itālijas komandā Hellas Verona. Savu karjeru Saviola noslēdza River Plate. Argentīnas futbola izlases sastāvā Saviola ir spēlējis 2006. gada FIFA Pasaules kausā, kā arī 2004. gada vasaras olimpiskajās spēlēs.