"Spēlmanis" (angļu: The Player) ir 1992. gada ASV satīriska melnās komēdijas filma, kuras režisors ir Roberts Oltmens. Filmā galvenās lomas atveido Tims Robinss, Grēta Skaki, Freds Vords, Vūpija Goldberga, Pīters Galahers, Braions Džeimss, Sintija Stīvensone un Vinsents D'Onofrio. Filma ir par Holivudas filmu studijas vadītāju, kurš nogalina topošo scenāristu, kurš, viņaprāt, sūta viņam nāves draudus. "Spēlmanis" pirmizrāde notika 1992. gada 3. aprīlī. Filma saņēma pozitīvas kritiķu atsauksmes, kā arī tā bija komerciāli veiksmīga. "Spēlmanis" tika nominēta trijām Amerikas Kinoakadēmijas balvā kategorijās labākais režisors, labākais adaptētais scenārijs un labākā montāža. Filma saņēma divas Zelta globusa balvas — labākais mūzikls vai kinokomēdija un labākais aktieris mūziklā vai kinokomēdijā (Robinss). 65 Holivudas slavenības, kā, piemēram, Džeks Lemons, Malkolms Makdauels, Bērts Renoldss, Džūlija Robertsa, Rods Steigers un Brūss Viliss, filmā attēlo nelielas lomas.