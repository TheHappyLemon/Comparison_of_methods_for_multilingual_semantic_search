"Sinoptiķis" (angļu: The Weather Man) ir 2005. gada ASV komēdijdrāmas filma, kuras režisors ir Gors Verbinskis. Filmā galvenās lomas atveido Nikolass Keidžs, Maikls Keins, Houpa Deivisa, Maikls Rispoli, Gils Belouss un Nikolass Holts. Filma stāsta par sinoptiķi, kurš piedzīvo pusmūža krīzi. Filmas "Sinoptiķis" pirmizrāde notika 2005. gada 20. oktobrī un to izplatīja Paramount Pictures. Filma nopelnīja 19 miljonus ASV dolāru pie 20 miljonu budžeta un saņēma atšķirīgus kritiķu vērtējumus. Tīmekļa vietnē Rotten Tomatoes filmai ir 60% vērtējums.