Stefānija Marija "Štefija" Grāfa (vācu: Stefanie Maria "Steffi" Graf; dzimusi 1969. gada 14. jūnijā Manheimā, Vācijā) ir bijusī vācu tenisiste. Bijusī ilggadējā pasaules ranga līdere Š. Grāfa sacensībās startēja no 1982. līdz 1999. gadam. Kopumā ir izcīnījusi uzvaras 22 Grand Slam tenisa turnīros, vairāk titulu ir izcīnījusi tikai Mārgarita Korta (24). Tāpat viņa ir vienīgā tenisiste starp vīriešiem un sievietēm, kura ir uzvarējusi katrā Grand Slam turnīrā vismaz četras reizes. 1988. gadā viņa kļuva par pirmo tenisisti starp vīriešiem un sievietēm, kura ir izcīnījusi Zelta Grand Slam, ko pasniedz par visiem četriem uzvarētiem Grand Slam turnīriem un uzvaru Olimpiskajās spēlēs vienā gadā. Ranga līderes godā viņa bija 377 nedēļas, kas ir rekords starp sievietēm un vīriešiem. 2004. gadā tika uzņemta Starptautiskajā tenisa slavas zālē.