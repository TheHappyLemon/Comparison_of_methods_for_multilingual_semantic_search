Kumersdorfa (vācu: Kummersdorf) ir vieta netālu no Lukenvaldes, aptuveni 25 km uz dienvidiem no Berlīnes, Brandenburgas reģionā Vācijā. 1932. gadā Kumersdorfā tika izveidota armijas pētniecības grupa Valtera Dornbergera vadībā, kura izstrādāja šķidrās degvielas raķetes A1, A2 un A3. Šeit tās tika arī izmēģinātas. Tā kā raķešu izmēģinājumiem poligons kļuva par mazu, 1936. — 1937. gadā grupa pārvietojās uz Pēnemindi Baltijas jūras krastā.