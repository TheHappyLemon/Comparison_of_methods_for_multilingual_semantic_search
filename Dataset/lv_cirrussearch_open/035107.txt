2016.—2017. gada Vācijas futbola Bundeslīgas sezona bija 54. Bundeslīgas sezona. Tā sākās 2016. gada 26. augustā un noslēdzās 2017. gada 20. maijā. 26. reizi Bundeslīgā uzvarēja Minhenes "Bayern", kļūstot par pirmo klubu, kas izcīnījis piecus titulus pēc kārtas. Kopumā klubam tas bija 27. Vācijas čempionu tituls. Sezonas rezultatīvākais spēlētājs bija Dortmundes "Borussia" uzbrucējs Pjērs Emeriks Obamejangs, kas sezonā guva 31 vārtus.