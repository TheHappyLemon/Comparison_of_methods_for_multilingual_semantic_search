"Alise Aizspogulijā" (angļu: Alice Through the Looking Glass) ir 2016. gada ASV piedzīvojumu filma, kuras režisors ir Džeimss Robins. Galvenās lomas filmā atveido Anna Hetaveja, Džonijs Deps, Mija Vašikovska, Mets Lūkass, Elans Rikmens, Saša Barons Koens un Helēna Bonema Kārtere. Filmas pirmizrāde notika 2016. gada 10. maijā Londonā. Filma ir turpinājums 2010. gada filmai "Alise Brīnumzemē".