"Pilsētas meitenes" (angļu: Uptown Girls) ir 2003. gada ASV komēdija, kuras režisors ir Boazs Jakins. Galvenās lomas atveido Britānija Mērfija, Dakota Faninga, Mārlija Šeltona, Donalds Feisons un Hetere Loklīra. Filmas pirmizrāde notika 2003. gada 15. augustā. Mollija Ganna ir bezrūpīga sieviete, kura vēl arvien nav līdz galam pieaugusi. Kādu dienu Mollija uzzina, ka viņas slavenā tēva grāmatvedis ir piesavinājies visu viņas naudu, tāpēc Mollijai ir jāmeklē darbs. Mollija sāk strādāt par auklīti astoņgadīgajai Rejai, kura savam vecumam liekas ļoti pieaugusi un kuras tēvs atrodas komā. Laika gaitā Mollija un Reja sadraudzējas, kā rezultātā Mollija kļūst atbildīgāka, bet Reja atgūst savu bērnišķību.