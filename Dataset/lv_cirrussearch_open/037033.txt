Ivanka Trampa (angļu: Ivanka Marie Trump; dzimusi 1981. gada 30. oktobrī) ir amerikāņu uzņēmēja, bijusī TV realitātes šovu personība un modele. Uzņēmēja un 45. ASV prezidenta Donalda Trampa un viņa pirmās sievas Ivanas Trampas meita. Bijusi tēva uzņēmuma The Trump Organization viceizpilprezidente, vēl vairākas sezonas bijusi tēva TV šova The Apprentice žūrijas locekle. 2017. gadā atkāpās no amata tēva uzņēmumā, lai pildītu dažas no ASV pirmās lēdijas funkcijām, kamēr Donalda Trampa sieva Melānija Trampa paliek Ņujorkā, kur viņas dēls iet skolā.