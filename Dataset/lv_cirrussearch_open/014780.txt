Pavels Pogrebņaks (krievu: Па́вел Ви́кторович Погребня́к, dzimis 1983. gada 8. novembrī) ir bijušais Krievijas futbolists un Krievijas izlases dalībnieks. Futbolista karjeras laikā vislielākos panākumus ir guvis kluba Zenit Sanktpeterburg sastāvā. 2007. gadā kļuva par Krievijas čempionu, savukārt 2008. gadā ieguva UEFA kausu. Krievijas futbola izlasē Pogrebņaks debitēja 2006. gada 16. augustā draudzības spēlē pret Latvijas izlasi, kurā guva arī pirmos vārtus. Ir piedalījies 2012. gada Eiropas čempionātā.