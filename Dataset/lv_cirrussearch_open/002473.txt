Marlboro vīrs jeb Marlboro kovbojs ir viena no pasaulē pazīstamākajām reklāmu ikonām un veiksmīgākajām reklāmas kampaņām, ko Marlboro kompānijai izveidoja Leo Burneta (Leo Burnett) reklāmas kompānija. Ar šo 1954. gada kampaņu tika pilnībā mainīts šī zīmola tēls - līdz tam Marlboro tika pasniegtas kā cigaretes dāmām, taču ar šo kampaņu tās tika pozicionētas kā cigaretes vīriešiem. Bija vairāki Marlboro vīra varianti, taču populārākais izrādījās kovbojs, šo tēlu zīmols izmanto vēl mūsdienās.