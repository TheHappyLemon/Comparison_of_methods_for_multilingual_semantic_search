"Velosipēdu zagļi" (itāļu: Ladri di biciclette) ir 1948. gada itāļu filma, kuras režisors ir Vitorio De Sika. Filmas sižets veidots pēc Luidži Bartolīni tāda paša nosaukuma romāna. Filma ir par nabadzīgu vīrieti, kas pēc Otrā pasaules kara, iekārtojies darbā, pirmajā darba dienā meklē viņam nozagto velosipēdu, bez kura vīrietis nespēj pildīt darbu un tiks atlaists. Tajā galvenās lomas attēlo Lamberto Madžorāni un Enco Stajola. "Velosipēdu zagļi" tiek uzskatīta par itāļu neoreālisma meistardarbu. 1950. gadā filma saņēma Kinoakadēmijas goda balvu. Četrus gadus pēc filmas iznākšanas Sight & Sound aptaujā tika atzīta par visu laiku izcilāko filmu, pēc 50 gadiem ierindojās šī topa desmit visu laiku labāko filmu sarakstā.