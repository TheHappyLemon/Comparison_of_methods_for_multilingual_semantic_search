Logans Veids Lermans (angļu: Logan Wade Lerman; dzimis 1992. gada 19. janvārī) ir amerikāņu aktieris. 1990. gadu vidū filmējies vairākās reklāmās. Atveidojis galveno lomu seriālā Jack & Bobby (2004–2005). Piedalījies arī filmās "Tauriņa efekts" (2004), Hoot (2006), "Vilciens uz Jūmu" (2007), "Skaitlis 23" (2007), Meet Bill (2007), "Geimeris" (Gamer, 2009) un "Vienīgais" (My One and Only, 2009). Vislabāk pazīstams pēc galvenās lomas filmās "Pērsijs Džeksons un Olimpieši: Zibens nolaupītājs" (2010) un "Pērsijs Džeksons: Monstru jūra" (2013). Vēlāk piedalījies arī filmās "Trīs musketieri" (The Three Musketeers, 2011), "Privilēģijas būt vienam" (2012), "Noass" (2014), "Niknais" (2014), "Sašutums" (Indignation, 2016), The Vanishing of Sidney Hall (2017), Shirley (2020) un "Ložu ekspresis" (2022). Atveidojis galveno lomu seriālā Hunters (2020).