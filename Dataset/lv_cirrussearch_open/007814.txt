Zersenajs Tadese (Zersenay Tadese; dzimis 1982. gada 8. februārī) ir profesionāls Eritrejas vieglatlēts, garo distanču skrējējs. Piedalījies divās Olimpiskajās spēlēs (2004, 2008). 2004. gadā Atēnās startēja 10 000 metru distancē, kurā izcīnīja bronzas medaļu. Tā bija pirmā un līdz 2008. gada Olimpiskajām spēlēm Pekinā vienīgā Eritrejas sportistu medaļa Olimpiskajās spēlēs. 2008. gada Olimpiskajās spēlēs Pekinā sportists 10 000 metru distancē ieņēma 5. vietu. Izcīnījis sudraba medaļu 2009. gada Pasaules čempionātā Berlīnē 10 000 metru distancē. Tāpat sportists ir uzvarējis trijos Pasaules pusmaratonu čempionātos (2007—2009). Viņa uzvara 2006. gada Pasaules čempionātā pusmaratonā bija pirmā uzvara Pasaules čempionātā Eritrejas sporta vēsturē. Z. Tadesem pieder Pasaules rekordi pusmaratonā, to viņš uzstādīja 2010. gadā notikušajā Lisabonas pusmaratonā (58:23), kā arī 20 km skrējienā. Viņa brālis Kidane Tadese arī ir profesionāls skrējējs. Z. Tadese ir viena no populārākajām personām Eritrejā.