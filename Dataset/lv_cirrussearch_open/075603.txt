Šis raksts ir par 1850. gada dzimušo diriģentu. Par citiem cilvēkiem ar uzvārdu Vīgners skatīt nozīmju atdalīšanas lapu. Ernests Vīgners (dzimis 1850. gada 19. janvārī, miris 1933. gada 25. maijā) bija Latvijas koru un orķestru diriģents, komponists un folkloras vācējs. Pirmais latviešu mūziķis, kas iegūst profesionālo izglītību konservatorijā Maskavā, kā arī viens no latviešu profesionālās mūzikas aizsācējiem. Ar saviem skaņdarbiem pārstāvēts III, IV, VII, VIII, XI, XIV, XVI un XX Dziesmu svētkos. Leonīda Vīgnera tēvs un Ivara Vīgnera vectēvs.