Diāna Zagainova (lietuviešu: Diana Zagainova; dzimusi 1997. gada 20. jūnijā Viļņā) ir Lietuvas vieglatlēte, trīssoļlēcēja. D. Zagainovas 2019. gada 30. jūnijā Francijā uzstādītais personiskais rekords 14,43 m ir arī Lietuvas rekords (pārspējot Doviles Kilti iepriekšējo rekordu). 2019. gada Eiropas U23 čempione. Piedalījās 2020. gada vasaras olimpiskajās spēlēs Tokijā, kur ar rezultātu 13,10 m neiekļuva finālā, ieņemot 28. vietu.