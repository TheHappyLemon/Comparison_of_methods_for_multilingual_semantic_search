Stretforda pie Eivonas (angļu: Stratford-upon-Avon, izrunā: [stɹæt.fəd əˈpɒn ˈeɪ.vən]), vispārīgi zināma kā Stretforda, ir pilsēta Apvienotajā Karalistē, Anglijā, Vorikšīras grāfistē. Pilsētas nosaukums jau norāda, ka tā atrodas Eivonas upes krastos. Stretforda atrodas 146 km uz ziemeļrietumiem no Londonas, 35 km uz dienvidaustrumiem no Birmingemas un 13 km uz diemvidrietumiem no Vorikas. 2021. gadā Stretfordā pie Eivonas dzīvoja 30,5 tūkstoši iedzīvotāju. Stretforda ir angļu rakstnieka Viljama Šekspīra dzimtā pilsēta; viņš ir arī šajā pilsētā miris. Katru gadu pilsētu tieši Šekspīra dēļ apmeklē liels skaits tūristu.