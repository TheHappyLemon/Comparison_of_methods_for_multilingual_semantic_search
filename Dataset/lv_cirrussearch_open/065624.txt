Mārpuķītes (latīņu: Bellis) ir augu ģints kurvjziežu dzimtā, kuras dabiskais izplatības areāls ir Eiropa, Vidusjūra un Āfrikas ziemeļi. Viena suga ir introducēta arī Ziemeļamerikā un citas citās pasaules daļās. Latvijā ir sastopama viena suga — ilggadīgā mārpuķīte (Bellis parennis). Mārpuķīšu sugas galvenokārt ir daudzgadīgi augi, kas var sasniegt 5—20 cm augstumu. Augiem ir vienkārši, stāvi kāti, kuru galā ir viens zieds — kurvītis. Lielākajai daļai sugu lapas ir rozetē.