Minesotas "Timberwolves" (angļu: Minnesota Timberwolves) ir profesionāls ASV basketbola klubs, kas bāzēts Mineapolisā, Minesotas štatā, ASV. Klubs spēlē Nacionālās basketbola asociācijas Rietumu konferences Ziemeļrietumu divīzijā. Tas tika dibināts 1989. gadā un kopš dibināšanas brīža spēlē NBA. Savas pastāvēšanas vēsturē "Timberwolves" nav izcīnījis nevienu čempionu titulu. Mājas spēles komanda aizvada Target Center arēnā.