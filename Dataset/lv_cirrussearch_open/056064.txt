Mērija Elizabete Vinsteda (angļu: Mary Elizabeth Winstead; dzimusi 1984. gada 28. novembrī) ir amerikāņu aktrise un dziedātāja. Pirmā nozīmīga loma Vinstedai bija NBC ziepju operā Passions (1999–2000). 2005. gadā piedalījusies filmā "Supervaroņu skola". Pazīstama ar vairākām lomām šausmu filmās, kā "Ceļa gals 3" (Final Destination 3, 2006), "Melnie Ziemassvētki" (2006) un "Nāves pierādījums" (Death Proof, 2007), The Thing (2011) un "Abrahams Linkolns: vampīru mednieks" (Abraham Lincoln: Vampire Hunter, 2012). Par lomu filmā "Kloverfīlda iela 10" (2016) ieguvusi Saturna balvu, kā labākā aktrise. Vēlāk piedalījusies tādās filmās kā "Cietais rieksts 4" (2007), "Skots Pilgrims pret pasauli" (2010), Smashed (2012), "Mans draugs – nenopietns līķis" (2016), "Dvīnis" (Gemini Man, 2019) un "Plēsīgie putni" (2020). Piedalījusies arī televīzijas seriālā "Fārgo" (2017).