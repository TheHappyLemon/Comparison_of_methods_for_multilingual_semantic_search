Agamemnons (sengrieķu: Ἀγαμέμνων, Agamémnōn) sengrieķu mitoloģijā ir Mikēnu valdnieka Atreja un valdnieces Aeropas dēls, Menelāja brālis, Klitemnestras vīrs, kā arī Ifigenijas, Elektras, Oresta un Hrisotemīdas tēvs. Mītiskās leģendās Agamemnons bija Mikēnu vai Argosas valdnieks. Kad brāļa sieva Helēna ar Paridu aizbēga uz Troju, Agamemnons uzsāka Trojas karu un vadīja apvienoto grieķu karaspēku.