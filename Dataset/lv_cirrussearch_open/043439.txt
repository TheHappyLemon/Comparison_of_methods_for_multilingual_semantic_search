Pasaules šaha čempiones nosaukuma izcīņas septītais turnīrs notika 1939. gada augustā-septembrī Argentīnas galvaspilsētā Buenosairesā Turnīrā piedalījās 20 dalībnieces, to izspēlēja pēc apļa sistēmas. Turnīrs beidzās ar pārliecinošu Veras Menčikas uzvaru — 18 punkti no 19 iespējamiem. Par diviem punktiem no uzvarētājas atpalika Soņa Grāfa. Trešo vietu ieņēma čīliete Berna Karasko de Budiniča — 15½ punkti.