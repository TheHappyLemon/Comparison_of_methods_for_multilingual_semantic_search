Harolds Fredriks Šipmens (Harold Fredrick Shipman; dzimis 1946. gada 14. janvārī, miris 2004. gada 13. janvārī) bija angļu ārsts un viens no lielākajiem sērijveida slepkavām pasaules vēsturē. Viņš ir vainots 218 slepkavībās. 2000. gada 31. janvārī tiesa Šipmenu atzina par vainīgu 15 slepkavībās un piesprieda viņam mūža ieslodzījumu. Šipmens nogalināja savus pacientus, ieinjicējot tiem lielu daudzumu diamorfīna (heroīna). Aptuveni 80% Šipmena noslepkavoto cilvēku bija sievietes, viņa jaunākais upuris bija 41 gadus vecs vīrietis. Šipmens nomira 2004. gada 13. janvārī, pakaroties savā cietuma kamerā.