Lesa Kaninghema balva ir hokeja apbalvojums, ko pēc katras sezonas noslēguma pasniedz Amerikas hokeja līgas vērtīgākajam spēlētājam. Vērtīgākā spēlētāja izvēlē piedalās mediju pārstāvji un līgas spēlētāji. Balva tiek pasniegta kopš 1947.—48. gada sezonas un nosaukta par godu Lesam Kaninghemam, pieckārtēja AHL Zvaigžņu spēles dalībniekam un trīskārtējam Kaldera kausa ieguvējam.