Roterdamas "Sparta" (nīderlandiešu: Sparta Rotterdam) ir profesionāls Nīderlandes futbola klubs no Roterdamas. Klubs ir dibināts 1888. gadā. Pašlaik spēlē Nīderlandes futbola augstākajā līgā Eredivisie. Mājas spēles komanda aizvada Het Kasteel stadionā, kura ietilpība ir 11 026 vietas. Kluba futbolisti ir sešas reizes izcīnījuši Nīderlandes čempiontitulu un trīs reizes uzvarējuši Nīderlandes (KNVB) kausa izcīņā.