Miršu rinda (Myrtales) ir asterveidīgo divdīgļapju rinda. Tā satur 9 dzimtas, 380 ģintis un aptuveni 13 000 sugas, kas izplatītas tropos un siltākajos pasaules reģionos. Lielākā daļa no visām sugām ir ievietotas divās rindas dzimtās — Melastomataceae un Myrtaceae. Miršu rinda ietver kokus (piemēram, eikaliptu), krūmus, vairākas pārtikas un garšvielu ģintis un daudzus dekoratīvos augus.