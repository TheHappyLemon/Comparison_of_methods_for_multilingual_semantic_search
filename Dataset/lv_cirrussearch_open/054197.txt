Trīssoļlēkšana no vietas vīriešiem bija viena no 23 disciplīnām, kas tika aizvadīta vieglatlētikas sacensību ietvaros 1900. gada vasaras olimpiskajās spēlēs Parīzē. Sacensības notika 1900. gada 16. jūlijā Kruakatelānā, Buloņas meža teritorijā. Tajās startēja 10 sportisti no četrām valstīm. Trīssoļlēkšana no vietas bija viena no 5 disciplīnām, kurā visas olimpiskās medaļas izcīnīja ASV sportisti. Zelta medaļu ar rezultātu 10,58 metri izcīnīja Rejs Evrijs, sudraba medaļu ar rezultātu 9,95 metri ieguva Ērvings Baksters, bet bronzas medaļu ar rezultātu 9,50 metri ieguva Roberts Garets. Zelta medaļas ieguvējs Rejs Evrijs ar rezultātu 10,58 metri uzstādīja olimpisko rekordu šajā disciplīnā.