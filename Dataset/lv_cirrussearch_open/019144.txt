Kosmos-2485 (Космос-2485) ir Krievijas GLONASS globālās navigācijas sistēmas pavadonis, kurš tika palaists 2013. gada aprīlī. Tas ir pavadoņu sērijas GLONASS-M aparāts. GLONASS zemes vadības kompleksa numurs 747. Izvietots Glonass sistēmas pirmajā orbitālajā plaknē, punktā Nr. 2. Kosmos-2485 tika palaists 2013. gada 26. aprīlī 05:23:41 UTC ar nesējraķeti Sojuz-2.1b/Fregat no Pļeseckas kosmodroma. 11:57 UTC pavadonis atdalījās no dzinējbloka Fregat. 4. jūlijā, pēc izmēģinājumiem un pārbaudēm Kosmos-2485 nodots ekspluatācijā.