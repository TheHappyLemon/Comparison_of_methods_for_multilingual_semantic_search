Hjētils Andrē Rekdāls (norvēģu: Kjetil André Rekdal, dzimis 1968. gada 6. novembrī) ir Norvēģijas futbola treneris un bijušais futbolists, spēlēja pussarga pozīcijā, bijis Norvēģijas futbola izlases dalībnieks. Kopš 2024. gada viņš ir Kipras Pirmās divīzijas kluba Omonia galvenais treneris. Savu karjeru iesācis Norvēģijas klubā Molde FK. Vēlāk spēlējis Vācijas Bundeslīgā, Beļģijas Pro līgā un Francijas 1. līgā. Norvēģijas futbola izlases sastāvā piedalījies 1994. un 1998. gada FIFA Pasaules kausā, kā arī 2000. gada Eiropas čempionātā. Pēc spēlētāja karjeras beigām kļuvis par treneri. Vadījis klubus Norvēģijā, Beļģijā un Vācijā. Ar Vålerenga uzvarējis Eliteserien čempionātā.