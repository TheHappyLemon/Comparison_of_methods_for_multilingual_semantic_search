Nacionālās basketbola asociācijas 2010.—2011. gada sezona bija 65. NBA sezona. Regulārā sezona ilga no 2009. gada 26. oktobra līdz 2010. gada 13. aprīlim. Šajā sezonā piedalījās 30 komandas (29 no ASV un 1 no Kanādas). Regulārajā sezonā tika izspēlētas 1230 spēles (katra komanda aizvadīja 82 spēles). Šajā sezonā bija lielākais ārzemnieku skaits visā līgas vēsturē. Par NBA čempioniem sešu spēļu finālsērijā (4—2) pirmo reizi kluba pastāvēšanas vēsturē kļuva Dalasas "Mavericks", kas pārspēja Maiami "Heat". Par finālsērijas vērtīgāko spēlētāju atzina čempionu līderi Dirku Novicki. 2010. gada NBA drafts notika 2010. gada 24. jūnijā, tajā Vašingtonas "Wizards" ar pirmo numuru izvēlējās Džonu Volu. Losandželosas "Lakers" un Losandželosas "Clippers" organizēja 60. NBA Visu zvaigžņu spēli Staples Center arēnā Losandželosā 2011. gada 20. februārī. Tajā Rietumu komanda uzvarēja Austrumus ar 148—143. Par spēles vērtīgāko spēlētāju tika atzīts Kobe Braiants no Losandželosas "Lakers". Regulārajā sezonā visvairāk uzvaras izcīnīja Čikāgas "Bulls", kas garantēja klubam mājas spēļu priekšrocības visās izslēgšanas spēļu kārtās.