Pols Entonijs Semjuelsons (angļu: Paul Anthony Samuelson; dzimis 1915. gada 15. maijā, miris 2009. gada 13. decembrī) bija ASV ekonomists. Tiek uzskatīts par vienu no neokeinsiskās ekonomikas pamatlicējiem. Par vienu no ietekmīgākajiem Semjuelsona darbiem tiek uzskatīta 1947. gadā publicētā grāmata Foundations of Economic Analysis. Viens no pirmajiem ekonomistiem, kuri izmantojuši termodinamikas matemātisko aparātu ekonomisko procesu analīzē. Semuelsons dzimis ASV, Indiānas štata Gerijā, ebreju aptiekāra ģimenē. 1935. gadā ieguva bakalaura grādu Čikāgas Universitātē, bet 1936. gadā — maģistra un 1941. gadā — doktora grādu Hārvarda Universitātē. Pēc tam mūža lielāko daļu strādājis Masačūsetsas Tehnoloģiju institūtā.