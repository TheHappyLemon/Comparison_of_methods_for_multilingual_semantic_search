Nikolass Bats (angļu: Nicholas Butt, dzimis 1975. gada 21. janvārī) ir bijušais Anglijas futbolists, spēlējis pussarga pozīcijā, bijis Anglijas futbola izlases dalībnieks. Viņš ir viens no Anglijas kluba Salford City līdzīpašniekiem. Savu karjeru sācis Manchester United, kur viņš nospēlēja 12 gadus, uzvarot sešus Anglijas Premjerlīgas titulus, trīs FA kausus, četrus FA Community Shields, kā arī UEFA Čempionu līgu un Starpkontinentālo kausu. 2004. gadā viņš pārcēlās uz Newcastle United. 2005–06. gada sezonu pavadījis īrē Birmingham City. Anglijas futbola izlasi pārstāvējis 2002. gada FIFA Pasaules kausā un 2004. gada Eiropas čempionātā.