Žils Marija Ādolfs Anrī De Bišops (franču: Jules Maria Adolphe Henri De Bisschop; dzimis 1879. gada 5. februārī, miris 1954. gada 21. decembrī) bija beļģu airētājs, olimpiskās sudraba medaļas ieguvējs 1900. gada vasaras olimpiskajās spēlēs. De Bišops 1900. gada Parīzes olimpiskajās spēlēs startēja airēšanas astoņnieku sacensībās. Viņš bija viens no Beļģijas airētāju komandas Royal Club Nautique de Gand pārstāvjiem. Komanda šajā sacensībā izcīnīja sudraba medaļu. Viņš trīs reizes (1898—1900) ir izcīnījis arī Eiropas čempiona titulu airēšanā, astoņnieku sacensībās.