Monblāna tunelis Monblāna tunelis (franču: Tunnel du Mont-Blanc, itāļu: Traforo del Monte Bianco) ir 1965. gadā atklāts 11 kilometrus garš autotranporta tunelis zem Monblāna masīva, kas savieno Franciju un Itāliju. Vienošanos par tuneļa būvniecību Francija un Itālija noslēdza 1949. gadā. 1959. gadā tika sākti izbūves darbi un 1965. gadā tunelis tika nodots ekspluatācijā. 1999. gada 24. marta rītā tunelī aizdegās kravas mašīna ar miltu un margarīna kravu. Ugunsgrēkā aizgāja bojā 39 cilvēki. Pēc katastrofas tunelis tika slēgts satiksmei. To atkal atvēra 2002. gada martā, pirms tam veicot drošības uzlabošanas darbus.