Stefans de Vreis (nīderlandiešu: Stefan de Vrij; dzimis 1992. gada 5. februārī) ir Nīderlandes futbolists, Itālijas A sērijas kluba Internazionale un Nīderlandes futbola izlases aizsargs. Viņš sāka savu karjeru Eredivisie klubā Feyenoord 17 gadu vecumā, pēdējā sezonā būdams kapteinis. Feyenoord rindās pavadīja piecus gadus, līdz 2014. gada jūnijā pievienojās Romas klubam S.S. Lazio. 2018. gada maijā parakstīja piecu gadu līgumu ar Internazionale. Nīderlandes izlasē spēlējis 2014. gada FIFA Pasaules kausā.