Filips de Šampēņs (franču: Philippe de Champaigne; dzimis 1602. gada 26. maijā, miris 1674. gada 12. augustā) bija Briselē dzimis franču baroka mākslinieks. Dzimis Briselē, nabadzīgā ģimenē. 1621. gadā pārcēlās uz Parīzi, kur kopā ar Nikolā Pusēnu piedalījās Luksemburgas pils dekorēšanā. Vēlāk strādājis Marijas de Mediči un kardināla Rišeljē uzdevumos. 1648. gadā viens no Glezniecības un skulptūras akadēmijas (Académie royale de peinture et de sculpture) dibinātājiem. Dzīves otrajā pusē ietekmējies no jansenisma kustības. Atstājis lielu daudzumu darbu, no kuriem daudzi ir portreti.