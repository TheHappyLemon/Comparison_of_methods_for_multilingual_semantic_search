"Zvaigžņu kari: Pēdējie džedi" (angļu: Star Wars: The Last Jedi) ir 2017. gada amerikāņu zinātniskās fantastikas filma, kuras scenārists un režisors ir Raians Džonsons. Turpinājuma triloģijas otrā filma un astotā "Zvaigžņu karu" filma, turpinājums 2015. gada filmai "Zvaigžņu kari: Spēks mostas". Filmā Reju apmāca Lūks Debesgājējs cīņai ar Kailo Renu un Pirmo ordeni. Šī ir pēdējā filma, kurā filmējusies Kerija Fišere, kas nomira 2016. gada decembrī. Filmas pirmizrāde notika 2017. gada 9. decembrī. Tā saņēma pozitīvu kritiķu vērtējumu, daži to nosauca par labāko "Zvaigžņu karu" filmu pēc "Impērija dod atbildes triecienu". Šī ir 15. visu laiku ienesīgākā filma.