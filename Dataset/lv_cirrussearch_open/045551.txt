O'Hēra starptautiskā lidosta (angļu: O'Hare International Airport) ir starptautiska lidosta Čikāgā, Ilinoisā, ASV. 2017. gadā pasažieru skaits lidostā pārsniedza 79 miljonus, tādējādi tā bija sestā noslogotākā lidosta pasaulē un trešā — ASV. Lidosta tika atklāta 1926. gadā. Aukstā kara laikā šeit atradās ASV Gaisa spēku bāze. Lidosta nosaukta amerikāņu aviatora Edvarda O'Hēra (Edward O'Hare) vārdā.