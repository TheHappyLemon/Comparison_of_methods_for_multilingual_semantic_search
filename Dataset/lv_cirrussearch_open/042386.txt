Dņepras balti bija baltu grupa, kas līdz 13. gadsimtam apdzīvoja Dņepras sateces baseinu līdz tos pakāpeniski iznīcināja un pārtautoja no dienvidrietumiem iebrūkošie slāvi. Dņepras baltiem uz ziemeļiem un ziemeļaustrumiem dzīvoja Volgas somi, bet uz dienvidaustrumiem un dienvidiem — skiti. Dņepras baltus pētījuši daudzi zinātnieki, tostarp lietuviešu valodnieks Kazimirs Būga, vācu valodnieks Makss Vasmers, kā arī krievu valodnieki Vladimirs Toporovs un Oļegs Trubačovs.