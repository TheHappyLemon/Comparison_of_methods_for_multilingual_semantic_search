Ketrīna Vinnika (angļu: Katheryn Winnick, ukraiņu: Кетрін Винник; dzimusi Katerina Anna Vinnicka (angļu: Katerina Anna Vinnitska, ukraiņu: Катерина Анна Винницька) 1977. gada 17. decembrī Toronto, Ontārio, Kanādā) ir ukraiņu izcelsmes Kanādas aktrise. Ketrīna ir vislabāk pazīstama pēc lomas seriālā "Nozieguma skelets" (2010) un lomas seriālā "Vikingi" (2013). Viņa ir filmējusies arī daudzās otrā plāna lomās, galvenokārt seriālos. Viņas vecāki ir ukraiņu disidenti un viņas dzimtā valoda ir ukraiņu valoda.