Šis raksts ir par rožu dzimtas kokiem. Par apdzīvotu vietu skatīt rakstu Ābeles (ciems). Ābeles (latīņu: Málus) ir rožu dzimtas augļu koki ar lodveida augļiem — āboliem. Izplatītākās ābeļu sugas ir dārza ābele (Malus domestica), plūmjlapu ābele (Malus prunifolia) un zemā ābele (Malus pumila). Ābeles kā krāšņumkokus audzē dārzos un parkos. Koksne ābelēm ir blīva, stingra, izturīga un viegli apstrādājama. Mūsdienās pasaulē ir sastopamas vairāk nekā 7500 ābeļu šķirnes.[nepieciešama atsauce]