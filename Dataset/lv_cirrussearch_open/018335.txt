Ivars Ciaguns (dzimis 1977. gada 14. martā Rīgā) ir bijušais latviešu kalnu slēpotājs, uzņēmējs. Viņa tēvs Jānis Ciaguns arī bijis kalnu slēpotājs. Piedalījies trijās ziemas olimpiskajās spēlēs (1998, 2002, 2006). 1998. gadā Nagano izcīnījis 34. vietu milzu slalomā, pēc četriem gadiem Soltleiksitijā izstājās milzu slalomā un ieņēma 25. vietu slalomā. 2006. gadā Turīnā ieņēma 52. vietu supergigantā. Pasaules čempionātos ir izcīnījis 27. vietu slalomā 1999. gadā. 1993. gadā startējis pirmajā Ziemas Eiropas Jaunatnes olimpiādē. Absolvējis Opdāles slēpošanas ģimnāziju Norvēģijā. Startējis arī Pasaules kausa izcīņas posmos. Pēc sportista karjeras beigām uzsācis uzņēmēja karjeru.