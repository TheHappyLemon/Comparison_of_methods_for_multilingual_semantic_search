Albānija 2014. gada ziemas olimpiskajās spēlēs Krievijas pilsētā Sočos bija viena 88 pārstāvošajām valstīm. Šīs bija Albānijas trešās ziemas olimpiskās spēles. Albānijas delegācija šajās spēlēs sastāvēja no 2 sportistiem, Erjona Tolas un Suelas Mehilli, kas abi startēja kalnu slēpošanā. Erjonam Tolam šīs bija trešās ziemas olimpiskās spēles, kurās viņš startēja. Savukārt Suela Mehilli bija pirmā Albānijas sportiste, sieviete, kas startēja ziemas olimpiskajās spēlēs. Šajās olimpiskajās spēlēs Albānija neizcīnija olimpiskās medaļas. Albānijas karognesējs olimpisko spēļu atklāšanas ceremonijā bija Erjons Tola, bet noslēguma ceremonijā — Suela Mehilli.