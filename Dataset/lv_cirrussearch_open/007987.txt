Podgorica (serbu: Подгорица) ir pilsēta Melnkalnes dienviddaļā Zetas līdzenuma ziemeļu malā Ribnicas un Moračas upes satekvietā. Valsts lielākā pilsēta un tās faktiskā galvaspilsēta. Valsts konstitūcija nosaka, ka Melnkalnes vēsturiskā galvaspilsēta ir Cetiņe, bet administratīvā galvaspilsēta ir Podgorica, kurā atrodas valsts parlaments un valdība. Pilsētas iedzīvotāji pēc tautības — melnkalnieši — 56,96%, serbi — 26,27%, albāņi — 5,50%.