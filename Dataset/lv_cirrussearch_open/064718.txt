Ģerģs Šāroši (ungāru: György Sárosi, dzimis 1912. gada 5. augustā, miris 1993. gada 20. jūnijā) bija ungāru futbolists un futbola treneris, spēlēja uzbrucēja pozīcijā, pārstāvējis Ungārijas futbola izlasi. Šāroši visu savu karjeru pavadīja Ungārijas komandā Ferencváros, kur piecas reizes kļuvis par valsts čempionu. Šāroši tiek uzskatīts par vienu no labākajiem futbolistiem pirmskara periodā. Ungārijas futbola izlasi pārstāvējis no 1931. līdz 1943. gadam, kopumā 62 mačos gūstot 43 vārtus. Viņš ir piektais visu laiku labākais vārtu guvējs izlasē. Piedalījies 1934. un 1938. gada FIFA Pasaules kausā, kur Ungārija ieguva otro vietu, finālā zaudējot Itālijai. Starptautiskā Futbola vēstures un statistikas federācija viņu atzina par 20. gadsimta 60. gadu labāko Eiropas futbolistu. Pēc spēlētāja karjeras beigām pārcēlies uz Itāliju, kur strādājis par treneri. Vadījis tādas komandas kā Bari, Genoa, Juventus un AS Roma.