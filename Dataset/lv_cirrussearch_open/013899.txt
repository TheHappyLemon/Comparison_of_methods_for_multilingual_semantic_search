Šis raksts ir par vācu aviācijas pionieri. Par Baldones apkaimē kritušo vācu karavīru skatīt rakstu Dītrihs Lilientāls. Kārlis Vilhelms Oto Lilientāls (vācu: Karl Wilhelm Otto Lilienthal; dzimis 1848. gada 23. maijā, miris 1896. gada 10. augustā) bija vācu aviācijas pionieris. Izstrādāja dažādus planieru veidus un bija pirmais cilvēks, kurš veicis dokumentētu lidojumu planierī. Dzīves laikā veica apmēram 2000 lidojumus. Veiksmīgākais Lilientāla planiera lidojuma attālums bija apmēram 350 metri. Gāja bojā, Berlīnes pievārtē avarējot viņa planierim. Lilientāla vārdā bija nosaukta Berlīnes galvenā lidosta Tegel, kas tagad slēgta.