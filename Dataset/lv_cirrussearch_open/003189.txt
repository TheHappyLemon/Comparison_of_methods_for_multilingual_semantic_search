Karaliskā apbedījumu vieta ir kapsēta kopš 1922. gada Bernadotu dzimtas Zviedrijas karaliskās ģimenes locekļiem. Tā atrodas Stokholmas pilsētas pievārtē, ziemeļu pusē, administratīvā atrašanās vieta ir Stokholmas lēnī, Solnas komūnā Hāgas parka teritorijā Brunnsviken(zviedru valodā) līcī uz Karlsborga salas.Atvērta apskatei vasaras mēnešos ceturtdienās. Pirmais apbedījums šajā kapsētā notika 1922. gadā,kad tika apbedīta kroņprincese Margarēta, kurai pirms tam tika rezervēta vieta Stokholmas Doma baznīcā. Angļu izcelsmes kroņprincese Margarēta bija zināma kā mākslinieciskas dabas, kurai patika nodarboties ar dārzu kopšanu un savas dzīves laikā bija izteikusi nevēlēšanos tikt apbedītai kādā baznīcā.Savukārt, Riddarholma baznīcā,kas ir Zviedrijas vēsturiskais panteons- nekropole, karaliskās ģimenes atdusas vieta, praktiski nevija vairāk vietas jaunu apbedījumu veikšanai. Tā pakāpeniski Karlsborga sala kļuva par Karalisko apbedījumu vietu.Kapsētas ieeju ar tiltu, vārtiem un krustu pakalna virsotnē ir projektējis arhitekts Ferdinands Būbergs.Kopš tā laika visi Bernadotu dzimtas vīriešu kārtas locekļi ar savām sievām tiek apbedīti Karaliskajā apbedījumu vietā.