Ziemeļkaukāza federālais apgabals ir viens no Krievijas federālajiem apgabaliem. Tas atrodas Krievijas Federācijas dienvidrietumos. Sākotnēji izveidots daudz plašākā teritorijā 2000. gada 13. maijā, bet jau 2000. gada 21. jūnijā pārdēvēts par Dienvidu federālo apgabalu. Atkārtoti izveidots 2010. gada 19. janvārī, atdalot Ziemeļkaukāza republikas un Stavropoles novadu no Dienvidu federālā apgabala. Tas aizņem 170 439 km2 lielu platību un tajā dzīvo 9 590 085 iedzīvotāju (2014). Apgabala teritorijā atrodas 56 pilsētas.