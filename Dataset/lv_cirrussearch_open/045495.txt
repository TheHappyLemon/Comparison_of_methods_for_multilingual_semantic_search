"Manis tur nav" (angļu: I'm Not There) ir 2007. gada ASV un Vācijas muzikāla drāma, kuras režisors un viens no scenārija autoriem ir Tods Heinss. Filmas pirmizrāde notika 2007. gada 3. septembrī Venēcijas filmu festivālā. Galvenās lomas filmā atveido Keita Blanšeta, Kristians Beils, Markuss Karls Frenklins, Ričards Gīrs, Hīts Ledžers un Bens Višovs. Filmā tiek stāstīts par Boba Dilana dzīvi caur sešiem dažādiem tēliem un viņu stāstiem.