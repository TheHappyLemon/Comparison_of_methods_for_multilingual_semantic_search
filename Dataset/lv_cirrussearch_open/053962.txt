Panātru rinda (Lamiales), agrāk lūpziežu rinda, ir augu rinda, kurā apvienotas 24 līdzīgas augu dzimtas. Pēc ģenētiskajiem pētījumiem panātru rindai vistuvākās ir genciānu rinda, nakteņu rinda, skarblapju rinda, sviestkauleņu rinda, zīdpušķu rinda un rindas, kuras zinātniskie nosaukumi ir Metteniusales un Vahliales. Panātru rindā ietilpst šādas dzimtas: akantu dzimta (Acanthaceae) austrālraseņu dzimta (Byblidaceae) brūnkāšu dzimta (Orobanchaceae) ceļteku dzimta (Plantaginaceae) cūknātru dzimta (Scrophulariaceae) gesnēriju dzimta (Gesneriaceae) kalceolāriju dzimta (Calceolariaceae) lūpziežu dzimta (Lamiaceae) olīvaugu dzimta (Oleaceae) pūsleņu dzimta (Lentibulariaceae) sezamu dzimta (Pedaliaceae) trompetvīnu dzimta (Bignoniaceae) verbēnu dzimta (Verbenaceae) Carlemanniaceae Linderniaceae Martyniaceae Mazaceae Paulowniaceae Phrymaceae Plocospermataceae Schlegeliaceae Stilbaceae Tetrachondraceae Thomandersiaceae Agrāk panātru rindā izdalīja arī smilšsalviju dzimtu (Lennoaceae) un skarblapju dzimtu (Boraginaceae), bet tagad tās abas ietilpst atsevišķi izdalītajā skarblapju rindā. Savukārt kādreiz bija izdalīta atsevišķi ceļteku rinda (Plantaginales) un cūknātru rinda (Scrophulariales), kuras abas tagad ietilpst panātru rindā.