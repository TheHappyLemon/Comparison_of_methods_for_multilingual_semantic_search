Federiko Fellīni (itāļu: Federico Fellini, dzimis 1920. gada 20. janvārī, miris 1993. gada 31. oktobrī) bija itāļu kinorežisors un scenārists. Vislabāk pazīstams pēc sava īpašā stila filmās, saplūdinot realitāti un fantāziju ar barokāliem vaibstiem. Fellīni tiek uzskatīts par vienu no 20. gadsimta visietekmīgākajiem un cienījamākajiem režisoriem. Viņš bija precējies ar aktrisi Džuljetu Mazīnu, kura spēlēja vairākas nozīmīgas lomas Fellīni filmās. Par filmu "Saldā dzīve" (1960) Fellīni ieguva Kannu kinofestivāla galveno balvu Zelta palmas zaru. 1987. gadā Fellīni saņēma balvu BAFTA Fellowship, bet 1993. gadā apbalvots ar Kinoakadēmijas goda balvu. 4 reizes balva "Labākā filma svešvalodā" ir piešķirta filmām Federiko Fellīni filmām. Tās ir filmas "Ceļš", "Kabīrijas naktis", "Astoņarpus" un "Amarkords".