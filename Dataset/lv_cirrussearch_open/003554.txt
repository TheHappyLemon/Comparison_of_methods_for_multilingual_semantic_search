“Hush Hush” ir amerikāņu grupas Pussycat Dolls pēdējais singls no albuma Doll Domination. Sākotnēji dziesma bija lēnā balāde, bet vēlāk tā tika pārveidota, pievienojot tai disko dziesmas elementus no 1978. gada Glorijas Geinores hita ”I Will Survive”, kā arī dziesma tika pārdēvēta par ”Hush Hush; Hush Hush”. Abās dziesmas versijās gan galvenos vokālus, gan bekvokālus izpilda tikai Nikola Šercingere. Tieši Šercingeres lielā uzsvara dēļ singls saņēma negatīvas atsauksmes no kritiķiem. ”Hush Hush” ir pēdējais singls, kas tika izdots pirms grupas dalībnieču Džesikas Sutas, Kimberlijas Vaijatas, Ešlijas Robertsas un Melodijas Torntonas aiziešanas no grupas.