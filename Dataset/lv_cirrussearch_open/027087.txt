Mamil jeb MAMIL ir akronīms angļu valodā ar nozīmi "pusmūža vīrietis likrā" (angļu: middle-aged man in lycra). Terminu izmanto, lai aprakstītu pusmūža vīrieti, kurš savam vaļaspriekam brauc ar dārgu sacensību velosipēdu, valkājot profesionāla izskata cieši pieguļošu velokreklu un velošortus. Tiek apgalvots, ka jaunvārdu "mamil" 2010. gadā radījis britu reklāmas izpētes uzņēmums Mintel. Tas ieguva popularitāti Lielbritānija līdz ar Bredlija Viginsa panākumu 2012. gada Tour de France un 2012. gada Vasaras Olimpiskajās spēlēs Tiek uzskatīts, ka dārga sacīkšu velosipēda iegāde ir veselīgāka reakcija uz pusmūža krīzi kā dārga sporta auto iegāde. Austrālijā riteņbraukšanas popularitātes pieaugumu pusmūža vīriešu vidū saista ar Tour Down Under sacensību popularitāti un 2011. gada Tour de France uzvarētāju Keidelu Evansu. Arī kādreizējais Austrālijas premjerministrs Tonijs Ebots ir ticis raksturots kā "mamil". Šis popularitātes pieaugums atbalsojies arī Lielbritānijā, kur interesi palielinājušas uzvaras pēdējo gadu Olimpiskajās spēlēs, Tour de France un Pasaules čempionātos.