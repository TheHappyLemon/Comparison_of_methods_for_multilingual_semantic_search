Clermont Foot 63, plašāk zināms kā Clermont, ir Francijas futbola klubs no Klermonferānas. Pašlaik spēlē Francijas 1. līgā. Mājas spēles aizvada Gabriela Monpjeda stadionā, kurā ir 11 980 skatītāju vietu. Klubs tika nodibināts 1984. gadā kā Clermont Football Club, apvienojoties Stade Clermontois un AS Montferrand. Vēlāk kluba nosaukums tika mainīts uz Clermont Foot Auvergne, bet pašreizējo nosaukumu ieguva 2013. gadā. 2021. gadā ieguva otro vietu Francijas 2. līgā (Ligue 2) un pirmo reizi kluba vēsturē iekļuva Francijas futbola augstākajā līmenī (Ligue 1).