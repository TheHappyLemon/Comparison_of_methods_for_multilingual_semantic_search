Dāgs Jalmars Angne Karls Hammaršelds (zviedru: Dag Hjalmar Agne Carl Hammarskjöld; dzimis 1905. gada 29. jūlijā, miris 1961. gada 18. septembrī) bija zviedru diplomāts, ekonomists un rakstnieks. Laikā no 1953. gada aprīlim līdz pat savai nāvei 1961. gada septembrī D. Hammaršelds pildīja ANO ģenerālsekretāra amata pienākumus. Gājis bojā Āfrikā lidmašīnas avārijā. Viņš ir vienīgais no ģenerālsekretāriem, kas miris amata pildīšanas laikā, kā arī viens no četriem cilvēkiem, kam pēc nāves piešķirta Nobela miera prēmija (1961). Viņš ir attēlots uz Zviedrijas 1000 kronu banknotes.