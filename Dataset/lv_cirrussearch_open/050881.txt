Veslijs "Vess" Ērls Kreivens (angļu: Wesley Earl Craven; dzimis 1939. gada 2. augustā Klīvlendā, ASV; miris 2015. gada 30. augustā Losandželosā, ASV) bija amerikāņu kinorežisors, scenārists, producents un aktieris. Pazīstams kā šausmu filmu žanra pionieris, kur apvienoja šausmu klišejas ar humoru un satīru. Viņa devums žanram tiek uzskatīts par bagātīgu un ietekmīgu. Sakarā ar viņa darbu panākumiem un ietekmi uz šausmu filmu žanru, Kreivens tiek saukts par "Šausmu meistaru" (Master of Horror).