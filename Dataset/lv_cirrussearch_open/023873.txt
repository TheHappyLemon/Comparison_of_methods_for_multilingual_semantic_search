1974. gada Eirovīzijas dziesmu konkurss (angļu: Eurovision Song Contest 1974; franču: Concours Eurovision de la chanson 1974) bija 19. ikgadējais Eirovīzijas dziesmu konkurss. Tas notika The Dome arēnā Braitonā, Apvienotajā Karalistē. 1974. gada konkursu vadīja Keitija Boila. Konkursa fināls notika 1974. gada 6. aprīlī. Eirovīzijā piedalījās 17 valstis. Konkursā uzvarēja Zviedriju pārstāvošā grupa ABBA, kas izpildīja dziesmu Waterloo. Šī dziesma 2005. gadā tika atzīta par visu laiku labāko dziesmu Eirovīzijas vēsturē 50 gadu Eirovīzijas jubilejas koncertā.