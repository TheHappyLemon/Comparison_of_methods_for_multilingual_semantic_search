Dienvidkoreja 2018. gada ziemas olimpiskajās spēlēs bija mājinieki, spēļu rīkotājvalsts. Dienvidkorejas sportisti startēja visos 15 sporta veidos. Sieviešu hokejā Dienvidkorejas sportistes spēlēja kopā ar Ziemeļkorejas sievietēm zem viena karoga, kā Korejas sieviešu hokeja izlase. Atklāšanas ceremonijā Dienvidkoreja un Ziemeļkoreja ienāca zem viena karoga un to nesa abu valstu pārstāvji. Dienvidkorejas pārstāvis bija bobslejists Vons Jundžons.