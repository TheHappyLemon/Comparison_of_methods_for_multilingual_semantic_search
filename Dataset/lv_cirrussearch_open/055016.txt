El Hadži Diufs (franču: El Hadji Diouf, dzimis 1981. gada 15. janvārī) ir bijušais Senegālas futbolists, spēlēja uzbrucēja pozīcijā, bijušais Senegālas futbola izlases dalībnieks. 2004. gadā Diufs tika iekļauts FIFA 100 sarakstā. Savu karjeru Diufs sāka Francijas komandās Sochaux, Rennes un Lens. 2002. gadā Diufs pārgāja uz Anglijas Premjerlīgas komandu Liverpool. Pēc ne pārāk sekmīgas spēles Liverpool komandā, Diufs vēlāk spēlēja citos Anglijas klubos, kā Bolton Wanderers, Sunderland un Blackburn Rovers, kā arī Skotijas komandā Rangers. Vēlāk Diufs spēlēja Anglijas zemāku līgu klubos, Doncaster Rovers un Leeds United. Senegālas futbola izlases sastāvā Diufs ir spēlējis 2002. gada FIFA Pasaules kausā, kā arī četros Āfrikas Nāciju kausa finālturnīros.