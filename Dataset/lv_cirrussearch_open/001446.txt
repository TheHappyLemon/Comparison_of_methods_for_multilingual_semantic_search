Lākenes indikatori ir rādītāju sistēma kopēju Eiropas statistikas rādītāju aprēķinam par nabadzību un sociālo atstumtību. 2001. gada 15. decembrī Eiropas Padomes sanāksmē Lākenē, no kurienes indikatoru nosaukums, tika pieņemta "Deklarācija par Eiropas Savienības nākotni". Tajā tika noteikts, ka Eiropas Savienībai jākļūst demokrātiskākai, caurskatāmākai un efektīvākai. Lākenas deklarācija paredzēja sagatavot Konstitūciju Eiropas pilsoņiem un ES reformu sagatavošanai izveidot konventu. Konvents tika izveidots, un tā darbā piedalījās arī Latvijas pārstāvji. Lākenes Eiropadome 2002.gada decembrī atbalstīja 18 indikatorus, kas ļautu novērot progresu sociālās iekļaušanas mērķu sasniegšanā. Šie 18 indikatori ir: nabadzības riska indekss, nabadzības riska indeksa ilustratīvās robežvērtības, pastāvīgais nabadzības riska indekss, relatīvā mediānas nabadzības riska plaisa, S80/ S20 ienākumu kvintiļu koeficients, veselīgas dzīves paredzamais ilgums, jaunieši, kas pāragri pametuši skolu, personas, kas dzīvo mājsaimniecībās, kurās neviena persona nav nodarbināta, paredzamie kopējie valsts sociālie izdevumi, gados veco cilvēku relatīvais mediānas ienākums, kopējā aizvietošanas attiecība, neapmierinātā vajadzība pēc aprūpes, nabadzības riska indekss piesaistīts konkrētam laika posmam, vecāka gadagājuma strādājošo nodarbinātības līmenis, strādājošo nabadzības riska indekss, aktivitātes līmenis, reģionālās atšķirības- nodarbinātības līmeņa variāciju koeficients, veselības indikators.