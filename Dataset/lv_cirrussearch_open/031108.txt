Nordica (uzņēmuma nosaukums AS Nordic Aviation Group) ir Igaunijas valstij piederoša lidsabiedrība. Dibināta 2015. gadā. Nordica gaisa flotē ir septiņas īrētas lidmašīnas (2017. gada sākuma dati). Lidmašīnu parku pārvalda meitas uzņēmums Regional Jet. Nordica sadarbojas ar Polijas lidsabiedrību LOT, ar kuru kopš 2016. gada novembra izveidota kopīga komerciālā platforma, biļešu pārdošanas sistēma un aviomaršrutu kodi.