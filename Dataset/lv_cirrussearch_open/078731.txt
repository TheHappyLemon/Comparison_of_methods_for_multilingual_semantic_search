Mākslas sacensības bija moderno olimpisko spēļu sastāvdaļa 20. gadsimta pirmajā pusē no 1912. līdz 1948. gadam. Sacensības bija daļa no olimpiskās kustības dibinātāja Pjēra de Kubertēna sākotnējiem mērķiem. Medaļas tika piešķirtas darbiem, kurus bija iedvesmojis sports un tika pasniegtas piecās kategorijās: arhitektūra, literatūra, mūzika, gleznošana un tēlniecība. Mākslas sacensības atcēla 1954. gadā, jo mākslinieki tika uzskatīti par profesionāļiem, kamēr olimpisko spēļu atlētiem bija jābūt amatieriem. Kopš 1956. gada šo sacensību vietu ir ieņēmusi Olimpiskā kultūras programma.