Jaunība (angļu: Youth) ir 2015. gada drāmas filma, kuras režisors un scenārija autors ir Paolo Sorrentīno. Galvenās lomas filmā atveido Maikls Keins, Hārvijs Keitels, Reičela Vaisa, Pols Deino, Džeina Fonda un Rolijs Serano. Filmas pirmizrāde notika 2015. gada 20. maijā Kannu kinofestivālā. Deivida Lenga komponēto dziesmu Simple Song #3 nominēja 88. Kinoakadēmijas balvai kategorijā "Labākā dziesma". Pensionēts orķestra diriģents Freds kopā ar meitu Lēnu un labāko draugu Miku atrodas atvaļinājumā Alpos, kad Freds saņem ielūgumu no karalienes Elizabetes II uzstāties prinča Filipa dzimšanas dienā.