"Ļaunais Santaklauss" (angļu: Bad Santa) ir 2003. gada ASV kinokomēdija, kuras režisors ir Terijs Zvigofs. Galvenās lomas atveido Billijs Bobs Torntons, Tonijs Kokss, Brets Kelijs, Lorēna Grema, Benijs Meks un Džons Riters. Filmas pirmizrāde notika 2003. gada 26. novembrī. 2016. gadā filmai iznāca turpinājums "Ļaunais Santaklauss 2". 2004. gadā filma tika nominēta Zelta globusa balvai. Filmas galvenais varonis katru gadu strādā dažādos veikalos par Ziemassvētku vecīti. Kad visi apmeklētāji dodas prom, viņš ar savu palīgu aplaupa veikalu.