Oļegs Skripočka (Олег Иванович Скрипочка; dzimis 1969. gada 24. decembrī) ir Krievijas kosmonauts. Skripočkas pirmais kosmiskais lidojums sākās 2010. oktobrī, startējot kosmosa kuģī Sojuz TMA-01M uz Starptautisko kosmosa staciju. 2011. gada martā viņš atgriezās uz Zemes. Viņš bija dublieru apkalpes komandieris kosmosa kuģim Sojuz TMA-18M, kas startēja 2015. gada septembrī. Otro reizi kosmosā Oļegs Skripočka devās 2016. gada martā ar kosmosa kuģi Sojuz TMA-20M. Starptautiskajā kosmosa stacijā 47. un 48. ekspedīcijā viņš bija lidojuma inženieris. Uz zemes atgriezās 2016. gada septembrī. Skripočkas trešais lidojums kosmosā sākās 2019. gada 25. septembrī, ar kosmosa kuģi Sojuz MS-15 dodoties uz SKS. Starptautiskajā kosmosa stacijā 61. ekspedīcijā viņš bija lidojuma inženieris, un 62. ekspedīcijā viņš bija komandieris. Uz zemes Skripočka atgriezās 2020. gada aprīlī. 2021. gada 1. decembrī Oļegs Skripočka atstāja kosmonautu vienību, turpinot darbu Kosmonautu sagatavošanas centrā kā Metodiskās nodaļas galvenais speciālists.