Harijs Mulišs (nīderlandiešu: Harry Kurt Victor Mulisch; dzimis 1927. gada 29. jūlijā; miris 2010. gada 30. oktobrī) bija nīderlandiešu rakstnieks. Viņš ir sarakstījis vairāk nekā 80 romānus, lugas, esejas, poēmas un filozofiskās pārdomas. Viņa darbi ir tulkoti vairāk nekā 20 valodās. H. Mulišs tiek uzskatīts par vienu no trim ievērojamākajiem rakstniekiem nīderlandiešu pēckara literatūrā. Pēc viņa romāna De Aanslag motīviem ir tikusi uzņemta filma De aanslag, kas saņēmusi Amerikas Kinoakadēmijas balvu kā labākā filma svešvalodā. 2007. gada aptaujā viņa 1992. gada romāns De Ontdekking van de Hemel tika atzīts par labāko grāmatu nīderlandiešu valodā.