Panteons (franču: Panthéon, latīņu: Pantheon) ir ēka Parīzē, Francijā. Panteona celtniecību ap 1757. gadu uzsāka arhitekts Žaks Žermēns Suflo. Šī bija paredzēta kā baznīca, tika celta vecās baznīcas vietā. Franču revolūcijas laikā tika sekularizēta, veltīta izcilu francūžu piemiņai, nosaukta par Panteonu. Celts neoklasicisma stilā, šī ir krustveida celtne, ir augsts kupols. Fasādi, līdzīgi kā Romas Panteonam, veido korintiskā ordera kolonnas un trīsstūrveida frontons. Interjeru rotā mozaīkas un Francijas vēsturi attēlojošas gleznas. 19. gadsimtā vairākas reizes mainījās ēkas statuss — no 1828. līdz 1830. un no 1851. līdz 1870. gadam šī bija baznīca. Mūsdienās — sabiedriska ēka. Panteonā glabājas vairāku ievērojamu Francijas personību mirstīgās atliekas, tai skaitā Voltēra, Žana Žaka Ruso, Viktora Igo, Emīla Zolā, Žana Mulēna, Luija Braila, Žana Žoresa, Žaks Žermēns Suflo, Pjērs un Marija Sklodovska-Kirī.