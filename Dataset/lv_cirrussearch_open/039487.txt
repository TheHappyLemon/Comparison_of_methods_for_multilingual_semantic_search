Veliko Tarnovas apgabals (bulgāru: Област Велико Търново) ir apgabals Bulgārijas ziemeļu daļā, nosaukts tā galvenās pilsētas — Veliko Tarnovas — vārdā. Tas robežojas ar Rumāniju ziemeļos, Ruses apgabalu ziemeļaustrumos, Targovištes apgabalu austrumos, Slivenas apgabalu dienvidaustrumos, Stara Zagoras apgabalu dienvidos, Gabrovas apgabalu dienvidrietumos un Plevenas apgabalu rietumos. Apgabals sadalīts desmit pašvaldībās, bet tā kopējais iedzīvotāju skaits ir 258 494 (2011. gada februāris). Apgabala administratīvais centrs Veliko Tarnova ir vēsturiski nozīmīga pilsēta un bijusi viduslaiku Bulgārijas galvaspilsēta. Veliko Tarnovas apgabalā atrodas UNESCO Pasaules mantojuma saraksta kandidātobjekts — Nikopolisas ad Istrumas senā pilsēta. Suhindolas pilsētā atrodas Lovico vīnu un stipro alkoholisko dzērienu ražotne.