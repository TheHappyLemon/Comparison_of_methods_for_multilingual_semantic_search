Čanša (ķīniešu: 长沙市, piņjiņs: Chángshā shì) ir prefektūras līmeņa municipalitāte Ķīnā, Hunaņas provinces administratīvais centrs. Pilsēta atrodas Sjandzjanas upes krastā. No rūpniecības nozarēm attīstīta metalurģija un mašīnbūve. Pilsētas lauku teritorijā plaši audzē rīsus. Savulaik ir bijis viens no lielākajiem rīsu tirgiem Ķīnā. Čanšā Mao Dzeduns sāka savu politisko karjeru. 1938. gadā Otrajā Ķīnas—Japānas karā pilsētu stipri nopostīja ugunsgrēks.