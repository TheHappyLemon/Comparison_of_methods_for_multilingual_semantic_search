Koordinātas: 55°46′N 37°40′E﻿ / ﻿55.767°N 37.667°E﻿ / 55.767; 37.667 54. Starptautiskais Eirovīzijas dziesmu konkurss norisinājās Maskavā, Krievijā, 2009. gada 12., 14. un 16. maijā. Tiesības rīkot konkursu Krievija ieguva 2008. gadā, kad par Eirovīzijas uzvarētāju kļuva dziedātājs Dima Bilans ar dziesmu "Believe". Par 2009. gada Eirovīzijas dziesmu konkursa uzvarētāju pārliecinoši kļuva Norvēģijas pārstāvis Aleksandrs Ribaks ar dziesmu "Fairytale". Latviju pārstāvēja Intars Busulis ar dziesmu "Probka", tomēr otrajā pusfinālā tā ar 7 punktiem ieņēma pēdējo - 19. vietu un Latvija nekvalificējās lielajam finālam. Pēc desmit gadu pārtraukuma Eirovīzijas dziesmu konkursā atgriezās Slovākija, bet salīdzinot ar iepriekšējo gadu, tajā nepiedalījās Sanmarīno un Gruzija. Sanmarīno tas bija saistīts ar finansiālām grūtībām, bet Gruzija atsauca savu kandidatūru sakarā ar nevēlēšanos mainīt savas dziesmas "We Don't Wanna Put In" nosaukumu.