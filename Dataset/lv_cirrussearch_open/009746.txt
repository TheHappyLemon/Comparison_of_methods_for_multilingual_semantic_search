Nemetāli ir ķīmiskie elementi, kuriem vienkāršas vielas veidā nepiemīt metālu īpašības, vai arī piemīt tikai dažas no tām. Nemetāliem parasti ir vāja siltumvadītspēja un vāja elektrovadītspēja. Pie nemetāliem pieder: ūdeņradis (H); XIV grupas elements — ogleklis (C); XV grupas elementi — slāpeklis (N), fosfors (P); XVI grupas elementi — skābeklis (O), sērs (S), selēns (Se); XVII grupas elementi (halogēni) — fluors (F), hlors (Cl), broms (Br), jods (astatam (At) pēc kvantu mehānikas aprēķiniem dominē metāliskās īpašības; vēl metāliskāks teorētiski ir tenesīns (Ts)); XVIII grupas elementi (cēlgāzes) — hēlijs (He), neons (Ne), argons (Ar), kriptons (Kr), ksenons (Xe), radons (Rn), teorētiski arī oganesons (Og).