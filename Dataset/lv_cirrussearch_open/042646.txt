Ismails Kadare (albāņu: Ismail Kadare; dzimis 1936. gada 28. janvārī) ir albāņu rakstnieks. Raksta romānus, dzeju, esejas, lugas. Albānijas vadošā persona literatūras jomā kopš 20. gadsimta 60. gadiem. Sākumā vairāk pievērsies dzejai, tomēr ar romāna Gjenerali i ushtrisë së vdekur (latviski “Mirušo armijas ģenerālis”, tulkojis Dens Dimiņš) izdošanu lielāku uzmanību veltījis romānu rakstīšanai. Romāns iekļuva arī laikraksta Le Monde "100 gadsimta grāmatu" sarakstā. Kadare ir vairāku starptautisku apbalvojumu laureāts. Tiek uzskatīts par vienu no 20. gadsimta izcilākajiem rakstniekiem un intelektuāļiem Eiropā.