Markuss Brauns (angļu: Marcus James Brown; dzimis 1974. gada 3. aprīlī) ir bijušais amerikāņu basketbolists, spēlējis uzbrūkošā aizsarga pozīcijā. Viņš tiek uzskatīts par vienu no izcilākajiem ASV basketbolistiem, kas spēlējis ārzemēs. Karjeras laikā spēlēs NBA, Francijas, Itālijas, Turcijas, Krievijas, Spānijas, Izraēlas un Lietuvas basketbola klubos. Dažādu klubu sastāvā M. Brauns ir kļuvis par divkārtēju Francijas, divkārtēju Turcijas, divkārtēju Krievijas, Spānijas, trīskārtēju Lietuvas, trīskārtēju Baltijas un Izraēlas čempionu. Tāpat vairākkārt ticis atzīts par dažādu turnīru MVP un iekļauts dažādās simboliskajās izlasēs. 2008. gadā viņš kļuva par visu laiku rezultatīvāko Eirolīgas spēlētāju, taču 2011. gadā viņu pārspēja spānis Huans Karloss Navarro. 2011. gada oktobrī paziņoja par karjeras beigšanu.