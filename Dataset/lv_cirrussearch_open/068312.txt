Sīmanis Kānanietis (grieķu: Σίμων ὁ Κανανίτης, miris ap 65. gadu), arī Sīmanis Kananejs, ir viens no Jēzus Kristus divpadsmit apustuļiem. Sīmaņa Kānanieša simboli ir laiva, airis, krusts un zāģis, zivs (vai divas zivis) un šķēps. Sīmanis Kānanietis ir zāģētāju un ādmiņu aizbildnis. Romas Katoļu baznīcā diena, kad tiek godināts apustulis Sīmanis Kānanietis, ir 28. oktobris, bet pareizticīgajiem šī diena ir 10. maijs.