Rāšīdija (berberu: Imteghren; arābu: الرشيدية), agrāk Ksar es Sūka (Ksar Essouk), ir mazpilsēta austrumu Marokā. Kopš 1956. gada Rāšīdija ir arī Meknes-Tafilaleta reģiona province. Province atrodas nedaudz uz dienvidiem no Marokas centra, to ierobežo Figvigas, Beni Melalas, Azilalas, Kenifras un Varzazates provinces, kā arī Marokas-Alžīrijas robeža. Rāšīdijā salīdzinoši ir izplatīta berberu valoda, kura atspoguļojas arī vietu, upju un kalnu toponīmos. Rāšīdija ir pazīstama ar savu dabas daudzveidību, kultūru (piemēram, Imilčila festivālu) un tās iedzīvotāju viesmīlību.