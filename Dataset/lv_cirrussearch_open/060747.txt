Dotana (angļu: Dothan) ir pilsēta Alabamas štatā, ASV. 2020. gadā pilsētā dzīvoja 71 072 iedzīvotāji. Pēc iedzīvotāju skaita Dotana ir astotā lielākā Alabamas pilsēta. Pilsēta dibināta 1885. gadā. Dotana nosaukta pēc Bībeles pilsētas, kur Jāzepa brāļi iemeta viņu bedrē un pārdeva verdzībā Ēģiptē. Vēstures gaitā pilsētas ekonomika ir cieši saistīta ar bagātīgo augsni, kas padara apkārtējo lauksaimniecības nozari ienesīgu. Aptuveni viena ceturtdaļa no ASV zemesriekstu ražas tiek ražota netālu, un liela daļa tiek apstrādāta pilsētā. Tā rezultātā Dotana ir pazīstama kā "pasaules zemesriekstu galvaspilsēta". Pilsētā ik gadu notiek nacionālais zemesriekstu festivāls.