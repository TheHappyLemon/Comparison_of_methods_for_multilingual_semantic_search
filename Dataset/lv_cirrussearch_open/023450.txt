Santjago de Kuba (spāņu: Santiago de Cuba) ir pilsēta Santjago de Kubas provincē, Kubā. Atrodas salas dienvidaustrumos, apmēram 870 km attālumā no valsts galvaspilsētas Havanas. Ar vairāk nekā 472,2 tūkstošiem iedzīvotāju (2004. gada dati) šī ir otra lielākā pilsēta Kubā pēc tās galvaspilsētas. Santjago de Kuba ir provinces administratīvais centrs. Pilsēta atrodas līcī, kas savienots ar Karību jūru, šeit ir nozīmīga osta. UNESCO Pasaules mantojuma sarakstā ir iekļauta pilsētā esošā Sanpedro de la Rokas pils (Castillo de San Pedro de la Roca).