Elinora Klēra "Lina" Ostroma (angļu: Elinor Claire "Lin" Ostrom; dzimusi 1933. gada 7. augustā, mirusi 2012. gada 12. jūnijā) bija amerikāņu ekonomiste. 2009. gadā kļuva par pirmo sievieti, kas saņēmusi Nobela prēmiju ekonomikā. To saņēma par ekonomikas pārvaldības analīzi. Absolvējusi Kalifornijas Universitāti Losandželosā. Strādājusi Indiānas, Arizonas štata, Virginia Tech un Kalifornijas Universitātē Losandželosā. Ostromas galvenais darbs — "Kopienu pārvaldīšana: kolektīvo darbību institūtu evolūcija" (publicēts 1990. gadā).