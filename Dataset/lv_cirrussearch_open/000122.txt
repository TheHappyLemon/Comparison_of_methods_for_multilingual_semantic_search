Tīruma kosa (latīņu: Equisetum arvense) ir kosu dzimtas lakstaugs. Šis sugas kosām saknenis augsnē iestiepjas pat līdz 1 metra dziļumam. Turklāt jauns augs var izaugt pat no 1 cm gara sakneņa gabaliņa. Auglīgie tīruma kosas dzinumi ir gaišbrūni, bet neauglīgie zaļi. Tīruma kosai stumbram ir 6 — 19 ribas (rievas), purva kosai - līdz 5 ribām. Tīruma kosa ir gan ārstniecisks augs, gan grūti iznīcināma nezāle. Drogai ievāc zaļo dzinumus. Kosu tēju vai uzlējumu lieto kā urīndzenošu līdzekli. Izmanto arī kompresēm uz svaigām brūcēm, lai apturētu asiņošanu.