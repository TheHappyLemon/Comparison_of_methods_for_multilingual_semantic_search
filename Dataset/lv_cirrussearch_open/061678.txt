Nevens Subotičs (serbu: Heвeн Cубoтић, dzimis 1988. gada 10. decembrī) ir bijušais Serbijas futbolists, spēlēja aizsarga pozīcijā, bijis Serbijas futbola izlases dalībnieks. Karjeru sācis Vācijas komandā 1. FSV Mainz 05, bet 2008. gadā pārcēlies uz Borussia Dortmund, kur pavadījis savas karjeras lielāko daļu. Deviņu sezonu laikā aizvadījis 263 mačus un guvis 18 vārtus, kā arī divas reizes kļuvis par Vācijas Bundeslīgas uzvarētāju. Vēlāk spēlējis Francijas komandā Saint-Étienne, Vācijas komandā Union Berlin, Turcijas komandā Denizlispor un Austrijas komandā Rheindorf Altach. Serbijas futbola izlasi pārstāvējis no 2009. līdz 2013. gadam. Piedalījies 2010. gada FIFA Pasaules kausā.