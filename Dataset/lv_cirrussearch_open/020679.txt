Kijivas "Dinamo" (ukraiņu: ФК Динамо Київ) ir profesionāls futbola klubs no Ukrainas galvaspilsētas Kijivas. Dibināts 1927. gadā, spēlē Ukrainas Premjerlīgā. Mājas spēles aizvada Kijivas Olimpiskajā stadionā, kurā ir 70 050 vietas. Kijivas "Dinamo" futbolisti ir 16 reizes izcīnījuši Ukrainas čempionu titulu, 13 reizes kļuvuši par Ukrainas kausa ieguvējiem, kā arī deviņas reizes uzvarējuši Ukrainas superkausa izcīņā. Klubs ir guvis arī labus panākumus UEFA klubu sacensībās, divas reizes (1975. un 1986. gadā) uzvarot UEFA Kausu ieguvēju kausā un 1975. gadā izcīnot arī UEFA Superkausu.