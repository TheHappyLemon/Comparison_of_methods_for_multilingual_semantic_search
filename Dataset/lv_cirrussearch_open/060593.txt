Genciānu dzimta (latīņu: Gentianaceae) ir gandrīz kosmopolītiskas izplatības viengadīgu un daudzgadīgu lakstaugu (reti koku) dzimta genciānu rindā. Dzimtai ir raksturīgas veselas lapas, kas uz stublājas parasti ir pretējas vai izvietotas mieturos; pielapju nav, kā arī ziediem ir raksturīgas 4-5, kopā saaugušas kauslapas un vainaglapas. Zināmas līdz 1650 sugām, kurām visaugstākais izplatības biežums ir mērenā klimata un subtropu joslas kalnu apvidos. Latvijā atmatās, pļavu un zāļu purvos ir sastopamas 8 sugas: Čemuru augstiņš (Centaurium erythraea), Jūrmalas augstiņš (Centaurium littorale), Skaistais augstiņš (Centaurium pulchellum), Krustlapu drudzene (Gentiana cruciata), Tumšzilā drudzene (Gentiana pneumonanthe), Rūgtā drudzenīte (Gentianella amarella), Lauka drudzenīte (Gentianella campestris), Dūkstu drudzenīte (Gentianella uliginosa), Ziemas svertija (Swertia perennis).