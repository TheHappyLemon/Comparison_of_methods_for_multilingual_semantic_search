Džanluka Paljūka (itāļu: Gianluca Pagliuca, dzimis 1966. gada 18. decembrī) ir bijušais Itālijas futbolists, spēlēja vārtsarga pozīcijā, bijis Itālijas futbola izlases dalībnieks. Paljūka tiek uzskatīs par vienu no Itālijas labākajiem vārtsargiem vēsturē. Savas karjeras laikā pārstāvējis Sampdoria, Internazionale, Bologna un Ascoli, uzvarot vairākas trofejas. Pārstāvējis Itālijas futbola izlasi 1990., 1994. un 1998. gada FIFA Pasaules kausā. Pēc aizvadīto spēļu skaita, Paljūka ir piektajā vietā Itālijas A sērijā (592 spēles). Viņš ir arī otrs labākais 11 metru soda sitienu atvairītājs (24 atvairījumi), atpaliekot vienīgi no Samira Handanoviča.