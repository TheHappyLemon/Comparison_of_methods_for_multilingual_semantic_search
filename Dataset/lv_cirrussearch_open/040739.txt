Meiteņu dižsardzene, agrāk meiteņu saulsardzene (Leucoagaricus nympharum jeb Macrolepiota puellaris) ir Latvijā ļoti reta atmateņu dzimtas sēne, kuras augļķermeņi ir ēdami, bet aizsargājami retuma dēļ. Suga iekļauta Latvijas īpaši aizsargājamo sugu sarakstā. Sēne mūsdienās pārcelta no dižsardzeņu ģints uz sārtsporeņu ģinti ar attiecīgu latīniskā nosaukuma maiņu, bet latviskais nosaukums avotos tiek saglabāts vecais, lai gan tehniski tagad tā būtu jāsauc par meiteņu sārtsporeni.