Svetlana Alilujeva (angļu: Svetlana Alliluyeva, krievu: Светлана Аллилуева, gruzīnu: სვეტლანა ალილუევა, dzimusi Svetlana Staļina, vēlāk pazīstama arī kā Lana Pītersa; dzimusi 1926. gada 28. februārī, mirusi 2011. gada 22. novembrī) bija Padomju Savienības vadoņa Josifa Staļina jaunākā meita. 1967. gadā, kad pēc Staļina nāves pie varas Padomju Savienībā bija Leonīds Brežņevs, viņai tika dota iespēja pamest valsti un aizbēgt uz ASV. 1978. gadā Svetlana Alilujeva kļuva par ASV pilsoni, bet vēlāk 1980. gados vairākkārt apmeklēja Padomju Savienību. Emigrācijā lietojusi mātes, Staļina otrās sievas Nadeždas Alilujevas uzvārdu. Bijusi precējusies četras reizes (ar Grigoriju Morozovu (1944—1947), ar viena no Padomju Savienības līderiem Andreja Ždanova dēlu Juriju Ždanovu (1949—1952), ar attālu radinieku Ivanu Svanidzi (1962—1963) un ar Viljamu Vesliju Pītersu (1970—1973). Mirusi 2011. gadā, kā pēdējā no Staļina bērniem.