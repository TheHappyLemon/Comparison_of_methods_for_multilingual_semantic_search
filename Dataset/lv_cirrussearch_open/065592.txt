"Man ļoti rūp" (angļu: I Care a Lot) ir 2020. gada ASV melnās komēdijas trillera filma, kuras režisors un scenārija autors ir Dž. Bleiksons. Filmā galvenās lomas atveido Rozamunda Paika, Pīters Dinklidžs, Eisa Gonsalesa, Kriss Mesina un Daiena Vīsta. Filma stāsta par Marlu Greisonu, kura, strādājot par aizbildni, apkrāpj seniorus. Kad Marla ar savu pārinieci cenšas apkrāpt bagāto Dženiferu, viņas nenojauš, ka Dženiferas dēls ir bīstams noziedznieks. Filmas "Man ļoti rūp" pirmizrāde notika 2020. gada 12. septembrī Toronto Starptautiskajā kinofestivālā. Filma saņēma pozitīvas kritiķu atsauksmes, īpaši slavējot Paikas aktierspēli un scenāriju. Paika par savu sniegumu 78. Zelta globusa balvu pasniegšanas ceremonijā saņēma balvu kategorijā "Labākā aktrise mūziklā vai kinokomēdijā".