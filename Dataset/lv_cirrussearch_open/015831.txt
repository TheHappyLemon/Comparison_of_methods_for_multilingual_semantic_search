GSAT-10 ir Indijas sakaru pavadonis, kas ģeostacionārajā orbītā palaists 2012. gada septembrī. To izgatavojusi Indijas Kosmosa pētījumu organizācija (ISRO). Kosmiskā aparāta izmēri ir 2,0 m × 1,77 m × 3,1 m. Tā masa ir 3400 kg, kas ir smagākais ISRO izgatavotais pavadonis. Pavadonī uzstādīti 12 Ku joslas, 12 parastās C joslas un 6 paplašinātās C joslas raidītāji, kā arī GPS Aided Geo Augmented Navigation (GAGAN) divi kanāli L1 un L5 diapazonā. GSAT-10 tika palaists 2011. gada 20. maijā 20:38 UTC ar nesējraķeti Ariane 5ECA (lidojums L565 / VA209) no Gviānas kosmiskais centra. Kopā ar to tika palaists arī Eiropas sakaru pavadonis Astra 2F. Kosmiskais aparāts tika ievadīts ģeostacionārajā pārejas orbītā. Ģeostacionāro orbītu tas sasniedza ar saviem dzinējiem. Pavadonis novietots ģeostacionārajā orbītā punktā 83°, kur tas atrodas kopā ar INSAT-4A un GSAT-12.