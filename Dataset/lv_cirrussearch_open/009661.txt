Šis raksts ir par poļu rakstnieku. Par latviešu ceļotāju skatīt rakstu Bruno Šulcs (ceļotājs). Bruno Šulcs (poļu: Bruno Schulz, dzimis 1892. gada 12. jūlijā, miris 1942. gada 19. novembrī) bija mūsdienu Ukrainā dzimis ebreju izcelsmes poļu rakstnieks, kritiķis un grafiķis. Pazīstamākie darbi - 1934. gada stāstu krājums "Kanēļa veikaliņi" (Sklepy cynamonowe) un 1937. gadā izdotais romāns "Sanatorija "Zem smilšu pulksteņa"" (Sanatorium Pod Klepsydrą). Gandrīz visu mūžu pavadījis dzimtajā Drohobičā. Dzimis ebreju tirgotāja ģimenē. Mācījies ģimnāzijā dzimtajā Drohobičā. Studēja arhitektūru Ļvivas politehnikumā, bet no 1914. līdz 1915. gadam Vīnē mācījās gleznošanu. Pēc Vācijas iebrukuma Polijā Bruno Šulcs tika ievietots Drohobičas geto. 1942. gadā Bruno Šulcu uz ielas nošāva kāds esesietis.