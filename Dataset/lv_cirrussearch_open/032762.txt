Digital Mystikz ir Londonas dabstepa projekts, kurā darbojas divi producenti — Mala un Coki. Kopā ar dabstepa mūziķi Loefah, viņi pārrauga leibla DMZ darbību, kā arī nodarbojas ar regulārā pasākuma DMZ organizēšanu. Projekta pazīstamākais skaņdarbs ir Anti War Dub, ko 2006. gadā izdeva ierakstu kompānija DMZ, un kas tika atzīts par 2006. gada labāko skaņdarbu portāla dubstepforum.com rīkotajā aptaujā. Tāpat tas tika iekļauts 2006. gada filmas "Cilvēces bērns" skaņu celiņā.