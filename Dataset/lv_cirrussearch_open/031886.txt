IRNSS-1E ir Indijas reģionālās pavadoņu navigācijas sistēmas IRNSS pavadonis. Pavadoni izgatavojusi un apkalpo Indijas kosmisko pētījumu organizācija (ISRO). Tas orbītā palaists 2016. gada janvārī. Kosmiskā aparāta izmēri ir 1,58 m x 1,50 m x 1,50 m. Tajā uzstādīta navigācijas aparatūra (L5 un S frekvenču josla) un lokācijas aparatūra (C joslas raidītājs). Navigācijas sistēma darbojas ar rubīdija atompulksteni. Bez tam pavadonī uzstādīti atstarotāji lāzerlokācijai. IRNSS-1E tika palaists 2016. gada 20. janvārī 09:31 UTC ar nesējraķeti PSLV-XL (lidojums C31) no Satiša Dhavana kosmosa centra pirmā starta laukuma. IRNSS-1E atradīsies ģeostacionārā orbītā punktā 111,75° austrumu garuma ar slīpumu pret ekvatoru 28,1°.