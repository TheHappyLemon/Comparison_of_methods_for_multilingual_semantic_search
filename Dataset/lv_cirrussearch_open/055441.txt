2020.—2021. gada Nacionālās hokeja līgas sezona bija 104. NHL sezona (103. spēlētā sezona). Regulārā sezona ilga no 2021. gada 14. janvāra līdz 2021. gada jūlijam. Sezonā piedalījās 31 komanda. Regulārajā sezonā katra komanda aizvadīja 56 spēles. COVID-19 pandēmijas, kā arī Kanādas valdības noteikto robežu šķērsošanas noteikumu dēļ, septiņas Kanādā bāzētās komandas atradās vienā divīzijā. Izslēgšanas spēles bija paredzēts noslēgt jūlijā, 16 komandu formātā, ar četrām labākajām komandām no katras divīzijas. 2020. gada 6. oktobrī notika 2020. gada NHL drafts. Ar pirmo numuru Ņujorkas "Rangers" izvēlējās Aleksi Lafrenjē.