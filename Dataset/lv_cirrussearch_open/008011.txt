1960.—1961. gada Nacionālās basketbola asociācijas sezona bija 15. NBA sezona. Šajā sezonā piedalījās 8 komandas (visas no ASV). Par NBA čempioniem kļuva Bostonas "Celtics" spēlētāji, kas piecu spēļu finālsērijā pieveica Sentluisas "Hawks" ar 4—1. Finālsērija ilga no 2. aprīļa līdz 11. aprīlim. Par regulārās sezonas vērtīgāko spēlētāju tika atzīts Bills Rasels ("Celtics"), savukārt Vilts Čemberlens ("Warriors") bija sezonas rezultatīvākais spēlētājs. 1960. gada NBA drafts notika 1960. gada 11. aprīlī, tajā Sinsinati "Royals" ar pirmo numuru izvēlējās Oskaru Robertsonu. 11. NBA Visu zvaigžņu spēle notika Onondaga County War Memorial Coliseum arēnā Sirakjūsā. Tajā Rietumu komanda uzvarēja Austrumus ar 153-131. Par spēles vērtīgāko spēlētāju tika atzīts Sinsinati "Royals" spēlētājs Oskars Robertsons.