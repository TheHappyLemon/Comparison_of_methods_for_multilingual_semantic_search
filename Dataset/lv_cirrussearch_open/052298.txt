Orāls līdzskanis ir līdzskanis, ko izrunā, gaisu no plaušām izlaižot caur muti, pretēji nazālajiem līdzskaņiem, kur gaisa plūsma tiek novirzīta caur degunu. Orāla līdzskaņa izrunāšanā liela nozīme ir visam mutes dobumam, gaisa plūsmas modificēšanā šai plūsmai plūstot caur to. Ar mēli un lūpām modificējot gaisa eju, tiek mainīta skaņas frekvence, gaisu īslaicīgi saspiežot vai retinot. Balss saites un plaušas kontrolē skaņu skaļumu (amplitūdu) un akcentus. Balss saites arī nosaka to, vai skaņa ir balsīga vai nebalsīga. Lielākā daļa no līdzskaņiem ir orālie līdzskaņi. No latviešu valodas līdzskaņiem orāli līdzskaņi nav tikai nazālie [m], [n], [ŋ], [ɲ]. Pārējie līdzskaņi un afrikātas ir orāli.