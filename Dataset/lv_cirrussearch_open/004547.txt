Apvienotās Karalistes kosmosa aģentūra (UK Space Agency) ir Apvienotās Karalistes valdības aģentūra, kas atbildīga par valsts civilo kosmonautiku. Tā tika dibināta 2010. gada 1. aprīlī uz Britu Nacionālā kosmosa centra (British National Space Centre, BNSC) bāzes. Tās centrālais birojs atrodas Svindonā, Viltšīrā. Kopš 2013. gada janvāra aģentūras direktors ir Deivids Parkers (David Parker), kurš amatā nomainīja Deividu Viljamsu.