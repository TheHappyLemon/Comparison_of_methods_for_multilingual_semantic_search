Erihs Johans Alberts Rēders (vācu: Erich Johann Albert Raeder; dzimis 1876. gada 24. aprīlī, miris 1960. gada 6. novembrī) bija vācu admirālis, Vācijas Kara flotes (Kriegsmarine) komandieris līdz 1943. gadam, kad viņu nomainīja Kārlis Dēnics. Pirmais lieladmirāļa titula īpašnieks kopš Alfreda fon Tirpica laikiem. Notiesāts uz mūža ieslodzījumu Nirnbergas prāvas laikā. 1955. gadā atbrīvots no apcietinājuma.