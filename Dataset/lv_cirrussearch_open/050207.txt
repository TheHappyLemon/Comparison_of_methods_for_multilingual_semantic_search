"Treniņa diena" (angļu: Training Day) ir 2001. gada ASV krimināltrillera filma, kuras režisors ir Antuāns Fukuā. Galvenās lomas filmā atveido Denzels Vašingtons, Ītans Hoks, Eva Mendesa, Skots Glenns, Klifs Kērtiss, Dr. Dre un Snoop Dogg. Filmas pirmizrāde notika 2001. gada 2. septembrī Venēcijas kinofestivālā. Denzels Vašingtons par savu lomu filmā ieguva Amerikas Kinoakadēmijas balvu kategorijā "Labākais aktieris galvenajā lomā"; Ītans Hoks nominēts balvai kategorijā "Labākais aktieris otrā plāna lomā". Pieredzējušais detektīvs Alonzo Heriss salikts vienā pārī ar jaunu policistu Džeiku Hoitu, kuram tā ir pirmā diena Losandželosas policijas departamenta narkotiku nodaļā.