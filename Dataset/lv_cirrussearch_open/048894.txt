Moldova piedalījās 2004. gada vasaras olimpiskajās spēlēs, kas notika Grieķijas galvaspilsētā Atēnās no 2004. gada 13. līdz 29. augustam. Šī bija trešā reize, kad Moldova piedalījās vasaras olimpiskajās spēlēs, kopš Padomju Savienības sabrukuma. Moldovas olimpisko komandu 2004. gada vasaras olimpiskajās spēlēs pārstāvēja 33 sportisti (26 vīrieši un 7 sievietes), kuri startēja 8 olimpiskajos sporta veidos. Visvairāk, 12 sportisti, no Moldovas startēja vieglatlētikā, bet pēc 8 gadu pātraukuma tā atkal bija pārstāvēta cīņas sportā un riteņbraukšanā. 14 sportisti komandā bija ar iepriekšējo 2000. gada Sidnejas olimpisko spēļu pieredzi. Tajā skaitā sporta šāvējs Oļegs Moldovans un bokseris Vitālijs Grušaks, kuri 2000. gada bija izcīnījuši olimpiskās medaļas. Moldova šajās olimpiskajās spēlēs medaļas nespēja izcīnīt. Moldovas karognesējs 2004. gada Atēnu spēļu atklāšanas ceremonijā bija sporta šāvējs Oļegs Moldovans, bet valsts karogu noslēguma ceremonijā nesa svarcēlājs Aleksandru Bratans.