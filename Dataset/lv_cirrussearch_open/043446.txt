Lihtenšteina olimpiskajās spēlēs piedalās kopš 1936. gada, kad tā pirmoreiz startēja gan vasaras olimpiskajās spēlēs, gan arī ziemas olimpiskajās spēlēs. Līdz šim Lihtenšteina nav piedalījusies trijās olimpiskajās spēlēs — 1956. gada vasaras, 1980. gada vasaras (saistībā ar boikotu) un 1956. gada ziemas olimpiskajās spēlēs. Lai gan pēc platības un iedzīvotāju skaita Lihtenšteina ir maza valsts, tā olimpiskajās spēlēs līdz šim ir izcīnījusi 10 olimpiskās medaļas. Visas šīs medaļas ir izcīnītas ziemas olimpiskajās spēlēs, kalnu slēpošanas sacensībās. Lihtenšteina ir vienīgā valsts, kas ir ieguvusi medaļas ziemas olimpiskajās spēlēs un vienlaikus tai nav nevienas medaļas vasaras olimpiskajās spēlēs. Tai ir visvairāk medaļu uz vienu valsts iedzīvotāju — 1 medaļa uz 3600 valsts iedzīvotājiem. Lielāko daļu medaļu (7 no 10) Litenšteinai ir ieguvuši vienas ģimenes locekļi —, Hanni, Andreass Venceli un viņu māsa — Tīna Veiratere.