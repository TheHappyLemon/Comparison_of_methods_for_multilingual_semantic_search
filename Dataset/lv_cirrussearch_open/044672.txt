Daiena Ernestīne Ērla Rosa (angļu: Diana Ernestine Earle Ross, dzimusi 1944. gada 26. martā) ir dziedātāja, aktrise un ierakstu producente no Amerikas Savienotajām Valstīm. Viņa dziedāja ritmblūza, soulmūzikas, disko, popmūzikas un deju mūzikas žanros. 1960. un 1970. gados bija viena no dziedātājām slavenajā sieviešu mūzikas grupā The Supremes. 1970. gadu sākumā uzsāka solo karjeru. 2018. gadā Billboard Daienu Rosu ierindoja 10 visu laiku veiksmīgāko sieviešu dziedātāju sarakstā. Rosa viena no retajām slavenībām, kurai ir divas zvaigznes Holivudas Slavas alejā (viena kā solodziedātājai, otra par dalību grupas The Supremes sastāvā).