Jēkabs (ivritā: יַעֲקֹב, Yaʿakov; arābu: يَعْقُوب, Yaʿqūb), arī Israēls (ivritā: יִשְׂרָאֵל, Yisraʾel), ir ebreju trešais patriarhs, Ābrama mazdēls un Īzāka un Rebekas dēls. Tradicionāli Jēkabs tiek uzskatīts par izraēliešu tautas ciltstēvu. Bībelē stāsti par Jēkabu sākas Radīšanas grāmatas 25. nodaļā 26. pantā. Saskaņā ar Veco Derību, Jēkabs ir jaunākais no dvīņubrāļiem. Otrs brālis ir Ēsavs, kas bija Edomas un edomiešu ciltstēvs. Abi ir pārstāvji no dažādām sociālām grupām — Jēkabs ir lopkopis, bet Ēsavs ir nomadu mednieks.