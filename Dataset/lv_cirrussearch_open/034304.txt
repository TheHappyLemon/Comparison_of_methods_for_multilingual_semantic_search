Atstarošana ir parādība, kad vilnis krīt uz robežvirsmu starp divām vidēm un viļņu fronte maina virzienu, atgriežoties vidē, no kuras tā nākusi. Parasti šo parādību saista vai nu ar gaismas, vai nu ar skaņas, vai nu ūdens viļņu atstarošanu. Atstarošanās likums apgalvo, ka viļņu krišanas leņķis ir vienāds ar atstarošanas leņķi. Akustikā skaņas atstarošana rada atbalsi, un to izmanto sonāros. Savukārt radioviļņu atstarošana tiek izmantota radaros.