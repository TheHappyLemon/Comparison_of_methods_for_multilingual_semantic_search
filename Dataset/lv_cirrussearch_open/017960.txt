"Savrupnieki no mežonīgajiem dienvidiem" (angļu: Beasts of the Southern Wild) ir 2012. gada ASV neatkarīgā kino mākslas filma. Filmas režisors ir Bens Zaitlins un tā ir veidota pēc Lūsijas Alibāras lugas Juicy and Delicious motīviem. Filma ieguvusi pozitīvas atsauksmes Sandensas un Kannu kinofestivālā. Mākslas filma tika izvirzīta četrām nominācijām 85. Kinoakadēmijas balvai, kategorijās "Labākā filma", "Labākais režisors", "Labākais adaptētais scenārijs" un "Labākā aktrise galvenajā lomā". Deviņgadīgā Kvevenžane Volisa ir jaunākā aktrise, kas nominēta šai balvai.