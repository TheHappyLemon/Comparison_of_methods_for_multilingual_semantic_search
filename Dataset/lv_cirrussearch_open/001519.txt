Renē Fransuā Gislēns Magrits (franču: René François Ghislain Magritte; dzimis 1898. gada 21. novembrī, miris 1967. gada 15. augustā) bija Beļģijas sirreālisma gleznotājs. Viņš kļuva pazīstams ar vairākiem asprātīgiem un ieinteresējošiem darbiem. Magrita radītās mākslas mērķis bija radīt apmulsumu viņa radīto darbu vērotājos par šo vērotāju pašu iepriekš izveidotajiem, šķietami likumsakarīgiem realitātes uztveres priekšnosacījumiem, piespiežot vērotājus būt pārāk jūtīgiem pret apkārtējās vides parādībām.