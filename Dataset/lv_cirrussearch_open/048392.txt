“Lielā padomju enciklopēdija” (krievu: Большая советская энциклопедия, БСЭ) ir viena no lielākajām krievu valodā izdotajām enciklopēdijām. Tā tika izdota Padomju Savienībā vairākos izdevumos no 1926. līdz 1978. gadam un kopš 2002. gada atkārtoti Krievijā, šoreiz ar nosaukumu “Lielā krievu enciklopēdija” (Большая российская энциклопедия). No 1926. līdz 1947. gada tika izdots pirmais izdevums 65 sējumos un papildus sējums “PSRS” (СССР) bez numura. No 1949. līdz 1958. gadam tika izdots otrais izdevums 49 sējumos un “PSRS” (СССР), bet no 1969. līdz 1978. gadam — trešais izdevums 30 sējumos un papildus sējumos par PSRS. No 1981. līdz 1988. gadam 10 sējumos tika izdota līdzīga enciklopēdija latviešu valodā: “Latvijas padomju enciklopēdija”.