Wonder World Tour bija amerikāņu mūziķes Mailijas Sairusas 2009. gada pasaules koncerttūre. Tā bija viņas otrā koncerttūre, pirmā pasaules koncerttūre un pirmā, kurā nav iesaistīts viņas iedomu tēls Hanna Montana. Koncerttūre norisinājās ASV un Apvienotajā Karalistē. Kopējie tūres ieņēmumi sastāda 45,2 miljonus ASV dolāru. Koncerttūre tika izziņota 2009. gada 3. jūnijā, tā ilga no 2009. gada 14. septembra līdz 2009. gada 29. decembrim. Koncerttūres laikā tika sniegti 65 koncerti. Tūrē tika izpildītas dziesmas no M. Sairusas debijas albuma Meet Miley Cyrus, otrā albuma Breakout, filmas "Hanna Montana" skaņu celiņa un EP ieraksta The Time of Our Lives. Kā iesildītājmākslinieki šajā koncerttūrē bija M. Sairusas brāļa Treisa Sairusa grupa Metro Station.