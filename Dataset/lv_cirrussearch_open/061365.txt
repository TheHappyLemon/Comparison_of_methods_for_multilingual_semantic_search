Federiko Fernandess (spāņu: Federico Fernández, dzimis 1989. gada 21. februārī) ir Argentīnas futbolists, spēlē aizsarga pozīcijā, bijis Argentīnas futbola izlases dalībnieks. Kopš 2023. gada Fernandess pārstāv Argentīnas komandu Laplatas "Estudiantes". Savu karjeru sācis Argentīnas komandā Laplatas "Estudiantes". 2011. gadā pievienojies Napoli komandai Itālijā. Trīs gadu laikā nospēlējis 44 mačus Itālijas A sērijā. 2014. gadā pievienojies Anglijas Premjerlīgas komandai Swansea City, bet 2018. gadā, pēc komandas izkrišanas no Premjerlīgas, pievienojies Newcastle United. Argentīnas futbola izlases sastāvā debitējis 2011. gadā. Piedalījies 2014. gada FIFA Pasaules kausā.