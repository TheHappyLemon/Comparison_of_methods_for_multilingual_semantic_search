Kārlis Gustavs Jēkabs Jakobi (vācu: Carl Gustav Jacob Jacobi, dzimis 1804. gada 10. decembrī, miris 1851. gada 18. februārī) bija vācu matemātiķis. Devis ieguldījumu kompleksās analīzes, lineārās algebras un dinamikas attīstībā. Dzimis Potsdamā, ebreju ģimenē. 1825. gadā pabeidza filozofijas studijas Berlīnes Universitātē. No 1827. līdz 1842. gadam — profesors Kēnigsbergas Universitātē. Pēc tam dzīvoja Berlīnē, kur miris 46 gadu vecumā.