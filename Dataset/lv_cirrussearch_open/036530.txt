Eduards Kinneke (vācu: Eduard Künneke, dzimis 1885. gada 27. janvārī, miris 1953. gada 27. novembrī) bija vācu komponists, diriģents un pianists, vairāku populāru operu un operešu autors, sacerējis mūziku kinofilmām. Aktrises un dziedātājas Evelīnas Kinnekes (1921—2001) tēvs. Viņa pazīstamākais darbs ir 1921. gada operete Der Vetter aus Dingsda (Brālēns no Batāvijas), kas arī mūsdienās pastāvīgi ir vairāku Vācijas un Austrijas teātru repertuārā. Daudzas šīs operetes ārijas un ansambļi joprojām ir labi pazīstami vācvalodīgajās valstīs.