Maithili (मैथिली, maithilī) ir indoāriešu valoda, kas izplatīta Bihāras štatā Indijas ziemeļaustrumos un Nepālas dienvidaustrumos, otrajā provincē. Tai vistuvākā valoda ir magahiešu valoda. Pēc Ethnologue datiem maithili ir dzimtā valoda 33,89 miljoniem cilvēku. 2002. gadā maithili tika atzīta par vienu no Indijas oficiālajām valodām, bet 2007. gadā tā kļuva par vienu no Nepālas oficiālajām valodām.