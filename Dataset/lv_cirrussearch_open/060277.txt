Serdars Berdimuhamedovs (turkmēņu: Serdar Gurbangulyýewiç Berdimuhamedow; dzimis 1981. gada 22. septembrī Ašgabatā) ir Turkmenistānas politiķis, kopš 2022. gada 19. marta — Turkmenistānas prezidents. Viņš ir iepriekšējā prezidenta Gurbanguli Berdimuhamedova vienīgais dēls. 2022. gada 19. martā G. Berdimuhamedovs atkāpās no valsts prezidenta pienākumiem, amatu ieņemot viņa dēlam S. Berdimuhamedovam, kurš pārliecinoši bija uzvarējis prezidenta vēlēšanās. 2022. gada 12. martā notikušajās prezidenta vēlēšanās Serdars uzvarēja ar 73% balsu. Jau pirms vēlēšanām viņš tika uzskatīts par plānoto sava tēva pēcteci prezidenta amatā. Turkmenistānas valsts mediji viņu bieži dēvēja par "nācijas dēlu".