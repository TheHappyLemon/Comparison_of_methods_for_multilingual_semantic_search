2019. gada Eirovīzijas koris bija otrās Eirovīzijas kora sacensības. Konkurss notika 2019. gada 3. augustā Partilles arēnā, netālu no Zviedrijas pilsētas Gēteborgas paralēli 2019. gada Eiropas koru olimpiādei, un to rīkoja Zviedrijas Televīzija (SVT). Konkursā piedalījās 10 valstis. Norvēģija, Skotija, Šveice un Zviedrija konkursā debitēja, taču Austrija, Igaunija un Ungārija no tā izstājās. Konkursā uzvarēja Dānijas pārstāvētais koris Vocal Line.