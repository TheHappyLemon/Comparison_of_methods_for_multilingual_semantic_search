Mnihovo Hradište (čehu: Mnichovo Hradiště) ir pilsēta Čehijā, Centrālčehijas apgabala Mlada Boleslavas apriņķī pie Jizeras upes. Rakstos pirmoreiz minēta 1279. gadā. 1526. gadā Mnihovo Hradište iekļāvās Hābsburgu impērijas sastāvā. No 17. gadsimta sākuma līdz 1945. gadam Mnihovo Hradištes pils piederēja Vallenšteinu dzimtai un šeit apglabāts pazīstamākais dzimtas pārstāvis Albrehts fon Vallenšteins. No 1919. gada — Čehoslovākijā. Kopš 1993. gada — Čehijā. 2010. gadā pie pilsētas nodibināja atspirdzinošā dzēriena Kofola ražotni.