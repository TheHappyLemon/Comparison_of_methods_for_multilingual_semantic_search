Mikels Arteta (spāņu: Mikel Arteta, dzimis 1982. gada 26. martā) ir spāņu futbola treneris, bijušais futbolists, spēlēja pussarga pozīcijā. Kopš 2019. gada Arteta ir Anglijas Premjerlīgas komandas Arsenal FC galvenais treneris. Savu spēlētāja karjeru Arteta iesāka FC Barcelona rezerves komandās. Vēlāk pievienojās Glāzgovas "Rangers", kur izcīnīja divus Skotijas Premjerlīgas titulus. Pēc vienas sezonas Sansevastjanas "Real Sociedad", Arteta pievienojās Everton 2011. gadā Arteta pievienojās Londonas "Arsenal", kur pēdējās divas sezonas bija kapteinis. Savu trenera karjeru Arteta sāka Manchester City komandā, kur kļuva par Pepa Gvardiolas asistentu. 2019. gada decembrī Arteta atgriezās Arsenal komandā, kļūstot jau par galveno treneri. Savā pirmajā sezonā, Arteta izcīnīja FA kausu, finālā uzvarot tieši Manchester City. Arteta kļuva par kluba pirmo treneri kopš 1986–87. gada sezonas, kurš savā pirmajā sezonā ir ieguvis kādu no trofejām.