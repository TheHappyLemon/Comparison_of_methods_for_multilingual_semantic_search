Pāvels Tonkovs (krievu: Павел Тонков; dzimis 1969. gada 9. februārī Iževskā) ir bijušais Krievijas šosejas riteņbraucējs. Viņa talants parādījās jau juniora vecumā, kad 1987. gadā viņš PSRS komandas sastāvā uzvarēja pasaules čempionātā junioriem. 1992. gadā viņš kļuva par profesionāli, pārstāvot RUSS-Baïkal komandu. Tonkova lielākais panākums ir uzvara 1996. gada Giro d'Italia kopvērtējumā. Nākamajos divos gados viņš kopvērtējumā bija otrais. 1995. gadā viņš uzvarēja Tour de Suisse un 1997. gadā Tour de Romandie kopvērtējumā. 2000. gadā Tonkovs ierindojās trešajā veitā Vuelta a España kopvērtējumā. Savas karjeras laikā viņš pastāvīgi sadarbojās ar pretrunīgi vērtēto sporta ārstu Mikēli Ferrāri. Tonkovs karjeru noslēdza 2005. gadā. Šobrīd dzīvo Kordovā, Spānijā, kur ir viesnīcas vadītājs.