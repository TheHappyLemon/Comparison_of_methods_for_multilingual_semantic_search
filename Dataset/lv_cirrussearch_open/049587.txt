Čīles sieviešu futbola izlase ir nacionālā sieviešu futbola komanda, kas pārstāv Čīli starptautiskās futbola sacensībās. Izlasi pārvalda Čīles Futbola federācija. FIFA Pasaules kausa sievietēm finālturnīrā pirmo reizi spēlēja 2019. gadā, guva vienu uzvaru grupu turnīra pēdējā spēlē pret Taizemi, taču nespēja kvalificēties izslēgšanas spēlēm. Dienvidamerikas čempionātā Copa América Femenina Čīle ir divas reizes izcīnījusi otro vietu (1991. un 2018. gadā). 2019. gada martā FIFA Pasaules rangā sievietēm izlase bija 39. vietā.