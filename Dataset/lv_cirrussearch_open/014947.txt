Dalmaņa līcis Dalmaņa līcis (vācu: Dallmann-Bucht, angļu: Dallmann Bay, spāņu: Bahía Dallmann) ir ap 45 km garš un līdz 30 km plats līcis Pālmera arhipelāgā Antarktīdā. Līcis izvietojies starp Brabantas un Anveras salām un ar Žerlaša šaurumu to savieno 6 km platais Šollerta šaurums. Reizēm kopā ar Šollerta šaurumu tiek saukts par Melhiora šaurumu. Līča vidusdaļā izvietojies Melhiora salu arhipelāgs un Ganda sala dienvidos no tā. Līci 1874. gada janvārī atklāja vācu vaļu mednieku ekspedīcija Eduarda Dalmaņa vadībā. Ekspedīciju sponsorējusī Hamburgas Polārās navigācijas biedrība vēlāk līci nodēvēja ekspedīcijas vadītāja vārdā.