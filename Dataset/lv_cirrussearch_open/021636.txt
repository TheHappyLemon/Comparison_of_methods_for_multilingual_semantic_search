Mustafa I (osmaņu turku valodā: مصطفى اول‎ , turku: Birinci Mustafa; dzimis 1551/1592. gadā, miris 1639. gada 20. janvārī) bija Osmaņu impērijas sultāns no 1617. līdz 1618. gadam un no 1622. līdz 1623. gadam. Dzimis Manisas pilī. Viņš bija Mehmeda III dēls un Ahmeda I brālis. Viņa māte bija grieķiete. Mustafa I bija garīgi slims vai arī neirotisks. Viņa ierobežotās spējas padarīja viņu par ieroci galma cīņās. Apmēram 14 gadus viņš dzīvoja izolācijā Topkapi pilī. Pēc Ahmeda I nāves 1617. gada novembrī viņš ieņēma viņa vietu tronī, tomēr jau 1618. gada 26. februārī tika gāzts no troņa par labu Osmanam II. Pēc Janičāru dumpja tika gāzts Osmans II un viņa vietā 1622. gada 19. maijā atkal nāca Mustafa I. Pats Mustafa I izteicās, ka nevēlas valdīt. 1623. gada 10. septembrī atkal tika gāzts. Viņa vietā nāca Murads IV. Pēc tam visu mūžu atradās ieslodzījumā Topkapi pilī, kur viņš 1639. gadā nomira.