Šis raksts ir par kalniem. Par citām jēdziena Eifels nozīmēm skatīt nozīmju atdalīšanas lapu. Eifels (vācu: Eifel) ir plakankalne Vācijas rietumos un Beļģijas galējos austrumos, starp Āheni ziemeļos un Trīri dienvidos, daļa no Reinas šīferkalniem. Uz rietumiem no Eifela atrodas Ardēni, austrumos — Reinas upe, bet dienvidos — Mozele. Tas iedalās Šnēeifelā (Sniega Eifelā) ap Beļģijas robežu, Hoeifelā (Augstajā Eifelā) ar augstāko virsotni Hoeahtu, kā arī Foreifelā (Priekšeifelā). Plakankalnes ziemeļu daļā 2004. gadā izveidots Eifela nacionālais parks. Vēl reģionā atrodas četri dabas parki. Daļai no Eifela, t.s. Vulkāneifelam ir vulkānisks raksturs, un vulkāniskas parādības vēl nav rimušas.