Frenks Entonijs Grillo (angļu: Frank Grillo; dzimis 1965. gada 8. jūnijā) ir amerikāņu aktieris. Viņš atveidoja Broka Rumlova/Krosbouna lomu Marvel Cinematic Universe filmās "Kapteinis Amerika: Ziemas kareivis" (2014), "Kapteinis Amerika: Pilsoņu karš" (2016), "Atriebēji: Noslēgums" (2019) un animācijas seriālā What If...? (2021). Viņa pirmā galvenā loma bija asa sižeta šausmu filmā "Tīrīšana: Anarhija" (2014), kurā viņš atveidoja policijas seržantu Leo Bārnsu, kuru viņš atveidoja arī filmā "Tīrīšana: Vēlēšanu gads" (The Purge: Election Year, 2016), vēl filmējies filmās "Cīnītājs" (2011), "Sniegāju gūstekņi" (The Gray, 2012), "Maiņas beigas" (2012), "Slepenā operācija "30 pēc pusnakts"" (2012), Wolf Warrior 2 (2017) un Wheelman (2017) un "Boss Level: Augstākais līmenis" (Boss Level, 2021). Grillo televīzijas lomu skaitā ietilpst galvenā loma seriālos Kingdom (2014—2017) un otrā plāna lomas seriālos Battery Park (2000), For the People (2002—2003), The Shield (2002—2003), "Izlaušanās" (2005—2006), Blind Justice (2005), "The Kill Point" (2007) un "Miljardi" (Billions, 2020).