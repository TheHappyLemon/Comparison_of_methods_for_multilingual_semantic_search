Izlūkošanas un diversiju trieciengrupa "Rusič" (krievu: Диверсионно-штурмовая разведывательная группа (ДШРГ) «Русич») ir Krievijas galēji labējs un neonacistisks paramilitārais grupējums, kas cīnās pret Ukrainas spēkiem Krievijas—Ukrainas karā. Tā līdzdibinātājs un vadītājs ir Aleksejs Miļčakovs, un tas ir daļa no "Vāgnera grupas". "Rusič" cīnījās prokrievisko separātistu pusē Donbasa karā no 2014. gada jūnija līdz 2015. gada jūlijam, vēlāk Sīrijas pilsoņu karā, kā arī pašreizējā Krievijas iebrukumā Ukrainā laikā kopā ar Krievijas karaspēku.