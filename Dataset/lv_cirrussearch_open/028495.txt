Bangaras forts (hindi: भानगढ़ दुर्ग) ir 17. gadsimtā celts forts, kas atrodas Radžastānas reģionā, Indijā. Apkārt fortam ir izveidojies Bangaras ciems, kas vēlāk tika pamests. Būve ir iespaidīgs pamestu ēku kopums, kura lielākā daļa ir saglabājusies līdz mūsdienām. Pie Bangaras forta ir novietota zīme, kas brīdina, ka atrašanās tā teritorijā pēc saulrieta un pirms saullēkta ir stingri aizliegta. Par šīs zīmes izvietošanas iemeslu tiek uzskatīta spoku aktivitāte forta un ciema apkārtnē.