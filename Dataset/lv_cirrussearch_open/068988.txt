Bristol Rovers Football Club ir profesionāls Anglijas futbola klubs no Bristoles pilsētas, kas piedalās Anglijas trešajā spēcīgākajā futbola līgā jeb League One. Klubs savas mājas spēles aizvada Memorial Stadium stadionā, kurā ir 11 000 skatītāju vietas. Kluba iesauka ir The Pirates (pirāti), tādējādi atspoguļojot Bristoles jūrniecības vēsturi. Klubs nekad nav spēlējis Anglijas augstākajā futbola līgā. No 2000. līdz 2003. gadam klubā spēlēja Latvijas futbolists Vitālijs Astafjevs.