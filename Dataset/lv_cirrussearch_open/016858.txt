Valencia CF ir Spānijas futbola klubs, kas spēlē Spānijas futbola augstākajā līgā - Pirmajā divīzijā. Klubs dibināts 1919. gadā un bāzējās Spānijas pilsētā Valensijā. Pašlaik par kluba stadionu kalpo 1923. gadā būvētais Mestalla, kurā ietilpst 55 000 skatītāju, tomēr komanda cer pārvākties uz jaunuzcelto stadionu "Nou Mestalla", kas paredzēts 61 500 skatītājiem. Valencia 6 reizes ir uzvarējusi Spānijas čempionātā, pēdējā uzvara bija 2004. gadā. Vēsturiskajā Spānijas futbola Pirmās divīzijas klasifikācijā, klubs ieņem trešo vietu - uzreiz pēc Madrides "Real" un "Barcelona". Komanda ir 8 reizes izcīnījusi Spānijas kausu. Klubam ir labi panākumi arī Eirokausos. Tas ir divas reizes spēlējis UEFA Čempionu līgas finālā, pa reizei izcīnījis UEFA kausu un UEFA Kausu ieguvēju kausu, kā arī divas reizes uzvarējis Starppilsētu izstāžu kausā, kas bija UEFA kausa priekštecis. Kluba trofeju skaitā ir arī divi UEFA Superkausi.