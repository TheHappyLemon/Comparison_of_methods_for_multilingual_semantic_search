Abbey Road Studios ir mūzikas ierakstu studija Londonā. To 1931. gada dibināja Gramophone Company, kas bija daļa no EMI ierakstu kompānijas. Kopš EMI pārdošanas 2013. gadā studija pieder Universal Music Group. Studija atrodas 1831. gadā uzbūvētā ēkā Vestminsteras apkaimē Londonā. Studiju atklāja 1931. gada novembrī ar Londonas Simfoniskā orķestra ierakstu, ko diriģēja un kuram mūziku sakomponēja Edvards Elgars. 1958. gadā Abbey Road 2. studijā sāka ierakstīt rokenrolu, vēlāk šajā studijā mūziku ierakstīja The Beatles. Grupa 1969. gadā nosauca savu albumu Abbey Road par godu studijai, un albuma vāka fotogrāfija tika uzņemta blakus tai. Kopš tā laika gājēju pāreja, ko albuma vākā šķērso grupas mūziķi, ir populārs tūrisma objekts. Kopš 1980. gada Abbey Road Studios tiek ierakstīta arī filmu mūzika.