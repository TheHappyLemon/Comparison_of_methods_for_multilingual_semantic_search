Džonatans Taners "Džeitī" Millers (angļu: Jonathan Tanner "J. T." Miller, dzimis 1993. gada 14. martā) ir ASV hokejists, spēlē uzbrucēja pozīcijā. Kopš 2019. gada Millers pārstāv NHL komandu Vankūveras "Canucks". 2011. gada NHL draftā Milleru ar kopējo 15. numuru pirmajā kārtā izvēlējās Ņujorkas "Rangers". Iepriekš sešas sezonas spēlējis Ņujorkas "Rangers" un divas sezonas Tampabejas "Lightning".