Lionels Čārlzs Adrians Feiningers (angļu: Lyonel Charles Adrian Feininger; dzimis 1871. gada 17. jūlijā, miris 1956. gada 13. janvārī) bija Ņujorkā dzimis vācu/amerikāņu gleznotājs, grafiķis un karikatūrists. Dzimis ASV, bet 1887. gadā devās uz Vāciju. No 1887. līdz 1893. gadam studēja glezniecību Hanburgā, Berlīnē un Parīzē, vēlāk strādāja par karikatūristu vācu un amerikāņu avīzēs. Ap 1910. gadu ieguva atpazīstamību ar savām gleznām. Pēc Pirmā pasaules kara strādāja par pasniedzēju Bauhaus grafikas darbnīcā. Pēc nacistu nākšanas pie varas un Bauhaus slēgšanas, 1937. gadā devās uz ASV, kur nodzīvoja līdz mūža galam.