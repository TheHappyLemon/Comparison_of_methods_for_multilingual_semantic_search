Aģentūra ir informācijas iestāde; uzņēmums, kas izpilda kādu iestāžu vai personu noteiktus uzdevumus. Aģentūra ir arī organizācija kurā strādā aģentu kopums. Par aģentiem sauc arī spiegus, kuri informāciju ievāc un apstrādā slepenībā. Lai valsts vai starptautiska ierēdniecības iestāde varētu pilnvērtīgi veikt savas funkcijas, var tikt pieņemts lēmums par kādas aģentūras izveidi, ja citādi tās kapacitāte nebūtu pietiekoša. Piemēram, Labklājības ministrijas pārraudzībā atrodas Valsts sociālās apdrošināšanas aģentūra (VSAA), kas Latvijā sniedz sociālos pabalstus un specifiskus jautājumus ar pensijām. Otrs piemērs - uz starptautiskās arēnas ir pazīstama Starptautiskā Civilās aviācijas organizācija (ICAO, angļu: International Civil Aviation Organization), kura vienlaikus ir Apvienoto Nāciju Organizācijas (ANO) izveidota aģentūra un darbojas ar aviācijas drošību saistītiem jautājumiem visā pasaulē.