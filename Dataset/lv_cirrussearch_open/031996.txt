Ādams Makejs (angļu: Adam McKay, dzimis 1968. gada 17. aprīlī) ir amerikāņu kinorežisors, kinoproducents, scenārists, komiķis un aktieris. Makejs divas sezonas bija galvenais scenārists NBC kanāla komisko skeču šovam Saturday Night Live. Viņš ir režisējis tādas filmas kā "Televīzijas dvēsele", "Rikijs Bobijs — ātruma karalis" un "Pusbrāļi" (Step Brothers). Makejs komēdiju veidošanā cieši sadarbojas ar Villu Ferelu, kas ir arī šo filmu scenārija līdzautors. Filma "Gadsimta likme" ir pirmā filma, ko Makejs uzņēmis bez Ferela galvenajā lomā. Par šo filmu Makejs (kopā ar Čārlzu Rendolfu) tika izvirzīts vairākām balvām, tostarp arī Amerikas Kinoakadēmijas balvai nominācijās "Labākais režisors" un "Labākais adaptētais scenārijs", divām BAFTA kino balvām un Zelta globusa balvai. No šīm balvām Makejs ieguva divas balvas par labāko adaptēto scenāriju — Amerikas Kinoakadēmijas balvu un BAFTA kino balvu.