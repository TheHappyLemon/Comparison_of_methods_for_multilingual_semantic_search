Šonesijs Kempbels Bārbers (angļu: Shawnacy Campbell Barber; dzimis 1994. gada 27. maijā, miris 2024. gada 17. janvārī) bija kanādiešu vieglatlēts, startēja kārtslēkšanas sacensībās. Bārbers pārvarot 5,90 m augstumu izcīnīja zelta medaļu kārtslēkšanā, 2015. gada Pasaules čempionātā vieglatlētikā Pekinā. Bārbers kļuva arī par Panamerikas spēļu čempionu, uzvarot 2015. gada spēlēs pārvarot 5,80 m augstumu. Kā arī izcīnīja bronzas medaļu 2014. gada Nāciju Sadraudzības spēlēs Glāzgovā. Viņa personīgais kārtslēkšanas rekords (5,93 metri) uzstādīts 2015. gada 25. jūlijā, un tas ir pašreizējais Kanādas rekords. Viņa personīgais rekords telpās ir 6,00 metri, kas uzstādīts 2016. gadā un arī ir Kanādas rekords. Barberam kopā ar Lasāro Borhesu pieder Panamerikas spēļu rekords. Viņam pieder arī NCAA koledžas iekštelpu rekords (5,91 m). 2024. gada 17. janvārī Bārbers nomira savās mājās no medicīniskām komplikācijām, kas sekoja pēc ilgstošas slimošanas. Viņam bija 29 gadi.