Sisero Moraess (portugāļu: Cicero Moraes, dzimis 1982. gada 13. novembrī) ir Brazīlijas 3D dizainers, kas specializējies tiesu medicīnas sejas atjaunošanā, kā arī cilvēkiem paredzētu protēžu un veterināro protēžu projektēšanā un modelēšanā. Viņš piedalījās neskaitāmu reliģisko un vēsturisko personāžu, piemēram, Padujas Svētā Antonija, Romas Sv. Valentīna un ‘Četru brošu lēdijas’ Monselisas, Lagoa Santa un Sipanas pavēlnieka seju rekonstrukcijās. Veterinārā jomā viņš izstrādāja un modelēja ķermeņa daļu protēzes dažādām dzīvnieku sugām, tostarp bruņurupučiem, papagaiļiem, suņiem, zosīm un tukāniem. 2013. gadā Sisero Moraess piedalījās projektā ‘Vārti uz Ēģipti’, kur sadarbībā ar multimediju studiju PARUS Studio no Latvijas tika rekonstuēta Rīgas Mūmijas seja Rīgas Mākslas muzeja interaktīvās ekspozīcijas vajadzībām.