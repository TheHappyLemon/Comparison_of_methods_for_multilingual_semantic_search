Masimo Ambrozīni (itāļu: Massimo Ambrosini, dzimis 1977. gada 29. maijā) ir bijušais Itālijas futbolists, pārsvarā spēlējis balsta pussarga pozīcijā, bijis Itālijas futbola izlases dalībnieks. Klubu līmenī Ambrozīni ir vislabāk pazīstams no laika Milan komandā, kur viņš pavadīja 18 gadus. Pēc Paolo Maldīni spēlētāja karjeras beigām 2009. gadā viņš kļuva par Milan komandas kapteini. Savu karjeru noslēdza 2014. gadā Fiorentina komandā. Itālijas futbola izlasi pārstāvējis 2000. gada vasaras olimpiskajās spēlēs, 2000. un 2008. gada Eiropas čempionātā.