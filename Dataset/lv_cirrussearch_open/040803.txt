Biogāze ir gāzveida produkts, kas rodas, noārdoties organiskam materiālam bez skābekļa piekļuves. To var ražot no lauksaimniecības atkritumiem, mēsliem, sadzīves atkritumiem, kanalizācijas un augiem. Tas ir atjaunīgais resurss. Biogāzi iegūst, izmantojot anaerobus organismus, kas to rada barošanās procesā, kā arī to iegūst no bioloģiski noārdāmu materiālu fermentēšanas. Biogāzi veido metāns (CH4), oglekļa dioksīds (CO2), kā arī nelieli daudzumi sērūdeņraža (H2S), mitruma un siloksānu. No biogāzes atdalīto metānu var izmantot kā enerģijas avotu siltumenerģijas, elektroenerģijas vai biodegvielas ražošanai.