Šērlija Maklīna Bītija (angļu: Shirley MacLean Beaty; dzimusi 1934. gada 24. aprīlī), pazīstama kā Šērlija Makleina (Shirley MacLaine), ir amerikāņu aktrise, dziedātāja, dejotāja, aktīviste un autore. Viņas brālis Vorens Bītijs ir aktieris, kas nominēts 15 Amerikas Kinoakadēmijas balvām. Kino debitējusi ar lomu 1955. gada Alfreda Hičkoka filmā The Trouble with Harry, par ko saņēmusi Zelta globusa balvu kā labākā jaunā aktrise. Vēl saņēmusi piecas Zelta globusa balvas, tai skaitā goda Zelta globusa balvu. Par lomu 1983. gada filmā "Maiguma valoda" aktrise saņēma Amerikas Kinoakadēmijas balvu. 2012. gadā viņai piešķīra Amerikas Kinoinstitūta mūža ieguldījuma balvu.