PlayStation 2 (saīsinājums PS2) ir sestās paaudzes spēļu konsole, kuru izstrādāja Sony. Konsole ir PlayStation pēctece. Tā nāca klajā 2000. gada 4. martā Japānā, 26. oktobrī Ziemeļamerikā, 24. novembrī Eiropā, 30. novembrī Jaunzēlandē un 2004. gada 1. decembrī Ķīnā. Pārdotākā PlayStation 2 spēle ir Grand Theft Auto: San Andreas. 2004. gada novembrī nāca klajā uzlabota PlayStation 2 versija, kura ir plānāka un klusāka par iepriekšējo versiju, kā arī tajā ir iebūvēts interneta ports.