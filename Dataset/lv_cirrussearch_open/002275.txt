Siltasiņu dzīvnieki jeb homotermi (no grieķu: ὁμο- (homo-) — 'tāds pats, līdzīgs' un θερμός (thermós) — 'silts, karsts') ir tādi dzīvnieki, kas, izmantojot vielmaiņas enerģiju, uztur pastāvīgu ķermeņa temperatūru un tā nav pilnībā atkarīga no ārējās vides temperatūras, kā tas ir aukstasiņu dzīvniekiem. Siltasiņu dzīvnieki pārsvarā ir zīdītāji un putni. Terminus "siltasiņu" un "aukstasiņu" zinātnieki izmanto reti, jo to noteikumi izraisa neskaidrību. Ķermeņa temperatūras uzturēšana (termoregulācija) ietver sevī daudz dažādu metožu, kuru rezultātā ķermeņa temperatūra nesvārstās.