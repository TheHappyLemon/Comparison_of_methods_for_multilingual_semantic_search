El Clásico (katalāņu: El Clàssic) ir nosaukums, kas dots jebkura līmeņa spēlei starp diviem Spānijas futbola klubiem: Madrides "Real" un FC Barcelona. Katru gadu notiek vismaz divas spēles starp šiem klubiem La Liga čempionātā, taču tikšanās skaits ir lielāks, ja komandas spēlē viena pret otru citu sacensību ietvaros. El Clásico ir viena no skatītākajām futbola spēlēm, to vēro vairāki 100 miljonu cilvēku visā pasaulē. Sāncensība starp šiem klubiem tiek uzskatīta par vienu no lielākajām futbola pasaulē. Pirmā El Clásico spēle notika 1902. gada 13. maijā (pašreizējā Spānijas Karaļa kausa ietvaros), kur Barcelona ar 3—1 pārspēja "Real". Kopā šie klubi savā starpā ir sacentušies 297 reizes, no kurām 254 reizes tikšanās ir bijusi oficiāla. Visvairāk uzvaras kopumā ir izcīnījis Barcelona (124), taču oficiālajās spēlēs vairāk uzvaru ir "Real" (103).