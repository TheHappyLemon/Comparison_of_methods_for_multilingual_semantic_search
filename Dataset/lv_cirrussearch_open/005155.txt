2009. gada gripas pandēmija bija pasaules mēroga H1N1 gripas vīrusa (bieži tiek dēvēta par cūku gripu) uzliesmojums, kas sāka izplatīties 2009. gada aprīlī. Atšķirībā no citiem šīs vīrusu uzliesmojumiem, saslimšana ar cūku gripu netika novērtota cilvēkiem, kas ir vecāki par 60 gadiem, tā bija neparasta un raksturīga iezīme tieši H1N1 grupas vīrusam. Ar šo vīrusu varēja saslimt arī veselīgi cilvēki, kas nelielai daļai pacientu izpaudās kā pneimonija. Uzliesmojums sākās Verakrusā, Meksikā, vairākus mēnešus pirms inficēšanās ar vīrusu tika uzskatīta par epidēmiju. Meksikas valdība slēdza lielāko daļu Mehiko sabiedriskās un privātās iestādes, tā mēģinot ierobežot vīrusa izplatību, taču tas turpināja izplatīties visā pasaulē. Jūnijā Pasaules veselības organizācija un ASV slimību kontroles centrs pārtrauca inficēto cilvēku skaitīšanu un paziņoja, ka ir sākusies pandēmija. Neskatoties uz to, ka uzliesmojums bieži tiek dēvēts par cūku gripu, ar to nevar inficēties ēdot cūkgaļu vai cūkgaļas produktus. Pašlaik ir 14 286 apstiprināti nāves gadījumi visā pasaulē. Tas ir visu valstu iestāžu iesniegtais oficiālais skaits, taču Pasaules veselības organizācija atzīst, ka kopējais mirušo skaits noteikti ir lielāks. Pandēmija sāka samazināties 2009. gada novembrī un 2010. gada maijā saslimšanas gadījumu skaits strauji kritās. 2010. gada 10. augustā Pasaules veselības organizācijas ģenerāldirektors paziņoja, ka H1N1 pandēmija ir beigusies. Tāpat ģenerāldirektors atzīmēja, ka vīrusa sekas varēja būt vēl lielākas.