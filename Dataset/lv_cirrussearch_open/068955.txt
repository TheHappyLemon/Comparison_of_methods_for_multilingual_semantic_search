Kristofers Patriks Bērds (angļu: Christopher Patrick Baird; dzimis 1982. gada 25. februārī) ir bijušais Ziemeļīrijas futbolists, spēlēja aizsarga un pussarga pozīcijā, pārstāvējis Ziemeļīrijas futbola izlasi. Savas karjeras laikā pārstāvējis tādas komandas kā Southampton, Fulham, Reading, Burnley, West Bromwich Albion un Derby County. Ziemeļīrijas futbola izlasi pārstāvējis no 2003. līdz 2016. gadam, kopumā aizvadot 79 mačus. Pārstāvējis izlasi 2016. gada Eiropas čempionātā.