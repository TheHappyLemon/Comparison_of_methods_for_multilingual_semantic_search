ITV, agrāk Independent Television, ir viena no Apvienotās Karalistes vadošajām televīzijas korporācijām. Dibināta 1955. gadā, nodrošinot konkurenci un samazinot toreizējo monopolu BBC televīzijai. Tā bija pirmā komerciālā televīzija valstī. Lielāko daļu tā pastāvēšanas, tas bijis populārākais komerckanāls. Kopš 1990. gada ITV juridiski zināms kā Channel 3, lai to atšķirtu no citiem tā laika analogajiem kanāliem: BBC1, BBC2 un Channel 4. ITV četras desmitgades bija atsevišķu televīzijas uzņēmumu tīkls, kas sniedza reģionālās televīzijas pakalpojumus, kā arī dalīja savā starpā programmas, ko rādīt visā tīklā. Katra franšīze sākotnēji piederēja citam uzņēmumam. Pēc vairākām apvienošanām, piecpadsmit reģionālās franšīzes tagad pieder diviem uzņēmumiem: ITV plc, kas pārvalda ITV1 un UTV, un STV Group, kas vada STV kanālu Skotijas ziemeļos un vidienē.