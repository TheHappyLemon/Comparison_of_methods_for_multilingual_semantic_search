Lupīnu āboliņš (Trifolium lupinaster) ir daudzgadīgs tauriņziežu dzimtas lakstaugs. Suga ir plaši izplatīta Eirāzijā, tās ietvaros dažreiz nodala pasugas. Lai gan Baltijas valstis ietilpst sugas izplatības areālā, lupīnu āboliņš Latvijā ir ļoti reti sastopams, adventīvs (nejauši ievests) augs, bet Lietuvā tas ierakstīts Sarkanās grāmatas 3. kategorijā (reta suga ar nelielu populāciju skaitu).