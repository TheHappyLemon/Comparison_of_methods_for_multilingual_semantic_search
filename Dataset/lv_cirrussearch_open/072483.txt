Džeka Adamsa balva (angļu: Jack Adams Award) katru gadu tiek piešķirta Nacionālās Hokeja Līgas trenerim, kurš devis vislielāko ieguldījumu savas komandas panākumos. Balvas ieguvēju nosaka pēc Nacionālās Hokeja līgas Raidsabiedrību Asociācijas aptaujas rezultātiem. Balva nosaukta par godu Džekam Adamsam, bijušajam Detroitas "Red Wings" trenerim un ģenerālmenedžerim. Šo balvu pirmo reizi piešķīra 1974. gadā.