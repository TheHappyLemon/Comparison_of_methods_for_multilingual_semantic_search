The Devils ir 1971. gada Apvienotās Karalistes un ASV vēsturiska drāmas filma, kuras režisors un scenārija autors ir Kens Rasels. Filmā galvenās lomas atveido Vanesa Redgreiva un Olivers Rīds. Filma balstīta uz 1960. gada lugu The Devils, kas balstīta uz 1952. gada Oldesa Hakslija grāmatu ar tādu pašu nosaukumu. Filma darbība norisinās 17. gadsimta Francijā un stāsta par Romas Katoļu baznīcas priesteri, kuru apsūdz raganošanā, un mūķeni, kas viņu apsūdz. Filmas The Devils pirmizrāde notika 1971. gada 16. jūlijā un to izplatīja Warner Bros.. Filmā attēlotās vardarbības, seksualitātes un reliģijas dēļ, tā izpelnījās "X sertifikātu" no cenzoriem gan Apvienotajā Karalistē, gan ASV. Vairākās valstīs filmu aizliedza, bet citur to pamatīgi rediģēja. Lai gan kritiķi lielākoties veltīja filmai negatīvas recenzijas satura dēļ, tā saņēma labākā režisora balvu Venēcijas kinofestivālā. The Devils tiek uzskatīta par vienu no visu laiku pretrunīgākajām filmām.