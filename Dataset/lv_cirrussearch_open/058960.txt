Hosē Marija Bakero Eskudero (spāņu: José María Bakero Escudero, dzimis 1963. gada 11. februārī) ir Spānijas futbola treneris un bijušais futbolists, spēlēja pussarga pozīcijā, bijis Spānijas futbola izlases dalībnieks. Savu lielāko karjeras daļu pavadījis Spānijas klubos Real Sociedad un Barcelona. Kopumā La Liga turnīrā nospēlējis 483 mačus un guvis 139 vārtus. Kopumā ieguvis 17 titulus. Savu karjeru noslēdzis Meksikā. Ar Spānijas futbola izlasi piedalījies 1990. un 1994. gada FIFA Pasaules kausā, kā arī 1988. gada Eiropas čempionātā. 1999. gadā sācis strādāt par treneri. Trenējis komandas Meksikā, Spānijā, Polijā un Peru.