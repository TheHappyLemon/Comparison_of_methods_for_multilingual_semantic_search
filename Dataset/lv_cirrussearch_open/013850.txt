Longbīča (angļu: Long Beach) ir pilsēta Losandželosas apgabalā, Kalifornijā, ASV. Atrodas Klusā okeāna krastā, 32 km attālumā no Losandželosas un 169 km attālumā no Sandjego. Pēc iedzīvotāju skaita (2010. gadā 462,3 tūkstoši) šī ir 7. lielākā pilsēta štatā un 36. lielākā — valstī. Longbīčas osta ir otra noslogotākā konteineru osta ASV un viena no pasaulē lielākajām kuģu ostām. Tāpat pilsētā tiek uzturēta liela naftas rūpniecība un Longbīčā atrodas vairāku korporāciju galvenie biroji, tai skaitā Epson America, Molina Healthcare un SCAN Health Plan. Lielākie darba devēji pilsētā ir Longbīčas apvienotais skolu apgabals, Boeing un Kalifornijas Štata universitāte Longbīčā.