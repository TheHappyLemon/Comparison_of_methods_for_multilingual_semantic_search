Šis raksts ir par arhibīskapu. Par citām jēdziena Bekets nozīmēm skatīt nozīmju atdalīšanas lapu. Svētais Tomass Bekets (angļu: Saint Thomas Becket) jeb Sv. Tomass no Kenterberijas (dzimis 1118. gadā Londonā, miris 1170. gada 29. decembrī Kenterberijā) bija Kenterberijas arhibīskaps no 1162. līdz 1170. gadam. Viņš ir ticis iecelts svēto kārtā, kā arī atzīts par mocekli gan Romas katoļu baznīcā, gan Anglikāņu baznīcā. Sv. Tomass iesaistījās konfliktā ar karali Henriju II sakarā ar baznīcas tiesībām un privilēģijām. 1170. gadā viņu Kenterberijas katedrālē nogalināja karaļa sekotāji.