Margrēte II (dāņu: Margrethe II; dzimusi Margrēte Aleksandrīna Torhildrīne Ingrīda (Margrethe Alexandrine Þórhildur Ingrid) 1940. gada 16. aprīlī) ir bijusī Dānijas karaliene. Viņa ir vecākā Frederika IX meita. 1967. gadā apprecējusies ar Anrī de Labordu de Monpesatu, ar kuru viņai ir divi dēli. Pēc tēva nāves 1972. gadā viņa pārņēma troni, kļūstot par pirmo Dānijas karalieni pēc Margrētes I, kas valdīja 14.—15. gadsimtā. Viņa ir studējusi aizvēstures arheoloģiju Girtonas koledžā Kembridžas Universitātē, politoloģiju Orhūsas Universitātē, Sorbonā un Londonas Ekonomikas skolā. 2023. gada, jaungada uzrunā, viņa paziņoja, ka 2024. gada 14. janvārī nodos troni savam vecākajam dēlam kroņprincim Frederikam.