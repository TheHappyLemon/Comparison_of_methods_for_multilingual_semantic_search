Sakramento "Kings" (angļu: Sacramento Kings) ir profesionāls ASV basketbola klubs, kas ir bāzēts Sakramento, Kalifornijas štatā, ASV. Klubs spēlē Nacionālās basketbola asociācijas Rietumu konferences Klusā Okeāna divīzijā. Tas tika dibināts 1945. gadā kā Ročesteras "Royals" un kopš 1948. gada spēlē NBA. Savas pastāvēšanas vēsturē "Kings" ir 1 reizi uzvarējis NBA 1951. gadā, 1 reizi ir kļuvis par konferences uzvarētāju un 5 reizes — divīzijas čempionu. Mājas spēles komanda aizvada ARCO Arena arēnā.