"Mīlestība pieaugušajiem" (angļu: This Is 40) ir 2012. gada komēdija, kuras režisors, scenārija autors un viens no producentiem ir Džads Apatovs. Galvenās lomas atveido Pols Rads, Leslija Manna, Džons Litgovs, Megana Foksa, Melisa Makārtija, Džeisons Sīgels, Alberts Brūkss un Kriss O'Douds. Filmas pasaules pirmizrāde notika 2012. gada 21. decembrī. Filmas galvenie varoņi ir Pīts un Debija, kuriem drīz paliks 40. Abu bērni ienīst viens otru, viņu uzņēmumiem neveicas, viņi var zaudēt savu māju, bet, galvenais, Pīta un Debijas attiecības draud izjukt.