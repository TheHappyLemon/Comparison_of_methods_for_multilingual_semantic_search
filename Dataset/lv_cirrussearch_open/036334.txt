Brīvkungs Georgs Filips Frīdrihs fon Hardenbergs (vācu: Georg Philipp Friedrich Freiherr von Hardenberg, plašāk pazīstams pēc pseidonīma Novāliss (Novalis); dzimis 1772. gada 2. maijā, miris 1801. gada 25. martā) bija agrīnā romantisma vācu rakstnieks, filozofs, mistiķis un filozofs 18. gadsimta beigās. Būtiski ietekmējis romantisma attīstību. No 1790. līdz 1794. gadam studēja tiesības Jēnā, Leipcigā un Vitenbergā, kur bija pazīstams ar tā laika vadošajiem domātājiem, kā arī iepazinās ar Fihtes un Kanta idejām. 1794. gadā Novāliss iemīlējās tolaik 12 gadus vecajā Sofijā fon Kūnā un 1795. gadā viņi saderinājās. Sofijas nāve 1797. gadā smagi ietekmēja Novālisu, kurš Sofijai veltīja dzejojumu "Himnas naktij" (Hymnen an die Nacht). 1797. gadā Novālis devās mācīties uz Freibergas Kalnu akadēmiju, bet 1799. gadā kļuva par kalnu inspektoru Veisenfelsā, kur miris no tuberkulozes 1801. gadā.