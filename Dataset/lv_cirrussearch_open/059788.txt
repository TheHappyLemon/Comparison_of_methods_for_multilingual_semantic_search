Eliots Gūlds (angļu: Elliott Gould, dzimis 1938. gada 29. augustā) ir amerikāņu aktieris. Savu Holivudas aktiera karjeru sācis 60. gados. Par lomu filmā Bob & Carol & Ted & Alice (1969) Gūlds tika nominēts Amerikas Kinoakadēmijas balvai kā labākais aktieris otrā plāna lomā. Iespējams, vislabāk pazīstams no lomām Roberta Oltmena filmās "Lazarete" (1970), The Long Goodbye (1973) un California Split (1974). Citas pazīstamas filmas ar Gūlda piedalīšanos ir Little Murders (1971), Ingmara Bergmana The Touch (1971), "Mežāzis 1" (1978), The Silent Partner (1978), Bugsy (1991) un "Amerikāņu vēsture X" (American History X, 1998). Gūldam bija arī lomas televīzijas seriālā "Draugi" (1994–2004), "Oušena" filmu sērijā (2001., 2004., 2007. un 2018. gadā), kā arī seriālā Ray Donovan (2013–2016).