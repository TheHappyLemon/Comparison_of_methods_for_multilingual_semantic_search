House at the End of the Street ir 2012. gada psiholoģisks trilleris, kura režisors ir Marks Tonderejs. Galvenās lomas filmā atveido Dženifere Lorensa, Makss Terjē, Elizabete Šū, Džils Belovss, Eva Linka, Nolans Džerards Fanks un Ellija Makdonalda. Filmas pirmizrāde notika 2012. gada 21. septembrī. Pusaudze Elīza kopā ar māti Sāru pārceļas uz mazpilsētu. Jau pašā sākumā abas uzzina, ka mājā, kas atrodas viņu ielas beigās notika dubultslepkavība, kuru pastrādāja meitene Kerija-Anna, kura pēc šī notikuma pazuda bez vēsts. Elīza drīz vien sāk draudzēties ar Kerijas-Annas brāli Raienu, kurš vēl joprojām dzīvo tajā pašā mājā, un laika gaitā par mājā notikušo traģēdiju uzzina patiesību.