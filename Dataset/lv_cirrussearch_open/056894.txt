Kaukāza Albānija, zināma arī kā Agvanka un Aluanka, bija vēsturiska valsts Kaukāzā, kas pastāvēja aptuveni no 2. gadsimta p.m.ē. līdz 8. gadsimtam m.ē. Lielākā daļa no valsts atradās mūsdienu Azerbaidžānas teritorijā, bet mazākas teritorijas bija arī mūsdienu Armēnijā, Gruzijā un Krievijā. Kaukāza albāņi runāja lezgīnu valodā. Viņi pakļāvās Ahemenīdu satrapam Midi Atropatam. Kad krita Ahemenīdu dinastija, Kaukāza Albāniju iekaroja Lielarmēnija. Pēc vairākiem gadiem saimnieciski novājinātā Lielarmēnija tika sadalīta starp Romas impēriju un Sasanīdu impēriju. Kaukāza Albānijai nav ne ģeogrāfiskas, ne vēsturiskas saistības ar mūsdienu Albāniju Balkānu pussalā.