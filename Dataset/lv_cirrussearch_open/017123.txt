Nokia 1110 ir GSM mobilais telefons, kuru ražoja Nokia. 1110 ražošana tika uzsākta 2005. gadā, bet 1110i ražošana tika uzsākta gadu vēlāk. Abu telefonu mērķauditorija ir cilvēki, kas pirmo reizi grasās izmantot mobilo telefonu.[nepieciešama atsauce] Nokia reklamē, ka 1110i ir uzlabota 1110 versija, kuru vieglāk izmantot iesācējiem, kā arī telefons ir uzticamāks izturības ziņā. Abi telefoni ir ļoti līdzīgi Nokia 1100. Laikā no 2007. gada februāra līdz maijam 1110 bija vienkāršākais telefons Nokia klāstā, kas vēl bija tirgošanā ar vienkrāsainu ekrānu līdz brīdim, kad to aizstāja Nokia 1200. Galvenais noiets šiem telefoniem ir jaunattīstības valstis.