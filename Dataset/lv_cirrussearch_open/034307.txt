Alvaro Borha Morata Martins (spāņu: Álvaro Borja Morata Martín, dzimis 1992. gada 23. oktobrī Madridē) ir spāņu futbolists, Spānijas futbola izlases dalībnieks. Kopš 2020. gada Morata spēlē La Liga klubā Madrides "Atletico". Spēlē centra uzbrucēja pozīcijā. Profesionālā futbolista gaitas sācis dzimtās pilsētas klubā Real Madrid, kur pieaugušo komandā debitējis 2010. gadā un kopā ar komandu uzvarējis 2014. gada UEFA Čempionu līgas finālā. 2014. gadā par 20 miljoniem eiro pārcēlies uz Itālijas klubu Juventus, bet 2016. gadā par 30 miljoniem eiro atgriezies Madrides klubā. Morata spēlējis visu vecumu Spānijas jauniešu un junioru izlasē, kopā ar komandu izcīnot 2011. gada Eiropas U-19 un 2013. gada Eiropas U-21 čempionu titulus. Pieaugušo izlasē debitējis 2014. gada novembrī kvalifikācijas spēlē pret Vāciju.