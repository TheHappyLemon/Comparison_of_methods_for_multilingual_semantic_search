Centrālā Indijas grēda vai Arābijas—Indijas grēda, ziemeļu daļā dēvēta arī par Karlsberga grēdu, ir Indijas okeāna vidusokeāniskā grēda tā ziemeļrietumos. Stiepjas no Adenas līča līdz Rodrigesas salai 3700 km garumā, kur tā pāriet Dienvidaustrumu Indijas grēdā. Vidējais dziļums virs grēdas ir 2500—3000 m, mazākais — 1271 m. Grēda stipri saposmota ar šķērslūzumiem, netālu no grēdas atrodas šauras lūzumu aizas ar dziļumu līdz 6492 m. Dažkārt par Centrālo Indijas grēdu dēvē Dienvidaustrumu Indijas grēdas posmu no Rodrigesas salas līdz Amsterdamas pacēlumam.