Nikolajs Viljams Kosters-Valdau (dāņu: Nikolaj William Coster-Waldau; dzimis 1970. gada 27. jūlijā) ir dāņu aktieris un producents. Dānijā kļuvis pazīstams pēc lomas filmā Nattevagten (1994). Starptautisku atpazīstamību iemantojis pēc Džeimija Lanistera lomas HBO seriālā "Troņu spēle", par ko divreiz nominēts Emmy balvai. Skandināvijā piedalījies tādās filmās kā "Galvu mednieki" (Hodejegerne, 2011) un Tusen ganger god natt (2013). 2001. gadā ar lomu Ridlija Skota filmā "Melnais vanags notriekts" (Black Hawk Down) debitējis Holivudā. Piedalījies arī tādās filmās kā "Debesu valstība" (2005), "Mamma" (Mama, 2013), "Aizmirstība" (2013), "Atriebība sieviešu gaumē" (2014), "Ēģiptes dievi" (2016), "Dūzis" (Shot Caller, 2017) un Domino (2019).