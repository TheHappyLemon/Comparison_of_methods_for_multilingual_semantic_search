Janniks Sinners (itāļu: Jannik Sinner; dzimis 2001. gada 16. augustā) ir profesionāls Itālijas tenisists. 2019. gadā Milānā uzvarēja Next Generation ATP Finals sezonas noslēguma turnīrā jaunajiem tenisistiem. 2019. gada decembrī saņēma ATP Gada jaunpienācēja balvu. Pirmo titulu ATP tūrē izcīnīja 2020. gada novembrī Sofijā 19 gadu vecumā. 2021. gada aprīlī Miami Open pirmo reizi iekļuva Masters 1000 sērijas finālā. Līdz šim augstāko vietu ATP rangā sasniedza 2023. gada oktobrī, ieņemot 4. pozīciju. 2023. gadā palīdzēja Itālijas izlasei uzvarēt Deivisa kausa izcīņā. Sinners ir spēlējis visu Grand Slam turnīru ceturtdaļfinālos. Pirmo Grand Slam titulu izcīnīja 2024. gada Austrālijas atklātajā čempionātā, finālā piecos setos pieveicot Daniilu Medvedevu.