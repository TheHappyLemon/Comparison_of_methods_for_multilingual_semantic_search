"Lūzums" (angļu: Fracture) ir ASV un Vācijas psiholoģiska trillera filma, kuras režisors ir Gregorijs Hoblits. Filmā galvenās lomas atveido Entonijs Hopkinss, Raiens Goslings, Deivids Stratērns, Rozamunda Paika un Billijs Bērks. Filma stāsta par vīrieti, kurš sašauj savu neuzticīgo sievu, un jaunu un ambiciozu prokurora palīgu, kurš cenšas viņu atmaskot. Filmas "Lūzums" pirmizrāde notika 2007. gada 20. aprīlī un to izplatīja New Line Cinema un Warner Bros. Pictures. Filma saņēma pozitīvas kritiķu atsauksmes.