Mīkstpienes (latīņu: Sonchus) ir kurvjziežu dzimtas ģints. Tie ir viengadīgi, divgadīgi vai daudzgadīgi augi, gan ar sakneņiem, gan bez tiem, pārsvarā lakstaugi, bet ir daži kokveidīgi augi (Dendrosonchus apakšģints, kas ir sastopama tikai Kanāriju salās un Madeirā). Daudzās vietās mīkstpienes tiek uzskatītas par kaitīgām nezālēm, taču tās ir lietojamas arī uzturā.