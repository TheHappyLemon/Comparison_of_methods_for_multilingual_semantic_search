Kalē (franču: Calais) ir pilsēta Francijā, te atrodas nozīmīga prāmju osta. Šī ir arī Padekalē departamenta lielākā pilsēta pēc iedzīvotāju skaita. Pilsētā paveras skats uz Padekalē šaurumu, kas ir šaurākā vieta Lamanšā. Starp Duvru (Lielbritānijā) un Kalē ir uzbūvēts tunelis (kopējais garums 52,5 km, t.sk. 38 km zem jūras šauruma). Tāpat Kalē ir vistuvāk Anglijai esošā Francijas pilsēta. Pilsēta jau kopš viduslaikiem ir bijusi nozīmīga osta, kā arī nozīmīgs transporta un tirdzniecības ar Angliju centrs. 1347. gadā Edvards III Plantagenets to pievienoja Anglijai, taču 1558. gadā Francija to atguva. Kalē vecpilsēta atrodas uz mākslīgas salas. Mūsdienās šo pilsētu katru gadu apmeklē vairāk nekā 10 miljoni cilvēku. Kopš 1976. gada 19. novembra Kalē ir sadraudzības pilsēta ar Latvijas galvaspilsētu Rīgu.