Zeltenes (Lysimachia) ir prīmulu dzimtas ģints, kuras dabiskais izplatības areāls ir mērenajā un subtropu joslā, kā arī tropu kalnos. Ģintī ir klasificētas 160—278 sugas. Atkarībā no taksonomijas sistēmas, daudzas sugas tiek nodalītas atsevišķās ģintīs, piemēram, pavirzas (Anagallis), pienzāles (Glaux), sīkaudzītes (Centunculus) un ķekarzeltenes (Naumburgia). Ģintij ir daudz sinonīmu.