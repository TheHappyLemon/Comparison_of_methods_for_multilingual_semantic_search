Ēriks Semjuels Andrē (angļu: Eric Samuel André; dzimis 1983. gada 4. aprīlī Bokaratonā, Floridā, ASV) ir amerikāņu komiķis, aktieris un televīzijas raidījuma vadītājs. Viņš ir televīzijas kanāla Adult Swim raidījuma The Eric Andre Show autors un vadītājs. Andrē pazīstams arī ar Maika lomas attēlojumu televīzijas kanāla FXX seriālā Man Seeking Woman. Kā balss aktieris ieskaņojis filmās "Karalis Lauva" (2019), "Supersavienotie" (2021) un "Dziedi! 2" (2021). Ir viens no scenārija autoriem filmai "Jackass uz visiem laikiem" (2022).