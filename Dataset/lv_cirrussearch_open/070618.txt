"Likumpaklausīgs pilsonis" (angļu: Law Abiding Citizen) ir 2009. gada ASV spraiga sižeta trillera filma, kuras režisors ir F. Gērijs Grejs. Filmā galvenās lomas atveido Džeimijs Fokss, Džerards Batlers, Brūss Makgils, Kolms Mīnijs, Leslija Biba, Maikls Irbijs, Redžina Hola un Vaiola Deivisa. Filma stāsta par vīrieti, kurš par savas sievas un meitas slepkavību vēlas atriebties ne tikai slepkavam, bet arī kriminālajai tiesību sistēmai. Filmas "Likumpaklausīgs pilsonis" pirmizrāde notika 2009. gada 16. oktobrī. Filma bija komerciāli veiksmīga, nopelnot 127,9 miljonus ASV dolāru, bet saņēma negatīvas kritiķu atsauksmes, lai gan skatītāju vērtējums ir pozitīvāks.