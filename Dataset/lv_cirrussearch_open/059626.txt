"Vakarnakt Soho" (angļu: Last Night in Soho) ir 2021. gada Apvienotās Karalistes psiholoģiska šausmu filma, kuras režisors ir Edgars Raits. Filmā galvenās lomas atveido Tomasina Makenzija, Anja Teilore-Džoja, Mets Smits, Maikls Adžao, Terenss Stemps un Daiena Riga. Filma ir par jaunu meiteni, kura dodas uz Londonu, lai kļūtu par modes dizaineri. Mistiskā veidā viņa naktīs nokļūst 60. gadu Londonā, kur sastop savu elku, jaunu dziedātāju. "Vakarnakt Soho" pirmizrāde notika 2021. gada Venēcijas kinofestivālā. Filma saņēma pārsvarā pozitīvas kritiķu atsauksmes, īpaši izceļot mākslinieka darbu, kinematogrāfiju, režiju un aktieru sniegumu.