Hordana (filipīniešu: Bayan ng Jordan, angļu: Municipality of Jordan, ilongu: Banwa sang Jordan) ir municipalitāte Filipīnās, Rietumu Visaju reģionā, Gimarasas provinces administratīvais centrs. Atrodas Gimarasas salas rietumu daļā 7 km no Iloilo šauruma krasta. Agrāk zināma kā Nagaba, bet 1902. gadā pārdēvēta tagadējā vārdā par godu aizgādnim Jānim Kristītājam pēc Jordānas upes. Municipalitāte izveidota 1918. gadā, nodalot no Buenavistas municipalitātes. Vēlākos gados no Hordanas municipalitātes nodalītas teritorijas jaunveidojamām Nueva Valensijas, Sanlorenso un Sibunagas municipalitātēm.