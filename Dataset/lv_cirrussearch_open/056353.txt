Trakā Grieta (nīderlandiešu: Dulle Griet) ir 14. vai 15. gadsimta bombarda, kas atrodas Beļģijas Austrumflandrijas provinces centra Gentes vecpilsētā. Trakā Grieta ir viens no nedaudzajiem kalto ieroču paraugiem, kas saglabājušies līdz mūsdienām. Bombarda izgatavota Gentē un sastāv no 32 sastāvdaļām, kas savienotas ar 41 stīpu. Ieroča kalibrs ir 660 mm. Trakā Grieta 1452. gadā tika izmantota Audenārdes pilsētas aplenkumā. Pilsētas aizstāvji ieroci sagrāba un atdeva Gentei tikai pēc 126 gadiem. Vēsturiski zināmi 3 šādi ieroči. Bez Trakās Grietas viens ir pazudis Francijas teritorijā, otrs atrodas Edinburgā.