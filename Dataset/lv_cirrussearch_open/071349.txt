Surigaviešu valoda (surigaonon) ir austronēziešu valodu saimes valoda, kurā runā surigavieši Filipīnu dienvidu daļā, galvenokārt Mindanao salas ziemeļaustrumos Karagas reģiona Ziemeļsurigao un Dienvidsurigao provincēs, kā arī Dinagatas Salās un Ziemeļagusanas ziemeļaustrumos. Surigaviešu valoda tuvu radniecīga sebuāņu valodai un izšķir divas tās varietātes — surigaviešu valodas areāla ziemeļdaļā un tandagiešu dienviddaļā. Rakstība latīņu alfabētā. Valodu lieto galvenokārt sadzīvē, publiskais lietojums ļoti ierobežots — to aizvieto sebuāņu, filipīniešu un angļu valoda.