Ilērs Frederiks Spanogs (franču: Hilaire Frederique Spanoghe; dzimis 1879. gada 30. oktobrī, miršanas datums nav zināms) bija beļģu futbolists, olimpiskās bronzas medaļas ieguvējs 1900. gada vasaras olimpiskajās spēlēs. Spanogs 1900. gada vasaras olimpiskajās spēlēs startēja Jauktās komandas Université de Bruxelles sastāvā. Komanda futbola turnīrā izcīnīja bronzas medaļu. Viņš ir viens no vārtu autoriem spēlē pret Francijas komandu Club Français.