Šis raksts ir par apdzīvotu vietu Stopiņu pagastā. Par citām jēdziena Cekule nozīmēm skatīt nozīmju atdalīšanas lapu. Cekule ir ciems Ropažu novada Stopiņu pagastā. Izvietojusies Nabiņurgas krastā ziemeļos no bijušā Rīgas—Ērgļu dzelzceļa 10 km no novada domes Ulbrokā un 21 km no Rīgas centra. Apdzīvotā vieta izveidojusies kā karaspēka pilsētiņa pie armijas munīcijas noliktavām. Noliktavas uzcēla Latvijas Bruņotie spēki, vēlāk tās izmantoja gan padomju, gan vācu bruņotie spēki. Tās tika izmantotas militārām vajadzībām no 1920. līdz 1995. gadam. Ciema apbūve sastāv kā no padomju armijas celtām daudzdzīvokļu mājām, kā arī no nesen būvētām privātmājām.