Džanfranko Dzola (itāļu: Gianfranco Zola, dzimis 1966. gada 5. jūlijā) ir Itālijas futbola treneris un bijušais futbolists, spēlēja uzbrucēja pozīcijā, pārstāvējis Itālijas futbola izlasi. Plašāku atpazīstamību Dzola ieguva spēlējot Napoli komandā ar kuru viņš izcīnīja vienu Itālijas Serie A čempionu titulu. Vēlāk trīs gadus spēlējis Parma komandai. 1996. gadā Zolā pārcēlās uz Chelsea, bet spēlētāja karjeru noslēdza Cagliari. Savu trenera karjeru sāka Anglijas Premjerlīgas komandā West Ham United 2008. gadā. Viņš bija pirmais West Ham United treneris, kas nebija dzimis Lielbritānijā. Vēlāk trenējis Watford, Cagliari, Al-Arabi un Birmingham City. 2018. gadā bijis Chelsea komandas trenera asistents. Itālijas futbola izlases sastāvā spēlējis 1994. gada FIFA Pasaules kausā un 1996. gada Eiropas čempionātā.