Tausūgu valoda (Bahasa Sūg, بَهَسَ سُوگ) ir austronēziešu valodu saimes valoda, kurā runā tausūgi Filipīnu dienvidos Sulu arhipelāga salās, kā arī Malaizijas ziemeļaustrumos Kalimantānas piekrastē. Tausūgu valoda radniecīga surigaviešu un butuanonu valodām Mindanao ziemeļaustrumos. Rakstība latīņu alfabētā, bet vēsturiski izmantots arābu raksta džavi variants un bajbajins. Filipīnās tausūgu valodai ir reģionālas valodas statuss; to izmanto mācību procesā sākumskolā.