"Monks" (angļu: Monk) ir ASV komēdijdrāmas seriāls, kura autors ir Endijs Brekmans. Seriāls ir par privāto detektīvu Edrianu Monku, kam ir obsesīvi kompulsīvi traucējumi, kā arī vairākas fobijas. Seriāls tika pārraidīts laikā no 2002. līdz 2009. gadam. Kopumā "Monkam" iznāca astoņas sezonas (125 sērijas). Galvenās lomas seriālā atveido Tonijs Šalobs, Bitija Šrema, Džeisons Grejs-Stenfords, Teds Levains un Treilora Hauarda. Seriāla trešās sezonas pirmajā sērijā tika izmeklēta Latvijas vēstnieka ASV slepkavība.