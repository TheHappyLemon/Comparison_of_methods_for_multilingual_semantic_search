Šis raksts ir par mūzikas albumu. Par citām jēdziena Jazz nozīmēm skatīt nozīmju atdalīšanas lapu. Jazz ir grupas Queen septītais studijas albums. Šajā albumā sākās grupas eksperimenti ar mūzikas stilu. Tika izmēģināta gan disko, gan fankmūzika, arī kantrī un arābu mūzika. Tas tika ierakstīts Šveicē lielo nodokļu dēļ, ar ko būtu jārēķinās ierakstu veicot Lielbritānijā. Pēc vairāku gadu pātraukuma kā producents atkal tika piesaistīts Rojs Tomass Beikers, tomēr šis kļuva par viņa pēdējo projektu kopā ar Queen. Sākotnēji bija paredzēts, ka albums tiks pārdots kopā ar plakātu, kurā attēlotas kailas meitenes, kas brauc ar velosipēdiem, atsaucoties uz dziesmām Fat Bottomed Girls un Bicycle Race. Tomēr tas nenotika. Par spīti albuma nosaukumam, džezs kā mūzikas stils albumā saklausāms nebija.