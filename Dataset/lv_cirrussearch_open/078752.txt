Diamonds from Sierra Leone ir amerikāņu repera Kanjes Vesta singls, ieguvis Grammy balvu. Tas tika izdots 2005. gada 4. jūlijā kā pirmais singls no viņa 2005. gada albuma Late Registration. Dziesma semplo 1971. gada Džeimsa Bonda filmas galveno dziesmu Diamonds are Forever, kuru izpildīja Širlija Baseja. Tika ziņots, ka Baseja bija ļoti pārsteigta par Kanjes darbu un izteica vēlmi nākotnē ar viņu sadarboties. Dziesma ieguva četrdesmit trešo vietu Billboard Hot 100 topā. Tā bija vidēji veiksmīga iTunes mūzikas veikalā, un ieguva astoto vietu UK Top 40. Dziesma ieguva Grammy balvu par labāko repa dziesmu 48. balvas pasniegšanas ceremonijā.