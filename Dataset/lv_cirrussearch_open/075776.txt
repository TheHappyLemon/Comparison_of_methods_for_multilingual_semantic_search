Baikonira jeb Baikonura (kazahu: Байқоңыр, Bayqoñır; krievu: Байконур), agrāk zināma kā Ļeņinska, ir pilsēta Kizilordas apgabalā Kazahstānā, ko nomā un administrē Krievija. To uzbūvēja, lai apkalpotu Baikonuras kosmodromu. Oficiāli to par Baikonuru 1995. gada 20. decembrī pārsauca Boriss Jeļcins. Iznomātā platība ir elipses formā 90 kilometrus austrumu-rietumu virzienā un 85 kilometrus ziemeļu-dienvidu virzienā ar kosmodromu centrā. Sākotnējā Baikonura ir raktuvju pilsēta vairākus simtus kilometru uz ziemeļaustrumiem, pie Žezkazganas Kazahstānas Karaghandi apgabalā. Kosmodroma starta vietai šis nosaukums tika piešķirts, lai radītu neskaidrības un saglabātu atrašanās vietu slepenu. Pilsēta tika izvēlēta ar nolūku, jo nesējraķešu, kuras nogādāja kosmosā daudzus Padomju pavadoņus, ieskaitot Sputņik-1, trajektorija šķērsoja tās apkārtni. Nosaukums Baikonura kazahu valoda nozīmē "bagātīgi brūns", t.i. "auglīga zeme ar bagātīgu augāju". Pie pilsētas esošā dzelzceļa stacija saglabāja savu iepriekšējo nosaukumu — Tjuratama.