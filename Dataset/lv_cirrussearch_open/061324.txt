Rikijs Lī Lamberts (angļu: Rickie Lee Lambert, dzimis 1982. gada 16. februārī) ir bijušais Anglijas futbolists, spēlēja uzbrucēja pozīcijā, bijis Anglijas futbola izlases dalībnieks. Savu karjeru sācis Blackpool komandā, bet vēlāk spēlējis vairākās zemāko līgu komandās. 2009. gadā Lamberts pievienojās Southampton komandai, kuras rindās viņš no Pirmās līgas nokļuva Premjerlīgā. Kopumā viņš piecu sezonu laikā nospēlēja 235 mačus un guva 59 vārtus. 2014–15. gada sezonu pavadījis Liverpool, savukārt nākamo sezonu spēlējis West Bromwich Albion. Savu karjeru noslēdzis Cardiff City. Anglijas futbola izlases sastāvā debitējis 2013. gadā. Piedalījies 2014. gada FIFA Pasaules kausā.