Dark ir Vācijas zinātniskās fantastikas trillera seriāls. Seriāla autori ir Barans bo Odars un Jantje Frīze un tas no 2017. gada 1. decembra līdz 2020. gada 27. jūnijam iznāca straumēšanas platformā Netflix. Seriālam iznāca trīs sezonas un kopumā 26 sērijas. Seriāls ir par četrām ģimenēm vairākās paaudzēs un notikumiem, kas norisinās izdomātā Vācijas pilsētā Vindenā, pēc bērna pazušanas. Dark pirmā sērija iznāca 2017. gada 1. decembrī, kļūstot par pirmo Netflix orģinālseriālu vācu valodā. Otrā sezona iznāca 2019. gada jūnijā, bet trešā sezona 2020. gada jūnijā. Dark guva plašu atzinību gan no kritiķiem, gan no publikas, slavējot seriāla noskaņu, vizuālo stilu, aktierspēli, mūziku, kā arī stāstījuma sarežģītību. BBC to nosauca par 58. labāko 21. gadsimta seriālu.