Severiano "Sīvs" Baljesteross Sota (spāņu: Severiano "Seve" Ballesteros Sota; dzimis 1957. gada 9. aprīlī, miris 2011. gada 7. maijā) bija profesionāls spāņu golferis, bija pasaules ranga līderis. Viņš bija viens no labākajiem golferiem pasaulē laika posmā no 1970. gadu vidus līdz 1990. gadu vidum. Karjeru uzsāka 1976. gadā, kad 19 gadu vecumā bija otrais The Open Championship. Laika posmā no 1979. līdz 1988. gadam golferis uzvarēja piecos lielajos turnīros, tāpat ar panākumiem startēja Ryder kausa izcīņā, palīdzot Eiropas komandai triumfēt vairākas reizes. 1990. gados viņš vairs neguva lielus panākumus ar muguru saistītu savainojumu dēļ. Par profesionāļa karjeras beigām spānis paziņoja 2007. gadā un jau nākamajā gadā viņam tika atklāts smadzeņu audzējs. S. Baljesteross mira 2011. gada 7. maijā 54 gadu vecumā no smadzeņu vēža.