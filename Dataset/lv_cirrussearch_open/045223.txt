"Ātrs un bez žēlastības 4" (angļu: Fast & Furious) ir 2009. gada ASV asa sižeta filma, kuras režisors ir Džastins Lins. Galvenās lomas filmā atveido Vins Dīzels, Pols Volkers, Gala Gadota, Dons Omārs, Džordana Brūstere un Tego Kalderons. Filmas pirmizrāde notika 2009. gada 12. martā Universal CityWalk. Filma ir ceturtā daļa "Ātrs un bez žēlastības" filmu sērijā. Braiens O'Koners, kurš atkal strādā FIB Losandželosā, sadarbojas ar Dominiku Toretto, lai notvertu heroīna importētāju.