"Atriebība" (angļu: Revenge) ir 2017. gada Francijas spraiga sižeta trillera filma, kuras režisore un scenārija autore ir Koralī Faržē. Filmā galvenās lomas atveido Matila Luca un Kevins Jansenss. Filma stāsta par jaunu sievieti, kura atriebjas trīs vīriešiem, kas viņai uzbruka un atstāja tuksnesī nomirt. Filmas "Atriebība" pirmizrāde notika 2017. gada 11. septembrī Toronto Starptautiskajā kinofestivālā. Latvijā filmas pirmizrāde notika 2018. gada 16. martā. Filma saņēma pozitīvas kritiķu atsauksmes, slavējot scenāriju, režiju, operatora darbu un Lucas aktierspēli. Tīmekļa vietnē Rotten Tomatoes filmai ir 93% vērtējums.