"Kapteinis Filipss: Somālijas pirātu gūstā" (angļu: Captain Phillips) ir 2013. gada ASV drāmas filma, kuras režisors ir Pols Grīngrass. Filmas sižets veidots pēc Ričarda Filipsa 2010. gada grāmatas A Captain's Duty. Filma ir par 2009. gada notikumiem 440 km no Somālijas krastiem, kad somāliešu pirāti Abduvali Muses vadībā sagrāba kuģi MV Maersk Alabama, kā ķīlnieku paturot kuģa kapteini Ričardu Filipsu. Filmā galvenās lomas attēlo Toms Henkss un Berkhads Abdi. "Kapteinis Filipss: Somālijas pirātu gūstā" pirmizrāde notika 2013. gada 11. oktobrī. Filmu atzinīgi novērtēta, Amerikas Kinoinstitūts to nosauca par vienu no desmit gada labākajām filmām, tāpat tā nominēta apbalvojumiem dažādās kategorijās.