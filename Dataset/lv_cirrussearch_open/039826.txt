Roberts Ozols (dzimis 1995. gada 10. septembrī Kuldīgā) ir Latvijas futbolists, vārtsargs. Kopš 2024. gada janvāra spēlē Uzbekistānas kluba PFK Qizilqum sastāvā. 2018., 2019. un 2020. gada sezonā kļuvis par Virslīgas čempionu Riga FC sastāvā. 2018. gadā ar Riga FC uzvarēja arī Latvijas kausa izcīņā. Karjeru sācis FK Liepājas Metalurgs dublieru komandā. Virslīgā debitēja 2013. gadā FK Spartaks Jūrmala sastāvā, 2014. gadā spēlēja FK Daugava Rīga komandā. 2023. gada sezonā pārstāvēja FK Auda. 2024. gada janvārī pārgāja uz Uzbekistānas Superlīgas klubu Qizilqum. Vairākkārt ir bijis iekļauts Latvijas izlases kandidātos. Izlases sastāvā debitēja 2020. gada 7. oktobrī draudzības spēlē pret Melnkalni.