Jihlavas "Dukla" (čehu: HC Dukla Jihlava) ir hokeja komanda, kas bāzēta Jihlavā, Čehijā, un spēlē Čehijas 1. līgā. Komanda dibināta 1956. gadā. Tā pastāvēšanas laikā "Dukla" izcīnījusi 12 Čehoslovākijas hokeja līgas čempiones titulus. Vairākas sezonas komanda spēlējusi arī Čehijas Ekstralīgā. Komandas rindās spēlējuši tādi spēlētāji kā Jaroslavs Holīks, Jirži Holīks, Jans Klapāčs, Milans Halupa, Igors Liba, Jirži Crha, Dominiks Hašeks un citi. Laika posmā no 2004. līdz 2011. gadam komandas sastāvā īslaicīgi spēlējuši trīs Latvijas hokejisti — Krišs Grundmanis, Jānis Andersons un Edgars Masaļskis.