Vostoka (krievu: Станция Восток) ir vienīgā funkcionējošā Krievijas (agrāk PSRS) iekškontinentālā polārstacija Antarktīdā. Izvietota netālu no dienvidu ģeomagnētiskā pola 1260 km no tuvākās piekrastes un 1253 km no Dienvidpola. Tuvākā polārstacija Konkordija ir 560 km attālumā. Nosaukta Fabiāna Belinshauzena 1819.—1821. gadu antarktiskās ekspedīcijas kuģa «Vostok» vārdā. Atrodas tā sauktajā «aukstuma polā», jo šeit reģistrēta zemākā temperatūra uz Zemes virsmas −89,2 °C (1983. gada 21. jūlijā).