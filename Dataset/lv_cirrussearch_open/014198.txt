Šis raksts ir par kokiem. Par apdzīvotu vietu skatīt rakstu Liepkalnes skola. Kastaņas (Castanea) ir dižskābaržu dzimtas ģints koki. Šo koku augļi tiek saukti par kastaņiem. Šie koki pārsvarā aug mērenā klimata reģionos Ziemeļu puslodē. Kastaņu ģintī ietilpst astoņas vai deviņas lapu koku un krūmu sugas, taču plašāk izplatītas ir četras sugas: ēdamā kastaņa (Castanea sativa), Japānas kastaņa (Castanea crenata), mīkstā kastaņa (Castanea mollissima) un zobainā kastaņa (Castanea dentata). Kastaņas var izaugt 10—60 metru augstumā. Svaigi kastaņu augļi satur 180 kalorijas (800 kJ). Šie ir vienīgie "rieksti", kas satur C vitamīnu.