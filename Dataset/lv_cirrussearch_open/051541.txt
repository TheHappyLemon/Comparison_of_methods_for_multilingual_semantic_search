"Brīnišķīgais laikmets" (franču: La Belle Époque) ir 2019. gada Francijas romantiskā komēdija. Filmas režisors un scenārija autors ir Nikolā Bedoss. Galvenās lomas atveido Daniels Oteijs, Gijoms Kanē, Dorija Tiljē, Fanija Ardāna un Pjērs Arditi. Filmas galvenais varonis, kuram sākusies attiecību krīze ar sievu, izmanto iespēju doties pagātnē, lai atkārtoti izbaudītu to dienu, kad viņš satika savu mūža mīlestību. Filmas pirmizrāde norisinājās 2019. gada 20. maijā Kannu kinofestivālā ārpus konkursa. Latvijā filmas pirmizrāde norisinājās 2020. gada 3. janvārī.