Lekasteljē (franču: Le Castellet) ir ciemats Vāras departamentā, kas atrodas Francijas dienvidaustrumu daļā — Provansas-Alpu-Azūra krasta reģionā, kādus 20 km attālumā no Tulonas jeb Vāras administratīvā centra. Savas vēsturiskās arhitektūras un siltā Vidusjūras klimata dēļ Lekasteljē ciemats kalpo par vienu no populārākajiem Vāras departamenta tūrisma centriem, kur apmeklētājiem galvenokārt ir iespējams apskatīt vairākas viduslaiku celtnes. Tāpat pāris kilometru attālumā no ciemata atrodas Pola Rikāra trase, kurā atkārtoti, sākot ar 2018. gada Pirmās formulas sezonu, tiks rīkota Francijas Grand Prix izcīņa.