Lielā Čīles zemestrīce jeb Valdivijas zemestrīce (spāņu: Gran terremoto de Valdivia) ir visu laiku spēcīgākā novērotā zemestrīce, kuras stiprums tika novērtēts ar 9,5 ballēm pēc Rihtera skalas. Tā notika 1960. gada 22. maijā Čīles dienvidu daļā, 19:11 pēc Griničas laika zonas. Zemestrīce izraisīja cunami vilni, kurš izpostīja Čīles krastus un šķērsoja Kluso okeānu, izpostot arī Havaju salas, Japānas, Filipīnas, Jaunzēlandes, Austrālijas krastus, kā arī Aleutu salas pie Aļaskas. Zemestrīces epicentrs atradās Valdivijā, apmēram 700 km uz dienvidiem no Čīles galvaspilsētas Santjago. Tās izcelšanās koordinātas ir 38°24′00″S 73°05′00″W﻿ / ﻿38.40000°S 73.08333°W﻿ / -38.40000; -73.08333. Nav precīzu ziņu, cik cilvēku gāja bojā. Dažādos avotos ir minēti dažādi skaitļi. Šie skaitļi svārstās no 2231 līdz 5700 upuriem. Visbiežāk gan tiek minēts, ka zemestrīcē un cunami bojā gāja 3000 cilvēku. Iepriekšējā dienā 100 km uz ziemeļiem bija notikušas vairākas zemestrīces, kuru spēks bija 8,0 balles.