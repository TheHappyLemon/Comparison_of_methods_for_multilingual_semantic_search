"Gadsimta likme" (angļu: The Big Short) ir 2015. gada ASV biogrāfiskā komēdijdrāmas filma. Filmas režisors un scenārija līdzautors ir Ādams Makejs. Filma balstīta uz 2010. gadā izdoto Maikla Luisa tāda paša nosaukuma grāmatu par 2007.—2010. gada globālo finanšu krīzi. Galvenās lomas atveido Kristians Beils, Stīvs Karels, Raiens Goslings un Breds Pits. Filmas pirmizrāde notika 2015. gada 11. decembrī. Filma tika izvirzīta 88. Kinoakadēmijas balvai piecās nominācijās un vienā no tām (Labākais adaptētais scenārijs) arī tika atzīta par labāko filmu.