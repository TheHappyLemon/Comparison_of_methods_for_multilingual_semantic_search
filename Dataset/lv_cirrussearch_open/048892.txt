Mihals Čajkovskis (slovāku: Michal Čajkovský; dzimis 1992. gada 6. maijā) ir slovāku hokejists, spēlē aizsarga pozīcijā. Pašlaik (2019) Čajkovskis spēlē KHL klubā Maskavas "Dinamo". Iepriekš Čajkovskis ir spēlējis AHL klubos Hēršijas "Bears" un Šarlotas "Checkers" Slovākijas Ekstralīgas klubā Bratislavas "Slovan", Čehijas Ekstralīgas klubā Prāgas "Sparta" un KHL klubā Jekaterinburgas "Avtomobilist". Slovākijas hokeja izlases sastāvā Čajkovskis ir spēlējis trijos Pasaules čempionātos un 2018. gada ziemas olimpiskajās spēlēs.