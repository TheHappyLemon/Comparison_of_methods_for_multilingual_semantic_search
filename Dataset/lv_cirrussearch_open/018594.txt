NAVTEQ bija ASV uzņēmums, kas nodarbojās ar ģeogrāfiskās informācijas sistēmu (ĢIS) un navigācijas programmatūras pakalpojumiem. Dibināts 1985. gadā. Kopš 2008. gada Nokia sastāvā. Uzņēmums piegādāja karšu pakalpojumus GPS ierīču ražotājiem Garmin, Lowrance, NDrive, kā arī internetā bāzētas sistēmas Yahoo! Maps, Bing Maps, Nokia Maps un MapQuest. Tāpat XM Satellite Radio un Sirius Satellite Radio izmantoja NAVTEQ datus, lai rādītu satiksmes informāciju navigācijas ierīcēs. Lielākie NAVTEQ konkurenti bija Google un Nīderlandes uzņēmums Tele Atlas.