Osmaņu impērija (no 1922. gada — Turcija) piedalījās 1912. gada vasaras olimpiskajās spēlēs, kas notika Zviedrijas galvaspilsētā Stokholmā no 1912. gada 6. līdz 22. jūlijam. Šīs bija Turcijas otrās vasaras olimpiskās spēles, kopš tās debijas, iepriekšējās 1908. gada Londonas spēlēs. Olimpisko spēļu laikā Osmaņu impērija tika saukta par Turciju. 1912. gada vasaras olimpiskajās spēlēs Turciju pārstāvēja divi sportisti — Migirdičs Migirjans un Vahrams Papazjans. Viņi abi startēja vieglatlētikas sacensībās. Šajās vasaras olimpiskajās spēlēs Turcija olimpiskās medaļas neizcīnīja.