Kodola receptori jeb nukleārie receptori ir receptori, kas piedalās hormonu izraisīto efektu īstenošanā caur t.s. gēnu transkripciju, jo hormoni ir molekulas, kuras iedarbojas tieši uz cilvēka šūnas ģenētisko materiālu šūnas kodolā. Uz šiem receptoriem iedarbojas liela daļa hormonu – D vitamīns, tireoīdais hormons, retinoīdi, androgēni, estrogēns un progesterons, kā arī glikokortikoīdi un mineralokortikoīdi. Šeit var minēt arī lielu daļu endokrīno hormonu, piemēram, no virsnieru garozas – hidrokortizons jeb kortizols, kas regulē enerģijas iegūšanu no olbaltumvielām, taukiem un ogļhidrātiem, epinefrīns jeb adrenalīns, kas fizioloģiski pielāgo organismu stresa situācijām, palielinot sirdsdarbību, muskuļu audu un smadzeņu audu apasiņošanu, mobilizē glikogēna pārvēršanu glikozē, lai iegūtu papildus enerģiju, savukārt no hipotalāma galvas smadzenēs – antidiurētiskais hormons, kas palielina ūdens absorbciju nierēs, oksitocīns, kas regulē ķermeņa temperatūru, miega ciklus un laktāciju sievietēm.