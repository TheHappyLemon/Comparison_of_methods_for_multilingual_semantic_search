Kīts Deivids Viljamss (angļu: Keith David Williams, dzimis 1956. gada 4. jūnijā) ir ASV aktieris un kinoproducents. Piedalījies tādās filmās kā "Radījums" (1982), "Armijas vads" (1986), They Live (1988), Dead Presidents (1995), "Armagedons" (1998), "Šis un tas par Mēriju" (1998), "Rekviēms sapnim" (2000), "Kad iestājas tumsa" (2000), Barbershop (2002), "Sadursme" (2004), "Ridika hronikas" (2004), "Mākoņu atlants" (2012) un "Foršie džeki" (2016). Ierunājis arī lomas animācijas filmās "Princese un varde" (2009) un "Korelaina" (2009).