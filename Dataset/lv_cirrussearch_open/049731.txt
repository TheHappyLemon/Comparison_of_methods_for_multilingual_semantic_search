Intelsat III F-4 bija starpvalstu organizācijas Intelsat sakaru pavadonis. Ģeostacionārajā orbītā tas tika palaists 1968. gada 22. maijā. Tas darbojās līdz 1977. gada maijam. Kosmisko aparātu izgatavoja ASV uzņēmums TRV. Tas bija cilindra formas, stabilizācija nodrošināta ar rotāciju ap centrālo asi. Intelsat III bija apgādāts ar diviem raidītājiem ar jaudu 183 W. Plānotais darbības laiks bija 5 gadi. Intelsat III F-4 tika palaists 1969. gada 22. maijā 02:00 UTC ar nesējraķeti Delta M no Kanaveralas zemesraga Gaisa spēku stacijas starta laukuma LC-17A. No ģeosinhronās pārejas orbītas pavadonis ar savu dzinēju SVM-2 sasniedza ģeostacionāro orbītu. Intelsat III F-4 tika izvietots virs Klusā okeāna, punktā 175° austrumu garuma, no kurienes 1969. gada maijā daļēji sabojājies Intelsat III F-3 tika pārvietots uz citu vietu. 1972. gadā Intelsat III F-4 tika pārvietots uz citu punktu. 1977. gadā tas tika izvietots punktā 166° rietumu garuma virs Klusā okeāna. 1977. gada 13. maijā tas tika dekomisionēts. Joprojām Intelsat III F-4 ir ģeosinhronajā orbītā, tas nekontrolēti dreifē.