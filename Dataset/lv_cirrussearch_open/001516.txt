Vigoņiču rajons (krievu: Выгоничский район) ir administratīvā iedalījuma vienība Krievijā, Brjanskas apgabala centrālajā daļā. Tas robežojas ar Žirjatinas rajonu ziemeļrietumos, Brjanskas rajonu ziemeļaustrumos, Navļas rajonu dienvidaustrumos, Trubčevskas rajonu dienvidos un Počepas rajonu dienvidrietumos. Rajona administratīvais centrs ir Vigoņiči. Galvenā upe ir Desna. Ievērojama daļa no rajona platības aizņemta ar mežiem. Rajons tika izveidots 1929. gadā. Līdz 1937. gadam Vigoņiču rajons bija Rietumu apgabalā, 1937.-1944. gados — Orlas apgabalā, kopš 1944. — Brjanskas apgabalā. 1932.-1939. un 1963.-1977. gados Vigoņiču rajons bija pagaidām likvidēts (sadalīts starp Brjanskas, Trubčevskas un Počepas rajoniem). Pēc mūsdienu teritoriālā iedalījuma, Vigoņiču rajonā ir 1 pilsētas pašvaldība un 9 lauku pašvaldības.