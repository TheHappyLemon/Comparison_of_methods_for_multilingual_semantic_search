SKS 17. ekspedīcija (krievu: Экспедиция МКС-17; angļu: Expedition 17 jeb ISS-17) bija Krievijas un ASV rīkota kosmonautu ekspedīcija uz Starptautisko kosmisko staciju (SKS). Kosmosa kuģis Sojuz TMA-12 startēja 2008. gada 8. aprīlī 11:16 UTC. Stacijai tas pieslēdzās 10. aprīlī. 2008. gada maijā misijas STS-124 laikā ar kosmoplānu Discovery stacijā ieradās Gregorijs Čemitofs, kurš nomainīja Geretu Reismenu. Nākamās apkalpes kosmosa kuģis Sojuz TMA-13 2008. gada 14. oktobrī saslēdzās ar staciju. 2008. gada 22. oktobrī notika oficiāla stacijas vadības nodošana jaunajai komandai.