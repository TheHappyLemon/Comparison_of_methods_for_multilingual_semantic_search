"Rebeka" (angļu: Rebecca) ir 1940. gada amerikāņu psiholoģiskais trilleris, kura režisors ir Alfreds Hičkoks. Filmas sižets veidots pēc Dafnes du Marjēras romāna Rebecca. Šī ir pirmā Hičkoka uzņemtā filma ASV. Filmā galvenās lomas attēlo Lorenss Olivjē un Džoana Fonteina. "Rebeka" saņēma Amerikas Kinoakadēmijas balvu divās nominācijās: kā labākā filma un par labāko operatora darbu. Tā kopumā tika nominēta Kinoakadēmijas balvai 11 nominācijās. "Rebeka" ir vienīgā par labāko atzītā filma, kas nav saņēmusi balvu par aktieru, režisora vai scenāristu darbu. Ar šo filmu tika atklāts 1. Berlīnes starptautiskais kinofestivāls 1951. gadā.