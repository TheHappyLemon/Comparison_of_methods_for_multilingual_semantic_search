Penelope Džeina "Penija" Teilora (angļu: Penelope Jane "Penny" Taylor; dzimusi 1981. gada 24. maijā) ir austrāliešu basketboliste, spēlē uzbrucējas pozīcijā, Austrālijas sieviešu basketbola izlases dalībniece. Pašlaik (2014) pārstāv WNBA klubu Fīniksas "Mercury". Karjeru sākusi Austrālijas Women's National Basketball League klubā Dandenong Rangers. Divas reizes tika atzīta par līgas vērtīgāko spēlētāju. 2001. gada WNBA draftā viņu Klīvlendas "Rockers" izraudzījās 1. kārtā ar kopējo 11. kārtas numuru. "Rockers" spēlētja no 2001. līdz 2003. gadam. Vēl WNBA pārstāvējusi Fīniksas "Mercury" klubu, kur spēlē arī pašlaik. Eiropā spēlējusi Itālijas, Krievijas un Turcijas klubos. Austrālijas izlasi pārstāv kopš 2002. gada. Tās sastāvā 2006. gadā kļuva par pasaules čempioni (pati Teilora tika atzīta par turnīra vērtīgāko spēlētāju), bronzu 2002. gada Pasaules čempionātā, kā arī divas sudraba medaļas olimpiskajās spēlēs (2004, 2008).