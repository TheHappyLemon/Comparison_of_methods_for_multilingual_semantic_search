"Gladiators" (angļu: Gladiator) ir 2000. gada ASV un Apvienotās Karalistes vēsturiska filma, kuras režisors ir Ridlijs Skots. Filma ir par romiešu ģenerāli Maksimusu. imperatora Marka Aurēlija dēls Komoduss nogalina savu tēvu, kā arī Maksimusa ģimeni, un sagrābj troni, lai nepieļautu Maksimusa nonākšanu tronī. Maksimusu pārdod verdzībā un viņš vēlāk kļūst par gladiatoru, atriebjot savas ģimenes slepkavību gladiatoru arēnā. Galvenās lomas filmā atveido Rasels Krovs, Vakīns Fīnikss, Konija Nīlsena, Olivers Rīds, Dereks Džekobi, Džimons Honsijs, Ralfs Millers un Ričards Heriss. Filma ieguva Amerikas Kinoakadēmijas balvu piecās kategorijās, tai skaitā kā "Labākā filma". Filmas pirmizrāde notika 2000. gada 1. maijā. Tā saņēma galvenokārt pozitīvu kritiķu vērtējumu.