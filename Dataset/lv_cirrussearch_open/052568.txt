"Adamsu ģimene" (angļu: The Addams Family) ir 2019. gada ASV datoranimācijas melnā komēdija. Filmas režisori ir Konrads Vernons un Gregs Tīrnens, scenārija autors Mets Lībermans. Filmas sižets balstīts uz Čārlza Adamsa veidotajiem tēliem. Tēlus ieskaņojuši Oskars Aizeks, Šarlīze Terona, Hloja Greisa Moreca, Finns Volfhards, Niks Krolls, Snoop Dogg, Beta Midlere un Elisone Dženija. Filmas pirmizrāde ASV norisinājās 2019. gada 11. oktobrī, savukārt Latvijā — 2019. gada 15. novembrī. Tā saņēma dažādas kritiķu atsauksmes un filmas vispasaules ienākumi ir 203 miljoni ASV dolāru pie 24 miljonu budžeta. Filmu latviešu valodā ieskaņojuši Aija Dzērve, Artūrs Skrastiņš, Jānis Jarāns, Jēkabs Zemītis, Esmeralda Dzērve, Santa Didžus, Gints Hartmanis un citi. Filmas turpinājuma pirmizrāde notika 2021. gada 1. oktobrī, tās režisori arī ir Vernons un Tīrnens.