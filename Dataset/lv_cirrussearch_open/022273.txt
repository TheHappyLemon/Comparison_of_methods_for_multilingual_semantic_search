Līča arābu valstu sadarbības padome (arābu: مجلس التعاون لدول الخليج العربية‎, Majlis at taʿāwun li duwal al khalīj al ʿArabiyya; angļu: Cooperation Council for the Arab States of the Gulf, CCASG) jeb Līča sadarbības padome (LSP) (angļu: Gulf Cooperation Council, GCC) ir sešu Arābijas pussalas valstu sadarbības organizācija. Līča sadarbības padomi 1981. gada 25. maijā Abū Dabī dibināja Apvienotie Arābu Emirāti, Bahreina, Katara, Kuveita, Saūda Arābija un Omāna. Tās sadarbojas ārpolitikā un militārajā jomā, 2005. gadā tās noslēdza muitas savienību un plānoja ieviest kopēju valūtu.