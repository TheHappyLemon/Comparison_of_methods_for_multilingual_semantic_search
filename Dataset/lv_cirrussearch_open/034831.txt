Druzi jeb drūzi (arābu: درزي, derzī, daudzskaitlī دروز, durūz) ir arābu valodā runājoša etnoreliģiska grupa Libānā, Sīrijā, Jordānijā un Izraēlā. Samērā lielas druzu kopienas pastāv arī Amerikas Savienotajās Valstīs, Kanādā, Francijā, Apvienotajā Karalistē, Rietumāfrikā, Karību jūras piekrastē un citās valstīs. Šo kopienu pārstāvji pārsvarā ir emigrantu pēcteči. Druziem ir bijusi liela nozīme Levantes vēsturē un politikā.