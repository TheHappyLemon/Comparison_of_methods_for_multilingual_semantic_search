Knuds Enemarks-Jensens (dāņu: Knud Enemark Jensen; dzimis 1936. gada 30. novembrī, miris 1960. gada 26. augustā) bija dāņu šosejas riteņbraucējs. Piedalījās 1960. gada vasaras olimpiskajās spēlēs Romā. 100 km komandu braucienā ar atsevišķu startu viņš saļima un lauza galvaskausu uz ietves. Mira tajā pašā dienā, neatgūdams samaņu. Dānijas riteņbraukšanas komandas treneris apgalvoja, ka deva sportstiem roniakolu. Oficiālajā autopsijas slēdzienā par nāves iemeslu tika minēts saules dūriens, tomēr viens no autopsiju veikušajiem ārstiem vēlāk atklājis, ka sportista ķermenī atrastas daudzas vielas, tai skaitā amfetamīns. SOK uzsāka dopinga kontroli 1968. gadā notikušajās ziemas un vasaras olimpiskajās spēlēs.