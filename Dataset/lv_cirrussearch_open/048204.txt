"Kur ir mans autiņš, vecīt?" (angļu: Dude, Where's My Car?) ir 2000. gada komēdija, kuras režisors ir Denijs Leiners. Galvenās lomas filmā atveido Eštons Kučers, Šons Viljams Skots, Kristija Svansona, Dženifere Gārnere un Marla Sokolova. Filmas pirmizrāde notika 2000. gada 15. decembrī. Džesijs un Česters ir divi labākie draugi. Kādu rītu viņi pamostas ar smagām paģirām un nekādām atmiņām par iepriekšējo nakti. Kad abi iziet no mājas, viņi saprot, ka Džesija mašīna ir pazudusi. Tā kā mašīnā atradās dāvanas Džesija un Čestera draudzenēm kopā būšanas jubilejā, abi dodas meklēt pazudušo mašīnu.