Džordina Spārksa (angļu: Jordin Sparks; dzimusi 1989. gada 22. decembrī Fīniksā, Arizonas štatā, ASV) ir amerikāņu dziedātāja, modele, aktrise, dziesmu autore, "Amerikāņu elka" sestās sezonas uzvarētāja. Viņa šovā uzvarēja 17 gadu vecumā, tā kļūdama par visu laiku jaunāko Amerikāņu elka uzvarētāju. Pēc uzvaras šovā viņa izdeva debijas albumu Jordin Sparks, kas ASV ticis sertificēts ar platīna disku un ticis pārdots vairāk nekā 2 miljonos kopiju. Viņas singls No Air ir visu laiku pārdotākais Amerikāņu elka dalībnieku singls — tikušas pārdotas vairāk nekā 4 miljoni kopiju. Pateicoties labajiem pārdošanas rādītājiem, viņa saņēma vairākas balvas, tai skaitā American Music Award, tāpat tika nominēta Grammy balvai. Otro studijas albumu Battlefield izdeva 2009. gadā.