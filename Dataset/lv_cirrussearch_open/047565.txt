Vatikāna slepenais arhīvs (latīņu: Archivum Secretum Vaticanum, itāļu: Archivio Segreto Vaticano) ir gadsimtiem uzkrāts tieši Romas pāvestam piederošs arhīvs, kurā apkopoti materiāli par Svētā Krēsla darbību. Arhīva plauktu garums kopā ir apmēram 85 kilometri. Arhīva katalogs vien sastāv no 35 000 sējumiem. Pāvests Pāvils V 16. gadsimtā atdalīja arhīvu no Vatikāna bibliotēkas. Tas nebija pieejams pētniekiem līdz 19. gadsimta beigām, kad pāvests Leons XIII to daļēji atvēra pētniecībai. Arī mūsdienās ne visi materiāli ir publiski pieejami, piemēram, citu starpā nav pieejami materiāli jaunāki par 1939. gadu.