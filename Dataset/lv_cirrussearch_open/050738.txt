Fieri ķarka (albāņu: Qarku i Fier) ir viena no Albānijas divpadsmit ķarkām, kas atrodas valsts dienvidrietumu daļā. Robežojas ar Tirānas ķarku ziemeļos, ar Eļbasani ķarku ziemeļaustrumos, ar Berati ķarku austrumos, ar Ģirokastras ķarku dienvidaustrumos un ar Vļoras ķarku dienvidos. Ķarku rietumos apskalo Adrijas jūra. Ķarkas administratīvais centrs un lielākā pilsēta ir Fieri. Vļoras ķarkas kopējā platība ir 1 890 km², pēc 2019. gada datiem ķarkā dzīvo 294 747 iedzīvotāji. Tā ir septītā lielākā ķarka pēc iedzīvotāju skaita un piektā lielākā pēc platības. Kopš 2015. gada administratīvās reformas Fieri ķarka sīkāk sastāv no trīs rajoniem.