Manchester City F.C. ir profesionāls angļu futbola klubs no Mančestras. Dibināts 1880. gadā kā St Mark's (West Gorton). Pašlaik spēlē Anglijas Premjerlīgā. Mājas spēles komanda aizvada Mančestras pilsētas stadionā. Kluba futbolisti ir septiņas reizes izcīnījuši Anglijas čempiontitulu, tai skaitā sešas reizes kopš Premjerlīgas izveides. Sešas reizes komanda ir uzvarējusi FA kausa izcīņā. 1970. gadā uzvarēja UEFA Kausu ieguvēju kausā. 2020.—2021. gada sezonā pirmo reizi iekļuva UEFA Čempionu līgas finālā, taču piekāpās citam Anglijas klubam — Chelsea.