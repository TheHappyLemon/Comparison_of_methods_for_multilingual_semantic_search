Lašodefona (franču: La Chaux-de-Fonds, izrunā: [laʃodəfɔ̃]) ir pilsēta Šveices ziemeļrietumos, Neišateles kantonā. Pilsēta atrodas Juras kalnos, netālu no Šveices un Francijas robežas. 2018. gada beigās pilsētā dzīvoja 37,9 tūkstoši iedzīvotāju, no kuriem lielākā daļa ir frančvalodīgie. Rakstiskajos avotos Lašodefona minēta sākot ar 14. gadsimtu. 1656. gadā tā ieguva pilsētas tiesības. Pēc 1794. gada ugunsgrēka pilsēta uzcelta no jauna. 18. gadsimta sākumā pilsētā tika uzsākta rokas pulksteņu ražošana. 2009. gadā Lašodefona un blakus esošā Lelokla (Le Locle) tika iekļauta UNESCO Pasaules mantojuma sarakstā.