Alihans Bukeihanovs (kazahu: Әлихан Бөкейхан, 1866–1937) bija kazahu politiskais un sabiedriskais darbinieks, skolotājs, žurnālists un etnogrāfs. Partijas "Alaš" dibinātājs un viens no tās līderiem. Alašas autonomijas valdības priekšsēdētājs no 1917. līdz 1920. gadam. Mūsdienu Kazahstānas historiogrāfijā tiek uzskatīts par pirmo Kazahstānas premjerministru. 20. gadsimta 20. un 30. gados NKVD arestēja viņu trīs reizes. 1937. gada 27. septembrī viņu notiesāja par piederību "teroristiskai organizācijai" un tajā pašā dienā nošāva (kopā ar Nigmetu Nurmakovu). 1989. gadā reabilitēts.