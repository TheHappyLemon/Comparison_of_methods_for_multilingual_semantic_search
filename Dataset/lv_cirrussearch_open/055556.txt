Elīze Mertensa (Elise Mertens; dzimusi 1995. gada 17. novembrī Lēvenā, Beļģijā) ir beļģu tenisiste. Augstāko 12. pozīciju rangā vienspēlēs sasniegusi 2018. gada 26. novembrī, bijusi dubultspēļu ranga līdere. Izcīnījusi 7 WTA titulus vienspēlēs un 17 WTA titulus dubultspēlēs. Izcīnījusi trīs Grand Slam titulus dubultspēlēs. Kopā ar Arinu Sabaļenku uzvarējusi 2019. gada ASV atklātajā čempionātā un 2021. gada Austrālijas atklātajā čempionātā. Kopā ar Šuveju Sje uzvarējusi 2021. gada Vimbldonas čempionātā.