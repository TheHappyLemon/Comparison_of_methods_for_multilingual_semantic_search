Svitjazs (ukraiņu: Світязь) ir karsta izcelsmes ezers Ukrainā, valsts dziļākais ezers ar maksimālo dziļumu 58,4 metri. Pēc platības tas ir otrais lielākais Ukrainā. Svitjazs pieder pie Šackas ezeru grupas, kas atrodas Poļesjē (Volīnijas apgabals) Ukrainas ziemeļrietumu stūrī, netālu no Polijas un Baltkrievijas robežām. Ezers ir daļa no Šackas nacionālā dabas parka (Šackas rajons, Volīnijas apgabals). Ezera vidū atrodas 7 hektāru liela sala. Ezers aizņem 27,5 km² platību, vidējais dziļums ir 7.8 metri, maksimālais ūdens caurspīdīgums sasniedz 8 metrus. Ezera garums ir 7.8 km. Ezers ir nozīmīgs tūrisma objekts. Vasarā ezera smilšainas pludmales un siltais ūdens piesaista daudz tūristu.