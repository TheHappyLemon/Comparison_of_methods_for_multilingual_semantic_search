Šis raksts ir par pilsētu. Par citām jēdziena Panama nozīmēm skatīt nozīmju atdalīšanas lapu. Panama (spāņu: Panamá) ir Panamas valsts galvaspilsēta. Pilsēta atrodas Panamas līča krastā netālu no Panamas kanāla ieejas Klusā okeāna pusē. Pēc 1914. gada, kad caur Panamas kanālu izbrauca pirmais kuģis, Panama piedzīvoja ļoti strauju uzplaukumu. 1997. gadā Panamas pilsētas vēsturiskais centrs tika iekļauts UNESCO Pasaules mantojuma sarakstā. Panamas arhitektūrā ir manāma gan spāņu, gan franču arhitektūras ietekme. Panamas nosaukums cēlies no spāņu vārda panamá, kas nozīmē "daudz zivju". Sākotnēji šeit bija indiāņu zvejnieku ciemats. Pilsētu 1519. gadā dibināja spāņu karavīrs Pedro Arjass Davila. Par valsts galvaspilsētu Panama kļuva 1903. gadā, kad valsts ieguva neatkarību no Kolumbijas.