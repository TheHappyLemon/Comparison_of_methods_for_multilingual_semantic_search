Amalfi (itāļu: Amalfi, izrunā: [aˈmalfi]) ir pilsēta un komūna Itālijā, Kampānijas reģionā, Salerno provincē. 2023. gadā pilsētā dzīvoja 4,7 tūkstoši iedzīvotāju. Pilsēta atrodas pie Salerno līča. Amalfi ir populāra tūristu atpūtas pilsēta. Cauri pilsētai vijās ar dabas skatiem skaistais Amalfi krasta (Costiera Amalfitana) ceļš. Kā tūristu pievilināšanas objekts ir arī Amalfi katedrāle, kas celta 9. gadsimtā un vēlāk pārbūvēta, iegūstot pašreizējo izskatu. No saimniecības nozarēm ļoti attīstīts ir tūrisms. Amalfi bija Amalfi grāfistes galvaspilsēta, kas bija viena no četrām valstīm, kas 11. un 12. gadsimtā dominēja Vidusjūras ūdeņos kā tirdzniecībā, tā arī politikā (pārējās bija Venēcijas Republika, Dženovas Republika un Pizas Republika).