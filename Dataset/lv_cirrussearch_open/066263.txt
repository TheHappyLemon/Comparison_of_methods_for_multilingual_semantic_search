Stefānija Gregorija Kliforda (angļu: Stephanie Gregory Clifford; dzimusi kā Stefānija A. Gregorija (Stephanie A. Gregory) 1979. gada 17. martā), profesionāli pazīstama kā Stormija Danielsa (Stormy Daniels), ir amerikāņu pornoaktrise, scenāriste un režisore, kā arī bijusī striptīzdejotāja. Viņa ir ieguvusi daudzus nozares apbalvojumus un ir iemūžināta NightMoves, AVN un XRCO slavas zālēs. Danielsu 2018. gadā iesaistīja tiesas prāvā ar tā laika ASV prezidentu Donaldu Trampu. Trampa advokāts Maikls Koens samaksāja 130 000 ASV dolāru, lai viņa klusētu par seksuālām attiecībām, kas, kā viņa apgalvo, viņai bijis ar Trampu 2006. gadā. Tramps noliedzis šo informāciju un apsūdzējis viņu melos.