Surigavieši vai surigaononi (surigaonon) ir Filipīnu tauta, kas apdzīvo Mindanao ziemeļaustrumu piekrasti Ziemeļsurigao, Dienvidsurigao, Dinagatas Salu un Ziemeļagusanas provincēs. Surigavieši ir daļa no plašākā visaju metaetnosa, to valoda tuvu radniecīga sebuāņu valodai. Sadzīvē surigavieši runā galvenokārt surigaviešu valodā, bet oficiālajā saziņā lieto filipīniešu, angļu un sebuāņu valodu. Pēc konfesionālās piederības galvenokārt katoļi. Surigaviešu etnoss cēlies, sajaucoties visaju ieceļotājiem ar Mindanao ziemeļaustrumos autohtonajām mamanua un manobo ciltīm.