Ādams Čaba Salai (ungāru: Ádám Csaba Szalai, dzimis 1987. gada 9. decembrī Budapeštā) ir bijušais ungāru futbolists un Ungārijas izlases spēlētājs. Spēlēja uzbrucēja pozīcijā. Futbolista gaitas sācis dzimtajā Budapeštā, kur spēlējis jauniešu komandās, bet jau 17 gadu vecumā pārcēlies uz Vāciju, kur divus gadus spēlējis VfB Stuttgart jauniešu komandā. 2007. gadā pārcēlies uz Spānijas klubu Real Madrid Castilla, kur spēlējis B divīzijā. 2010. gadā izīrēts Vācijas klubam 1. FSV Mainz 05, ar ko gadu vēlāk noslēgts pastāvīgs līgums. 2013. gadā parakstīts četru gadu līgums ar klubu FC Schalke 04, bet gadu vēlāk Salai pārcēlās uz TSG 1899 Hoffenheim. 2019. gadā Salai pievienojās 1. FSV Mainz 05. Rezultatīvi spēlējis Ungārijas junioru izlasēs. 2009. gadā debitējis pieaugušo izlasē pārbaudes mačā pret Izraēlu.