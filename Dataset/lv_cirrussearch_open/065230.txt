Lielais Balkans (turkmēņu: Uly Balkan dagy) ir kalnu grēda Turkmenistānas rietumos. Izvietojies dienvidos no Garabogazkela līča, stiepjas 60 km garumā ziemeļrietumu—dienvidaustrumu virzienā. Uzboja sausgultne dienvidaustrumos to atdala no Mazā Balkana un Kopetdaga. Veidots kā asimetriska kuesta ar stāvu ziemeļu nogāzi un lēzenu dienvidu nogāzi. Sastāv no kaļķakmens un smilšakmens iežiem. Ainavā dominē tuksnesis un kalnu stepe. Dienvidu nogāzē dziļas aizas, kurās aug krūmāji. Grēdas apkārtnē bagātīgas naftas iegulas.