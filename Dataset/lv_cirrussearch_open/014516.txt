Dzintars Krišjānis (dzimis 1958. gada 4. jūnijā Rīgā; miris 2014. gada 16. martā) ir bijušais Latvijas airētājs, kas pārstāvēja PSRS izlasi. Arī viņa brālis Dimants Krišjānis ir bijis airētājs. Piedalījies 1980. gada vasaras olimpiskajās spēlēs Maskavā, kurās izcīnīja sudraba medaļu četriniekā ar stūrmani kopā ar Juri Bērziņu, Artūru Garonski, Dimantu Krišjāni un Žoržu Tikmeru. Vairākas medaļas izcīnījis Pasaules čempionātā: sudrabu 1979. gadā četriniekā ar stūrmani, kā arī divas bronzas (1981. gads — četrinieks; 1982. gads — astoņnieks). Tāpat vairākas medaļas izcīnīja PSRS Tautu spartakiādēs un PSRS čempionātos. Izglītību ieguvis Rīgas 24. vidusskolā (1977).