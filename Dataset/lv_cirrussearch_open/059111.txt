Moriss Marī Lekoks (franču: Maurice Lecoq; dzimis 1854. gada 26. martā, miris 1925. gada 16. decembrī) bija franču sporta šāvējs, olimpiskās trīs medaļu ieguvējs. Izcīnījis arī trīs medaļas 1906. gada neoficiālajās olimpiskajās spēlēs un vairākas medaļas pasaules čempionātā. 1900. gada vasaras olimpiskajās spēlēs Parīzē viņš startēja kopumā 7 šaušanas disciplīnās. No šīm septiņām disciplīnām viņš divās izcīnīja olimpiskās medaļas. Sudraba medaļu viņš ieguva 50 metru šaušanā komandām, bet bronzas medaļa tika izcīnīta 300 metru šaušanā komandām. Abās šajās disciplīnās viņš bija viens no Francijas komandas pārstāvjiem. 1906. gada neoficiālajās olimpiskajās spēlēs Atēnās viņš startēja 10 šaušanas disciplīnās, no kurām trijās viņš izcīnīja medaļas. Zelta medaļa tika izcīnīta 25 metru ātršaušanā ar pistoli. Savukārt bronzas medaļas tika iegūtas 20 metru šaušanā dueļu pistolēm un 300 metru šaušanā komandām 1908. gada vasaras olimpiskajās spēlēs Londonā viņš startēja tikai divās šaušanas disciplīnās. Olimpisko bronzas medaļu viņš ieguva 300 metru šaušanā komandām. Lekoks ir izcīnījis arī vairākas medaļas pasaules čempionā šaušanā no 1897. līdz 1911. gadam.