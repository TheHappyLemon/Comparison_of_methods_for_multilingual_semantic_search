Īstenais valsts padomnieks (krievu: действи́тельный ста́тский сове́тник) bija Krievijas Impērijas IV kategorijas civildienesta pakāpe no 1724. līdz 1917. gadam, kas atbilda ģenerālmajora pakāpei armijā, un deva pārmantojamu piederību muižnieku kārtai un uzrunu "Jūsu Ekselence" (Ваше Превосходительство). Lai saņemtu šo pakāpi, bija jānostrādā valsts civildienestā 10 gadus valsts padomnieka (V) pakāpē.