Orels Grinfelds (ivritā: אוראל גרינפלד; dzimis 1981. gada 21. augustā) ir Izraēlas futbola tiesnesis. Futbola tiesneša karjeru sāka 1997. gadā, kopš 2004. gada ir Izraēlas Futbola asociācijas nacionālās tiesnešu vienības sastāvā. 2009. gadā viņš tiesāja savu pirmo spēli Izraēlas augstākajā futbola līgā. 2012. gadā kļuva par FIFA kategorijas tiesnesi. Pirmās starptautiskās spēles viņa tiesneša karjerā bija 2012. gada Eiropas U-17 kvalifikācijas elites kārtā. 2015.—2016. gada sezonā sāka tiesāt spēles UEFA Eiropas līgas grupu turnīrā, bet 2018. gadā arī UEFA Čempionu līgas grupu turnīrā. 2019. gadā bija tiesnesis Eiropas U-21 čempionātā, kur tiesāja divas grupu turnīra spēles un pusfinālu. 2021. gada aprīlī Grinfelds tika apstiprināts par vienu no 19 tiesnešiem 2020. gada Eiropas čempionāta finālturnīrā.