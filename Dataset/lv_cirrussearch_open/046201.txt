"Es mīlu Hakabijus" (angļu: I Heart Huckabees) ir 2004. gada ASV un Apvienotās Karalistes kinokomēdija, kuras režisors, kā arī viens no producentiem un scenārija autoriem ir Deivids Rasels. Galvenās lomas filmā atveido Marks Volbergs, Dastins Hofmans, Izabella Huperta, Džūds Lo, Džeisons Švarcmans, Lilija Tomlina un Naomi Votsa. Filmas pirmizrāde notika 2004. gada 10. septembrī Toronto kinofestivālā. Vīrs un sieva sāk tēlot detektīvus, cenšoties palīdzēt citiem cilvēkiem atrisināt viņu eksistenciāla veida problēmas.