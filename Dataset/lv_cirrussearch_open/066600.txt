Antikosti (franču: Île d'Anticosti, angļu: Anticosti Island, innu: Notiskuan, mikmaku: Natigôsteg) ir mazapdzīvota sala Kanādas dienvidaustrumos. Administratīvi ietilpst Kvebekas provinces Kotnoras reģiona Minganas grāfistē, kur veido atsevišķu municipalitāti. Salā dzīvo tikai 218 iedzīvotāji (2016), no kuriem lielākā daļa — Pormenjē ciematā salas rietumu galā. Sala nereti tiek dēvēta par «Līča kapsētu» — tās krasta tuvumā ir vairāk kā 400 kuģu vraku.