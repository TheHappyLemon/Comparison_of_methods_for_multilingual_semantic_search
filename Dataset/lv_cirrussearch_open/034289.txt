Karaliskā princese Marija Henriete (angļu: Mary Henrietta, Princess Royal, nīderlandiešu: Maria Henriëtte Stuart; dzimusi 1631. gada 4. novembrī, mirusi 1660. gada 24. decembrī) bija Angļu revolūcijā uz nāvi sodītā karaļa Čārlza I vecākā meita. Bija precējusies ar Orānas princi Villemu II. Viņas vienīgais bērns kļuva par Anglijas karali Viljamu III. Apprecējusies ar Orānas princi 1641. gada 2. maijā deviņu gadu vecumā. 1642. gadā pārcēlās uz Nīderlandi, vīra galmu. 1650. gada novembrī vīrs mira no bakām, bet dažas dienās vēlāk piedzima viņu vienīgais bērns. Kad 1660. gadā Anglijā notika karaļa varas restaurācija, Marija atgriezās Londonā, tomēr drīz pēc tam mira no bakām.