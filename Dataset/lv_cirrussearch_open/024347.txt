Tohoku reģions (japāņu: 東北地方, Tōhoku-chihō) ir reģions Honsju salā, Japānā. Reģions sastāv no sešām prefektūrām (Akita, Aomori, Fukusima, Ivate, Mijagi un Jamagata). To apskalo Klusais okeāns austrumos un Japāņu jūra rietumos. Cugaru šaurums ziemeļos to atdala no Hokaido salas. Lielākā reģiona pilsēta ir Sendai. Reģiona kopējā platība ir 66 890 km2, 2010. gada beigās reģionā dzīvoja ap 9 miljoniem iedzīvotāju. Kopš 20. gadsimta sākuma reģiona galvenā saimniecības nozare ir tūrisms. Tohoku reģions smagi cieta 2011. gada zemestrīcē.