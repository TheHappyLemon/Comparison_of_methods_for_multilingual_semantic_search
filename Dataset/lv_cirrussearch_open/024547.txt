Isfahānas ostāns (persiešu: استان اصفهان, Ostān-e Esfahân) ir Irānas ostāns, Irānas pirmās pakāpes administratīvā iedalījuma vienība. Atrodas valsts vidienē Zāgrosa grēdas austrumu priekškalnēs, iekļauj arī Margārīsa grēdu un daļu Sorha. Robežojas ziemeļos ar Markazī, Kumas un Semnānas ostāniem, austrumos — ar Dienvidhorasānas un Jezdas ostāniem, dienvidos — ar Fārsas un Kohkīlūjes un Būjerahmadas ostāniem, bet rietumos — ar Čahārmahālas un Bahtijārī ostāniem. Ostāna administratīvais centrs ir Isfahāna. Ostānu apdzīvo persieši, dienvidos sastopami luri, kā arī gruzīnu un armēņu kopienas. Lielākās pilsētas ir Isfahāna (1961 260), Kāšāna (304 487), Homeinišahra (247 128), Nadžafābāda (235 281), Šahīnšahra (173 329) un Šāhreza (134 952).