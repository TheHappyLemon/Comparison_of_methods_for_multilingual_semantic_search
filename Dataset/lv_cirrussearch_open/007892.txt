Frančeska Skjavone (itāļu: Francesca Schiavone; dzimusi 1980. gada 23. jūnijā Milānā, Itālijā) ir karjeru beigusi profesionāla itāļu tenisiste. Profesionāles karjeru uzsāka 1996. gadā. F. Skjavones labākais sasniegums WTA Tūres vienspēļu rangā ir 2011. gada 4. janvārī sasniegtā 4. vieta, dubultspēlēs viņa ir sasniegusi 8. vietu (2007. gada 12. februāris). Karjerā F. Skjavone ir uzvarējusi 8 WTA vienspēļu un 7 dubultspēļu turnīros, bet lielāko panākumu Grand Slam sacensībās viņa sasniedza 2010. gada Francijas atklātajā čempionātā, kurā tika gūta uzvara. Viņa kļuva par pirmo itālieti, kura uzvarējusi Grand Slam vienspēļu turnīrā. 2018. gada 5. septembrī paziņoja par karjeras beigām.