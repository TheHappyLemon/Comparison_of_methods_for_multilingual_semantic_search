Ibrāhīms Afīlajs (Ibrahim Afellay; dzimis 1986. gada 2. aprīlī Utrehtā, Nīderlandē) ir bijušais marokāņu izcelsmes Nīderlandes futbolists, spēlē pussarga pozīcijā, Nīderlandes izlases bijušais dalībnieks. Karjeru uzsāka PSV Eindhoven klubā, ar ko tika četras reizes uzvarēts nacionālajā čempionātā un 2005. gadā izcīnīts Nīderlandes KNVB kauss. 2007. gadā viņš tika atzīts par gada labāko Nīderlandes jauno futbolistu. 2011. gadā pārgāja uz Spānijas La Liga klubu FC Barcelona. Tā sastāvā pirmajā pusgadā Nīderlnades futbolists uzvarēja Spānijas čempionātā, UEFA Čempionu līgā un Spānijas Superkausā. Nīderlandes izlases sastāvā startēja 2008. gada Eiropas čempionātā un 2010. gada FIFA Pasaules kausā (sasniegts fināls).