Šerila Anna Kola (dzimusi Tvīdija; angļu: Cheryl Ann Cole (Tweedy); dzimusi 1983. gada 30. jūnijā Ņūkāslā pie Tainas, Anglijā, Lielbritānijā) ir angļu dziedātāja, dziesmu autore, dejotāja un modele. Viņa savu karjeru uzsāka 2002. gadā, kad grupas Girls Aloud sastāvā piedalījās britu realitātes šovā Popstars The Rivals. Kopā ar grupu Š. Kola ir sasniegusi vērā ņemamus panākumus, ar 20 singliem pēc kārtas iekļūstot Lielbritānijas singlu topa pirmajā desmitniekā. Visi 5 izdotie studijas albumi ir tikuši sertificēti ar platīna disku Lielbritānijā. Pēc grupas izjukšanas viņa ir izdevusi 2 studijas albumus. 2008. gadā viņa bija britu TV šova "X Faktors" žūrijas locekle. 4 gadus viņa bija precējusies ar angļu futbolistu Ešliju Koulu, 2010. gada septembrī izšķiroties ar viņu. Tāpat 2010. gadā viņa FHM aptaujā tika atzīta par gada seksīgāko sievieti.