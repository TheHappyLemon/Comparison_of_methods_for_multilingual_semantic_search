Īlaijs Hēršels Volahs (angļu: Eli Herschel Wallach; dzimis 1915. gada 7. decembrī, miris 2014. gada 24. jūnijā) bija amerikāņu kino, televīzijas un teātra aktieris. Viņa vairāk nekā sešas desmitgades ilgā karjera sākās 1940. gadu beigās. Uzņēmies vairāk nekā 90 filmās, teātrī bieži tēloja kopā ar savu sievu Annu Džeksoni, kļūstot par vienu no labāk zināmajiem aktieru pāriem ASV teātrī. Bija viens no Actors Studio dibinātājiem. Tēlojis dažādus tēlus, bija plašs attēlojamo tēlu spektrs, bieži bija otrā plāna aktieris. Kino debitējis ar lomu 1956. gada melnajā komēdijā un drāmā Baby Doll, par ko saņēma BAFTA kino balvu un tika nominēts Zelta globusa balvai. Pēc tam tēlojis tādās filmās kā "Lieliskais septiņnieks" (The Magnificent Seven, 1960), "Nesaderīgie" (The Misfits, 1961), "Labais, ļaunais un neglītais" (1966), "Kā nozagt miljonu" (1966), "Krusttēvs 3" (1990), "Divi Džeiki" (The Two Jakes, 1990), "Brīvdienas" (2006), "Volstrīta: Nauda nekad neguļ" (2010) un "Rēgu rakstnieks" (2010). Papildu BAFTA balvai ir saņēmis Tony un Emmy balvu. 2010. gadā saņēma Kinoakadēmijas goda balvu.