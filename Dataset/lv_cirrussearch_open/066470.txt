Polinēzijas eksklāvi ir vairākas kulturāli un lingvistiski Polinēzijai piederīgas sabiedrības, kas ģeogrāfiski atrodas ārpus galvenā Polinēzijas ietekmes reģiona, kas pazīstams kā Polinēzijas trijstūris — šie eksklāvi ir izkaisītas divos citos Klusā okeāna reģionos — Melanēzijā un Mikronēzijā. Balstoties uz arheoloģisko un lingvistisko analīzi, tiek uzskatīts, ka šīs salas ir kolonizējuši polinēziešu jūrasbraucēji galvenokārt no Tongas, Samoa un Tuvalu. Polinēzijai tuvākie eksklāvi Rotuma Fidži, kā arī Anuta un Tikopia Zālamana salās, tika apdzīvotas ap 10. līdz 13. gadsimtu, un pēc tam saņēma vēl vairākus polinēziešu imigrācijas viļņus, savukārt tālākais eksklāvs Nukuoro Mikronēzijas Federatīvajās Valstīs tika apdzīvota tikai 18. gadsimtā.