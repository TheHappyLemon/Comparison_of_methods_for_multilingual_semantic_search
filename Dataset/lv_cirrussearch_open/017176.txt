Kahabers "Kaha" Kaladze (gruzīnu: კახაბერ (კახა) კალაძე, dzimis 1978. gada 27. februārī Samtredijā) ir Gruzijas politiķis, bijušais futbola aizsargs. Futbolista karjeras laikā spēlējis Itālijas klubos Genoa un AC Milan, kur aizvadīja deviņas sezonas, tāpat arī Ukrainas klubā Kijevas "Dinamo" un Gruzijas klubā Tbilisi "Dinamo". Bija Gruzijas futbola izlases kapteinis. 2001.-2003. un 2006. gadā viņš ir atzīts par Gruzijas gada futbolistu. 2017. gadā kļuva par Tbilisi mēru, vēlēšanās iegūstot 51,13% balsu.