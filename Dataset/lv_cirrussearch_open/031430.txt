Sirēnas (sengrieķu: Σειρήν, Seirēn (vienskaitlī), Σειρῆνες, Seirēnes (daudzskaitlī)) sengrieķu mitoloģijā ir būtnes, kas ar dziedāšanu pievilina jūrniekus, lai tie ar saviem kuģiem avarētu un ietu bojā klinšainajos salu, uz kurām mīt sirēnas, krastos. Sirēnas radījuši Ahelojs un viena no mūzām. No mūzas tās arī mantojušas dievišķo balsi. Pa pusei sievietes, pa pusei — putni. Viņu skaits svārstījies starp 2 un 5. Homērs "Odisejā" min, ka ir divas sirēnas, bet nemin viņu vārdus un izcelsmi. Vēlāka laika rakstnieki minējuši viņu vārdus un skaitu.