Antaress, pazīstams arī kā Skorpiona Alfa jeb Skorpiona α (α Sco, Alpha Scorpii), ir sarkanā pārmilzu zvaigzne Piena Ceļa galaktikā. Tā ir 15. spožākā zvaigzne pie debesīm nakts laikā un lielākā un spožākā zvaigzne Skorpiona zvaigznājā. Antaress atrodas aptuveni 550 gaismas gadu attālumā no Zemes, tās rādiuss ir pielīdzināms 883 Saules rādiusiem, tādējādi, ja Antaress atrastos Saules sistēmas centrā, tā ārējā virsma atrastos kaut kur starp Marsu un Jupiteru.