Iloku valoda (Pagsasao nga Ilokano) ir austronēziešu valodu saimes valoda, kurā runā iloki Filipīnās. Izplatīta Lusonas salas ziemeļu daļā, galvenokārt Ilokosas, Kagajanas Ielejas un Kordiljeras reģionos; Kordiljeras reģionā tā ir arī vispārpieņemtā lingua franca. Tiek pieskaitīta Ziemeļlusonas valodu apakšgrupai. Iloku valodu kā dzimto valodu lieto ap 7,7 miljoni cilvēku, bet kā otro valodu — ap 2,3 miljoni. Rakstība latīņu alfabētā; vēsturiski izmantots bajbajinā balstītais kuritana raksts. Valodai ir reģionālas valodas statuss; to izmanto mācību procesā sākumskolā. Launionas provincē kopš 2012. gada iloku valoda ir viena no provinces oficiālajām valodām.