Fransisko Havjers Rodrigess Pineda (spāņu: Francisco Javier Rodríguez Pineda, dzimis 1981. gada 20. oktobrī) ir bijušais Meksikas futbolists, spēlēja aizsarga pozīcijā, bijis Meksikas futbola izlases dalībnieks. Savas karjeras sākumā sešas sezonas spēlējis Meksikas komandā Guadalajara. 2008. gadā pievienojies Eredivisie komandai PSV Eindhoven, kur viņš spēlēja trīs sezonas, līdz 2011. gadā pievienojās Vācijas Bundeslīgas komandai VfB Stuttgart. Pēc divām nepilnām sezonām Vācijā, Rodrigess atgriezās Meksikā. Meksikas futbola izlases sastāvā debitējis 2004. gadā. Piedalījies 2006., 2010. un 2014. gada FIFA Pasaules kausā, kā arī 2004. gada vasaras olimpiskajās spēlēs. Ar izlasi uzvarējis 2015. gada CONCACAF Zelta kausā.