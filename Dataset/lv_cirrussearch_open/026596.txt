Curriculum vitae (saīsināti CV vai vita; no latīņu valodas "dzīves ceļš") ir īss dzīves apraksts, biogrāfija. Daudzās valstīs CV ir pirmais dokuments, ko darba devējs pieprasa cilvēkiem, kas piesakās uz darbu. Parasti pēc CV izskatīšanas labākie kandidāti tiek izsaukti uz interviju. Netiek rakstīts prozas veidā, bet gan parasti tabulas vai aizzīmēta saraksta veidā. CV parasti tiek iekļauta informācija par personas datiem (vārds, uzvārds, kontakti), izglītību, iepriekšējo darba pieredzi, interesēm, kvalifikāciju. Mūsdienās curriculum vitae var iesniegt arī elektroniskā formātā — caur e-pastu, kādu tīmekļa vietni, piemēram, LinkedIn, u.t.t.