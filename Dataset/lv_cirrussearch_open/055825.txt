Bačo Kiro ala (bulgāru: Бачо Киро) ir apmēram 3,6 kilometrus gara karsta ala Bulgārijas centrālajā daļā, Gabrovas apgabalā, Stara Planinas ziemeļu pusē. Bačo Kiro ala ir pirmā Bulgārijā, kas 1938. gadā speciāli tika pielāgota tūristu vajadzībām. 1940. gadā tā tika nosaukta 1876. gada Aprīļa sacelšanās varoņa Bačo Kiro (Бачо Киро, 1835 - 1876) vārdā. Alā atrastas vienas no senākajām Homo sapiens atliekām Eiropā.