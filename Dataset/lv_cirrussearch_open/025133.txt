Garonna (franču: Garonne, izrunā: [ɡa.ʁɔn]) ir upe Francijas dienvidrietumos un Spānijas ziemeļaustrumos (Katalonijā). Upe sākas Pireneju kalnos un, savienojoties ar Dordoņu, izveido Žirondas estuāru. Tās garums ir 602 km. Upes krastos atrodas Tulūza, Ažāna, Bordo. Upes baseins ir 84,8 tūkstoši km2 (šajā platībā ir iekļauta arī Dordoņas upes baseina platība). Lielākās pietekas ir Lo un Tarna.