"Florense Fostere Dženkinsa" (angļu: Florence Foster Jenkins) ir 2016. gada Apvienotās Karalistes un Francijas biogrāfiska filma, kuras režisors ir Stīvens Frīrss. Galvenās lomas filmā atveido Merila Strīpa, Hjū Grānts, Saimons Helbergs, Rebeka Fērgusone un Nīna Arianda. Filmas pirmizrāde notika 2016. gada 23. aprīlī Belfāstas filmu festivālā. Filma nominēta divām Amerikas Kinoakadēmijas balvām kategorijās "Labākā aktrise galvenajā lomā" un "Labākie kostīmi". Filma veidota par Florensi Fosteri Dženkinsu, kura sapņoja kļūt par operdziedātāju, neskatoties uz to, ka ļoti slikti dziedāja.