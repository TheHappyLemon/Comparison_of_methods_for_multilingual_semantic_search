Jaunavas tornis (azerbaidžāņu: Qız qalası) ir 12. gadsimta piemineklis Baku, Azerbaidžānā. Viens no Azerbaidžānas populārākajiem objektiem. Kopā ar Širvanšahu pili iekļauts UNESCO Pasaules mantojuma sarakstā. 20. gadsimta 60. gados tornī ierīkots muzejs par Baku vēsturi, 21. gadsimta muzeja izveidē piedalījušies arī Latvijas pārstāvji. Gandrīz 30 metrus augsts. Vēsturiski izmantots pilsētas aizsardzībai.