Šis raksts ir par pussalu. Par citām jēdziena Istra nozīmēm skatīt nozīmju atdalīšanas lapu. Istras pussala (slovēņu un horvātu: Istra), arī Istrija (itāļu: Istria), ir pussala Adrijas jūras ziemeļos. Istras pussala tiek dalīta starp Horvātiju (lielākā daļa), Slovēniju un Itāliju. Ziemeļrietumos to apskalo Triestes līcis, bet dienvidaustrumos — Kvarners un Rijekas līcis. Lielākās pilsētas ir Pula, Roviņa, Poreča (visas Horvātijā), Izola un Kopera (Slovēnijā). Pussalas ziemeļu robežu veido Čičarijas grēda ar augstāko virsotni Učku 1396 m vjl.