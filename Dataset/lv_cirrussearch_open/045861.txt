Kozes pagasts (igauņu: Kose vald) ir viena no 16 Igaunijas Harju apriņķa pašvaldībām un aizņem apriņķa dienvidaustrumu daļu. Pagastā ietilpst 5 lielciemi (Ardu, Habaja, Koze, Koze-Ūemeiza un Ravila) un 58 ciemi. Robežojas ziemeļos ar Raes un Rāziku pagastu, ziemeļaustrumos ar Anijas pagastu, dienvidaustrumos ar Jervas apriņķa Jervas pagastu, Paides pilsētas pašvaldību un Tiri pagastu, dienvidrietumos ar Raplas apriņķa Raplas pagastu un Kohilas pagastu, bet ziemeļrietumos ar Saku pagastu un Kīli pagastu.