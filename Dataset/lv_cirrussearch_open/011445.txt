Homer at the Bat ir amerikāņu animētā seriāla "Simpsoni" trešās sezonas 17. sērija. Pirmoreiz tā tika pārraidīta 1992. gada 20. februārī. Šajā sērijā Springfīldas atomelektrostacijas softbola komandai, ko vada Homērs, sezona ir izdevusies, taču pirms izšķirošās spēles Montgomerijs Bērnss piekrīt derībām un savā komandā uzaicina deviņus spēlētājus no "lielajām līgām", lai nodrošinātu panākumus. Sēriju sarakstīja liels beisbola fans Džons Švarcvelders, savukārt to režisēja Džims Rīdons. Šī tiek uzskatīta par vienu no visu laiku labākajām "Simpsonu" sērijām.