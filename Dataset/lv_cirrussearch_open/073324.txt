Augstais komisārs nacionālo minoritāšu jautājumos ir EDSO amatpersona. Komisāra postenis ir veidots saskaņā ar EDSA 1992. g. samita lēmumu. Darba galvenā metode ir "klusā diplomātija", mērķis — agrīnā konfliktu novēršana un steidzama rīcība saspīlējuma pārejas konflikta fāzē novēršanai. Komisārs neizskata sūdzības par individuāla rakstura tiesību pārkāpumiem un mazākumtautību jautājumus ar terorismu saistitajās situācijās. Mazākumtautību problēmas tajā valstī, kuras pilsonis ir komisārs, un tās mazākumtautības, pie kuras viņš pats pieder, problēmas, komisārs drīkst izskatīt tikai ar visu tieši iesaistīto pušu, ieskaitot attiecīgo valsti, īpašu piekrišanu.