Gonadoliberīns (arī gonadorelīns, gonadotropīna atbrīvotājhormons vai luteinizējošā hormona atbrīvotājhormons) ir hormons, kuru izstrādā hipotalāma sīkšūnu kodolu neirosekretorās šūnas. Tas ietekmē reproduktīvo sistēmu, vielmaiņu un metabolismu. Gonadoliberīns ir polipeptīds, kurš sastāv no 10 aminoskābju atlikumiem. Šis hormons saistās ar plazmatiskajiem receptoriem uz šūnu virsmas. Gonadoliberīna fizioloģiskā iedarbība: Stimulē hipofīzes folikulus stimulējošā hormona un luteinizējošā hormona sekrēciju. Folikulārās fāzes beigās (pirms ovulācijas) tas izraisa folikulus stimulējošā hormona sekrēciju un luteinizējošā hormona impulsveida izdalīšanos. Stimulē prolaktīna sekrēciju. Grūtniecības laikā stimulē horioniskā gonadotropīna sekrēciju. Aiztur nātrija jonus un ūdeni organismā. Stimulē olbaltumvielu sintēzi.