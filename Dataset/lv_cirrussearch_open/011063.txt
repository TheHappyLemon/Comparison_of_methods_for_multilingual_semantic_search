Deisms ir reliģiska filozofija, kurā Dievu skata tikai kā pasaules pirmscēloni, kas ir nošķirts, nav līdzdalīgs un atbildīgs par pasaules turpmākām norisēm un procesiem. Deisti uzskata, ka, piemēram, mūsdienu pasaule ir tās pašas likumu varā, ne Dieva pakļautībā. Līdz ar to deisti noliedz arī visu pārdabisko, pareģojumus un brīnumus. Deisma idejas sāka izplatīties apgaismības periodā (17.—18. gadsimtā). Deisma koncepciju ieviesa Čerberijas Herberts savā darbā De Veritate (1624). Tiek izšķirtas divas deisma formas: klasiskais deisms un modernais deisms.