Koordinātas: 0°N 180°W﻿ / ﻿0°N 180°W﻿ / 0; -180 Datuma maiņas līnija ir starptautiski pieņemta, nosacīta līnija Klusajā okeānā, iedomāta līnija uz Zemes virsas, kas iet no ziemeļpola līdz dienvidpolam. Šajā vietā jaunais datums robežojas ar iepriekšējo datumu. Datuma maiņas līnija aptuveni atbilst 180° meridiānam (antimeridiānam), līdz ar to atrodas pretējā pusē Griničas meridiānam un to šķērsojot, mainās datums. Ceļotāji, kas šķērso datuma maiņas līniju virzienā uz austrumiem, nonāk iepriekšējā datumā, savukārt tie, kas šķērso līniju virzienā uz rietumiem, — nākamajā datumā. Katru dienu laikā no 10.00 līdz 11.59 (UTC) tiek lietoti trīs dažādi datumi, kas notiek UTC+12 zonas vasaras laika un papildu datuma nobīdes laika zonu lietošanas austrumos no 180° meridiāna dēļ.