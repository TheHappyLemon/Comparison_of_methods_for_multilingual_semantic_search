Šis raksts ir par augu ģinti. Par ciemu Sēmes pagastā skatīt rakstu Lazdas (ciems). Lazdas (Corylus) ir neliela bērzu dzimtas ģints — krūmi un koki. Pasaulē zināmas 18 lazdu sugas. Lazdu augļi ir rieksti (lazdu rieksti - nosaukums tirdzniecībā). Latvijā savvaļā plaši izplatīta parastā lazda (Corylus avellana), kas ir lieli krūmi vai reti arī nelieli koki. Lazdas bieži izmanto arī apstādījumos, rindu stādījumos un pat dzīvžogos. Vairākās valstīs lazdas audzē riekstu ieguvei. Lazdu rieksti ir arī nozīmīga barība dažādiem dzīvniekiem.