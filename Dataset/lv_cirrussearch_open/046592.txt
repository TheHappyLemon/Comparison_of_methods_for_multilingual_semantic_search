Divali (Diwali) ir hinduisma gaismu svētki, kas tiek atzīmēti katru gadu rudenī. Vieni no populārākajiem svētkiem hinduismā, Divali simbolizē "gaismas uzvaru pār tumsu, labā uzvaru pār ļauno un zināšanu uzvaru pār nezināšanu". "Gaisma" ir zināšanu un apziņas metafora. Svinību laikā visas mājas, veikali, biroju ēkas tiek spilgti izgaismotas. Gatavošanās un festivāla rituāli ilgst piecas dienas, svētku kulminācija ir trešā diena, kas sakrīt ar tumšāko nakti hinduisma Saules-mēness kalendāra mēnesī kartikā. Svētku festivāls ir oficiāla brīvdiena vairākās valstīs, tai skaitā Indijā, Nepālā, Mjanmā, Šrilankā.