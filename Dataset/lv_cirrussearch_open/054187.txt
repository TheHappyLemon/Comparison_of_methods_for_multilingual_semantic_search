Ivans Piddubnijs (ukraiņu: Іва́н Макси́мович Підду́бний; dzimis 1871. gada 8. oktobrī, miris 1949. gada 8. augustā) bija ukraiņu profesionāls cīkstonis un cirka atlēts, PSRS Nopelniem bagātais sporta meistars (1945), KPFSR Nopelniem bagātais skatuves mākslinieks (1939), cēlies no Zaporožjes kazaku dzimtas. Viens no izcilākajiem profesionālajiem cīkstoņiem pasaulē. Viņš vairākkārt uzvarēja profesionāļu "pasaules čempionātos" klasiskajā (grieķu-romiešu) cīņā, ieskaitot autoritatīvākos — Parīzē (1905—1908).