Rauls Kastro (spāņu: Raúl Castro, dzimis 1931. gada 3. jūnijā Biranā, Kubā) ir Kubas revolucionārs, valsts amatpersona, politiķis. Viņš ir bijis Kubas Valsts padomes prezidents, Kubas Ministru padomes prezidents, armijas virspavēlnieks. Rauls Kastro no 2011. līdz 2021. gadam bija Kubas Komunistiskās partijas Centrālkomitejas pirmais sekretārs. Līdz 2006. gada jūlijam Kubā valdīja Raula vecākais brālis Fidels Kastro, kurš slimības dēļ nodeva varu savam brālim. 2008. gada 24. februārī Rauls Kastro tika ievēlēts par Kubas Valsts padomes prezidentu. Pildīja šo amatu līdz 2018. gadam, kad par prezidentu tika ievēlēts Migels Diazs-Kanels.