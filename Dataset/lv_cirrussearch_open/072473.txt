Nihats Kahvedži (turku: Nihat Kahveci; dzimis 1979. gada 23. novembrī, Stambulā, Turcijā) ir turku futbola treneris un bijušais futbolists, pārstāvējis Turcijas futbola izlasi. Pirmo reizi Turcijas futbola izlasē viņš tika iekļauts 2000. gada spēlē ar Zviedriju. Nihats pārsvarā spēlēja kā priekšējais uzbrucējs, bet varēja spēlēt arī kā centra uzbrucējs. Nihats ir Turcijas Stambulas "Beşiktaş" jauniešu kluba audzēknis un viņa talantu atklāja Hursers Tugajs Čelebi, kad ievēroja Nihatu, spēlējot 1996./97. gadu sezonā. 1997./98. gadu sezonā viņš pievienojās pieaugušo klubam, bet 2002. gadā treneris Džons Toshaks viņu pārcēla ar transfēru uz Sansebastjanas "Real Sociedad". Spēlējot Real Sociedad, Nihata gūto vārtu skaits bija 58, pavisam 122 spēlēs. 2002./03. gadu sezonā Nihata vārtu kopējais skaits jau sasniedza 23 un viņš kļuva par līgas otro rezultatīvāko spēlētāju (pēc Roja Makāja ar 29 vārtiem). Nihats ir spēlējis UEFA Čempionu līgā Real Sociedad sastāvā un pārstāvēja Turciju 2002. gada FIFA Pasaules kausā. Kopš 2006. gada 16. maijā Nihats uz pieciem gadiem ir pārcelts ar Bosmana transfēru uz Villarreal CF klubu.