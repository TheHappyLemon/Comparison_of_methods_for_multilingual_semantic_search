Antverpenes Karaliskā mākslas akadēmija (nīderlandiešu: Koninklijke Academie voor Schone Kunsten van Antwerpen) ir 1663. gadā dibināta mākslas akadēmija Beļģijas pilsētā Antverpenē, valsts ziemeļos. Viena no senākajām un slavenākajām mākslas akadēmijām Eiropā. Mūsdienās Antverpenes akadēmija tiek augsti vērtēta kā modes un dizaina skola. Akadēmiju 1663. gadā dibinājis Austrijas imperatora Ferdinanda III brāļa Leopolda Vilhelma galma mākslinieks Dāvids Tenīrss jaunākais. Skola tika nodibināta ar Spānijas karaļa Felipes IV atļauju. Bijušo un esošo pasniedzēju un studentu vidū minami Lorenss Alma-Tadema (Lawrence Alma-Tadema), Fords Medokss Brauns (Ford Madox Brown), Vilhelms Bušs, Vinsents van Gogs, Pjērs Keiperss (Pierre Cuypers), Hendriks Konsjanss (Hendrik Conscience), Panamarenko, Dāvids Tenīrss jaunākais (David Teniers de Jonge), Henrijs van de Velde, Antuāns Vīrcs (Antoine Wiertz), kā arī Oto Bērtiņš un Jānis Tīdemanis.