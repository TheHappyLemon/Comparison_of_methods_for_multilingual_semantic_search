Vatprakevs (taju: วัดพระแก้ว) jeb Smaragda Budas templis ir budistu dievnams Taizemes galvaspilsētā Bangkokā, Bangkokas Lielās pils kompleksā. Templī atrodas Smaragda Budas skulptūra, kas ir Taizemes aizbildnis. Templis uzbūvēts no 1783. līdz 1785. gadam Čakri dinastijas pirmā karaļa Ramas I (1737 – 1809) valdīšanas laikā. Katrs turpmākais karalis deva savu ieguldījumu tempļa uzlabošanā.