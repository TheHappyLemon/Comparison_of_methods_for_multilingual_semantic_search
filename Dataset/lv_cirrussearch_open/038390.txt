Jožefs "Joci" Pāpai (ungāru: József "Joci" Pápai; dzimis 1981. gada 22. septembrī) ir čigānu izcelsmes Ungārijas dziedātājs, reperis un ģitārists. Viņš piedalījās Ungārijas nacionālajā atlasē 2017. gada Eirovīzijai A Dal 2017 ar dziesmu Origo, un tajā uzvarēja, kas ļāva Joci pārstāvēt Ungāriju 2017. gada Eirovīzijas dziesmu konkursā Kijivā. Fināla kopvērtējumā viņš ieguva 8. vietu. Pēc uzvaras nacionālajā atlasē, viņš piedalījās arī 2019. gada Eirovīzijas dziesmu konkursā Telavivā, Izraēlā, pārstāvot Ungāriju ar dziesmu Az én apám. Savā pusfinālā viņš ieguva 12. vietu, kas neļāva kvalificēties finālam.