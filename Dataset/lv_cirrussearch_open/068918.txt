Romans Zozuļa (ukraiņu: Роман Зозуля; dzimis 1989. gada 17. novembrī) ir ukraiņu futbolists, spēlē uzbrucēja pozīcijā, pārstāvējis Ukrainas futbola izlasi. Kopš 2022. gada Zozuļa spēlē Spānijas komandā Rayo Majadahonda. Pārstāvējis Ukrainas Premjerlīgas komandas Kijivas "Dinamo" un Dnipro. 2016. gadā viņš pārcēlās uz Spāniju, kur Real Betis rindās aizvadījis sešas spēles La Liga turnīrā. Vēlāk vairāk nekā 150 mačus aizvadījis Segunda Division turnīrā, pārstāvot Albacete un Fuenlabrada. Ukrainas futbola izlasi pārstāvējis no 2010. līdz 2016. gadam, kopumā 33 mačos gūstot četrus vārtus. Pārstāvējis izlasi 2016. gada Eiropas čempionātā.