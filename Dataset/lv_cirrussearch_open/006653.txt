Kortnija Basa Koksa (angļu: Courteney Bass Cox; dzimusi 1964. gada 15. jūnijā Birmingemā, Alabamas štatā, ASV) ir amerikāņu aktrise, režisore un producente. Viņa vislabāk pazīstama ar Monikas Gelleres lomu NBC situāciju komēdijā "Draugi". Tāpat ir filmējusies seriālos "Dakterīši" un Seinfeld. Koksa attēlojusi lomas arī tādās pazīstamās filmās kā filmas no filmu sērijas "Kliedziens" (Scream), kā arī filmā "Eiss Ventura: Zvēru detektīvs" (1994). Filmējusies seriālā Cougar Town (2009-2015), par ko saņēmusi savu pirmo Zelta globusa balvas nomināciju. Šajā seriālā Koksa piedalās arī kā režisore (12 sērijas).