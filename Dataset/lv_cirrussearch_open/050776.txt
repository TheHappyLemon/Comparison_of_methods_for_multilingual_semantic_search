Katrīna Lielā (angļu: Catherine the Great) ir britu-amerikāņu četru sēriju miniseriāls. Tā scenārija autors ir Naidžels Viljamss, bet režisors Filips Mārtins. Seriāls veidots pēc Sky Atlantic un HBO Miniseries pasūtījuma. Galvenajā, Katrīnas Lielās, lomā ir Helēna Mirena. Vairums filmas ainu uzņemts Lietuvā. Taču liela daļas filmēšanas notikusi arī Rundāles pilī, Latvijā, kur filmētas epizodes troņa istabā, pils gaiteņos un balle, kā arī ainas, kas notiek ārpusē uz pils kāpnēm. Atsevišķas epizodes uzņemtas Sanktpēterbugā (Pēterhofā), Gatčinā un Carskoje Selo.