Latvijas Matemātikas biedrība (LMB) ir Latvijas matemātiķu zinātniska apvienība, ko Starptautiskā Matemātiķu apvienība atzīst kā Latvijas valsts nacionālo matemātisko organizāciju. Tās mērķis ir veicināt matemātisko darbību Latvijā, vienlaikus nostiprinot iepriekšējos sasniegumus, un tā ir atbildīga par Latvijas matemātiķu pārstāvēšanu starptautiskā līmenī. Biedrība katru otro gadu rīko matemātikas konferenci kādā no Latvijas augstskolām. 2018. gadā 13. un 14. aprīlī norisinājās 12. Latvijas matemātikas konference, kas notika Ventspils Augstskolā. Latvijas Matemātikas biedrība dibināta 1993. gadā. Biedrības pašreizējais prezidents ir Latvijas Universitātes profesors Andrejs Reinfelds.