Hermētisms ir reliģiska, filozofiska un ezoteriska tradīcija, kas balstās Hermesa Trismegista rakstos. Viņa raksti ļoti ietekmēja Rietumu ezoterikas tradīciju, kā arī bija nozīmīgi renesanses un reformācijas laikā kopumā. Hermētismu ar zinātni Viduslaiku noslēgumā vienoja uzskats, ka cilvēkam ir iespēja pārvaldīt dabas procesus. Hermētisms sakņojas prisca theologia doktrīnā — visām pasaules reliģijām ir viena īstā teoloģija. Hermētisti tic, ka Visuma gudrībā ietilpst trīs lietas — alķīmija, astroloģija un maģija — tās cenšas izzināt un praktizēt.