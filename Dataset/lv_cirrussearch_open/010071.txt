Valsts gaisa satiksme bija Latvijas valstij piederoša lidsabiedrība, kuras bāzes lidosta bija Spilves lidosta Rīgā. 1937. gada 15. jūnijā aviokompānija atklāja gaisa satiksmes līniju Rīga - Liepāja, kuru apkalpoja ar divām septiņvietīgām De Havilland DH-89 Dragon Rapide lidmašīnām. Kopš 1938. gada gaisa satiksme notika visas sezonas. Līdz 1939. gadam bija plānots atklāt gaisa satiksmes līnijas Rīga - Ventspils - Liepāja un Rīga - Krustpils - Daugavpils, kas tomēr netika realizēta.