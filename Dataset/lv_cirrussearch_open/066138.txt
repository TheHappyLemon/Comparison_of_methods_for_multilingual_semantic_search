Džovanni Rota Rinaldi (itāļu: Giovanni Rota Rinaldi; dzimis 1911. gada 3. decembrī, miris 1979. gada 10. aprīlī) bija itāļu komponists, pianists, diriģents un filmu oriģinālmūzikas autors. Vislabāk pazīstams ar savu oriģinālmūziku, ko sarakstījis Federiko Fellīni un Lukīno Viskonti filmām. Saņēmis Amerikas Kinoakadēmijas balvu kategorijā "Labākā oriģinālmūzika" par mūziku 1974. gada Frānsisa Forda Kopolas filmai "Krusttēvs 2". Rota radījis mūziku tādām filmām kā "Dīkdieņi" (I vitelloni, 1953), "Ceļš" (1954), "Karš un miers" (War and Peace, 1956), "Baltās naktis" (Le notti bianche, 1957) "Kabīrijas naktis" (1957), "Spožajā saulē" (Plein soleil, 1960), "Roko un viņa brāļi" (1960), "Saldā dzīve" (1960), "Gepards" (Il Gattopardo, 1963), "Astoņarpus" (1963), "Džuljeta un rēgi" (Giulietta degli spiriti, 1965), "Romeo un Džuljeta" (1968), "Satirikons" (Satyricon, 1969), "Krusttēvs" (1972), "Roma" (Roma, 1972), "Nāve uz Nīlas" (Death on the Nile, 1978).