"Toms un Džerijs: Ātrs un briesmīgs" (angļu: Tom and Jerry: The Fast and the Furry) ir 2005. gada ASV animācijas filma, kuras režisors un scenārija autors ir Bills Kops. Filmā galvenās lomas ierunājuši Džons Dimadžo, Robs Polsens, Billijs Vests, Džess Hārnells, Čārlijs Adlers, Džefs Benets, Toms Kenijs, Tresa Maknīla, Nils Ross, Toms Pinto, Dž. Grants Albrehts, Bills Kops, Vikija Luisa, Stīvens Ruts, Čārlijs Šlaters un Rena Naitingeila. Šī ir trešā priekš mājas kino veidotā Toma un Džerija filma. Tā kopā ar filmu "Toms un Džerijs uz Marsa" (režisors un scenārists arī Bills Kops) veidotas atzīmējot 65. gadadienu kopš kaķa un peles komandas debijas 1940. gadā. Filmas "Toms un Džerijs: Ātrs un briesmīgs" pirmizrāde atsevišķās ASV pilsētās notika 2005. gada 3. septembrī. Vēlāk, 2005. gada 11. oktobrī, filma tika izdota gan VHS (šī ir pēdējā Toma un Džerija filma, kas izdota šajā formātā), gan DVD formātos, bet 2011. gada 5. aprīlī filmu pārizdeva Blu-ray Disc formātā.