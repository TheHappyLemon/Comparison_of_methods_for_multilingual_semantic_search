Myspace, tiek stilizēts kā My_____, iepriekš zināms kā MySpace, ir tiešsaistes sociālā tīkla tīmekļa vietne. Brīvās piekļuves tīmekļa vietnes īpašnieks ir News Corporation, kuras mītne atrodas ASV Kalifornijas štata Beverlihilsā. Tīmekļa vietne tika atvērta 2003. gadā. Tās moto ir "Vieta draugiem" (A Place for Friends). Myspace kļuva par ASV populārāko sociālo tīklu 2006. gada jūnijā, šajā pozīcijā portāls noturējās visu 2007. un 2008. gadu. 2008. gada aprīlī populārāko tīmekļa vietņu sarakstā to apsteidza galvenais konkurents Facebook. Myspace uzņēmumā strādā 1000 darbinieku. Vidēji mēnesī šo tīmekļa vietni apmeklē 43,2 miljoni lietotāju.