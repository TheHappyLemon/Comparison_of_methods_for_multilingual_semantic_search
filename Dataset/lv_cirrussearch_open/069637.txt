Nikolāss Blūmbergens (nīderlandiešu: Nicolaas Bloembergen; dzimis 1920. gada 11. martā, miris 2017. gada 5. septembrī) bija Nīderlandes, vēlāk Amerikas Savienoto Valstu, fiziķis. Viņa zinātniskā darbība ir saistīta ar nelineāro optiku un lāzera spektroskopiju. Strādājis arī kā profesors Hārvarda Universitātē. 1981. gadā kopā ar Artūru Šavlovu ieguva Nobela prēmiju fizikā “par viņu ieguldījumu lāzeru spektroskopijas attīstībā”. Šajā pašā gadā Nobela prēmiju vēl saņēma Kajs Sīgbāns.