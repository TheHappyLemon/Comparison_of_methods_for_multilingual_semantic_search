Filofrosine, iepriekš zināms arī kā Jupiters LVIII un S/2003 J 15, ir neliels Jupitera pavadonis. To 2003. gadā atklāja zinātnieku komanda, kuru vadīja Skots Šepards (Scott S. Sheppard). Filofrosine ir neliels pavadonis, diametrs tikai apmēram 2 km. Pavadonis ir piederīgs Pāsifajas grupai. Nosaukumu Jupiters LVIII, Starptautiskā Astronomijas savienība pavadonim piešķīra tikai 2017. gada 9. jūnijā, pēc precīzas orbītas noteikšanas. 2019. gadā pavadonis nosaukts par Filofrosini (Φιλοφροσύνη), sengrieķu draudzīguma un laipnības gara, Hēfaista un Aglajas meitas un Zeva mazmeitas vārdā. Nosaukums izvēlēts konkursā, kas notika vietnē Twitter, un to ierosināja lietotāji.