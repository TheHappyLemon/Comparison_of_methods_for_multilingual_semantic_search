Saimons Gerenss (angļu: Simon Gerrans; dzimis 1980. gada 16. maijā) ir bijušais profesionālais Austrālijas šosejas riteņbraucējs. Gerenss ir divkārtējs Austrālijas čempions grupas braucienā, uzvarējis 2012 un 2014. gadā. Viņa lielākie sasniegumi ir 4 kopvērtējuma uzvaras Tour Down Under, un viendienas sacensībās 2009. gada GP Ouest-France, 2012. gada Milāna—Sanremo, 2014. gada Ljēža—Bastoņa—Ljēža, 2012. un 2014. gada Grand Prix Cycliste de Québec, 2014. gada Grand Prix Cycliste de Montréal un uzvaras posmos visās trijās Lielajās tūrēs. 2013. gada Tour de France, Gerenss uzvarēja trešā posma sprinta finišā un pārņēma dzelteno līdera krekliņu, pēc tam ar komandu uzvarot arī nākamajā posmā komandu braucienā. 2014. gada Pasaules čempionāta grupas braucienā Gerenss izcīnīja sudraba medaļu. 2018. gada sezonā pievienojies BMC Racing Team komandai. 2018. gada augustā paziņoja par plāniem beigt karjeru pēc sezonas beigām.