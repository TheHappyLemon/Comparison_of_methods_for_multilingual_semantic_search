Rožainais pagaurs (latīņu: Spergularia rubra) ir neļķu dzimtas suga, kuras dabiskais izplatības areāls ir Eiropas vidusdaļā un Vidusjūras reģionā, taču mūsdienās ir plaši sastopama Eirāzijā un Ziemeļamerikā. Latvijā suga ir sastopama nereti visā valsts teritorijā, kur atsevišķi eksemplāri un nelielas grupas aug tīrumos, atmatās, nezālienēs un ceļmalās, retāk — sausās mežmalās.