Peldošais restorāns ir kuģis, parasti liela tērauda barža vai veca kuģa korpuss, ko lieto kā restorānu uz ūdens. Kādu laiku lielākais peldošais restorāns bija Aberdīnā, Honkongā izvietotais Jumbo Kingdom, līdz 2022. gadā tas nogrima. Dažkārt no ekspluatācijas izņemtiem kuģiem tiek dota otrā dzīve kā peldošajiem restorāniem. 1941. gadā uzbūvētais bijušais automašīnu prāmis New York kalpo kā DiMillo's Portlendā. Cits piemērs ir vilcienu prāmis Lansdowne, kurš kalpoja kā restorāns Detroitā. Pastāvēja plāni atjaunot Lansdowne darbību kā restorānam Bufalo promenādē, tomēr plāni nerealizējās un to sagrieza metāllūžņos 2008. gada vasarā. Trešais piemērs, kad kuģa korpusu pārvērta šim nolūkam, ir Captain John's Harbour Boat Restaurant Toronto, kuru izvietoja uz MK Jadran, bijušā Dienvidslāvijas kuģa. Tomēr arī to slēdza un sagrieza metāllūžņos. Normac, kurš bija pirmais kuģis, kuru izmantoja restorānam Captain John's Harbour Boat Restaurant, tika pārvietots uz Portdalhauzī (Port Dalhousie - angļu val.) kā peldošais kokteiļu laundžs Big Kahuna, bet pēc tam turpināja darbu kā Riverboat Mexican Grill.