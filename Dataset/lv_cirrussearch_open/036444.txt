Jiri Ratass (igauņu: Jüri Ratas; dzimis 1978. gada 2. jūlijā Tallinā) ir Igaunijas politiķis. Kopš 2016. gada viņš ir Igaunijas Centra partijas vadītājs. Ratass no 2016. līdz 2021. gadam bija Igaunijas premjerministrs. Viņs ir bijis Rīgikogu viceprezidents. Ratass no 2016. līdz 2021. gadam bija Tallinas mērs. Kā Tallinas mērs bija iniciators Eiropas Zaļās galvaspilsētas programmai. 2016. gada 5. novembrī Ratass tika izvēlēts par Edgara Savisāra pēcteci Centra partijas vadītāja amatam. Pēc Tāvi Reivasa otrās valdības sadalīšanās iekšējo nesaskaņu dēļ koalīcijā tika uzsāktas sarunas starp Centra partiju, Sociāldemokrātisko partiju un Par Tēvzemi un Res Publica apvienību. 19. novembrī partijas vienojās par koalīcijas nosacījumiem, kuru vadītu Ratass. Ratass premjerministra zvērestu nodeva 23. novembrī. 2021. gada janvārī prokuratūra krimināllietā par ziedojumiem apmaiņā pret aizdevuma piešķiršanu ar atvieglotiem nosacījumiem nekustamā īpašuma uzņēmumam Porto Franco Ratasa vadītajai Centra partijai noteica aizdomās turamā statusu. Pēc Centra partijas valdes sēdes 13. janvārī Jiri Ratass paziņoja par atkāpšanos no premjerministra amata. 2021. gada 26. janvārī Ratasu Igaunijas premjerministra amatā nomainīja Kaja Kallasa J. Ratass ir precējies, un viņam ir meita un divi dēli.