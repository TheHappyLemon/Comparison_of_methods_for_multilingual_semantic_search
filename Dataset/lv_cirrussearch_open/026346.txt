Ziemeļkorejas karogs kopš 1948. gada 8. septembra ir Ziemeļkorejas valsts karogs un viens no nacionālajiem simboliem atbilstoši Ziemeļkorejas konstitūcijas 170. pantā noteiktajam. Karogs pieņemts pēc tam, kad Koreja sadalījās divās valstīs, Dienvidkorejai paturot karogu, kas vēsturiski ir bijis korejiešu tautas simbols. Ziemeļkorejas karogu izstrādāja ar PSRS palīdzību. Karoga malu attiecība ir 1:2, tā centrā attēlota plata sarkna svītra, uz kuras novietota piecstaru sarkanā zvaigzne baltā aplī. Vidussvītrai paralēli iet šauras baltas svītras, kuras noslēdz platākas svītras zilā krāsā.