Šis raksts ir par 2023. gada filmu. Par citām jēdziena Dogmens nozīmēm skatīt nozīmju atdalīšanas lapu. "Dogmens" (franču: DogMan) ir 2023. gada Francijas spraiga sižeta drāmas filma angļu valodā, kuras režisors un scenārija autors ir Liks Besons. Filmā galvenās lomas atveido Keilebs Lendrijs Džonss un Džonika T. Gibsa. Filma stāsta par kādu vīrieti un viņa bērnībā piedzīvoto traumu, kā arī mīlestību pret suņiem. Filmas "Dogmens" pirmizrāde notika 2023. gada 31. augustā Venēcijas kinofestivālā, kur tā sacentās par Zelta lauvas balvu. Latvijā filmas pirmizrāde notika 2024. gada 5. janvārī. Filma saņēma atšķirīgus kritiķu vērtējumus un tīmekļa vietnē Rotten Tomatoes tai ir 58% vērtējums.