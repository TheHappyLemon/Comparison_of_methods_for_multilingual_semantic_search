Koulmena sala (angļu: Coulman Island) ir pārsvarā ar ledu klāta sala Rosa jūras rietumu piekrastē Antarktīdā. Sastāv no vairākiem savienotiem vulkāniem un atrodas 16 km no Džonsa raga kontinenta piekrastē. Salas garums ir ap 34 km. Ziemeļdaļa ir zemāka, dienviddaļā atrodas līdz 1998 m augstā Hoksa augstiene, kuras lielu daļu aizņem 4,8 km plata un līdz 701 m dziļa kaldera. Salas ziemeļu piekrastē atrodas ievērojama imperatorpingvīnu kolonija, austrumu piekrastē — vairākas Adelijas pingvīnu kolonijas. Salu 1841. gadā atklāja Džeimsa Rosa ekspedīcija, kurš to nosauca sava patēva Tomasa Koulmena (Thomas Coulman) vārdā.