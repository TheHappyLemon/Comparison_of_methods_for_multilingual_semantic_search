Karlsrūes/Bādenbādenes lidosta (vācu: Flughafen Karlsruhe/Baden-Baden) ir starptautiska lidosta Vācijas dienvidrietumos, Bādenes-Virtembergas zemē, netālu no Reinas un robežas ar Franciju. Lielākoties apkalpo zemo cenu lidsabiedrību reisus. Lidosta ir daļa no Bādenes Airparka rūpnieciskās zonas. Lidosta kā militārais lidlauks uzcelta 1952. gadā. No 1953. līdz 1994. gadam šeit atradās Kanādas bruņoto spēku Bādenes-Zollingenes karabāze (CFB Baden–Soellingen). Pēc bāzes slēgšanas teritoriju pārņēma uzņēmums Baden-Airpark GmbH. 2001. gadā no lidlauka tika veikts pirmais civilais pasažieru reiss.