Nestors Mahno (ukraiņu: Нестор Іванович Махно, krievu: Нестор Иванович Махно; dzimis 1888. gada 7. novembrī [v.s. 26. oktobrī], miris 1934. gada 6. jūlijā) bija ukraiņu anarhokomunists, kurš no 1918. līdz 1921. gadam vadīja zemnieku veidoto Revolucionāro Ukrainas nemiernieku armiju (ukraiņu: Революційна повстанська армія України), kura kādu laiku kontrolēja lielu daļu Ukrainas dienviddaļas. Armijas kontrolētajos apgabalos tika ieviesta vara, kura balstījās uz anarhisma principiem. Mahno arī pazīstams kā Krievijas pilsoņu kara ieroča — tačankas izgudrotājs.