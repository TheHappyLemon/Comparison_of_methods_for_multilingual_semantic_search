HIM bija Somijas rokgrupa. To 1991. gadā dibināja Ville Valo (vokālists), Miko "Linde" Linstrēms (ģitārists) un Miko "Mige" Pānanens (basists). Grupa ir izdevusi septiņus studijas albumus, no kuriem jaunākais ir izdots 2013. gadā. 2006. gada septembrī viņu albums Dark Light tika sertificēts ar zelta disku pēc RIAA standartiem, tādējādi HIM kļuva par pirmo Somijas grupu, kuras albums ticis sertificēts ar zelta disku ASV. Pieci viņu albumi ir sertificēti ar platīna disku Somijā, savukārt Razorblade Romance Somijā ir sertificēts ar dubulto platīnu un Vācijā ar platīnu.