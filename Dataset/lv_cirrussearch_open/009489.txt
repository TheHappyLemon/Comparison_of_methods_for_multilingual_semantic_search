Paukošana, pazīstama arī kā modernā paukošana, lai atšķirtu to no vēsturiskās paukošanas, ir viens no cīņas sporta veidiem, kur tiek izmantoti aukstie ieroči. Paukošana (ar špagu) ir viena no modernās pieccīņas disciplīnām. Modernās paukošanas vēsture sākusies 18. gadsimtā. Paukošana ir viens no četriem sporta veidiem, kas ir ticis iekļauts visās modernajās Olimpiskajās spēlēs. Sporta paukošanā izmanto trīs veidu ieročus: floreti, špagu un zobenu. Sievietes sacenšas tikai ar floreti. Startējot ar dažādiem ieročiem, ir atšķirīgas "punktu gūšanas zonas".