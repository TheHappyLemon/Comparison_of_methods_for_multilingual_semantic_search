STSAT-2B bija Dienvidkorejas eksperimentālais pavadonis tika zaudēts 2010. gada jūnijā nesējraķetes Naro-1 (KSLV-1) otrajā, neveiksmīgā startā. Kosmiskā aparāta masa ir mazāka par 100 kg. Izmēri 615 × 673 × 898 mm. Pavadoņa konstrukcija ir identiska STSAT-2. Zinātniskā instrumenta Laimena alfa Saules teleskopa vietā STSAT-2B ir uzstādīts Dual-channel Radiometer for Earth and Atmosphere Monitoring (DREAM) — instruments, kas mēra Zemes spožuma temperatūru 23,8 GHz un 37 GHz frekvencē. Pavadonī uzstādīts lāzeratstarotāju bloks pavadoņlokācijas mērījumiem no zemes; tam ir augstāka precizitāte. STSAT-2 tika palaists 2010. gada 10. jūnijā 08:01 UTC ar nesējraķeti Naro-1 no Naro kosmosa centra. Pirmās pakāpes, kura izgatavota Krievijā, darbības 137. sekundē tika zaudēts radiokontakts ar raķeti. Tiek uzskatīts, ka tā eksploadēja. Dienvidkoreja un Krievija izveidoja avārijas komisiju, kurai bija jānosaka kļūmes iemesls. 2010. gada augustā tā tikās, bet nespēja dot vienotu slēdzienu.