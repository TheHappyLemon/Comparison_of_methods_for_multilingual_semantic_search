"Seksa video" (angļu: Sex Tape) ir 2014. gada ASV komēdija, kuras režisors ir Džeiks Kasdans. Galvenās lomas filmā atveido Kemerone Diasa, Džeisons Sīgels, Robs Kordrijs, Ellija Kempere un Robs Lovs. Filmas pirmizrāde notika 2014. gada 18. jūlijā. Džejs un Ennija ir laulāts pāris ar diviem bērniem, kura intīmajā dzīvē iestājies panīkums. Lai to labotu, Ennija piedāvā izveidot seksa video. Pēc video nofilmēšanas Ennija liek to izdzēst, tomēr Džejs video nejauši sinhronizē citās viedierīcēs, ko pāris laika gaitā ir atdevis paziņām. Kad video neizdodas izdzēst no tīkla, Džejs un Ennija panikā dodas atgūt atdotās viedierīces, pirms video tiek ieraudzīts.