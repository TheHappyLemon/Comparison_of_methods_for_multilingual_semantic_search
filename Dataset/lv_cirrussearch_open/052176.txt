Par vieglajiem metāliem sauc metālus ar relatīvi maziem blīvumiem. Lai gan nav vienotas vispārpieņemtas definīcijas, parasti par vieglajiem metāliem sauc tādus, kuru blīvums ir mazāks par 5 g/cm3. Pēc šīs definīcijas, vieglie metāli ir visi sārmu un sārmzemju metāli (izņemot rādiju), kā arī daži 3., 4. un 13. grupas elementi. Pats vieglākais metāls ir litijs, kura blīvums ir 0,535 g/cm3.