Branas pils (rumāņu: Castelul Bran) ir pils Branā, Rumānijā. Rumānijas nacionālais piemineklis. Atrodas uz robežas starp Transilvāniju un Valahiju. Pazīstama kā "Drakulas pils", lai arī tā ir tikai viena no daudzām pilīm, kas tiek saistītas ar Brema Stokera romāna "Drakula" galveno varoni. Nav arī apliecināts, ka Stokers zinājis par šo pili. Mūsdienās pilī iekārtots muzejs, kurā apskatāmas karalienes Marijas kolekcionētie mākslas darbi un mēbeles.