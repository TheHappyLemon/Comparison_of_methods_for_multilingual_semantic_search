Novgorodas kņazu saraksts (862–1480) ietver sevī visu Novgorodas kņazu uzskaitījumu no teiksmainā vikingu ķēniņa Rurika līdz Maskavas lielkņazam Ivanam III, kas iznīcināja Novgorodas republikas neatkarību un pievienoja to Maskavijas lielkņazistei. Ingrijas kara laikā zviedri Jakoba Delagardija vadībā 1611. gadā ieņēma Novgorodas kremli un uz neilgu laiku atjaunoja Novgorodas lielkņazisti Zviedrijas protektorātā, bet 1617. gada martā to atkal pakļāva Krievijas caristei pēc Stolbovas miera līguma parakstīšanas.