"Pie skaistās, zilās Donavas" (vācu: An der schönen blauen Donau) ir austriešu komponista Johana Štrausa II valsis. Skaņdarbs komponēts 1866. gadā, pirmoreiz izpildīts koncertā 1867. gada 15. februārī. Tiek uzskatīts par vienu no populārākajiem klasiskās mūzikas skaņdarbiem. Tomēr sākumā lielus panākumus tas neguva. Sākotnējai versijai bija arī vārdi, tomēr Štrauss 1867. gada Parīzes pasaules izstādei sacerēja orķestra versiju, kas arī guva panākumus.