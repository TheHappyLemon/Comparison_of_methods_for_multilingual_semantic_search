1991.—1992. gada Eiropas kausa sezona bija Eiropas spēcīgākā futbola klubu turnīra 37. sezona. Sezona ilga no 1991. gada 18. septembra līdz 1992. gada 20. maijam. Finālspēle norisinājās Vemblija stadionā Londonā. Par Eiropas kausa uzvarētājiem pirmo reizi kļuva Spānijas klubs Barcelona, kas finālā uzvarēja Itālijas klubu Sampdoria ar rezultātu 1–0. Šī bija pirmā sezona, kad turnīra gaitā notika grupu turnīrs. Pēc otrās kārtas, astoņas komandas tika sadalītas divās grupās. Uzvarētājs no katras grupas iekļuva finālā. Pagājušā gada uzvarētāji Belgradas "Crvena Zvezda" Dienvidslāvijas karu dēļ, nevarēja aizvadīt spēles savā laukumā. Šī bija pēdējā reize, kad turnīrā piedalījās komanda no Dienvidslāvijas. Nākamā dalība bija 1997.—1998. gada UEFA Čempionu līgas sezonā, kad piedalījās komanda no Dienvidslāvijas Federatīvās Republikas. Hansa Rostock kļuva par pēdējo Austrumvācijas komandu, kas ir piedalījusies Eiropas kausā. Arsenal kļuva par pirmo Anglijas komandu Eiropas kausā kopš 1986. gada.