"Izredzētie" (angļu: The Bling Ring) ir 2013. gada ASV, Apvienotās Karalistes, Vācijas, Francijas un Japānas kopražojuma kriminālfilma, kuras režisore, scenārija autore un viena no producentiem ir Sofija Kopola. Galvenās lomas filmā atveido Keitija Čanga, Izraels Brusards, Emma Votsone, Klēra Džuljena un Taisa Farmiga. Filmas pirmizrāde notika 2013. gada 16. maijā Kannu kinofestivālā. Filma ir balstīta uz patiesiem notikumiem. Pusaudžu grupa, kura ir apsēsta ar slavu, izmanto internetu, lai uzzinātu slavenību atrašanās vietu un vēlāk aplaupītu šo slavenību mājas.