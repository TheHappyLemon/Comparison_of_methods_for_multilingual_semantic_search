Kulturālā zemošanās (angļu: cultural cringe) kultūras pētījumos un sociālajā antropoloģijā ir internalizēts mazvērtības komplekss, kas liek cilvēkiem valstī noraidīt savu kultūru un uztvert to kā zemāku par citu valstu kultūru. Piemēram, Austrālijā agrāk bija plaši izplatīts uzskats, ka Austrālijas kultūras darbi, īpaši literatūrā un mākslā, ir zemāk vērtējami par tiem, kas radīti Lielbritānijā un Eiropā.