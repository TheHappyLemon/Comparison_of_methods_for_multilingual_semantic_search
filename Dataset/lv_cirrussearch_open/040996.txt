Džodija Oklenda Vitakere (angļu: Jodie Auckland Whittaker; dzimusi 1982. gada 3. jūnijā) ir angļu aktrise. Viņa kļuva pazīstama 2006. gadā ar debiju filmā Venus, par kuru saņēma Britu neatkarīgā kino balvu (British Independent Film Award) un nomināciju Satellite Award balvai. Vēlāk viņa tika uzslavēta par lomām kulta zinātniskās fantastikas filmā Attack the Block, seriāla Black Mirror epizodē The Entire History of You un sērojošās mātes lomu filmā Broadchurch. 2017. gada 16. jūlijā BBC paziņoja, ka Vitakere kļūs par Trīspadsmito Doktori un pirmo Doktoru — sievieti Lielbritānijas televīzijas seriālā Doctor Who. Seriālā viņa pirmo reizi parādījās 2017. gada Ziemassvētku sērijā Twice Upon a Time, kad Divpadsmitais Doktors (Pīters Kapaldi) atjaunojās Trīspadsmitās Doktores tēlā. Vitakeres piedalīšanās seriālā sākās tā vienpadsmitajā sezonā 2018. gada oktobrī.