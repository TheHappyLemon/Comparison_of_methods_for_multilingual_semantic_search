Leopolds Georgs Kristiāns Frīdrihs (vācu: Leopold Georg Christian Friedrich, franču: Léopold Georges Chrétien Frédéric, nīderlandiešu: Leopold Joris Christiaan Frederik, dzimis 1790. gada 16. decembrī, miris 1865. gada 10. decembrī) bija vācu princis no Saksijas Koburgas un Gotas dzimtas, kurš kļuva par pirmo Beļģijas karali, kad 1831. gadā Beļģija kļuva par neatkarīgu valsti. 1865. gadā viņš nomira, un par jauno Beļģijas karali kļuva viņa dēls Leopolds II.