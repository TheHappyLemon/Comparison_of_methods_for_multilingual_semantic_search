Agripa bija sengrieķu astronoms, kurš veica novērojumus I. gs. beigās. Agripa ir minēts Ptolemaja darbā "Almagest". Tajā aprakstīts astronomisks novērojums, kuru Agripa veicis 92. gadā m.ē. Ptolemajs raksta, ka Agripa novēroja Plejāžu aizklāšanu ar Mēness dienviddaļu Domiciāna valdīšanas 12. gada bitīniešu mēneša Metros 7. dienā. Iespējams, ka Agripas novērojuma mērķis bija pārbaudīt ekvinokciju precesiju, kuru bija atklājis Hiparhs. Mēness redzamās puses krāteris Agripa nodēvēts astronoma vārdā.