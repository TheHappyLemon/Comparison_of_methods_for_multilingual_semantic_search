The Associated Press ir ASV ziņu aģentūra. The Associated Press ir vairāku ASV laikrakstu, radio staciju un televīziju īpašums. Visi aģentūras sastāvā esošie mediji veido rakstus The Associated Press un izmanto citu aģentūras darbinieku sarakstīto materiālu. Daudzi laikraksti un raidorganizācijas ir The Associated Press abonenti, kam jāmaksā nodeva, lai izmantotu aģentūras darbinieku sarakstīto materiālu. Saskaņā ar 2005. gada datiem, aģentūras ziņu materiālus ir publicējuši vairāk nekā 1700 laikraksti, kā arī vairāk nekā 5000 televīzijas un radio organizācijas. Tāpat The Associated Press bibliotēkā atrodas vairāk nekā 10 miljoni fotogrāfiju. Aģentūrai ir 243 ziņu biroji, tā darbojas vismaz 120 valstīs.