Ganimēds (grieķu: Γανυμήδης, Ganymēdēs) sengrieķu mitoloģijā ir varonis un skaists jauneklis no Trojas. Viņa vecāki bija trojiešu valdnieks Trojs un nimfa Kailiroja. Homērs Ganimēdu aprakstījis kā skaistāko no mirstīgajiem. Vienā mīta versijā Zevs, pārvērties par ērgli vai sūtījis ērgli šim darbam, nolaupa Ganimēdu skaistuma dēļ un aizved viņu Olimpa kalnā, kur Ganimēds kļūst par nektāra pildītāju kausos dievu dzīrēs. Viens no populārākajiem personāžiem antīkajā tēlotājmākslā. Bieži mākslas darbos attēlots Ganimēda nolaupīšanas mīts. Mīts kļuva par modeli attiecībām starp vīrieti un jaunieti.