"Akvārijs" (angļu: Fish Tank) ir 2009. gada drāma, kuras režisore un scenārija autore ir Andrea Ārnolda. Galvenās lomas atveido Keitija Džervisa, Maikls Fasbenders, Kīrstons Veirings, Rebeka Grifitsa, Harijs Tredavejs un Sidnija Mērija Neša. Filmas pirmizrāde notika 2009. gada 14. maijā Kannu filmu festivālā. Filmas galvenā varone ir 15 gadus vecā Mia Viljamsa, kura dzīvo kopā ar māti Džoannu. Kad Džoanna sāk satikties ar Konoru, mātes jaunais draugs jau no paša sākuma ieintriģē Miu, kas noved pie mīlas dēkas starp Konoru un Miu. Tomēr drīz vien Mia atklāj, ka Konors ir pavisam citādāks, nekā sākumā šķita.