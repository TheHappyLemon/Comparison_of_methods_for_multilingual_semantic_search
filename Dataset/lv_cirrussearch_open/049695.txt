"Stārskijs un Hačs" (angļu: Starsky & Hutch) ir 2004. gada kriminālkomēdijas filma, kas balstīta uz 20. gadsimta 70. gadu tāda paša nosaukuma televīzijas seriālu. Filmas režisors un viens no scenārija autoriem ir Tods Filipss. Galvenās lomas atveido Ouens Vilsons, Bens Stillers, Vinss Vons, Džuljeta Lūisa, Freds Viljamsons un Džeisons Beitmens. Filmas pirmizrāde notika 2004. gada 5. martā. Kens "Hačs" Hačinsons un Deivs Stārskijs ir divi policisti, kuri pārvietojas ar sarkani baltu Ford Torino un atrisina dažādas krimināllietas, liekot lietā arī viņu informanta Huggy Bear pienestās ziņas.