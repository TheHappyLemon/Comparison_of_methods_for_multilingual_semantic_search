Tamperes "Ilves" (somu: Tampereen Ilves) ir hokeja komanda, kas bāzēta Tamperē, Somijā, un spēlē SM līgā. Tā ir otra titulētākā Somijas komanda, par valsts čempioni kļūstot 16 reizes. Tiesa, pēdējo reizi komandai to izdevās paveikt vien tālajā 1985. gadā. 1999.—00. gada sezonā "Ilves" sastāvā spēlēja latviešu aizsargs Rodrigo Laviņš, 2003.—04. gada sezonā komandas rindās atradās Kaspars Astašenko, bet 2006.—07. gada sezonā "Ilves" spēlēja uzreiz divi Latvijas hokejisti – Lauris Dārziņš un Aleksandrs Jerofejevs.