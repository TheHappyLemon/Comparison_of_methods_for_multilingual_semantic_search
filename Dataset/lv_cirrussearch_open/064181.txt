Karola Bukē (franču: Carole Bouquet, dzimusi 1957. gada 18. augustā) ir franču aktrise. Kopš 1977. gada Bukē ir piedalījusies vairāk nekā 60 filmās. Pirmā lielā loma Bukē bija Luisa Bunjuela filmā "Šis slepenais iekāres objekts" (1977). 1981. gadā piedalījusies Džeimsa Bonda filmā "Tikai tavās acīs" (For Your Eyes Only). No 1986. līdz 1997. gadam viņa bija Chanel No. 5 galvenā seja. 1990. gadā Bukē saņēma Cēzara balvu kā labākā aktrise par lomu filmā Trop belle pour toi.