Krievijas Federācijas Federālā sapulce ir Krievijas Federācijas parlaments, augstākā pārstāvniecības un likumdošanas institūcija Krievijā (atbilstoši Krievijas Federācijas Konstitūcijas 95. pantam) Federālās sapulces statusu nosaka Krievijas Federācijas Konstitūcijas 5. daļa. Federālās sapulces funkcijas ir sadalītas starp divām parlamenta palātām — Valsts domi un Federācijas padomi (atbilstoši Krievijas Konstitūcijas 95. pantam). Abas palātas var sapulcēties kopīgām sēdēm, lai noklausītos ikgadējo Krievijas Prezidenta ziņojumu par situāciju valstī, Krievijas Federācijas Konstitucionālās tiesas ziņojumus, kā arī lai noklausītos ārvalstu vadītāju uzstāšanos (Krievijas konstitūcijas 100. pants).