"Sliktais opis" (angļu: Jackass Presents: Bad Grandpa) ir 2013. gadā uzņemta režisora Džefa Tremeina slēptās kameras komēdija. Scenārija autori ir Tremeins, Džonijs Noksvils un Spaiks Džonss. Galvenās lomas filmā atveido Džonijs Noksvils un Džeksons Nikols. Filmas izplatītājs ir Paramount Pictures. Filmas pirmizrāde gan Latvijā, gan ASV notika 2013. gada 25. oktobrī. "Sliktais opis" arī satur dažādus jokus, taču pretēji citām Jackass filmām, tam ir stāsts. Filma tika nominēta par Labāko grimu 86. Kinoakadēmijas balvā, kļūstot par pirmo filmu Jackass filmu sērijā, kas nominēta Oskara balvai.