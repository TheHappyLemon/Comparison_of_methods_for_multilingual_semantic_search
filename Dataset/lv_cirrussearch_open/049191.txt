"Mīluļu slepenā dzīve 2" (angļu: The Secret Life of Pets 2) ir 2019. gada ASV animācijas filma, kuras režisors ir Kriss Renods. Galvenās lomas ierunājuši Patons Osvalts, Ēriks Stounstrīts, Kevins Hārts, Dženija Sleita, Tifānija Hediša, Leika Bella un Niks Krolls. Filma ir turpinājums 2016. gada animācijas filmai "Mīluļu slepenā dzīve". Filmas pirmizrāde notika 2019. gada 24. maijā Apvienotajā Karalistē, savukārt ASV filmas pirmizrāde notika 2019. gada 7. jūnijā. Latvijā filmu sāka izrādīt 2019. gada 30. maijā.