Bavārija (vācu: Bayern), oficiāli Bavārijas brīvvalsts (Freistaat Bayern, izrunā: [ˈfʁaɪʃtaːt ˈbaɪ.ɐn]), ir viena no Vācijas 16 federālajām zemēm, kas atrodas valsts dienvidaustrumos. Robežojas ar Austriju, Čehiju, Šveici, Bādenes-Virtembergas, Hesenes, Tīringenes un Saksijas federālajām zemēm. Viena no visattīstītākajām un kultūras ziņā atšķirīgākajām federālajām zemēm. Lielākās pilsētas: Minhene, Nirnberga un Augsburga. Lielākās upes: Donava, Maina, Izāra. Kalni un augstienes: Alpi, Bavārijas Mežs (Bayerischer Wald), Fihtela kalni (Fichtelgebirge), Franku Albs (Fränkische Alb), Odenvalde (Odenwald).