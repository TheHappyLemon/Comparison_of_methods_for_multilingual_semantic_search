Vispārīgā datu aizsardzības regula (angļu: General Data Protection Regulation, GDPR) 2016/679 ir Eiropas Savienības regula par fizisko personu aizsardzību attiecībā uz personas datu apstrādi un šādu datu brīvu apriti. Tā attiecas uz Eiropas Savienībā un Eiropas Ekonomikas zonā dzīvojošajiem cilvēkiem. Regulas mērķis ir sniegt cilvēkiem kontroli pār viņu datiem un standartizēt regulējumu Eiropas Savienības līmenī. Ar šīs regulas stāšanos spēkā tiek atcelta Vispārīgā datu aizsardzības regula. Regula tika pieņemta 2016. gada 14. aprīlī un ir stājusies spēkā 2018. gada 25. maijā. Tā kā šī ir regula, nevis direktīva, lai tā stātos spēkā, tā nebija jāapstiprina valstu parlamentiem.