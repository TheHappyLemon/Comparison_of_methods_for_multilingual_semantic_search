Astoņkāju ģints (Octopus) ir astoņkāju dzimtas (Octopodidae) lielākā ģints, kurā ir vairāk nekā 100 sugas. Šīs ģints sugas ir sastopamas visos pasaules okeānos un daudzās jūrās. Zinātniskais nosaukums octopus grieķu valodā nozīmē astoņas kājas. Ģints sistemātika ir ļoti mainīga. Balstoties uz jaunākajiem atklājumiem, zinātnieki ik pa laikam kādas sugas sistematizē citā vai jaunā ģintī.