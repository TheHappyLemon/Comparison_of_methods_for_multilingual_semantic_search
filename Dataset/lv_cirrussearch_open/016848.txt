Turīnas "Juventus" (itāļu: Juventus Football Club S.p.A.) ir Itālijas profesionāls futbola klubs no Turīnas, Pjemontas. Klubs tika dibināts 1897. gadā un kopš 1929. gada visu savu pastāvēšanas laiku, izņemot 2006./07. gada sezonu, spēlējis Itālijas futbola čempionāta A sērijā. "Juventus" ir panākumiem bagātākā komanda Itālijas futbola vēsturē un vēsturiski viens no vissekmīgākajiem un atzītākajiem futbola klubiem visā pasaulē. Kopumā klubs ir uzvarējis vairāk nekā 60 oficiālās sacensībās, vairāk nekā jebkura cita komanda šajā valstī — 36 reizes izcīnījis valsts čempionu titulu, 14 reizes uzvarējis Itālijas kausa izcīņā, izcīnījis 9 Itālijas superkausus, kā arī uzvarējis 11 starptautiskās sacensībās.