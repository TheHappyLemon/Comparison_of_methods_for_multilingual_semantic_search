ADATA Technology Co., Ltd. (tradicionālā ķīniešu: 威剛科技股份公司) ir Taivānas zibatmiņas un datu zglabāšanas ierīču ražotājs, ko 2001. gada maijā dibinājis Saimons Čens (tradicionālā ķīniešu: 陳立白). Tā galvenā produktu līnija sastāv no DRAM moduļiem, USB zibatmiņām, USB cietajiem diskiem un atmiņas kartēm, CompactFlash un Secure Digital formāta. ADATA ir izpētījis arī citus tirgus, piemēram, digitālo gleznu rāmju, pusvadītāju disku, ExpressCard, kā arī LED apgaismojumu. 2007. gadā ADATA bija trešais lielākais DRAM ražotājs pasaulē ar tirgus daļu 7,6% un pasaules ceturtais lielākais zibatmiņas produktu ražotājs. 2008. gadā ADATA kapitāls bija 55,55 miljoni ASV dolāru un tirgus kapitalizācija 305,16 miljoni dolāru.[nepieciešama atsauce] Tas ir paplašinājis savu biznesu Eiropā un Amerikā, bet joprojām konkurē ar savu sāncensi Āzijā — Samsung, kļūstot par pasaulē otro lielāko DRAM moduļu piegādātāju ar 7,1 % tirgus daļu.