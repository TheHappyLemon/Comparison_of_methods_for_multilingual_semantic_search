Dienvidslāvijas bombardēšana, oficiālais nosaukums — Operācija “Sabiedroto spēks” (angļu: Operation Allied Force), bija NATO veikta militāra operācija Kosovas krīzes laikā pret Dienvidslāvijas Federatīvo Republiku no 1999. gada 24. marta līdz 10. jūnijam, kuras mērķis bija pārtraukt serbu militāristu veikto Kosovas albāņu vajāšanu un uzsākto etnisko tīrīšanu. Militārās operācijas laikā tika veikti aptuveni 2300 uzlidojumu, kuru rezultātā upuru skaits sasniedza 2500, no kuriem aptuveni 500 bija civiliedzīvotāji. Pēc bombardēšanas Dienvidslāvijas bruņotie spēki tika izvesti Kosovas, kas tiek uzskatīta par Kosovas krīzes beigām.