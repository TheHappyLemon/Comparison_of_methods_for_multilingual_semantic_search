"Baiļu istaba" (angļu: Panic Room) ir 2002. gada ASV trilleris, kura režisors ir Deivids Finčers. Galvenās lomas atveido Džodija Fostere, Kristena Stjuarta, Dvaits Joakams, Džēreds Leto un Forests Vaitekers. Filmas pirmizrāde notika 2002. gada 29. martā. Nesen izšķīrusies sieviete Mega un viņas meita Sāra rod patvērumu savas jaunās mājas "drošajā telpā" pēc tam, kad mājā iebrūk trīs vīrieši, kuri meklē tur noslēptos 3 miljonus.