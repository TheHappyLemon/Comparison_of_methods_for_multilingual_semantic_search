Švyturys arēna (lietuviešu: Švyturio arena) ir daudzfunkcionālā arēna Klaipēdā, Lietuvā. Arēna uzcelta 2011. gadā, saistībā ar 2011. gada Eiropas čempionāta basketbolā rīkošanu. Šeit no 2011. gada 31. augusta līdz 5. septembrim notika šī čempionāta D grupas spēles. Arēnā bāzējas basketbola komanda Klaipēdas "Neptūnas". Arēna nosaukta galvenā sponsora, alus ražošanas uzņēmuma Švyturys vārdā.