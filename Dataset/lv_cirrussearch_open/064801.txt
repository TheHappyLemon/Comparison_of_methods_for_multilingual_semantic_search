Hosē Leandro Andrade (spāņu: José Leandro Andrade, dzimis 1901. gada 22. novembrī, miris 1957. gada 5. oktobrī) bija Urugvajas futbolists, spēlējis pussarga pozīcijā, pārstāvējis Urugvajas futbola izlasi. Savas spēlētāja karjeras laikā Andrade tika uzskatīts par vienu no pasaules labākajiem futbolistiem. Bijis daļa no Urugvajas futbola izlases paaudzes, kas 1920. gados dominēja pasaules futbolā. Ar izlasi izcīnījis zelta medaļu 1924. un 1928. gada vasaras olimpiskajās spēlēs, kā arī uzvarējis 1930. gada FIFA Pasaules kausā.