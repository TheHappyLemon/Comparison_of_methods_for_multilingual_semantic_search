Beisiks jeb BASIC (saīsinājums no angļu: Beginner's All-purpose Symbolic Instruction Code - "Iesācēja universālais simboliskais programmu kods") ir augsta līmeņa programmēšanas valodu saime. Sākotnēji radīta kā viegli lietojama programmēšanas valoda, tā 20.gs. 70. un 80. gados kļuva plaši izplatīta mājas lietotāju vidū un šo popularitāti saglabājusi līdz pat šai dienai.