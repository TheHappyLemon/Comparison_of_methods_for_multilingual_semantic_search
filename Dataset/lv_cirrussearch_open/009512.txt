Ganas futbola izlase ir nacionālā futbola komanda, kas pārstāv Ganu starptautiskās futbola sacensībās. Ganas futbola izlasi pārvalda Ganas Futbola asociācija. Savu pirmo spēli izlase (toreiz kā Zelta Krasta izlase) aizvadīja 1950. gadā, cīnoties pret Nigērijas izlasi. Jau ilgus gadus Ganas izlase ir viena no spēcīgākajām Āfrikas izlasēm, taču Pasaules kausā debitēja tikai 2006. gadā, kad kā vienīgā Āfrikas komanda iekļuva astotdaļfinālā, kur gan piekāpās Brazīlijai. Labāko rezultātu Pasaules kausā sasniedza 2010. gadā, iekļūstot ceturtdaļfinālā. Nāciju kausa izcīņā ganieši ir piedalījušies 23 reizes un ir četrkārtēji Āfrikas čempioni.