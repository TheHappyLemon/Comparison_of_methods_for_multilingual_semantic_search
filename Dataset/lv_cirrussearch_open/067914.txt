Dugi Otoka (horvātu: Dugi Otok, tulkojumā "Garā sala") ir Horvātijas sala Adrijas jūrā uz rietumiem no Zadaras. Sala izstiepta ziemeļrietumu-dienvidaustrumu virzienā. Tā ir lielākā un vistālāk no krasta esošā sala Dalmācijas centrālajā daļā. Savienota ar kontinentu ar prāmju līnijām. Salas dienvidu daļā ierīkots Telaščicas dabas parks, kura teritorijā izveidojies sālsezers. Kā daudzas Horvātijas salas, Dugi Otoka ir populārs tūrisma objekts.