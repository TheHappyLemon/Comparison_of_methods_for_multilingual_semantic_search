Džeimss Bairons Dīns (angļu: James Byron Dean; dzimis 1931. gada 8. februārī Merionā, Indiānā, miris 1955. gada 30. septembrī Čolemā, Kalifornijā) bija ASV aktieris. Gājis bojā autoavārijā 24 gadu vecumā. Pēc nāves kļuva par kulta figūru. Vienīgais aktieris, kurš divreiz pēc nāves nominēts Amerikas Kinoakadēmijas balvai kā labākais aktieris galvenajā lomā — par filmām "Austrumos no Ēdenes" (East of Eden, 1955) un "Gigants" (Giant, 1956). 1999. gadā Dīns iekļauts Amerikas Kinoinstitūta saraksta "Visu laiku izcilākā vīriešu kārtas zvaigzne" 18. vietā.