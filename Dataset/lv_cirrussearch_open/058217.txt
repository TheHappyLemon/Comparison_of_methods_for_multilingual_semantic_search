Ulrihs "Uli" Hēness (vācu: Ulrich "Uli" Hoeneß, dzimis 1952. gada 5. janvārī) ir bijušais Vācijas futbolists, spēlēja uzbrucēja pozīcijā, bijušais Rietumvācijas futbola izlases dalībnieks. Savu lielāko daļu karjeras spēlējis Vācijas komandā Minhenes "Bayern". Rietumvācijas futbola izlases sastāvā Hēness uzvarēja 1974. gada FIFA Pasaules kausā un 1972. gada Eiropas čempionātā. Pēc savas karjeras beigām 1979. gadā Hēness kļuva par Beyern ģenerālmenedžeri. 2009. gada 27. novembrī, pēc 30 gadiem ģenerālmenedžera amatā, Hēness tika ievēlēts par Bayern prezidentu. 2019. gada 15. novembrī Hēness pameta Bayern prezidenta amatu. Gan kā spēlētājs, gan kā menedžeris un prezidents, Hēness Bayern komandā pavadīja 49 gadus.