Ciara Princese Harisa (angļu: Ciara Princess Harris, dzimusi 1985. gada 25. oktobrī) ir amerikāņu dziedātāja, aktrise un modele. Bērnībā Ciara ļoti bieži ceļoja, līdz nonāca Atlantā, kur viņa satika producentu Jazze Pha. Ar viņa palīdzību Ciara parakstīja līgumu ar LaFace ierakstu kompāniju. Šobrīd Ciara ir viena no Amerikas visveiksmīgākajām dziedātājām, kas jau pārdevusi vairāk nekā 7 miljonus albumu kopiju. Par Ciaras debijas singlu kļuva "Goodies", kurš sasniedza 1. vietu Amerikas, Lielbritānijas un Kanādas topos, bet albums ar tādu pašu nosaukumu tika pārdots vairāk nekā 5 miljonos kopiju. Albums "Goodies" iekļāva arī tādus hitus kā "1, 2 step" un "Oh". 2006. gadā Ciara izdeva savu otro studijas albumu Ciara: The Evolution, kas iekļāva hitu "Like a Boy" Ciaras trešais studijas albums Fantasy Ride tika izdots 2009. gadā.