1950.—1951. gada Nacionālās basketbola asociācijas sezona bija 5. NBA sezona. Šajā sezonā piedalījās 11 komandas (visas no ASV), kaut arī sezonu sāka 12 komandas, sezonas laikā izjuka Washington Capitols. Par NBA čempioniem kļuva Ročesteras "Royals" spēlētāji, kas septiņu spēļu finālsērijā pieveica Ņujorkas "Knicks" ar 4—3. Finālsērija ilga no 7. aprīļa līdz 21. aprīlim. Par sezonas rezultatīvāko spēlētāju kļuva Džordžs Mikans ("Lakers"). 1950. gada NBA drafts notika 1950. gada 25. aprīlī, tajā Bostonas "Celtics" ar pirmo numuru izvēlējās Čaku Šeiru. 1. NBA Visu zvaigžņu spēle notika Boston Garden arēnā Bostonā. Tajā Austrumu komanda uzvarēja Rietumus ar 111-94. Par spēles vērtīgāko spēlētāju tika atzīts Bostonas "Celtics" spēlētājs Eds Makolijs.