Pasta indekss ir burtu un/vai ciparu kopa, kuru pievieno pasta adresei, lai atvieglotu vēstuļu šķirošanu un nosūtīšanu adresātam. 2005. gada februārī pasta indeksi tika izmantoti 117 valstīs. Pasta indeksi, piemēram, nav Īrijā[nepieciešama atsauce], Panamā, Afganistānā un citās valstīs. Latvijā pasta indeksā ir divas daļas: burti LV (Latvijas starptautiskais kods) un četrciparu skaitlis, kurā pirmie divi cipari ir administratīvā rajona šifrs, bet pēdējie divi cipari – pasta nodaļas numurs. Starp abām pasta indeksa daļām lietojama svītriņa (defise), piemēram: LV-3007 [Atsaucoties uz "Pasta adreses rakstības noteikumiem"].