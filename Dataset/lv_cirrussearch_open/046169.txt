"Ja es palikšu" (angļu: If I Stay) ir 2014. gada ASV romantiska drāma, kas balstīta uz Geilas Formanes tāda paša nosaukuma romānu. Filmas režisors ir R. Dž. Katlers. Galvenās lomas filmā atveido Hloja Greisa Moreca, Džeimijs Bleklijs, Džošua Leonards, Steisija Kīča, Aiša Hindsa un Mireja Enosa. Filmas pirmizrāde notika 2014. gada 18. augustā Ņujorkā. Mijas Holas dzīve mainās pēc tam, kad viņa kopā ar ģimeni iekļūst smagā autoavārijā, kurā Mijas vecāki un mazais brālis iet bojā, bet Mija nonāk komā. Mija slimnīcā piedzīvo ārpusķermeņa pieredzi, kuras laikā viņai jāizlemj, vai palikt dzīvai, vai pievienoties vecākiem un brālim.