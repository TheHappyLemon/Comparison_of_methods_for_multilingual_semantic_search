Rauls Meirelišs (portugāļu: Raul Meireles, izrunā: [ʁɐˈuɫ mɐjˈɾɛl(ɨ)ʃ]; dzimis 1983. gada 17. martā) ir bijušais Portugāles futbolists un Portugāles izlases dalībnieks. Četras reizes Porto sastāvā ir kļuvis par Portugāles čempionu. 2011. gadā fani atzina Meirelišu par labāko Premjerlīgas spēlētāju. Tajā brīdī viņš spēlēja Liverpool komandā. Šajā pašā gadā viņš nonāca Chelsea klubā, ar kuru viņš 2012. gadā ieguva UEFA Čempionu līgas kausu. Portugāles futbola izlasē Meirelišs debitēja 2006. gada 15. novembrī spēlē pret Kazahstānas izlasi. Pirmos vārtus izlases sastāvā guva 2008. gada 7. jūnijā pret Turcijas izlasi.