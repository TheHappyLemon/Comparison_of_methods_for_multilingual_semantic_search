Stīvs Bušemi (angļu: Steve Buscemi; dzimis 1957. gada 13. decembrī) ir Amerikas Savienoto Valstu aktieris, komiķis un kinorežisors. Regulāri spēlē lomas, kuru tēli runā ātri. Ierunājis vairākus tēlus animācijas filmās, piemēram, filmās "Mošķīši" un "Viesnīca "Transilvānija"". Filmējies tādās filmās kā "Lielā zivs", "Staļina nāve". Stīva Bušemi tēva Džona Bušemi izcelsme ir no Itālijas, precīzāk, no Sicīlijas, savukārt mātes Dorotijas dzīslās rit angļu, īru un nīderlandiešu asinis. Pēdējā vidusskolas klasē radās interese par aktiermākslu. Pēc vidusskolas pabeigšanas viņš devās studēt aktiermākslu uz Manhatanu pie Džona Strasberga (John Strasberg). Kopš nonākšanas uz lielās skatuves strādājis kopā ar tādiem panākumiem bagātiem režisoriem kā Kventinu Tarantīno, Džeriju Brukhaimeru un brāļiem Koeniem.