1976.—1977. gada Nacionālās basketbola asociācijas sezona bija 31. NBA sezona. Šajā sezonā piedalījās 22 komandas (visas no ASV). Par NBA čempioniem kļuva Portlendas "Trail Blazers" spēlētāji, kas sešu spēļu finālsērijā pieveica Filadelfijas "76ers" ar 4—2. Finālsērija ilga no 22. maija līdz 5. jūnijam. Par regulārās sezonas vērtīgāko spēlētāju tika atzīts Karīms Abduldžabārs ("Lakers"), par finālsērijas vērtīgāko tika atzīts Bils Voltons ("Trail Blazers"), savukārt Pīts Maravičs ("Jazz") bija sezonas rezultatīvākais spēlētājs. 1976. gada NBA drafts notika 1976. gada 8. jūnijā, tajā Hjūstonas "Rockets" ar pirmo numuru izvēlējās Džonu Lukasu. 27. NBA Visu zvaigžņu spēle notika The Mecca arēnā Milvoki, Viskonsinā. Tajā Rietumu komanda uzvarēja Austrumus ar 125—124. Par spēles vērtīgāko spēlētāju tika atzīts Filadelfijas "76ers" spēlētājs Džūljuss Īrvings.