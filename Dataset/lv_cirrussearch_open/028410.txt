Kunilings (latīņu: cunnilingus, cēlies no cunnus — ‘sievietes ārējie dzimumorgāni’, lingere — ‘laizīt’) ir orālā seksa veids, kurā tiek kairināti sievietes ārējie dzimumorgāni (klitors, citas vulvas vai maksts daļas) ar muti, lūpām, mēli. Klitors ir seksuāli jutīgākā sievietes dzimumorgānu daļa, un tā stimulācija var izraisīt orgasmu. Kunilingu var izpildīt kā priekšspēli pirms citām seksuālajām aktivitātēm, piemēram, dzimumakta vai anālā seksa, vai kā atsevišķu erotisku un fiziski intīmu aktu. Kunilinga laikā ir iespējams gūt kādu no seksuāli transmisīvajām slimībām, taču risks ir daudz mazāks nekā dzimumakta vai anālā seksa laikā. Orālais sekss bieži tiek uzskatīts par tabu, taču lielākajā daļa valstu nepastāv likumi, kas aizliegtu to.