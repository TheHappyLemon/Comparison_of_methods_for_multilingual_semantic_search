CAF (Confederation of African Football, Āfrikas futbola konfederācija) ir galvenā par futbolu atbildīgā organizācija Āfrikā. CAF ir viena no 6 FIFA kontinentālajām federācijām. Tās galvenie organizētie turnīri ir Āfrikas Nāciju Kauss, kurā sacenšas izlases, kā arī CAF Čempionu Līga, kurā piedalās spēcīgākie Āfrikas kontinenta klubi. Konfederācija tika dibināta 1957. gadā un kopš 1970. gada tai ir garantēta pārstāvniecība Pasaules kausa finālturnīrā. Organizācijā ir 56 dalībvalstis.