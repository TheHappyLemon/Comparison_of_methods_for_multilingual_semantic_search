Dezmonds Mpilo Tutu (Desmond Mpilo Tutu; dzimis 1931. gada 7. oktobrī, miris 2021. gada 26. decembrī) bija Dienvidāfrikas aktīvists un bijušais anglikāņu bīskaps, kurš kļuva pazīstams visā pasaulē 1980. gados kā aparteīda pretinieks. Viņš bija pirmais melnādainais Keiptaunas arhibīskapa amatā. Tutu ir bijis aktīvs cilvēktiesību aizstāvis. Viņš ir iestājies pret AIDS, tuberkulozi, homofobiju, transfobiju, nabadzību un rasismu. Tutu 1984. gadā saņēma Nobela miera prēmiju, kā arī vairākas citas balvas par miera veicināšanu. Viņa runas un teicieni ir apkopoti vairākās grāmatās.