Veike-Mārjas pagasts (igauņu: Väike-Maarja vald) ir viena no 8 Igaunijas Rietumviru apriņķa pašvaldībām tā dienvidu daļā. Pašvaldībā ietilpst 4 lielciemi (Kiltsi, Rake, Simuna, Veike-Mārja) un 64 ciemi. Izveidots 2017. gada reģionālās reformas gaitā, apvienojot Rakes un Veike-Mārjas pagastus. Robežojas ar Vinni pagastu ziemeļaustrumos, Jegevas apriņķa Jegevas pagastu dienvidos, Jervas apriņķa Jervas pagastu rietumos, kā arī Tapas pagastu ziemeļrietumos.