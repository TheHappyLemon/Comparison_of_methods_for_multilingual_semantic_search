CubeSat (U-klases kosmosa kuģis) ir miniatūra satelīta veids kosmosa izpētei, kura tilpums parasti ir precīzi viens litrs (10 cm kubs), masa ne vairāk kā 1,33 kilogrami un tajā tiek izmantoti komerciāli pieejamas elektronikas komponentes. 1999. gadā Kalifornijas Politehniskā Valsts Universitāte (Cal Poly) un Stenforda Universitāte izstrādāja CubeSat specifikāciju, lai popularizētu un attīstītu prasmes, kas nepieciešamas zemās Zemes orbītas satelītu projektēšanai, ražošanai un pārbaudei. Tie paredzēti zinātniskas izpētes veikšanai un jaunu kosmosa tehnoloģiju izpētei. Lai arī lielākā daļa attīstības un izmēģinājumu notiek akadēmiskā vidē, vairāki uzņēmumi izgatavo CubeSats, piemēram, lielo satelītu izgatavotājs Boeing un vairāki mazi uzņēmumi. CubeSat projekti bijuši arī Kickstarter kampaņu mērķi. CubeSat formāts ir populārs arī amatieru satelītradio entuziastu vidū.