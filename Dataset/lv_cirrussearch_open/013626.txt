Dzelkņstarzivis, dzelkņstarzivju divīzija (Acanthopterygii) ir viena no starspuru klases (Actinopteri) divīzijām, kas pieder īsto kaulzivju infraklasei (Teleostei). Dzelkņstarzivju sistemātika ir mainīga un joprojām diskutabla. Vairākas kārtas pēdējos gados ir apvienotas vai arī izveidotas jaunas. Visplašākā no visām ir asarveidīgo zivju kārta (Perciformes), kas apvieno apmēram 40% no dzelkņstarzivīm. Dzelkņstarzivīm ir raksturīga kopīga īpašība — asas un kaulainas spuras.