Polaņicazdroja (poļu: Polanica-Zdrój, vēsturiski arī Bādaltheide (vācu: Bad Altheide)) ir pilsēta Polijas dienvidrietumos, Lejassilēzijas vojevodistē uz rietumiem no Klodzko. Līdz 1945. gadam pilsēta ietilpa Vācijā, bet, pamatojoties uz Potsdamas konferences lēmumiem, pilsēta tika piešķirta Polijai, bet pilsētas vācu iedzīvotāji padzīti. Kopš XIX gadsimta otrās puses — populārs kūrorts. Kopš 1963. gada šeit notiek šahista Akibas Rubinšteina memoriālais šaha turnīrs.