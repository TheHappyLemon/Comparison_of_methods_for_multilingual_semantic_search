Satoši Nakamoto (angļu: Satoshi Nakamoto) ir vārds, ko lietoja nezināma persona vai personu grupa, kas sākotnēji izstrādāja kriptovalūtu Bitcoin. Tā bija arī pirmā sistēma, kas lietoja blokķēdes tehnoloģiju. Nakamoto piedalījās Bitcoin izstrādē līdz 2010. gada decembrim, kad pazuda bez pēdām. Savā P2P Foundation profilā Nakamoto apgalvoja, ka ir 1975. gada 5. aprīlī dzimis vīrietis, kurš dzīvo Japānā. Taču, spekulējot par Nakamoto identitāti, ticamāk ir, ka tas ir bijis kāds ASV vai Eiropā dzīvojošs datorzinātņu un kriptogrāfijas speciālists, vai to grupa.