Fernandu II (portugāļu: Fernando II; dzimis 1816. gada 29. oktobrī, miris 1885. gada 15. decembrī) bija Portugāles karalis konsorts no 1837. gada, kad viņa sievai Portugāles karalienei Marijai II piedzima pirmais dēls, līdz Marijas nāvei 1853. gadā. Pēc tam līdz 1855. gadam, līdz pieauga dēls Pedru V, veica reģenta pienākumus. Dzimis Vīnē, Austrijas armijas ģenerāļa ģimenē. Dzīvojis gan Vīnē, gan Slovākijā, gan Vācijā. Pamatojoties uz Portugāles likumiem, par Portugāles karali kļuva pēc pirmā dēla piedzimšanas. Pēc sievas nāves dzemdībās par karali kļuva Fernandu dēls Pedru. 1838. gadā pie Sintras izbūvēja Penas pili, kas atgādina Neišvānšteinas pili Bavārijā. 1869. gadā Fernandu II atteicās no Spānijas troņa. Pēc Marijas II nāves apprecējās ar šveiciešu operdziedātāju Elīzu Hensleri.