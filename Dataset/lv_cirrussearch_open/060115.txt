Īro Pakarinens (somu: Iiro Pakarinen, dzimis 1991. gada 25. augustā) ir Somijas hokejists, spēlē labās malas uzbrucēja pozīcijā. Kopš 2022. gada Pakarinens pārstāv Somijas hokeja līgas komandu Helsinku "HIFK". 2011. gada NHL draftā Pakarinenu ar kopējo 184. numuru septītajā kārtā izvēlējās Floridas "Panthers". Savu karjeru iesācis 2009. gadā Somijas komandā Kuopio "KalPa". No 2012. līdz 2014. gadam spēlējis Helsinku IFK. 2014. gadā noslēdzis divu gadu līgumu ar NHL komandu Edmontonas "Oilers". "Oilers" komandā viņš pavadīja četras sezonas, līdz 2018. gadā viņš pievienojās KHL komandai Magņitogorskas "Metallurg". 2019–20. gada sezonu pavadījis Astanas "Baris", bet 2020. gadā noslēdzis trīs gadu līgumu ar Helsinku "Jokerit". Somijas hokeja izlases sastāvā viņš ir izcīnījis otro vietu 2014. un 2021. gada Pasaules čempionātā. Pakarinens tika iekļauts izlases sastāvam 2022. gada ziemas olimpiskajās spēlēs.