Zosāda ir ādas reakcija, kuras rezultātā veidojas sīki izciļņi ādas virsmā. Tā veidojas, saraujoties matu cēlējmuskuļiem, kas atrodas ādā pie katra mata maisiņa. Muskuļu saraušanos var izraisīt zema temperatūra un psiholoģiskie efekti, piemēram, eiforija, bailes, nostalģija, uzbudinājums. Cilvēka dzīvē zosādai ir maza nozīme, bet dzīvniekiem tā sekmē termoregulāciju un palīdz arī briesmu brīdī — saceļoties spalvai, rodas iespaids, ka tie ir lielāki.