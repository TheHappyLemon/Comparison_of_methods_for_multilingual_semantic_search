Dialektiskā uzvedības terapija (DUT) (angļu: dialectical behavior therapy (DBT)) ir psihoterapijas forma, kuras autore ir Mārša Linehana (Marsha M. Linehan), psiholoģijas pētniece Vašingtonas universitātē. Ar šīs teorijas palīdzību tiek ārstēti personības garastāvokļa svārstību traucējumi. DUT apvieno standarta kognitīvi biheiviorālās terapijas metodes, kuras ir paredzētas emociju regulēšanai un realitātes izprašanai, ar distresa toleranci un pieņemšanu, un apzinātību, kas lielā mērā izriet no meditatīvas prakses. DUT ir pirmā terapija, kura eksperimentāli nodemonstrēja tās efektivitāti personības garastāvokļa svārstību traucējumu ārstēšanā.[nepieciešama atsauce] Pirmais randomizētais DUT klīniskais pētījums parādīja samazinātu pašnāvības risku, psihiatrisko hospitalizāciju skaitu un ārstēšanas pārtraukšanas līmeni, salīdzinot ar citām ārstēšanas metodēm. Pētījumu meta-analīzē tika atklāts, ka DUT sniedz mērenu iedarbību indivīdiem ar robežstāvokļa personības traucējumiem. Šī terapija palīdz arī izvarošanas gadījumos cietušajiem un cilvēkiem, kuri ir atkarīgi no narkotiskajām vielām.