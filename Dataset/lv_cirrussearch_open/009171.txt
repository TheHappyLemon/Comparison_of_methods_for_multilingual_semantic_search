Ilze Rubene (dzimusi 1958. gada 17. jūlijā Rīgā kā Ilze Ramane, mirusi 2002. gada 15. augustā Rīgā) bija Latvijas šahiste, starptautiskā meistare. Šahu sākusi spēlēt 14 gadu vecumā. 1975. gadā izpildījusi meistarkandidātes normu, bet 1979. gadā, uzvarot spēcīgā Jūrmalas turnīrā, izpildījusi meistares normu. Viena no vadošajām Latvijas šahistēm 1970.-1990. gados, vairākkārt uzvarējusi vai ierindojusies godalgotās vietās Latvijas sieviešu šaha čempionātos. Beigusi Rīgas Politehnisko institūtu (tagad Rīgas Tehnisko universitāti). No 1992.gada līdz 2002.gadam pārsvarā dzīvojusi Zviedrijā. Gājusi bojā autoavārijā.