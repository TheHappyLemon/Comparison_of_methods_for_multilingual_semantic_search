Markuss Lilians Tirāms-Uljēns (Marcus Lilian Thuram-Ulien; dzimis 1997. gada 6. augustā Parmā, Itālijā) ir Francijas futbolists. Spēlē uzbrucēja pozīcijā. Kopš 2023. gada pārstāv Itālijas A sērijas klubu Milānas "Internazionale". Viņš ir 1998. gada FIFA Pasaules kausa ieguvēja Liliana Tirāma dēls. Vārdu ieguvis par godu Jamaikas aktīvistam un melnādaino tiesību aizstāvim Markusam Gārvijam. Profesionāla futbolista karjeru sāka Sochaux klubā Francijas 2. līgā (Ligue 2). Pirms tam pārstāvēja arī kluba jauniešu un dublieru komandas. 2017. gada jūlijā pārgāja uz Ligue 1 klubu Guingamp. 2019. gadā pievienojās Bundeslīgas klubam Menhengladbahas "Borussia", parakstot līgumu uz četriem gadiem. Pēc līguma beigām viņš pārgāja uz Itālijas A sērijas klubu Milānas "Internazionale". Spēlējis dažādu vecumu Francijas jauniešu izlasēs.