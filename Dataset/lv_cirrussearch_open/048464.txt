2019. gada Pasaules čempionāts kalnu slēpošanā notika Orē, Zviedrijā, laikposmā no 4. līdz 17. februārim. Ore par pasaules čempionāta norises vietu tika apstiprināta Starptautiskās Slēpošanas federācijas (FIS) kongresā Barselonā 2014. gada jūnijā. Uz čempionāta rīkošanu pretendēja arī Itālijas pilsēta Kortīna d'Ampeco. Pasaules čempionāts Orē notika trešo reizi, iepriekšējās reizes tas šajā vietā norisinājās 1954. un 2007. gadā. Čempionātā tika sadalīti 11 medaļu komplekti. Medaļu kopvērtējumā labāko rezultātu uzrādīja Norvēģijas un Šveices sportisti — pa divām zelta un pa vienai sudraba un bronzas medaļai. Visvairāk medaļu kopā izcīnīja Austrijas kalnu slēpotāji, iegūstot 8 godalgas.