"Neaizskaramie" (franču: Intouchables, izrunā: [ɛ̃tuʃabl]) ir 2011. gada Francijas komēdijdrāmas filma, kuras režisori ir Olivjē Nakašs un Eriks Toledano. Filma ir par paralizēto bagāto aristokrātu Filipu un viņa kopēju Drisu, kas nesen ticis atbrīvots no cietuma un nemaz nevēlas iegūt šo darbu. Galvenās lomas attēlo Fransuā Klizē un Omars Si. Filma guva komerciālos panākumus Francijā. Deviņu nedēļu laikā tā kļuva par filmu ar otriem lielākajiem ieņēmumiem Francijas kino vēsturē pēc Bienvenue chez les Ch'tis. "Neaizskaramie" ar 52% balsu tika atzīts par 2011. gada Francijas gada notikumu kultūrā. Tā tika nominēta dažādiem apbalvojumiem, tai skaitā Cēzara balvai astoņās nominācijās, Si ieguva Cēzara balvu kā labākais aktieris.