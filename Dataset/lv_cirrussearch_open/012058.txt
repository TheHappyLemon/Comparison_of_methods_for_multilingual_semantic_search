Kreks ir kokaīna kristalizēta forma, ko var smēķēt. Tā ir vislielāko atkarību izraisošā kokaīna forma. Kreku veido kokaīna sāļu sajaukums ar nātrija bikarbonātu (cepamo sodu) vai kādu citu bāzi. Kreku smēķējot, rodas īsa, bet ļoti spēcīga eiforija. Kreks sākotnēji izplatījās ASV lielākajās pilsētās (Ņujorkā, Losandželosā un Maiami) 1980. gadu vidū. Tā rašanās un izplatības popularitāte narkotiku izplatītāju vidū galvenokārt ir saistāma ar tā zemākām ražošanas izmaksām nekā kokaīnam un spēcīgākām narkotiskajām īpašībām.