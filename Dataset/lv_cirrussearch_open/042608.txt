Vidusdonavas zemiene, arī Panonijas zemiene (serbu: Панонска низија, horvātu: Panonska nizina, rumāņu: Bazinul Panonic) vai Karpatu baseins (ungāru: Kárpát-medence), ir liela zemiene Centrāleiropā, kuru ieskauj Karpati, Alpi, Dināru kalniene un Serbijas Karpati. Zemiene aizņem gandrīz visu Ungāriju, Horvātijas un Serbijas ziemeļu daļu, mazu strēli no Rumānijas austrumiem, Aizkarpatu zemieni Ukrainā un Slovākijas dienvidrietumus. Līdzenuma aptuvena platība ir 200 tūkstoši km2. Neogēna periodā (pirms 20 līdz 1 miljonam gadu) šajā līdzenumā bija liels ezers, kas tiek saukts par Panonijas jūru. Vidusdonavas zemiene izveidojās, kas šis ezers izžuva.