Nemmes pilsētas rajons (igauņu: Nõmme linnaosa) ir viens no 8 Igaunijas galvaspilsētas Tallinas rajoniem pilsētas dienvidos. Sīkāk iedalās 10 apkaimēs, tās ir Hīju, Kivimē, Lāgri, Līva, Menniku, Nemme, Pēskila, Rahumē, Raudalu, Vana-Mustamē. Kopš 19. gadsimta otrās puses attīstījies kā privātmāju rajons. No 1926. gada līdz PSRS okupācijai bija atsevišķa pilsēta. Pēc iedzīvotāju ienākumiem viens no bagātākajiem rajoniem valstī.