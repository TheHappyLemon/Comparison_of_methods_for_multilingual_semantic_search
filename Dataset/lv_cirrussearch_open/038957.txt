Eļina Svitoļina (ukraiņu: Еліна Михайлівна Світо́ліна; dzimusi 1994. gada 12. septembrī Odesā) ir ukraiņu tenisiste. Augstākais sasniegums WTA vienspēļu rangā ir 2017. gada septembrī sasniegtā 3. vieta. No 2021. līdz 2022. gadam E. Svitoļinas treneris bija latvietis Andis Juška. Profesionāles karjeru uzsākusi 2010. gadā. Uzvaru guvusi piecpadsmit WTA vienspēļu turnīros. 2015. gada Francijas atklātajā čempionātā pirmoreiz karjerā iekļuvusi kāda no Grand Slam turnīru ceturtdaļfināliem. 2017. gadā kļuvusi par pirmo ukraiņu tenisisti, kas iekļuvusi WTA vienspēļu ranga pirmajā desmitniekā. 2019. gadā pirmoreiz iekļuva Grand Slam pusfinālā, to izdarot gan Vimbldonā, gan ASV atklātajā čempionātā. 2021. gada jūlijā apprecējās ar Francijas tenisistu Gaelu Monfisu. 2022. gada oktobrī ģimenē piedzima meita.