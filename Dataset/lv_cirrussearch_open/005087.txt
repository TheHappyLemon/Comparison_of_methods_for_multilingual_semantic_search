Manausa (portugāļu: Manaus, izrunā: [maˈnaws]) ir pilsēta Brazīlijā, Amazonasas štata administratīvais centrs. Tā ir visapdzīvotākā Amazonasas pilsēta un 8. apdzīvotākā visā valstī. Manausa atrodas Brazīlijas ziemeļos 3940 km attālumā no valsts galvaspilsētas Braziljas. Tā ir viena no 2014. gada FIFA Pasaules kausa finālturnīra rīkotājpilsētām. Manausā ir tropiskais tropu mežu klimats. Pilsēta tika dibināta 1669. gadā kā Sanhosē do Rionegro. 1832. gadā tā ieguva savu pašreizējo nosaukumu, ko 1848. gadā atkal zaudēja, kad tika pārsaukta par "Melno straumju robežu pilsētu" (portugāļu: Cidade da Barra do Rio Negro; angļu: The City of the Margins of Black River). Tikai 1856. gada 4. septembrī Manausa atguva savu pašreizējo nosaukumu. Pašlaik Manausa ir viena no 12 attīstītākajām pilsētām Brazīlijā. Šeit dzīvo 10,89% iedzīvotāju no visas Brazīlijas ziemeļu daļas un 49,9% no Amazonasas iedzīvotājiem.