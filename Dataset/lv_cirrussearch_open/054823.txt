Žans Šastanjē (franču: Jean Chastanié; dzimis 1875. gada 24. jūlijā, miris 1948. gada 14. aprīlī) bija franču vieglatlēts, vidējo un garo distanču skrējējs. 1900. gada vasaras olimpiskajās spēlēs viņš startēja trijas vieglatlētikas skriešanas disciplīnās, no kurām divās izcīnīja olimpiskās medaļas. Sudraba medaļu viņš izcīnīja 5000 metru komandu skrējienā, kur bija Francijas komandas sastāvā kopā ar Anrī Deložu, Gastonu Ragjeno, Andrē Kastaņē un Albēru Šampudrī. Viņi piekāpās Jauktās komandas skrējējiem. Bronzas medaļu viņš izcīnīja 2500 metru šķēršļu skrējienā, kur viņš piekāpās britu sportistam Sidnijam Robinsonam un kanādiešu sportistam Džordžam Ortonam. Savukārt 4000 metru šķēršļu skrējienā viņš izcīnīja 4. vietu. Šastanjē bija Francijas nacionālais čempions 400 metros (1901. gadā), 800 metros (1903. gadā) un 400 metru šķēršlu skrējienā (1900. gadā). Kā arī vēl ieguvis 4 sudraba un 4 bronzas medaļas Francijas vieglatlētikas čempionā.