Alisa Agafonova (ukraiņu: Аліса Олександрівна Агафонова, krievu: Алиса Александровна Агафонова, turku: Alisa Agafonova; dzimusi 1991. gada 15. janvārī Harkivā) ir bijusī Ukrainas izcelsmes daiļslidotāja, kura kopš 2010. gada sacensībās pārstāvēja Turciju, startējot dejās uz ledus kopā ar Alperu Učaru. Karjeras sākumā pārstāvēja Ukrainu, startējot kopā ar citu Harkivas slidotāju Dmitriju Dunu. Startējot kopā ar Alperu Učaru vairākkārt bijusi godalgoto trijniekā nozīmīgās sacebsībās, tostarp izcīnījusi sudarba medaļu 2011. gada ziemas Universiādē, kas notika Turcijas pilsētā Erzurumā. Piedalījusies divās olimpiskajās spēlēs. 2014. gada ziemas olimpiskajās spēlēs Sočos pāris ieņēma 22. vietu, bet 2018. gada ziemas olimpiskajās spēlēs Phjončhanā Alisas Agafonovas un Alpera Učara 19. vieta dejās uz ledus bija augstākais sasniegums Turcijai 2018. gada ziemas olimpiskajās spēlēs. 2018. gada martā paziņoja par lēmumu beigt profesionālā sporta karjeru.