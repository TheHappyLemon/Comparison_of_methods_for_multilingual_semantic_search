Satura pārvaldības sistēma, arī satura vadības sistēma jeb CMS (no angļu: Content management system) ir programmatūra, kas ļauj izveidot, apstrādāt un organizēt digitālo saturu (parasti interneta lapu saturu) vienlaikus vairākiem lietotājiem. Satura pārvaldības sistēmas lietotāji var to izmantot bez īpašām programmēšanas valodu zināšanām un nereti tieši internetā izveidot jaunus tekstus, papildināt tos ar bildēm, video vai skaņām un publicēt. Ja CMS attiecas tikai uz internetu, tas tiek saukts arī par web content management system (WCMS) lai nejauktu ar CMS, ko izmanto arī žurnālistikā. WCMS var būt arī daļa no enterprise content management system (ECMS). CMS pasaulē liela nozīme ir tam, lai informācija būtu pieejama neatkarīgi no datorsistēmas. Tādēļ CMS publicēto informāciju var aplūkot gan kā HTML lapu, gan kā PDF dokumentu. CMS informācijas aplūkošanas veidu nosaka brīdī, kad tā tiek pieprasīta no lietotāja.