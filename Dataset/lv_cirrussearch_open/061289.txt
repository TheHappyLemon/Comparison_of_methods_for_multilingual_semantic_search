Džeksons Arlejs Martiness Valensija (spāņu: Jackson Arley Martínez Valencia, dzimis 1986. gada 3. oktobrī) ir bijušais Kolumbijas futbolists, spēlēja uzbrucēja pozīcijā, bijis Kolumbijas futbola izlases dalībnieks. Savas karjeras sākumā spēlējis gan Kolumbijā, gan Meksikā. 2012. gadā pievienojies Portugāles komandai Porto, kur viņš 2013. gadā izcīnīja Portugāles Premjerlīgas čempionu titulu. Trīs reizes kļuvis arī par līgas labāko vārtu guvēju. 2015–16. gada sezonu pavadījis La Liga komandā Atletico Madrid. Vēlāk spēlējis arī Ķīnā, bet karjeru noslēdzis Portugāles komandā Portimonense. Kolumbijas futbola izlases sastāvā debitējis 2009. gadā. Piedalījies 2014. gada FIFA Pasaules kausā.