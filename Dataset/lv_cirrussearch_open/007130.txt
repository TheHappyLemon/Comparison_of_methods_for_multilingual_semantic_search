Nepjido (birmiešu: , MLCTS: nepranytau, izrunā: [nèpjìdɔ̀], burtiskā tulkojumā "Karaļa mītne") kopš 2006. gada 27. marta ir Mjanmas (Birmas) galvaspilsēta. Pirms tam valsts galvaspilsēta bija Jangona. Pilsēta ir mākslīgi izveidota. Tās celtniecību sāka 2004. gadā un tika plānots, ka vairums celtņu pilsētā pabeigs būvēt līdz 2012. gadam. Jau 2009. gadā Nepjido bija valsts trešā lielākā pilsēta pēc iedzīvotāju skaita aiz Jangonas un Mandalajas. Pilsēta ir viena no 10 pasaulē straujāk augošajām pilsētām.