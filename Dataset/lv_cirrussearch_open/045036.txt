Just Cause ir 1995. gada ASV krimināltrilleris, kas balstīts uz Džona Kacenbaha tāda paša nosaukuma romānu. Filmas režisors un viens no producentiem ir Arne Glimčers. Galvenās lomas filmā atveido Šons Konerijs, Keita Kapšova, Lorenss Fišburns, Blēra Andervuda, Eds Heriss un Rūbija Dī. Filmas pirmizrāde notika 1995. gada 17. februārī. Pēc 25 gadu pārtraukuma Hārvardas profesors atgriežas tiesas zālē, lai strādātu ar lietu, kurā jauns tumšādains vīrietis ir notiesāts uz nāvi par šausminošu bērna slepkavību.