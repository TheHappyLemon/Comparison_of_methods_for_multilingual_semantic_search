Arion ir meža kailgliemežu dzimtas (Arionidae) ģints. Lielākā daļa ģints sugu sastopamas Ibērijas pussalā. Šīs ģints indivīdiem vienas sugas ietvaros var būt atšķirīga krāsa, tāpēc sugas ārēji vienu no otras ir grūti atšķirt. Katra gliemeža individuālo krāsu var ietekmēt izmantotā barība, vides apstākļi un dzīvnieka vecums. Ar kuģiem veicot starptautiskus augu vai sēņu pārvadājumus, ģints gliemeži bieži nokļūst ārpus savā dabiskā areāla, reizēm kļūstot par invazīvām sugām.