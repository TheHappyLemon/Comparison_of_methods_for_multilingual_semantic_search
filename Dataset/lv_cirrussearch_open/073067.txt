Lūivila (izruna (palīdzība·info), 'Luija pilsēta') arī Lūisvile, ir pilsēta pie Ohaio upes Kentuki, ASV. Ar 756 tūkstošiem iedzīvotāju šī ir štata lielākā pilsēta un 28. lielākā pilsēta ASV, Džefersonas apgabala administratīvais centrs. Pilsētu 1778. gadā aiz Ohaio krācēm dibinājis Džordžs Rodžers Klārks, 1780. gadā tā nosaukta Francijas karaļa Luija XVI vārdā, pateicībā par Francijas palīdzību Neatkarības karā pret britiem. 2003. gadā pilsēta tika apvienota ar Džefersonas apgabalu, veidojuma valdība tika nosaukta par Louisville/Jefferson County Metro Government, tiek lietots arī saīsinātais nosaukums Louisville Metro. Lūivilā notiek Kentuki derbijs, te atrodas KFC, Lūivilas Universitāte, ir arī starptautiska lidosta.