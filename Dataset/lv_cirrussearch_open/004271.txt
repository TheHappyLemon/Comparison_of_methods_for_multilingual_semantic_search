2003. gada Eiropas čempionāts basketbolā (EuroBasket 2003) bija 33. kontinenta čempionāts, kas norisinājās Zviedrijā, laika posmā no 5. septembra līdz 14. septembrim. Par Eiropas čempioniem kļuva Lietuvas izlase, kas finālā uzvarēja Spānijas izlasi. Bronzas medaļu izcīnīja Itālijas izlase, kas cīņā par bronzas medaļām uzvarēja Francijas izlasi. Par turnīra vērtīgāko spēlētāju tika atzīts Lietuvas basketbolists Šarūns Jasikēvičs, kas kļuva arī par turnīra rezultatīvāko spēlētāju. Eiropas čempionātā piedalījās 16 Eiropas vīriešu basketbola valstsvienības. Latvijas basketbola izlase turnīrā ieņēma 13. vietu.