Andrejs Kolmogorovs (krievu: Андрей Николаевич Колмогоров; dzimis 1903. gada 25. aprīlī, miris 1987. gada 20. oktobrī) bija padomju matemātiķis, darbojies vairākās matemātikas nozarēs. Absolvējis Maskavas Valsts universitāti. Definējis vairākas varbūtību teorijas aksiomas, līdz ar to var uzskatīt, ka viņš ir dibinājis moderno varbūtību teoriju. Darbi topoloģijā, turbulencē, klasiskajā mehānikā, matemātiskajā analīzē un citās zinātnēs. 1980. gadā saņēmis Volfa balvu matemātikā, kas ir viena no prestižākajām balvām matemātikā.