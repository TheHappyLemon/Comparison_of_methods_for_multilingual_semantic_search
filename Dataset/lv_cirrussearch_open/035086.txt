Keilebs Jūans (angļu: Caleb Ewan; dzimis 1994. gada 11. jūlijā) ir Austrālijas šosejas riteņbraucējs, šobrīd pārstāv Team Jayco–AlUla. Jūans ir sprinteris ar Markam Kevendišam līdzīgu stilu, sprintu veicot ārkārtīgi zemā pozīcijā, noliecoties tālu uz priekšu virs stūres, kas dod ievērojamas aerodinamiskās priekšrocības. Karjeras laikā uzvarējis visu Lielo tūru posmos.