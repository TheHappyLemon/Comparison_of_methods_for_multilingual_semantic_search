Šis raksts ir par šaujamieroci. Par citām jēdziena Revolver nozīmēm skatīt nozīmju atdalīšanas lapu. Revolveris (no latīņu: revolvere — 'griezties') ir pārlādējams šaujamierocis, kura patronu ielādēšanas mehānisms ir izveidots rotējoša cilindra veidā. Cilindrs ir aptvere, kura kamerās atrodas patronas (parasti 5 vai 6, bet ir modeļi ar 10 vai vairāk patronām). Kad lietotājs uzvelk gaili, cilindrs pagriežas ar nākamo kameru pret stobru un cilindra kameras kalpo kā patrontelpa. Revolveri parasti izmanto kā pistoli šaušanai tuvā distancē, bet arī citi ieroči var būt konstruēti pēc revolvera principa, piemēram, daži granātmetēji, šautenes.