Lietotāja saskarne (angļu: User Interface, UI) ir vide, ar kuras starpniecību lietotājs mijiedarbojas ar tehnoloģijām (visbiežāk lietojumprogrammām). Lietotāja saskarnes iedalās divās grupās: komandrindas saskarnes un grafiskās lietotāja saskarnes. Komandrindas saskarnes tiek izmantotas ar tekstuālo priekšrakstu palīdzību, bet grafiskās lietotāja saskarnes piedava komponentus, ar kuru palīdzību lietotājs var navigēt caur saturu un mijiedarboties ar to. Šādi komponenti ir pogas, izvēlnes, saites, ikonas un līdzīgi elementi. Lai raksturotu lietotāja saskarnes efektivitāti, produktivitāti un to, cik saskarne ir patīkama, tiek izmantots jēdziens lietojamība.