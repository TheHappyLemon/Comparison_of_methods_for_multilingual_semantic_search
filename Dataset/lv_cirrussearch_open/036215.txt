"Džungļu grāmata" (angļu: The Jungle Book) ir 1967. gadā amerikāņu kompānijas Walt Disney Productions uzņemta animācijas filma. Filmas sižets veidots pēc Radjarda Kiplinga darba "Džungļu grāmata". Filmas režisors ir Volfgangs Reitermens (Wolfgang Reitherman). Tā bija pēdējā filma, kuras veidošanā piedalījās arī Volts Disnejs. Filmas sižets ir par cilvēkbērnu Maugli, kuru Indijas džungļos uzaudzinājuši vilki. Viņš draudzējas ar panteru Bagiru un lāci Balu. Viņu ienaidnieks ir tīģeris Širhans.