"Nopietns cilvēks" (angļu: A Serious Man) ir 2009. gada ASV drāma. Filmas veidotāji ir Džoels un Ītans Koeni. Filmā galvenās lomas atveido Maikls Stūlbargs, Ričards Kainds un Freds Melameds. Filma ir par ebreju un fizikas profesoru Leriju Gopniku (Stūlbargs), kurš sastopas ar dažādām problēmām gan profesionālajā, gan privātajā dzīvē, liekot viņam uzdot jautājumus par savu ticību. "Nopietns cilvēks" saņēma plašu kritiķu atzinību. Filma iekļuva Amerikas Kinoinstitūta un National Board of Review 2009. gada 10 labāko filmu sarakstā. Filma saņēma Amerikas Kinoakadēmijas balvas nomināciju kategorijā labākā filma. Stūlbargs tika nominēts Zelta globusa balvai kā labākais aktieris.