Forests Vaitekers (angļu: Forest Steven Whitaker; dzimis 1961. gada 15. jūlijā) ir amerikāņu aktieris, kinoproducents un kinorežisors. Aktiera karjeru uzsācis 1982. gadā. 2006. gadā viņš attēloja Ugandas diktatoru Idi Aminu filmā "Pēdējais Skotijas karalis" (The Last King of Scotland), par ko saņēma Amerikas Kinoakadēmijas balvu kā labākais aktieris, kā arī BAFTA kino balvu un Zelta globusa balvu. F. Vaitekers vēl ir pazīstams ar lomām filmās "Armijas vads" (Platoon), Ghost Dog: The Way of the Samurai, "Baiļu istaba" un "Atnācēji". 2006. gada septembrī Holivudas filmu festivālā viņš saņēma Holivudas gada aktiera balvu. 2007. gadā F. Vaitekers ieguva zvaigzni Holivudas slavas alejā.