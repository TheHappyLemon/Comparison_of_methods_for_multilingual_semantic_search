Šis raksts ir par deju. Par latviešu mūzikas grupu skatīt rakstu Menuets (grupa). Menuets (no itāļu: minuetto un franču: menuet) ir franču izcelsmes pāru deja, kas parasti ir ¾ taktsmērā. Dejai ir raksturīgs mērens temps, mazi solīši un dziļi reveransi. Mazo solīšu (pas menus) dēļ ir, iespējams, radies dejas nosaukums, bet pastāv arī uzskats, ka nosaukums ir cēlies no branle à mener vai amener, kas bija populāri deju veidi 17. gadsimtā Francijā. Ar vārdu "menuets" apzīmē ne tikai deju, bet arī šīs dejas mūziku un tās ritmu, lai gan dejas un ritma ātrumi bieži atšķiras.