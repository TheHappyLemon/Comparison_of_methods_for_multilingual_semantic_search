Kingpin ir 1996. gada ASV sporta kinokomēdija, kuras režisori ir Pīters Farelijs un Bobijs Farelijs. Filmā galvenās lomas atveido Vudijs Harelsons, Rendijs Kveids, Vanesa Endžela un Bills Marijs. Filma stāsta par alkoholiķi un bijušo profesionālo boulinga spēlētāju (Harelsons), kurš kļūst par treneri daudzsološam amišu talantam. Filmas Kingpin pirmizrāde notika 1996. gada 26. jūlijā un to izplatīja Metro-Goldwyn-Mayer. Filma nopelnīja 32,2 miljonus ASV dolāru pie 25 miljonu budžeta. Filma izdošanas brīdī saņēma dažādus kritiķu vērtējumus, bet mūsdienās to uzskata par kulta filmu. Televīzijas kanāls Bravo to iekļāva savā 100 smieklīgāko filmu saraksta 68. vietā. 2019. gadā Vulture.com savā Vudija Harelsona labāko filmu sarakstā Kingpin ievietoja otrajā vietā. Tīmekļa vietnē Rotten Tomatoes filmai ir 49% vērtējums.