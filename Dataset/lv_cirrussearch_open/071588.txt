Barito valodas ir viena no austronēziešu valodu saimes malajiešu-polinēziešu valodu apakšgrupām. Tajā iekļautas 36 zināmas valodas ar aptuveni 26 miljoniem runātāju. Izplatītas Madagaskarā, Kalimantānā un Sulu arhipelāgā. Lielākā no grupas valodām ir malgašu valoda (ap 25 miljoni runātāju). Valodu grupu pirmoreiz piedavāja Alfrēds Hadsons 1967. gadā, apvienojot Barito upes baseinā Kalimantānas dienvidos izplatītās valodas ar tām radniecīgajām Madagaskarā un Filipīnās.