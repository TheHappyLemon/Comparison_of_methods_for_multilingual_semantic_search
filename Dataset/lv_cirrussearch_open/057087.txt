Donavas—Auenes nacionālais parks (vācu: Nationalpark Donau-Auen) ir 1996. gadā izveidots nacionālais parks Austrijas austrumos. Tiek aizsargāta Donavas upes paliene no Vīnes līdz Slovākijas robežai 38 kilometru garumā. 1984. gadā tika plānots sākt Hainburgas hidroelektrostacijas celtniecību, kas applūdinātu mūsdienu nacionālā parka teritoriju. Radās plaša protesta kustība pret stacijas būvniecību un palienes mežu izciršanu. Daudzi aktīvisti okupēja palienes teritoriju, bet 1985. gada martā petīciju par palienes saglabāšanu parakstīja 353 906 cilvēki. 1986. gada 1. jūlijā darbi tika pārtraukti. Sekoja apvidus zinātniskā izpēte, bet 1996. gadā teritorijā tika izveidots nacionālais parks.