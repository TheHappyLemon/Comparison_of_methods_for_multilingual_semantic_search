Zorans Tošičs (serbu: Зоран Тошић, dzimis 1987. gada 28. aprīlī) ir Serbijas futbolists, spēlē pussarga pozīcijā, bijis Serbijas futbola izlases dalībnieks. Kopš 2023. gada Tošičs pārstāv Grieķijas Superlīgas komandu Lamia. Savas karjeras sākumā pārstāvējis vairākas Serbijas komandas, ar Partizan komandu divreiz uzvarot Serbijas Superlīgā. 2009. gadā pievienojies Anglijas Premjerlīgas komandai Manchester United. Aizvadījis tikai divas spēles, viņš tika izīrēts Vācijas Bundeslīgas komandai 1. FC Köln. 2010. gada vasarā pievienojies Krievijas komandai CSKA Moscow, kur izcīnījis trīs Premjerlīgas čempionu titulus. 2017. gadā atgriezies Partizan. Serbijas futbola izlasi pārstāvējis no 2007. līdz 2016. gadam. Piedalījies 2008. gada vasaras olimpiskajās spēlēs un 2010. gada FIFA Pasaules kausā.