Maltas Universitāte (maltiešu: L-Università ta' Malta, angļu: University of Malta) ir 1769. gadā dibināta valsts universitāte Maltas pilsētā Msidā. Maltas Universitātes pirmsākumi iezīmējas ar jezuītu kolēģija (Collegium Melitense) nodibināšanu Valletā 1592. gadā. No 1595. līdz 1597. gadam tika uzcelta kolēģijas ēka, kas tagad pazīstama kā vecā universitātes ēka. 1768. gadā jezuītus no salas padzina, bet 1769. gadā tika nodibināta Maltas Universitāte. 20. gadsimta sešdesmitajos gados tika uzcelta Msidas universitātes pilsētiņa, uz kurieni pārcēla vairumu universitātes struktūrvienību. Universitātē ir 14 fakultātes un vairāki pētniecības centri. Bijušo un esošo pasniedzēju un studentu vidū minams astronoms un matemātiķis Džuzepe Pjaci (Giuseppe Piazzi).