Kņazs Felikss Jusupovs, grāfs Sumarokovs-Elstons (krievu: Князь Феликс Феликсович Юсупов, Граф Сумароков-Эльстон, dzimis 1887. gada 23. martā, miris 1967. gada 27. septembrī) bija Krievijas aristokrāts, galma loceklis un viens no Grigorija Rasputina slepkavām. Dzimis Sanktpēterburgā, pēc vecākā brāļa nāves duelī 1908. gadā mantoja daudzus īpašumus. No 1909. līdz 1912. gadam studēja Oksfordas Universitātē. 1914. gadā Jusupovs apprecējās ar cara Nikolaja II māsasmeitu Irinu Aleksandrovnu. Pāris medusmēnēša laikā apceļoja Eiropu, sākoties Pirmajam pasaules karam. Jusupovi atgriezās Santpēterburgā. ' 1916. gada 17. decembrī kopā ar kņazu Dmitriju Pavloviču un politiķi Vladimiru Puriškeviču Jusupovu pilī nogalināja cara galmā ietekmīgo Grigoriju Rasputinu, par ko Jusupovs tika izsūtīts uz Rakitnoje ciemu (mūsdienās Belgorodas apgabals). Pēc revolūcijas ar ģimeni devās emigrācijā, dzīvoja Parīzē.