Juzefs Jānis Goslavskis (poļu: Józef Jan Gosławski, dzimis 1908. gada 24. aprīlī, miris 1963. gada 23. janvārī) bija poļu tēlnieks un medaļmākslinieks. Pazīstamākie darbi - Šopēna piemineklis Želazova Volā (1955), Mickēviča piemineklis Gožovā Velkopolskā (1957), Pilsudska piemineklis Turekā (radīts 1936, uzcelts 1990). Goslavskis ir vairāku valsts apbalvojumu un 1973. gada 5 zlotu monētas autors. Dzimis lauku ciemā Polanuvkā. Pirmo mākslas apmācību ieguva celtniecības skolā Kazimeždolni. 1932. gadā sāka studijas Krakovas Mākslas akadēmijā. Vēlāk mācījās Varšavā. Ieguva stipendiju mācībām Romā, kur 1937. gadā beidza Karalisko mākslas akadēmiju. 1939. gadā atgriezās Polijā, lai kļūtu par Karaļa pils Varšavā restauratoru, tomēr sākās karš un Goslavskis bija spiests dzīvot laukos. Pēc kara 1947. gadā kļuva par Poznaņas Nacionālās mākslas skolas Medaļu un Metālmākslas nodaļas vadītāju. Pēkšņi miris 1963. gadā Frideriks Šopēns Mahātma Gandijs Juzefs Pilsudskis