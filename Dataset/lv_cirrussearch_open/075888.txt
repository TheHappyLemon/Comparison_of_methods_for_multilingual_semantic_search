Nejaukt ar grupas Vanilla Ninja albumu. Blue Tattoo ir igauņu meiteņu poproka grupas Vanilla Ninja trešais studijas albums un pēdējais oficiālais albums, ko izdeva "Bros Music". Eiropā tas tika izdots 2005. gada 14. martā. Pēc veiksmīgā 2004. gada albuma Traces of Sadness, šis albums ir pats veiksmīgākais ar tādiem singliem kā "Blue Tattoo" (no kā albums iegūst savu nosaukumu), "I Know" un "Cool Vibes". Dziesma "Cool Vibes" bija arī Šveices pārstāve 2005. gada Eirovīzijas dziesmu konkursā, tā palielinājās albuma popularitāte Šveicē. Albuma producents un viens no albuma komponistiem ir vācu producents Dāvids Brandess. Albuma dziesmu sacerēšanas procesā ir piedalījušās grupas meitenes Lenna un Pireta, Bernds Meinungers, labāk pazīstams ar savu pseidonīmu Džons Oflains (angļu: John O' Flynn), un Džeins Tempests. Gada vidū (29. jūnijā) albums tika izdots Japānā. Vēlāk tika izdots Limited Edition. Šveicē un Vācijā albums ieņēma 4. pozīciju topos, un Austrijas topos — 7. vietu. Albums ir arī iekļuvis Igaunijas topā.