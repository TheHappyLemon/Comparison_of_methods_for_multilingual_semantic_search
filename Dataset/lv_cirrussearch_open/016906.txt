Viljams Džeimss (angļu: William James; dzimis 1842. gada 11. janvārī, miris 1910. gada 26. augustā) bija amerikāņu filozofs un psihologs. Viņa tēvs bija teologs Henrijs Džeimss, brālis — rakstnieks Henrijs Džeimss. Abi Džeimsa bērni tika skoloti mājās, un ģimene daudz ceļoja — uz Ženēvu, Parīzi, Londonu. Sākoties pilsoņu karam, Džeimsi apmetās Ņūportā. Viljams bija pirmais pedagogs, kas ASV piedāvāja psiholoģijas kursu. Viņš ir sarakstījis grāmatas par pragmatismu, psiholoģiju, izglītojošo psiholoģiju, reliģisko psiholoģiju un misticismu.