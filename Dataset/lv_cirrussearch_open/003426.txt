Mahārāštra (marathu: महाराष्ट्र, Mahārāṣṭra, izrunā: [məharaːʂʈrə]) ir viens no Indijas štatiem, atrodas valsts rietumos. Mahārāštra ir trešais lielākais Indijas štats pēc platības. 2011. gadā štatā dzīvoja 112 miljoni iedzīvotāju. Tas ir otrs lielākais Indijas štats pēc iedzīvotāju skaita. Mahārāštra robežojas ar Gudžarātu, Madhju Pradēšu, Čhatīsgarhu, Telangānu, Karnātaku un Gou. Rietumos to apskalo Arābijas jūra. Mahārāštras lielākā pilsēta un administratīvais centrs ir Mumbaja. Nākamās lielākās pilsētas ir Pune, Nāgpura, Thāne un Pimpri-Činčvada.