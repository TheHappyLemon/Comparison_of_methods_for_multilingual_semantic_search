Valters Kacenšteins (vācu: Walther Katzenstein; dzimis 1878. gada 8. oktobrī, miris 1929. gada 9. septembrī) bija vācu airētājs, olimpiskās zelta medaļas ieguvējs 1900. gada vasaras olimpiskajās spēlēs. 1900. gada Parīzes olimpiskajās spēlēs Kacenšteins startēja divās airēšanas disciplīnās — stūrmaņa četriniekos un astoņnieku disciplīnās. Viņš bija viens no Vācijas airēšanas komandas Der Hamburger und Germania Ruder Club dalībniekiem. Komanda stūrmaņa četrinieku disciplīnā izcīnīja zelta medaļu, startējot otrajā fināla braucienā, bet astoņnieku disciplīnā ieguva 4. vietu. Astoņnieku sacensībās viņš startēja kopā ar brāli Edgaru.