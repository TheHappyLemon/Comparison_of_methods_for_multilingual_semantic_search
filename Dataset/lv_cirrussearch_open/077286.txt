Stoke City Football Club ir futbola klubs, kas bāzēts Stokā, Anglijā. Tas ir dibināts 1863. gadā un ir tiek uzskatīts par otru vecāko profesionālo futbola klubu pasaulē aiz Notingemas "Notts County". Stokas klubs savas mājas spēles aizvada Britānijas stadionā, kurā 30 089 sēdvietas. Stadionu atklāja 1997. gadā. Pirms tam klubs spēlēja Victoria Ground stadionā, kur tas mājas spēles aizvadīja kopš 1878. gada (rekords 119 gadu garumā, kas tiek dalīts ar Vulverhemptonas "Wanderers"). Kluba iesauka ir Podnieki (angļu: The Potters) saistībā ar podniecības industriju Stokā pie Trentas. Viņu mājas formas ir vertikāli svītrots krekls sarkanā ar baltu krāsā ar baltiem šortiem un zeķēm. Līdz 2008. gada iekļūšanai Premjerlīgā, Stokas klubs augstākajā līmenī nebija spēlējis kopš 1984.-85. gada sezonas, kad tas izkrita no augstākās līgas ar tikai 17 iegūtiem punktiem. Stokas kluba pirmā lielākā balva bija 1972. gada Anglijas Līgas kauss, kad finālā ar 2-1 tika pārspēta Londonas "Chelsea". Klubs 1992. un 2000. gadā ieguvis arī Futbola līgas kausu, kuru izcīna Anglijas zemāko līgu klubi. Pašlaik spēlē otrajā pēc līmeņa Anglijas līgā — Championship.