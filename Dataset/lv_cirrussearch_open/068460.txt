Kaljāri metropole (itāļu: Città metropolitana di Cagliari, sardīniešu: Tzitadi metropolitana de Casteddu) ir Itālijas provinces līmeņa administratīvā iedalījuma vienība valsts dienvidrietumos, Sardīnijas autonomajā reģionā. Dienvidos to apskalo Vidusjūra. Metropoles administratīvais centrs un lielākā pilsēta ir Kaljāri. Kaljāri metropole sīkāk iedalās 17 komūnās. Izveidota 2016. gada 4. februārī, no Kaljāri provinces nodalot Kaljāri pilsētu un vēl 16 piepilsētas komūnas.