Indonēzijas rūpija ir Indonēzijas nacionālā valūta. Indonēzijā ikdienā šo valūtu sauc vienkārši par rūpiju (indonēziešu: rupiah). Indonēzijas rūpijas plaši izmanto arī Austrumtimorā, taču ne oficiāli. Valūtas simbols ir Rp, bet ISO 4217 kods ir IDR. Naudas izdošana ir Indonēzijas bankas pārziņā. Indonēzijas rūpija sīkāk dalās 100 senos (indonēziešu: sen), bet augstās inflācijas dēļ šāda nauda ikdienā netiek lietota. 2023. gada decembrī vienas Indonēzijas rūpijas vērtība bija 0,000059161595 eiro, jeb par 1 eiro varēja iegādāties 16 907,3 Indonēzijas rūpijas.