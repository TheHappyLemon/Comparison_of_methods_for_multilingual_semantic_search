Agar.io ir Mateja Valadaresa 2015. gadā izveidota tiešsaistes MMO spēle. Spēles darbība notiek petri platē, katrs spēlētājs vada vismaz vienu šūnu, un spēles mērķis ir apēst citu spēlētāju šūnas. Tās nosaukums radies no agara, vielas, ko izmanto baktēriju kultivēšanai. Agar.io aizsāka jaunu tiešsaistes spēļu žanru, ko mēdz dēvēt par ".io spēlēm". Agar.io tika izziņota vietnē 4chan 2015. gada 28. aprīlī, spēle rakstīta JavaScript un C++.