Tranšeja ar bisi vīriešiem bija viena no astoņām disciplīnām šaušanas sacensībās 1900. gada vasaras olimpiskajās spēlēs, Parīzē. Sacensības tika aizvadītas 1900. gadā no 15. līdz 17. jūlijam, militārajā nometnē Satori, Versaļas teritorijā. Tajās startēja 31 sportists no 4 valstīm. Visas olimpiskās medaļas šajā disciplīnā izcīnīja Francijas sportisti. Zelta medaļu ieguva Rožē de Barbarēns, sudraba medaļu ieguva Renē Gijo, savukārt bronzas medaļu — Žistinjēns de Klarī. Visi šie sportisti bija ieguvuši 17 punktus, tādēļ notika pāršaušanas kārta, kurā Žistinjēns Klarī nepiedalījās; šajā pāršaušanā 12 punktus ieguva Renē Gijo, bet 13 punktus Rožē de Barbarēns.