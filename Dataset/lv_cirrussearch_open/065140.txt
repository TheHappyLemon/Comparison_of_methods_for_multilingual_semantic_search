"Bruno" (angļu: Brüno) ir 2009. gada Apvienotās Karalistes un ASV mokumentālā kinokomēdija, kuras režisors ir Lerijs Čārlzs. Sižets balstīts uz seriāla Da Ali G Show tēlu. Filma ir par homoseksuālu modes reportieri Bruno Gehardu (atveido Saša Barons Koens), kurš kopā ar savu palīgu Lucu (Gustafs Hamarstens) dodas uz ASV, lai iekarotu Holivudu, tomēr Bruno gājieni bieži vien šokē amerikāņu sabiedrību. Filmu veidoja studijas Media Rights Capital, Four By Two Films un Everyman Pictures, ar tās izplatīšanu nodarbojās Universal Pictures. Filmas pirmizrāde notika 2009. gada 10. jūlijā.