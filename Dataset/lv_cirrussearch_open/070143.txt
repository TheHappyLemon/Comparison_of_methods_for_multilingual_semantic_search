Miks Jurkatamms (igauņu: Mikk Jurkatamm; dzimis 2000. gada 18. septembrī Tallinā) ir igauņu basketbolists, spēlē uzbrūkošā aizsarga pozīcijā, Igaunijas basketbola izlases dalībnieks. 2024. gadā pārstāv Igaunijas klubu Tallinas "Kalev/Cramo". Iepriekš vairākas sezonas spēlējis Itālijā. M. Jurkatamma tēvs ir bijušais basketbolists Veiko Jurkatamms. M. Jurkatamms ir Tallinas Audentes sporta skolas audzēknis. Kopš 2016. gada karjeru attīstīja Itālijā, Boloņas "Virtus" klubā, kura pieaugušo komandā debitēja 2018. gadā. Pēc tam vienu sezonu pārstāvējis citu Itālijas A sērijas klubu Trevizo "Basket", bet kopš 2023. gada spēlē spēcīgākajā Igaunijas klubā Tallinas "Kalev/Cramo". Pārstāvējis visu vecumu Igaunijas jaunatnes izlases. 2020. gadā debitējis Igaunijas basketbola izlasē.