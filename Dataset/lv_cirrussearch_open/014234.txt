2012. gada Eiropas čempionāts vieglatlētikā bija 21. Eiropas čempionāts vieglatlētikā, kas notika Helsinkos, Somijā, 2012. gadā, laikposmā no 27. jūnija līdz 1. jūlijam. Šī ir pirmā reize sacensību vēsturē, kad Eiropas čempionāts vienā gadā ar Olimpiskajām spēlēm. Eiropas čempionātā nenotika soļošanas disciplīnas un maratonskrējieni. No Latvijas sportistiem lielākos panākumus guva septiņcīņnieces: Laura Ikauniece izcīnīja bronzas medaļu, bet Aiga Grabuste izcīnīja 4. vietu. Pēc sudraba medaļas ieguvējas Ukrainas sportistes Ludmilas Josipenko diskvalifikācijas abas sportistes rezultātu tabulā pacēlās uz augšu, ieņemot attiecīgi otro un trešo vietu.