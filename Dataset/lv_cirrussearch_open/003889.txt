Luks Burdons (franču: Luc Bourdon; dzimis 1987. gada 16. februārī Šipiganā, Kanādā, miris 2008. gada 29. maijā Lamekā, Kanādā) bija profesionāls kanādiešu hokejists, spēlēja aizsarga pozīcijā. Savas karjeras laikā spēlēja NHL kluba Vankūveras "Canucks" sastāvā, kas viņu 2005. gada NHL draftā izraudzījās ar kopējo 10. kārtas numuru. NHL kopumā aizvadījis 36 spēles, vēl spēlēja "Canucks" fārmklubā Manitobas "Moose". L. Burdons mira 21 gada vecumā, kad savā dzimtajā reģionā viņš ar motociklu ietriecās traktorā. Pirms profesionālās karjeras sākuma Burdons vairākas sezonas aizvadīja dažādos QMJHL klubos.