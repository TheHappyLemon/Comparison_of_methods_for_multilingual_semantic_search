"Slepkava manī" (angļu: The Killer Inside Me) ir 2010. gada ASV krimināldrāma, kura balstīta uz Džima Tompsona tāda paša nosaukuma noveli. Filmas režisors ir Maikls Vinterbotoms. Galvenās lomas atveido Džesika Alba, Keita Hadsone, Bills Pulmans un Keisijs Afleks. Filmas pirmizrāde notika 2010. gada 23. janvārī Sandensas kinofestivālā. Filmā Rietumteksasas šerifa vietnieks lēnām tiek atmaskots kā slepkava-psihopāts.