Džans Hens (ķīniešu: 张衡, piņjiņs: Zhāng Héng, dzimis 78. gadā, miris 139. gadā) bija astronoms, matemātiķis, izgudrotājs, ģeogrāfs, kartogrāfs, mākslinieks, dzejnieks, valstsvīrs un literāts no Naņjanas, Henaņā, un dzīvoja Haņu dinastijas laikā Ķīnā. Viņš izgudroja seismogrāfu zemestrīču epicentra noteikšanai, kā arī precizēja skaitļa π vērtību, ieviesa labojumus ķīniešu kalendārā. Džans Hens izveidoja zvaigžņotās debess karti un deva vairāk nekā 300 zvaigznēm nosaukumus.