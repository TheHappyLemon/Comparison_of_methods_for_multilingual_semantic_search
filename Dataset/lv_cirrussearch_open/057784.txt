Een beetje (saīsinājumā — 'n Beetje) ir dziesma, kas uzvarēja 1959. gada Eirovīzijas dziesmu konkursā Kannās, Francijā, kuras autori ir Diks Šalīss un Villijs van Hermets, kurš bija vārdu autors arī 1957. gada konkursa uzvarētājdziesmai Net als toen. To izpildīja Nīderlandes dziedātāja Tedija Sholtena, pārstāvot Nīderlandi. Een beetje konkursā ieguva 21 punktu. Dziesma, salīdzinājumā ar iepriekšējiem konkursa uzvarētājiem, ir ar ātrāku tempu, kā arī nedaudz nenopietnāka. Een beetje tiek dziedāta no jaunas sievietes perspektīvas, kad viņas mīļotais jautā, vai viņa ir patiesa un uzticīga, uz ko viņa atbildː "Nedaudz" (Een beetje). Dziesmu Tedija Sholtena papildus konkursa versijai nīderlandiešu valodā bija iedziedājusi arī vācu (Sei ehrlich), angļu (The Moment), franču (Un p'tit peu), itāļu (Un poco) un zviedru (Om våren) valodās.