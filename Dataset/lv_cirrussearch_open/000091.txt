Marina Karpuņina (krievu: Марина Германовна Карпунина, dzimusi 1984. gada 21. martā Maskavā, PSRS) ir krievu basketboliste, spēlē uzbrūkošās aizsardzes pozīcijā, Krievijas sieviešu basketbola valstsvienības spēlētāja, pašlaik (2010) pārstāv Vidnojes klubu Vidnoje. Kopā ar Krievijas sieviešu izlasi ir izcīnījusi 3. vietu Pekinas Olimpiskajās spēlēs, 2. vietu 2006. gada Pasaules čempionātā, 2. vietu 2005. gada Eiropas čempionātā Turcijā, 1. vietu 2007. gada Eiropas čempionātā Itālijā un 2. vietu 2009. gada Eiropas čempionātā Latvijā. Kopā ar Krievijas U-20 izlasi izcīnījusi 1. vietu 2004. gada Eiropas U-20 čempionātā. 2009. gada 20. oktobrī kopā ar klubu Maskavas apgabala "Spartak" izcīna pirmo FIBA Superkausu sievietēm, pārliecinoši pārspējot 2008./2009. gada sezonas FIBA kausa sievietēm ieguvējas turku Galatasaray ar rezultātu 92:59.