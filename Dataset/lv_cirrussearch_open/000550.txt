Freedom House (latviešu: Brīvības nams) ir 1941. gadā izveidota starptautiska, nevalstiska organizācija, kuras mītne atrodas Vašingtonā. Tā nodarbojās ar pētījumu veikšanu par politisko un pilsonisko tiesību, cilvēktiesību ievērošanu dažādās valstīs. Ar šo pētniecisko darbu organizācija nodarbojas kopš 1978. gada. Savus pētījumus lielākoties balsta uz ekspertu aptaujām, kuras veic atbilstoši speciāli izstrādātai metodoloģijai. Organizācijas dibinātāji bija Vendels Vilkijs (angļu: Wendell Willkie) un Eleanora Rūzvelta. Apmēram 66% no organizācijas budžeta sastāda ASV dotācijas, tomēr savus līdzekļus iegūst arī no citiem avotiem, piemēram, dažādiem labdarības fondiem. Par to, ka organizācijas tiek dotēta no ASV budžeta Freedom House ir bijusi vairākkārt kritizēta.