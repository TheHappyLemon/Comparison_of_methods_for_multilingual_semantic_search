Denijs aus den Birkens (vācu: Danny aus den Birken, dzimis 1985. gada 15. februārī) ir Vācijas hokejists, spēlē vārtsarga pozīcijā. Kopš 2015. gada aus den Birkens pārstāv Vācijas hokeja līgas klubu Minhenes "Red Bull". Iepriekš pārstāvējis Vācijas hokeja līgas klubus Manheimas "Adler", Īzerlonas "Roosters" un Ķelnes "Haie". Vācijas hokeja izlasi pārstāvējis četros Pasaules čempionātos. Izcīnījis sudraba medaļu 2018. gada ziemas olimpiskajās spēlēs, kur viņš tika atzīts par turnīra labāko vārtsargu. Iekļauts izlases sastāvā arī 2022. gada ziemas olimpiskajās spēlēs.