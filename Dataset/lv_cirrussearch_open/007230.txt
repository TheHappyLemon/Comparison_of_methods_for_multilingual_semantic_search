Melnpieres svilpējguana (Pipile jacutinga) ir Dienvidamerikas kokuvistu dzimtas (Cracidae) putnu suga. Šo sugu var sastapt Brazīlijas dienvidaustrumos (no Baijas dienvidiem līdz Riugrandi du Sulas), Argentīnas ziemeļaustrumos (Misiones province un kaimiņu Korintesas provinces ziemeļaustrumi) un Paragvajas dienvidaustrumos augstumā līdz 900 m virs jūras līmeņa. Šī suga ir ierakstīta Starptautiskajā Sarkanajā grāmatā zem EN kategorijas (sugas, kurām draud iznīkšana). Šī suga ir vidēja lieluma kokuvistu dzimtas pārstāvis, kas garumā sasniedz 64—74 cm. Apspalvojums gandrīz pilnīgi melns. Spārnu spalvas vietām plecos ir baltas. Galvas un pakauša spalvas ir baltas, piere melna. Knābis blāvzils ar melnu galu. Kājas blāvsarkanas. Rīkle ir sarkana. No citām sugām atšķiras ar baltu spalvu esamību uz spārniem.