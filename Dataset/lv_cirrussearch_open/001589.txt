Spānijas basketbola līga jeb Liga ACB (spāņu: Asociación de Clubs de Baloncesto) jeb Liga Endesa ir galvenais vīriešu basketbola klubu turnīrs Spānijā, kurā tiek noteikts valsts spēcīgākais klubs. ACB līga neoficiāli tiek uzskatīta par spēcīgāko nacionālo čempionātu Eiropā. Turnīrs notiek kopš 1983. gada, kad tas tika pārveidots no Spānijas Nacionālās basketbola līgas. Pašreizējie čempioni ir FC Barcelona, kuriem tas ir 17. tituls. Ar 16 uzvarām Barselonas klubs ir visvairāk reizes uzvarējušais turnīrā, bet Madrides "Real" basketbola klubs tajā ir uzvarējis 14 reizes. Turnīrā piedalās 18 klubi un divas vājākās komandas sezonas noslēgumā tiek pazeminātas uz pēc spēka otro spēcīgāko līgu LEB Oro, savukārt šī turnīra divas labākās komandas var spēlēt ACB līgā. ACB līga ir viens no vislabāk apmeklētajiem iekštelpu turnīriem pasaulē, tās spēlēs jau daudzas sezonas apmeklē vidēji vairāk nekā 6000 skatītāji spēlē.