"Fantastiskās būtnes: Grindelvalda noziegumi" (angļu: Fantastic Beasts: The Crimes of Grindelwald) ir 2018. gada ASV un Apvienotās Karalistes fantāzijas filma, kuras režisors ir Deivids Jeitss. Galvenās lomas atveido Edijs Redmeins, Dens Foglers, Ketrīna Voterstone, Elisona Sudola, Ezra Millers, Zoja Kravica, Kalums Tērners, Džonijs Deps un Džūds Lo. Filmas pirmizrāde notika 2018. gada 16. novembrī Parīzē. Šī ir otrā daļa "Fantastisko būtņu" sērijā, kā arī kopumā desmitā filma par Dž. K. Roulingas burvju pasauli. 1927. gadā tumšais burvis Gelerts Grindelvalds izbēg no apcietinājuma un sāk sev apkārt pulcēt sekotājus, lai piepildītu savu mērķi: panākt, ka burvji ir pārāki pār nemaģiskajām būtnēm. Baltuss Dumidors, kurš vēlas izjaukt Grindelvalda plānu, lūdz palīdzību Tritonam Skamanderam. Tikmēr burvju sabiedrība sāk šķelties divās daļās, izšķirot pat ģimenes un tuvākos draugus.