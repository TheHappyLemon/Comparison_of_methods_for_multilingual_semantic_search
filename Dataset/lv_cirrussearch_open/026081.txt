Pāvests Benedikts II (latīņu: Benedictus II; dzimis Benedikts Sabels (Benedictus Sabellus) 635. gadā, miris 685. gada 8. maijā) bija Romas bīskaps no 684. gada jūnija līdz savai nāvei 685. gadā un līdz ar to katolisma tradīcijā tiek uzskatīts par vienu no Romas pāvestiem. Par pāvestu tika izvēlēts jau 683. gadā pēc iepriekšējā pāvesta Leona II nāves, tomēr netika ordinēts līdz 684. gadam, jo vajadzēja sagaidīt Bizantijas imperatora Konstantīna IV piekrišanu, tādējādi gandrīz gadu nebija Romas bīskapa. Pontifikāta laikā atjaunojis vairākas Romas baznīcas. Viņa piemiņas diena ir 8. maijs.