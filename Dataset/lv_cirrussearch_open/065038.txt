Nezināma vērtība "originalnos" "Blondīne" (angļu: Blonde) ir 2022. gada ASV biogrāfiska filma, kuras režisors un scenārija autors ir Endrū Dominiks. Filmā galvenās lomas atveido Ana de Armasa, Adriens Brodijs, Bobijs Kanevāle, Ksavjērs Semjuels un Džuliana Nikolsone. Filma balstīta uz Džoisas Kerolas Outsas 2000. gada romānu ar tādu pašu nosaukumu un tā stāsta par amerikāņu aktrises Merilinas Monro dzīvi un karjeru. Līdzās mainīgajām attēla proporcijām lielākā daļa filmas ir melnbalta. Darbs pie filmas aizsākās jau 2010. gadā, bet filmēšanas process sākās tikai 2019. gada augustā Losandželosā. Filmēšana pabeigta 2021. gada jūlijā, COVID-19 pandēmijas laikā. Filmas Blonde pirmizrāde notika 2022. gada 8. septembrī 79. Venēcijas kinofestivālā. Kopš 2022. gada 28. septembra tā pieejama straumēšanas platformā Netflix. Filma izraisīja lielus strīdus, tajā attēlotā seksuālā satura un vardarbības dēļ. Tā kļuva par pirmo straumēšanas platformās izdoto filmu, kas ir saņēmusi NC-17 vērtējumu (piemērots tikai pieaugušajiem). Kritiķu vērtējumi dalījās, slavējot de Armasas aktierspēli, bet kritizējot Monro dzīves atainojumu. Filma 2023. gadā ieguva divas Zelta avenes balvas, tai skaitā kategorijā "Sliktākā filma".