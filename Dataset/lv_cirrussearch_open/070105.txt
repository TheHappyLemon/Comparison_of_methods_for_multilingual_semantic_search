Harijs Džeimss Rednaps (angļu: Henry James Redknapp; dzimis 1947. gada 2. martā) ir bijušais angļu futbolists un futbola treneris. Spēlētāja karjeras laikā spēlējis pussarga pozīcijā. Lielu daļu spēlētāja karjeras pavadījis Anglijas komandās West Ham United un Bournemouth. Pēc karjeras beigām izveidojis veiksmīgu trenera karjeru. Vadījis tādus klubus kā Bournemouth, West Ham United, Portsmouth, Southampton, Tottenham Hotspur, Queens Park Rangers un Birmingham City, kā arī vadījis Jordānijas futbola izlasi. Harijs Rednapa dēls Džeimijs Rednaps spēlējis viņa vadībā Bournemouth un Southampton komandās. Viņš ir arī tēvocis Frenkam Lampardam, kurš pie viņa spēlēja West Ham United rindās.