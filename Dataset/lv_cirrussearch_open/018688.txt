Natunas jūra (indonēziešu: Laut Natuna) ir malas jūra Dienvidaustrumāzijā, Starptautiskās Hidrogrāfijas organizācijas dokumentos tiek pieskaitīta Dienvidķīnas jūrai. Izvietojusies starp Malakas pussalu un Sumatras salu rietumos, Kalimantānu austrumos un Anambasas un Natunas salām ziemeļos. Rietumos Malakas šaurums to savieno ar Andamanu jūru, bet Karimatas šaurums dienvidos — ar Javas jūru. Natunas jūras ziemeļdaļā ievērojami naftas un gāzes krājumi. Jūrā daudz salu un koraļļu rifu.