Entonijs Džons Blinkens (angļu: Antony John Blinken; dzimis 1962. gada 16. aprīlī) ir amerikāņu politiķis un diplomāts, kopš 2021. gada 26. janvāra ir 71. ASV valsts sekretārs. Blinkens Baraka Obamas administrācijā ieņēmis nacionālās drošības padomnieka un valsts sekretāra vietnieka amatus. Blinkens vidusskolu beidzis Parīzē, studējis Hārvarda Universitātē un jurista grādu ieguvis Kolumbijas Universitātē. Viņa tēvs bija investīciju baņķieris un savulaik ASV vēstnieks Ungārijā.