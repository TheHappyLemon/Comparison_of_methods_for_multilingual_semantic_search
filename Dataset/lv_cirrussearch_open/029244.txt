Il Volo ir itāļu popmūzikas trio, kura sastāvā ir tenori Pjero Barone, Ignacio Bosketo un baritons Džanluka Džinoble. 2009. gadā visi trīs jaunieši piedalījās Ti lascio una canzone dziedāšanas šovā, sākumā kā solomākslinieki. Ideja par puišu apvienošanu grupā pieder šova autoram Roberto Čenči, kas vēlējies izveidot trio, līdzīgu "trim tenoriem" (Lučāno Pavaroti, Plasido Domingo un Hosē Karerass). Kopumā karjeras laikā grupa izdevusi trīs studijas albumus un vienu EP ierakstu. Piedalījušies We Are the World 25 for Haiti ierakstā. 2015. gadā grupa uzvarēja Sanremo mūzikas festivālā ar dziesmu Grande amore, kļūstot arī par Itālijas pārstāvi 2015. gada Eirovīzijas dziesmu konkursā. Grupa izdevusi septiņus studijas albumus. Jaunākā albuma nosaukums ir Il Volo Sings Morricone, un tas ir Ennio Morrikonem veltīts albums.