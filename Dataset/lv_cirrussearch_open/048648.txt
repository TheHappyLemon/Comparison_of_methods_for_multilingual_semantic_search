Vidinas apgabals (bulgāru: Област Видин) ir apgabals Bulgārijas ziemeļrietumos, nosaukts tā administratīvā centra — Vidinas — vārdā. Dienvidaustrumos tas robežojas ar Montanas apgabalu, ar Serbiju rietumos, bet ziemeļos ar Rumāniju. Administratīvi sīkāk Vidinas apgabals dalās 11 pašvaldībās. Vidinas apgabala un Rumānijas robežu veido Donava. 2016. gadā Vidinas apgabalā dzīvoja 88,9 tūkstoši iedzīvotāju. Lielākās pilsētas ir Vidina, Bregova, Dunavci, Kula un Belogradčika. Vidinas apgabalā atrodas Maguras ala.