Eimija Džīna Klobušāra (angļu: Amy Jean Klobuchar, dzimusi 1960. gada 25. maijā) ir Amerikas Savienoto Valstu politiķe, pārstāv ASV Demokrātisko partiju. Kopš 2007. gada ir ASV senatore, pārstāvot Minesotas štatu. Pirms kļūšanas par ASV senatori Klobušāra bija Henepinas apgabala prokurore, Minesotā. Dzimusi Plimutā, Minesotas štatā, Klobušāra ir absolvējusi Jeila Universitāti, no kuras 1982. gadā saņēma bakalaura grādu politiskajās zinātnēs. Mācoties Jeila Universitātē Klobušāra strādāja par interni bijušajam ASV viceprezidentam un Minesotas senatoram Volteram Mondeilam. Vēlāk arī absolvējusi Čikāgas Universitāti, no kuras 1985. gadā saņēma doktora grādu jurisprudencē. Pēc Čikāgas Universitātes absolvēšanas viņa strādāja par uzņēmuma juristi. 1994. gadā Klobušāra kļuva par Henepinas apgabala prokurori. 2006. gadā viņa tika ievēlēta ASV Senātā, pārspējot Republikāniskās partijas oponentu Marku Kenediju, saņemot 58% balsu. Viņa ASV senatora amatā ir tikusi pārvēlēta 2 reizes: 2012. gadā un 2018. gadā. 2019. gada 10. februārī Klobušāra paziņoja par kandidēšanu uz ASV prezidenta amatu. Demokrātiskās partijas priekšvēlēšanu balsojumos Klobušāra bija vāji rezultāti un 2020. gada 2. martā viņa izstājās no Demokrātiskās partijas ASV prezidenta nomināciju. Vēlāk tika ziņots, ka Klobušāra tiek apspriesta, kā Džo Baidena viceprezidenta amata kandidāte. Džo Baidens tomēr izvēlējās Kamala Herisu, kā viņa viceprezidenta amata kandidāti.