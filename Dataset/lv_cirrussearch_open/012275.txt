Krāšņspāres jeb krāšņspāru ģints (Coenagrion) ir krāšņspāru dzimtas (Coenagrionidae) ģints, kas pieder pie vienādspārnu spāru apakškārtas (Zygoptera). Šo ģinti angļu valodā mēdz saukt arī par Eirāzijas spārēm, lai gan 3 sugas ir sastopamas Ziemeļamerikā. Kā jau angļu nosaukums norāda, lielākā daļa sugu mājo Eirāzijā. Latvijā sastopamas 6 krāšņspāru sugas: astainā krāšņspāre (Coenagrion armatum), gaišzilā krāšņspāre (Coenagrion puella), tumšzilā krāšņspāre (Coenagrion pulchellum), zaļganā krāšņspāre (Coenagrion hastulatum), ziemeļu krāšņspāre (Coenagrion johanssoni) un zilganā krāšņspāre (Coenagrion lunulatum).