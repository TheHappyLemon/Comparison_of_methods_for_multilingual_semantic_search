"Juras laikmeta pasaule" (angļu: Jurassic World) ir 2015. gada amerikāņu zinātniskās fantastikas piedzīvojumu filma, kuras režisors ir Kolins Trevorovs. Šī ir ceturtā daļa "Juras laikmeta parka" filmu sērijā. Filmas darbība notiek 22 gadus pēc filmas "Juras laikmeta parks" notikumiem uz Isla Nublar salas, kur darbojas dinozauru atrakciju parks. Tajā galvenās lomas attēlo Kriss Prats, Braisa Dalasa Hauarda, Vinsents D'Onofrio, Tajs Simpkinss, Niks Robinsons, Omars Sajs, B. D. Vongs un Irfans Hāns. Filmas pirmizrāde notika 2015. gada 29. maijā. Šī ir sestā visu laiku ienesīgākā filma. Ar 13 dienās sasniegto 1 miljardu ASV dolāru lielajiem ieņēmumiem tā pārspēja filmu "Ātrs un bez žēlastības 7", kas 1 miljardu sasniedza 17 dienās.