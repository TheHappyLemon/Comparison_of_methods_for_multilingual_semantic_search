Lietuva piedalījās 1996. gada vasaras olimpiskajās spēlēs, kas notika ASV pilsētā Atlantā no 1996. gada 19. jūlija līdz 4. augusts. Lietuvai šīs bija otrās vasaras olimpiskās spēles kopš neatkarības atgūšanas no Padomju Savienības 1991. gadā un ceturtās vasaras olimpiskās spēles kopš debijas 1924. gadā. Lietuvu 1996. gada vasaras olimpiskajās spēlēs pārtāvēja 61 sportists (45 vīrieši un 16 sievietes), kuri startēja 14 olimpiskajos sporta veidos. Vislielākā Lietuvas sportistu komanda, 14 sportisti, piedalījās vieglatlētikā. Lietuva pirmo reizi bija pārstāvēta galda tenisā, šaušanā un vingrošanā. Vienīgais komandu sporta veids, kurā Lietuva bija pārstāvēta 1996. gadā, bija basketbols. 1996. gada vasaras olimpiskajās spēlēs Lietuva izcīnīja vienu olimpisko medaļu, bronzas medaļu, basketbolā vīriešu sacensībās. Šī bija otrā reize, kad Lietuvas basketbola izlase olimpiskajās spēlēs izcīnīja medaļas, pirmā reize bija iepriekšējās, 1992. gada Barselonas olimpiskajās spēlēs. Lietuvas karognesējs olimpisko spēļu atklāšanas ceremonijā bija peldētājs Raimunds Mažulis.