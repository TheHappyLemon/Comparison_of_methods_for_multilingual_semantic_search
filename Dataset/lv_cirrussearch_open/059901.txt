Diomida salas (krievu: Острова Диомида, angļu: Diomede Islands) ir salu grupa Beringa šaurumā starp Ziemeļu Ledus okeāna Čukču jūru un Klusā okeāna Beringa jūru. Sastāv no divām salām — Krievijai piederošās 29 km² lielās Ratmanova salas un ASV piederošās 7 km² lielās Mazā Diomida salas. Pa salas atdalošo nepilnus 4 km plato šaurumu vilkta datumu maiņas līnija, un laika starpība salās ir 21 stunda, tādēļ Ratmanova salu dažkārt dēvē par Rītdienas salu, bet Mazo Diomida salu — par Vakardienas salu.