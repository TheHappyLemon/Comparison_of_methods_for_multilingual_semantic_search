Vizuālais romāns (japāņu: ビジュアルノベル, bijuaru noberu) ir videospēļu veids, kas apvieno komiksu (vai mangu, dažkārt filmu), radiolugu un prozas elementus. Vizuālie romāni kļuva populāri Japānā 20. gadsimta deviņdesmitajos gados. Atšķirībā no platformu spēlēm un šaujamspēlēm, spēlētājs nekontrolē tēla ķermeni un nepārvieto to pa spēles laukumu. Tā vietā spēlētājam ir šaurs darbības izvēles lauks. Tipiski ir tikai trīs vai četras vienkāršas darbības no kurām spēlētājs var izvēlēties. Parasti vizuālajos romānos ir attēlots fonā kāds tēls (zīmēts manga stilā), un ir dots teksts, kurā ir aprakstīts, ko šis tēls saka. Dažkārt tiek atskaņots balss ieraksts, kurā tiek nolasīts redzamais teksts un skan fonā mūzika. Spēlētājs lasa dialogu līdz tā vietā uz ekrāna parādās izvēles varianti, kurā dota izvēle, ko spēlētājs var tālāk darīt, nespēlētāja tēli reaģē uz spēlētāja izvēli, kam seko turpmāks dialogs.