"Katjuša" (krievu: Катюша — personvārda Jekaterina deminutīva forma) ir Matveja Blantera dziesma ar Mihaila Isakovska vārdiem. Pirmoreiz to izpildīja dziedātāja L. Jeļčaņina 1938. gada 28. novembrī, bet pirmoreiz ierakstīta dziesma tika 1939. gada janvārī V. Batiščevas izpildījumā. Vēlāk dziesmu izpildīja Lidija Ruslanova, Georgijs Vinogradovs, Eduards Hiļs, Anna Germana, Dmitrijs Hvorostovskis un citi krievu dziedātāji. Latviski dziesmu izpildīja Roberts Gobziņš. Dziesma ir par meiteni Jekaterinu, kura upes krastā raksta vēstuli savam mīļotājam, kurš aizstāv dzimteni. Dziesma kļuva par neoficiālu Lielā Tēvijas kara simbolu, kā arī par simbolu Sarkanās armijas uzvarai pār nacistisko Vāciju un Uzvaras dienas svinību sastāvdaļu. Pastāv uzskats, ka no šis dziesmas cēlās BM reaktīvo bezstobra daudzšāviņu zalvjuguns sistēmas neoficiālais nosaukums.