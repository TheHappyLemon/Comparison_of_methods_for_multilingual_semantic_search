Staņislavs Matejs Ignacijs Vispjaņskis (poļu: Stanisław Mateusz Ignacy Wyspiański; dzimis 1869. gada 15. janvārī, miris 1907. gada 28. novembrī) bija poļu dramaturgs, dzejnieks, gleznotājs, grafiķis, kā arī interjera un mēbeļu dizaineris. "Jaunās Polijas" (Młoda Polska) virziena pārstāvis. Dzimis un lielāko mūža daļu (tikai no 1890. līdz 1895. gadam ceļoja pa Eiropu) pavadījis Krakovā. Ietekmējis gan poļu glezniecības, gan drāmas attīstību. Miris tikai 38 gadu vecumā un viņa bēres izvērtās par poļu nacionālo manifestāciju.