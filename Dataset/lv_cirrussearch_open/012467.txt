Eitsa (angļu: Eights Station) bija ASV vasaras polārstacija Antarktīdā. Stacija izvietota Elsvērta Zemē. Ierīkota nedēļas laika no 1961. gada 25. novembra līdz 2. decembrim un bija paredzēta jonosfēras un Zemes magnētiskā lauka novērojumu programmai Sky-Hi, ko veica vienlaicīgi Antarktīdā un Laurentidu nacionālajā parkā Kanādā un tika nosaukta par Skaihai (Camp Sky-Hi). Nometni 1963. gada janvārī reorganizēja, paplašināja un pārdēvēja par Eitsas staciju par godu amerikāņu 19. gadsimta pirmās puses ģeologam un dabaszinātniekam Džeimsam Eitsam (James Eights), kas viens no pirmajiem apmeklēja Antarktīdas kontinentu un publicēja savus pētījumus. Stacija slēgta 1965. gada novembrī.