Kicbīeles Alpi (vācu: Kitzbüheler Alpen) ir kalnu grēda Austrijas ziemeļdaļā, no kuras divas trešdaļas atrodas Tirolē, bet atlikusī daļa Zalcburgas zemes teritorijā. Kalnu grēda stiepjas rietumu-austrumu virzienā 80 kilometru garumā un 25 - 30 kilometru platumā. Rietumos no Kicbīeles Alpiem atrodas Cilleres upes ieleja, bet austrumos - Cellas ezers. Ziemeļrietumos no grēdas atrodas Innas upes ieleja, bet dienvidos - Zalcahas ieleja.