Trīs draugi (vācu: Drei Kameraden) ir Ēriha Marijas Remarka romāns. Šo darbu Remarks sarakstīja, atrasdamies ārpus savas dzimtenes Vācijas. Darbā aplūkotās tēmas ir draudzība, mīlestība, darbs. Romāna darbības laiks ir Veimāras Republikas periods. Darbība risinās auto darbnīcā, kur trīs jauni draugi veido savu biznesu, izmantojot visus iespējamos naudas pelnīšanas veidus. Negaidīti viens no galvenajiem varoņiem — Roberts satiek Patrīciju, kurā iemīlas. Mīlestība ir sarežģīta nevienādā finansiālā stāvokļa dēļ un Patrīcijas slimības dēļ. Jaunie cilvēki bauda iespēju būt kopā par spīti pasaulīgajām grūtībām, kā laikā galvenais varonis Roberts var paļauties uz savu draugu palīdzību. Viņam jāzaudē ne tikai sava mīļotā, bet arī viens no labākajiem draugiem — Gotfrīds, paliek tikai Oto, kurš palīdz nesabrukt.