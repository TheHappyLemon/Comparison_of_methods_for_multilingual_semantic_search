Amfiteātris (sengrieķu: ἀμφιθέατρον (amphitheatron), no ἀμφί (amfi) — 'apkārt, no abām pusēm' un θέατρον (téātron) — 'redzēt, skatīties') ir: pakāpjveidā puslokā izvietotās skatītāju vietas sengrieķu teātrī; publiska celtne Senajā Romā, kurā skatītāju vietas iekārtotas pakāpjveidīgi ap ieapaļu vai apļveida arēnu. Pazīstamākais amfiteātris ir Kolizejs Romā. Visā bijušās Senās Romas teritorijā dažādā pakāpē saglabājušies apmēram 75 amfiteātri.