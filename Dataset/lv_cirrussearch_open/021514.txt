"Bada spēles: Spēle ar uguni" (angļu: The Hunger Games: Catching Fire) ir 2013. gada ASV fantastikas filma, kuras režisors ir Frānsiss Lorenss. Filmas sižets veidots pēc Sūzenas Kolinsas grāmatas ar tādu pašu nosaukumu. Filmā galvenās lomas atveido Dženifere Lorensa, Džošs Hatčersons, Liams Hemsvorts, Vudijs Harelsons, Elizabete Benksa, Lenijs Kravics, Filips Sīmors Hofmans, Džefrijs Raits, Stanlijs Tuči, Donalds Saterlends. Filmas pirmizrāde notika 2013. gada 11. novembrī. Šī ir otrā daļa "Bada spēļu" filmu sērijā, nākamā daļa "Bada spēles: Zobgaļsīlis. 1. daļa" iznāca 2014. gada 19. novembrī.