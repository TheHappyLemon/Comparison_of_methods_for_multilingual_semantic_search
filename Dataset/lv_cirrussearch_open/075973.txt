Šajā uzskaitījumā apkopotas visas Norvēģijas pilsētas. Pašlaik Norvēģijā ir 104 pilsētas (64 senās pilsētas un 40 "jaunās" pilsētas, kam 1996.g. karalis piešķīra šādas tiesības). Svalbārā (Norvēģijas teritorija Arktikā) ir 1 pilsēta. Norvēģijā pilsētas tiek apzīmētas ar vārdu by. Agrāk pilsētas tika iedalītas 2 kategorijās: tirdzniecības pilsētas (kjøpstad) un ostas pilsētas (ladested) , katrai kategorijai bija īpašas tiesības. Īpašās tirdzniecības pilsētu tiesības tika likvidētas 1857.g. un šī klasifikācija pilnībā atcelta 1952.g. un aizstāta ar vienkāršo klasifikāciju - by. No 1965.g. 1. janvāra pārvaldība tika pārcelta no atsevišķām pilsētām uz atbilstošajām pašvaldībām. Norvēģijas pašvaldības tiek klasificētas kā bykommune (pilsētu pašvaldības) vai herredskommune (lauku pašvaldības). Līdz 1996.g. pilsētas statuss tika piešķirts ar Pašvaldību un reģionālās attīstības ministrija lēmumu, savukārt pašlaik katrai pašvaldības domei pašai jālem un valstij oficiāli jāapstiprina. Kopš 1997.g. pašvaldībā jābūt vismaz 5000 iedzīvotājiem, lai tā pretendētu uz pilsētas statusu. Pastāv arī atsevišķi izņēmumi. Norvēģijas lielākā pilsēta ir, galvaspilsēta, Oslo.