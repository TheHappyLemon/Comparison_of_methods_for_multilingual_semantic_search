Joe Louis Arena ir ledus halle Detroitā, ASV. Jau kopš halles atklāšanas 1979. gadā tā ir Nacionālās hokeja līgas kluba Detroitas "Red Wings" mājvieta. Halle nosaukta par godu Detroitā dzimušajam bokserim Džo Lūisam. Halle pieder Detroitas pilsētai. Pašlaik pilsētā plānota jaunas hokeja halles būvniecība. Plānots, ka līdz 2017. gadam tā kļūs par Detroitas "Red Wings" jauno mājvietu, savukārt Joe Louis Arena tiks nojaukta.