Pastarā tiesa (itāļu: Il Giudizio Universale) ir Mikelandželo radīta Siksta kapelas altārdaļas freska. Attēlo Kristus otro atnākšanu un cilvēces Pastarās tiesas procesu. Freskas centrā attēlots Jēzus Kristus svēto ielenkumā. Cilvēku dvēseles tiek šķirotas un nonāk vai nu freskas kreisajā stūrī (pestītie) vai labajā stūrī (pazudušie). Freskā attēloti vairāk nekā 300 figūru. Oriģinālā tās bija attēlotas kailas, vēlākā laikā daļa no tām tika "apģērbtas". Freska radīta starp 1536. un 1541. gadu, t.i. 25 gadus pēc tam, kad Mikelandželo apgleznoja Siksta kapelas griestus. Tika sākta pāvesta Klementa VII, bet pabeigta Pāvila III laikā, kad Mikelandželo bija 67 gadi.