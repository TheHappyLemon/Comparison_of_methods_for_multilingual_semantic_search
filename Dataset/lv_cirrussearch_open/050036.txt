Melnā naktene (Solanum nigrum) ir indīga nakteņu dzimtas viengadīga lakstaugu suga. Dabiskais izplatības areāls ir Dienvideiropa un Centrāleiropa, bet mūsdienās tas aug daudzviet arī citur. Melnā naktene ir ruderāls augs, tas ir, augs, kas aug cilvēka saimnieciskās darbības teritorijās, piemājā, ceļmalās, piegružotās vietās. Latvijā tā diezgan bieži izplatīta visā teritorijā.