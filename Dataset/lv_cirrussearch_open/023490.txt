Aurēlijs Ambrozijs (Aurelius Ambrosius; dzimis apmēram 340. gadā, miris 397. gada 4. aprīlī) bija Milānas arhibīskaps, kļuva par vienu no ietekmīgākajām baznīcas figūrām 4. gadsimtā. Laikā no 370. līdz 374. gadam Ambrozijs bija Ligūrijas un Emīlijas vietvaldis, pēc tam kļuva par Milānas bīskapu. Viņš ir vairāku baznīcas himnu autors, reformēja kristiešu baznīcas mūziku. Aizstāvēja kristīgās baznīcas intereses konfliktos ar imperatora varu. Ariānisma oponents, atbalstīja pagānu un jūdu vajāšanu. Ietekmējis Augustīnu. Ambrozijs bija viens no pirmajiem četriem Baznīcas doktoriem, Milānas svētais patrons.