Skaties arī jēdzienu ar līdzīgu nosaukumu: Vestminsteras abatija. Mūsu kunga Jēzus Kristus asins metropoles katedrāle (angļu: Metropolitan Cathedral of the Precious Blood of Our Lord Jesus Christ) ir Romas katoļu katedrāle, kas atrodas Lielbritānijas galvaspilsētas Londonas Vestminsteras rajonā. 20. gadsimta sākumā celtā katedrāle ir Anglijas un Velsas katoļu "mātes baznīca". Romas katoļu baznīcas emancipācija Anglijā notika vairākos posmos, kas pamatā noslēdzās 19. gadsimta pirmajā pusē. 1884. gadā tika iegādāta zeme baznīcas celtniecībai 17. gadsimta sākumā dibinātā cietuma vietā. 1895. gadā sākās celtniecība pēc angļu arhitekta Džona Frensisa Bentlija (John Francis Bentley, 1839—1902) projekta.