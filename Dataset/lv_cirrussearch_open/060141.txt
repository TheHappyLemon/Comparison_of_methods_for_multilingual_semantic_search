Vieninieki sievietēm bija viena no 4 disciplīnām kamaniņu braukšanā 2022. gada ziemas olimpiskajās spēlēs. Sacensības notika Jandziņas bobsleja un kamaniņu trasē, Pekinā. 2022. gada 7. februārī tika aizvadīts 1. un 2. brauciens, bet 8. februārī notika 3. un 4. brauciens. Olimpiskās medaļas tika pasniegtas saskaitot visu braucienu rezultātus. Sacensībās kopā bija pārstāvēti 35 sportisti no 20 valstīm. Olimpisko zelta medaļu šajā disciplīnā izcīnīja Vācijas sportiste Natālija Geizenbergere (finiša laiks — 3:53.454), sudraba medaļu arī ieguva Vācijas sportiste Anna Bereitere (finiša laiks — 3:53.947), bet bronzas medaļu ieguva Krievijas Olimpiskās komitejas sportiste Tatjana Ivanova (finiša laiks — 3:54.507). Geizenbergere trešo reizi pēc kārtās kļuva par olimpisko čempioni šajā disciplīnā, bet Bereitere un Ivanova izcīnīja savas pirmās olimpiskās medaļas. Sacensību laikā divas reizes tika labots trases rekords, pirmo reizi to 1. braucienā izdarīja vāciete Jūlija Taubice (laiks — 58.345), otro reizi rekordu laboja 3. braucienā vāciete Natālija Geizenbergere (laiks — 58.226). Šajās sacensībās startēja arī trīs Latvijas kamaniņbraucējas — Kendija Aparjode, Elīza Tīruma un Kendija Aparjode. No viņām labāko rezultātu ieguva Elīze Tīruma, kura izcīnīja 9. vietu (finiša rezultāts — 3:55.441), Aprajode ieguva 11. vietu (finiša rezultāts — 3:56.139), bet Vītola izcīnīja 18. vietu (finiša rezultāts — 3:58.151).