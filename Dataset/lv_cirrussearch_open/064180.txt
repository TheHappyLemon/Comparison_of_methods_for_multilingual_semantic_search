Urzula Andresa (vācu: Ursula Andress, dzimusi 1936. gada 19. martā) ir bijusī Šveices aktrise un modele. Piedalījusies gan amerikāņu, gan britu, gan itāļu filmās. Andresas pirmā lielā loma bija Džeimsa Bonda meitene franšīzes pirmajā filmā "Doktors No" (1962). Piedalījusies arī Bonda parodijfilmā "Kazino Royale" (1967). Attēlojusi lomas arī tādās pazīstamās filmās kā Fun in Acapulco (1963), 4 for Texas (1963), "Kas jauns, kaķīt?" (1965), "Desmitais upuris" (1965), The Blue Max (1966), Red Sun (1971), The Mountain of the Cannibal God (1978) un Clash of the Titans (1981).