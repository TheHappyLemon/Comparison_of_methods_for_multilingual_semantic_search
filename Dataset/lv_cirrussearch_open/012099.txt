Osvencima (poļu: Oświęcim) ir pilsēta Polijas dienvidos, Mazpolijas vojevodistē uz rietumiem no Krakovas pie Vislas upes. Pilsētas pievārtē Otrā pasaules kara laikā atradās Aušvicas koncentrācijas nometņu sistēmas galvenās nometnes. Pilsētas tiesības no 1291. gada. No 1315. līdz 1564. gadam — Osvencimas hercogistes centrs. 1772. gadā Polijas pirmajā dalīšanā Osvencima tika iekļauta Austrijā. Pēc Pirmā pasaules kara — Polijā.