Audriņu pagasts ir Rēzeknes novada teritoriāla vienība Latgalē. Robežojas ziemeļos ar Dricānu pagastu, austrumos ar Ilzeskalna un Vērēmu pagastiem, dienvidaustrumos ar Rēzeknes pilsētu, dienvidos pa Rēzekni ar Ozolmuižas un Sakstagala pagastiem, rietumos ar Kantinieku pagastu. Pagasta centrs atrodas Audriņos. Pagasta dienvidrietumu daļā atrodas Rēzeknes lidlauks ar tālas darbības trīsdimensiju radaru TPS-117.