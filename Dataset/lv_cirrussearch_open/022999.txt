Kārlis Francis Gebharts (vācu: Karl Franz Gebhardt; dzimis 1897. gada 23. novembrī, miris 1948. gada 2. jūnijā) bija vācu ārsts, sporta medicīnas speciālists. SS sanatorijas Līhenē vadītājs, kur nodibinājis pirmo Vācijas sporta klīniku, kā arī Heinriha Himlera personīgais ārsts. Koordinējis medicīniskos eksperimentus ar cilvēkiem Rāvensbrikā un Aušvicā. Pēc kara tiesāts Ārstu prāvā. 1947. gada 20. augustā notiesāts uz nāvi par kara noziegumiem un noziegumiem pret cilvēci. Nāvessods izpildīts 1948. gada 2. jūnijā.