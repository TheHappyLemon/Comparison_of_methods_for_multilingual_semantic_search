Strofomenīdu kārta (Strophomenida) ir slēdzenes pleckāju kārta.Čaulas pseidoporainas, ieliekti-izliektas vai divpusēji izliektas, retāk izliekti-ieliektas. Arejas ar deltīdiju un hilīdiju ir uz abām čauliņām, retākos gadījumos - tikai uz vēdera čauliņas. Ornamentējums veidojas no radiālām galvenajām ribiņām un sekundārām mazāk attīstītām starpribiņām. Ribiņu skaits palielinās tikai interkalācijas veidā. Adatu uz čauliņas virsmas nav. Vēdera čauliņā ir zobi un zobu plātnes. Rokas aparāta, īsto krūru un brahiālo nospiedumu nav. Strofomenīdu kārtas pārstāvji dzīvoja no ordovika līdz triasam vai apakšējai jurai.