Pamauragas (latīņu: Pilosella) ir kurvjziežu dzimtas augu ģints. Dabiskais izplatības areāls ir Eirāzijas mērenajā joslā un Āfrikas ziemeļrietumos, taču sugas ir introducētas arī citviet pasaulē. Pamauragas ir tuvu radniecīgas mauragām (Hieracium), reizēm tās uzskata par mauragu apakšģinti. Ja pamauragas apskata kā atsevišķu ģinti, tajā ir klasificētas vairāk nekā 250 sugas. Pamauragas, atšķirībā no mauragām, parasti aug atklātās vietās — pļavās, atmatās, ceļmalās. Tām bieži ir lapaini, stīgojoši dzinumi.