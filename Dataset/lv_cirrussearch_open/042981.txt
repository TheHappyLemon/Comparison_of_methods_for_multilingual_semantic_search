Mākslas vēstures muzejs (vācu: Kunsthistorisches Museum) ir mākslas muzejs Vīnē, Austrijā. Lielākais mākslas muzejs valstī. Ar Kunsthistorisches Museum apzīmē gan iestādi, gan arī galveno ēku. Tika atvērts 1891. gadā kopā ar pretī esošo Dabas vēstures muzeju. Abiem muzejiem ir līdzīga fasāde. Lielākā daļa muzeja kolekcijas ir no Hābsburgu valdnieku kolekcijām. 2015. gadā to apmeklēja 1,38 miljoni cilvēku.