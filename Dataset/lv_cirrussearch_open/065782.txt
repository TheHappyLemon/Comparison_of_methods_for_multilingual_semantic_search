Endrū Aleksandrs Kouls (angļu: Andrew Alexander Cole, dzimis 1971. gada 15. oktobrī) ir bijušais angļu futbolists, spēlēja uzbrucēja pozīcijā, pārstāvējis Anglijas futbola izlasi. Savas karjeras laikā, kas ilga no 1988. līdz 2008. gadam, viņš ir vislabāk pazīstams no pavadītā laika Manchester United. Viņa pāreja no Newcastle United uz Manchester United kļuva par dārgāko britu futbola pāreju. Tur viņš pavadīja sešus gadus, kuru laikā izcīnījis deviņas trofejas, tai skaitā piecus Anglijas Premjerlīgas titulus un UEFA Čempionu līgas trofeju. Pārstāvējis arī tādas komandas kā Arsenal, Blackburn Rovers, Fulham, Manchester City, Portsmouth un Sunderland. Viņš ir ceturtais visu laiku labākais vārtu guvējs Premjerlīgā (187 vārti). Koulam pieder Premjerlīgas rekords par visvairāk gūtiem vārtiem vienas sezonas laikā (34 vārti). To viņš paveica 1993.–94. gada sezonā Newcastle United rindās. Anglijas futbola izlasi pārstāvējis no 1995. līdz 2001. gadam, kopumā aizvadot 15 mačus un gūstot vienus vārtus.