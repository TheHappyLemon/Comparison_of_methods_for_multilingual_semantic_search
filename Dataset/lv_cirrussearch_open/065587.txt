Šarls Bojērs (franču: Charles Boyer, dzimis 1899. gada 28. augustā, miris 1978. gada 26. augustā) bija franču aktieris, kurš no 1920. līdz 1976. gadam piedalījies vairāk nekā 80 filmās. Savu aktiera karjeru sācis Francijā, bet slavu iemantojis 1930. gados Holivudā. Bojērs četras reizes nominēts Amerikas Kinoakadēmijas balvai kategorijās "Labākais aktieris galvenajā lomā" par filmām Conquest (1937), Algiers (1938), "Gāzes gaisma" (1944) un Fanny (1961). Piedalījies arī filmās History Is Made at Night (1937), Cluny Brown (1946), Madame de… (1953), "80 dienās apkārt zemeslodei" (1956), "Kā nozagt miljonu" (1966), Barefoot in the Park (1967) un "Kazino Royale" (Casino Royale, 1967), kā arī seriālā I Love Lucy. 1942. gadā saņēmis Kinoakadēmijas goda balvu.