"Zaļais lukturis" (angļu: Green Lantern) ir 2011. gada ASV supervaroņu filma, kuras režisors ir Mārtins Kempbelss. Filma ir balstīta uz DC Comics varoni Zaļo lukturi. Galvenās lomas filmā atveido Raiens Renoldss, Bleika Laivlija, Pīters Sarsgārds, Marks Strongs, Andžela Baseta un Tims Robinss. Filma ir stāsts par Zemes iedzīvotāju, pilotu Halu Džordanu, kas pievienojies Zaļā luktura brālībai. Piešķirtais zaļais gredzens viņam piešķīris neparastas spējas. Filmas pasaules pirmizrāde notika 2011. gada 15. jūnijā Grauman's Chinese Theatre, Holivudā, ASV. Taču ASV kinoteātros tā tiek izrādīta kopš 2011. gada 17. jūnija 3D formātā. Latvijā filma tiek izrādīta kopš 2011. gada 26. augusta.