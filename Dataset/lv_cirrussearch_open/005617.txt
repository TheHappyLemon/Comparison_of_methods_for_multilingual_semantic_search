Leslijs Viljams Nīlsens (angļu: Leslie William Nielsen; dzimis 1926. gada 11. februārī Redžīnā, Saskačevanā, Kanādā, miris 2010. gada 28. novembrī Fortloderdeilā, Floridas štatā, ASV) bija Kanādas un ASV aktieris un komiķis. Karjeras laikā piedalījās vairāk nekā 100 dažādu filmu un 150 televīzijas seriālu filmēšanā, attēlojot vairāk nekā 220 tēlus. TV debitēja 1948. gadā un nākamo divu gadu laikā filmējās vairāk nekā 50 televīzijas seriālos. Filmu karjeru uzsāka 1956. gadā, sākumā filmējās drāmās, vesternos un romantiskajās filmās. Nīlsena vadošās lomas filmās "Aizliegtā planēta" (Forbidden Planet, 1956) un The Poseidon Adventure (1972) saņēma pozitīvas kritiķu atsauksmes. Slavenākās filmas, kurās filmējies Leslijs Nīlsens, ir "Lidmašīna!" (1980) un filmu sērijā "Kailais ierocis". 2010. gada novembrī Lesliju. Nīlsens nogādāja slimnīcā Floridas štata Fortloderdeilā. 28. novembrī 17:30 (UTC-5) viņš mira no pneimonijas.