Desmitdienu karš, arī Slovēnijas neatkarības karš (slovēņu: Slovenska osamosvojitvena vojna — 'Slovēnijas neatkarības karš', serbu: Рат у Словенији — 'Karš Slovēnijā') — bruņots konflikts no 1991. gada 27. jūnija līdz 6. jūlijam starp Slovēniju un Dienvidslāviju, kura rezultātā nodibinājās neatkarīgā Slovēnijas valsts. Desmitdienu karš bija iesākums daudz asiņainākiem kariem citās Dienvidslāvijas republikās. Tas bija arī gandrīz vienīgais no Dienvidslāvijas kariem, pēc kura neviena no pusēm netika apsūdzēta kara noziegumos.