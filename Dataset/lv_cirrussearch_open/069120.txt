Nd:YAG (ar neodīmu leģēts itrija alumīnija granāts; Nd:Y3Al5O12) ir kristāls, ko izmanto kā lāzera vidi cietvielu lāzeriem. Dopants (piemaisījums) šajā lāzerā ir trīskārši jonizēts neodīms, Nd(III), kas parasti aizvieto nelielu itrija jonu daļu (1%) itrija alumīnija granāta (YAG) kristāla struktūrā, jo abi joni ir līdzīga izmēra. Tas ir neodīma jons, kas nodrošina lāzera aktivitāti kristālā tādā pašā veidā kā sarkanais hroma jons rubīna lāzeros. Atšķirībā no rubīna lāzera, neodīma lāzers izstaro infrasarkano gaismu (1064 nm), tomēr pie lielām jaudām var sākties otrās un augstāku optisko harmoniku ģenerācija. Nd:YAG lāzera darbību pirmo reizi demonstrēja JE Geusic et al. no Bell Laboratories 1964. gadā. Neodīma lāzerus izmanto medicīnā, piemēram, oftalmoloģijā un audzēju termoterapijā.