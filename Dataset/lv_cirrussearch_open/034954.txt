Halīla (arābu: الْخَلِيل, al-Khalīl) jeb Hebrona (ivritā: חֶבְרוֹן, Ḥevron) ir pilsēta Palestīnas Valstī. Atrodas Rietumkrasta dienvidos, aptuveni 30 km uz dienvidiem no Jeruzalemes. 2016. gadā pilsētā dzīvoja 215 tūkstoši iedzīvotāju. Tā ir lielākā pilsēta Rietumkrastā un otra lielākā Palestīnā aiz Gazas. Pilsēta ir sadalīta divos sektoros. Sektoru H1 kontrolē palestīnieši, bet sektoru H2, kas ir aptuveni 20% no pilsētas teritorijas, kontrolē Izraēla.