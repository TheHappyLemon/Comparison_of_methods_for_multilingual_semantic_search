Ņujorkas publiskā bibliotēka (angļu: New York Public Library) ir publisks bibliotēku tīkls Ņujorkā, Ņujorkas štatā, ASV. Bibliotēkai ir 87 filiāles, kas ir izvietotas Manhatanā, Bronksā un Steitenailendā. No tām 39 bibliotēkas atrodas Manhatanā, 35 Bronksā, bet 13 Steitenailendā. Bibliotēku tīklā ietilps arī četras izpētes bibliotēkas. Ar vairāk nekā 53 miljoniem lielu kolekciju tā ir otrā lielākā publiskā bibliotēka ASV aiz Kongresa bibliotēkas un ceturtā lielākā pasaulē. Bibliotēkas kopējais budžets ir 245 miljoni ASV dolāri. Tā ir privāta, nevalstiska, neatkarīgi pārvaldīta bezpeļņas organizācija, kas tiek uzturēta gan no publiskajiem, gan privātajiem līdzekļiem. Katru gadu visas bibliotēkas kopā apmeklē ap 18 miljoniem apmeklētāju, kas to padara par visapmeklētāko bibliotēku pasaulē. Ņujorkas publiskā bibliotēkas galvenā ēka Manhatanā ir viens no Ņujorkas simboliem, kas ir redzama daudzās filmās un seriālos.