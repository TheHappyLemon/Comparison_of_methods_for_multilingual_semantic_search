Lī Svets (angļu: Lee Sweatt; dzimis 1985. gada 13. augustā) ir bijušais amerikāņu hokejists - aizsargs, kurš 2009.-2010. gada sezonā spēlēja KHL klubā Rīgas "Dinamo", bet 2011. gada sākumā debitēja NHL Vankūveras "Canucks" sastāvā. 2002.-2003. gada sezonā L. Svets spēlēja USHL līgas klubā Čikāgas "Steel", bet nākamās četras sezonas aizvadīja NCAA studentu līgas Kolorādo koledžas klubā. 2006.-2007. gada sezonā Svīts aizvadīja 11 spēles arī AHL klubā Sanantonio "Rampage". 2007.-2008. gada sezonā Svīts spēlēja SM līgas klubā Turku TPS, bet 2007.-2008. gada sezonā EBEL līgas klubā Zalcburgas "Red Bull". 2009.—2010. gada KHL sezonā L. Svets pārstāvēja Rīgas "Dinamo", bet pēc tam atgriezās Turku TPS. 2010. gada vasarā viņš noslēdza divvirzienu līgumu ar NHL klubu Vankūveras "Canucks" un pēc 41 aizvadītām spēlēm tā fārmklubā Manitobas "Moose" AHL 2010. gada 23. janvārī tika izsaukts uz NHL. Jau pirmajā NHL spēlē pret Našvilas "Predators" L. Svets guva vārtus. Rezultatīvs metiens viņam bija izdevies arī debijas spēlē KHL Rīgas "Dinamo" sastāvā. 2011. gada augustā beidza karjeru.