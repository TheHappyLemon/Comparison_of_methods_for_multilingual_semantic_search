Rita Vilsone (angļu: Rita Wilson; dzimusi Margarita Ibrahimova (Margarita Ibrahimoff), 1956. gada 26. oktobrī) ir amerikāņu aktrise, dziedātāja un kinoproducente. Filmējusies tādās filmās kā Volunteers (1985), "Bezmiegs Sietlā" (1993), Now and Then (1995), "Lai ko tu darītu" (That Thing You Do!, 1996), "Zvaniņš skan" (1996), "Stāsts par mums" (The Story of Us, 1999), "Bēgošā līgava" (1999), "Viss ir sarežģīti" (It's Complicated, 2009) un "Lerijs Krauns" (2011), kā arī piedalījusies televīzijas seriālos "Labā sieva" (The Good Wife) un Girls. Vēl Vilsone piedalījusies Brodvejas izrādēs un producējusi vairākas filmas, tostarp "Manas lielās grieķu kāzas" (2002). Kā dziedātāja un dziesmu autore Vilsone ierakstījusi albumus AM/FM, Rita Wilson, Bigger Picture un Halfway to Home. 2019. gada martā viņa saņēma zvaigzni Holivudas Slavas alejā.