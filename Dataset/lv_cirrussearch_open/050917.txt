Vēbera-Fehnera likums apraksta sakarību, ka dzirdes sajūtu izmaiņa ir proporcionāla skaņas stipruma logaritma izmaiņai. Virknē eksperimentu, kas tika veikti sākot ar 1834. gadu, Ernests Vēbers pierādīja, ka izjūtas no jauna kairinātāja būs atšķirīgas no izjūtām, kas notika iepriekšējā kairinātāja rezultātā, ja jaunā kairinātāja intensitāte būs atšķirīga no iepriekšēja kairinātāja par lielumu, kas ir proporcionāla iepriekšējā kairinājuma intensitātei. Tā, lai divi priekšmeti tiktu uztverti kā atšķirīgi pēc svara, to svaram ir jāatšķiras par 1/30 daļu, nevis par x gramiem. Divu gaismas avotu atšķiršanai pēc spožuma ir vajadzīgs, lai to spožums atšķirtos par 1/100 daļu, nevis par x lūmeniem u.t.t.