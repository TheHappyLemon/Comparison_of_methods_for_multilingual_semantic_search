Hermanis Makss Pehšteins (vācu: Hermann Max Pechstein; dzimis 1881. gada 31. decembrī, miris 1955. gada 29. jūnijā) bija vācu ekspresionisma gleznotājs un grafiķis. Drēzdenes ekspresionistu mākslinieku grupas "Die Brücke" (Tilts) un Berlīnes "Jaunās secesijas" dalībnieks. Dzimis Cvikavā, amatnieka ģimenē. No 1900. līdz 1906. gadam studēja Drēzdenē. 1906. gadā iestājās mākslinieku grupā "Die Brücke". 1908. gadā pārcēlās uz Berlīni. 1911. gadā kopā ar citu "Tilta" dalībnieku Ernstu Ludvigu Kirhneru izveidoja glezniecības skolu MUIM-Institut. 1914. gadā Gogēna iespaidā ceļoja uz Palau. No 1922. gada - Prūsijas Mākslas akadēmijas loceklis. Pēc 1933. gada, kad pie varas nāca nacisti, Pekšteina darbi tika pasludināti par deģeneratīvo mākslu un izņemti no muzejiem. No 1945. gada - Berlīnes Mākslas augstskolas profesors. Miris 1955. gadā Rietumberlīnē.