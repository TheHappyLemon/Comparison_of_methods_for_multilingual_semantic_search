Prica līcis Prica līcis (angļu: Prydz Bay) ir līcis Austrumantarktīdas piekrastē starp Ingridas Kristensenas krastu un Dārnlija ragu Larsa Kristensena krastā. Līča platums ir ap 360 km un tas iestiepjas sauszemē līdz pat 140 km. Dziļumi ir no 200-300 m kontinentālā šelfa malā līdz pat 1400 m dienvidrietumu stūrī. Līci 1931. gadā atklāja norvēģu vaļu mednieku ekspedīcija kapteiņa Klariusa Mikelsena vadībā ar kuģi Thorshavn. Gandrīz vienlaicīgi krastu pētīja un aprakstīja BANZARE ekspedīcija Daglasa Mosona vadībā. Detālāku piekrastes izpēti veica Larsa Kristensena ekspedīcija 1936.-1937. gadā. Nosaukts par godu norvēģu uzņēmējam Olafam Pricam (Olaf Prydz). Ievērojamu līča piekrastes daļu veido Eimerija šelfa ledāja fronte. Piekrastrē atrodas oāze Lāšemana pakalni, kurā ierīkotas vairākas polārstacijas: Progresa (Krievija), Džunšaņa (Ķīna), Lo-Rakovice (Rumānija).