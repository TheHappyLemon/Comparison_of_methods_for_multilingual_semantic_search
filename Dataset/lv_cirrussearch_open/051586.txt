Šis raksts ir par pilsētu Vācijā, Bavārijā. Par koncentrācijas nometni skatīt rakstu Dahavas koncentrācijas nometne. Dahava (vācu: Dachau, izrunā: [ˈdaxaʊ]) ir pilsēta Vācijas dienvidos, Bavārijā. Atrodas aptuveni 20 km uz ziemeļrietumiem no Minhenes, Ampēras upes krastos. 2018. gadā Dahavā dzīvoja 47,4 tūkstoši iedzīvotāju. Rakstiskajos avotos Dahava pirmo reizi pieminēta 805. gadā. Pilsēta ir zināma ar to, ka tur atradās Dahavas koncentrācijas nometne, kas bija pirmā nacistu koncentrācijas nometne un tika izveidota 1933. gadā.