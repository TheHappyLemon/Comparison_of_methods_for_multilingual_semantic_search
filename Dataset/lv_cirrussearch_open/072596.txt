Brazilja (portugāļu: Brasília, izrunā: [bɾaˈziliɐ]) ir Brazīlijas galvaspilsēta un pēc iedzīvotāju skaita ceturtā lielākā pilsēta valstī. Tā atrodas valsts vidienē Federālajā distriktā, un tajā 2019. gadā dzīvoja 3,01 miljoni iedzīvotāju. Pilsētas platība ir 5802 km². Braziljas centrs atrodas 317 m virs jūras līmeņa. Pilsēta tika speciāli izplānota un uzcelta, lai 1960. gadā Brazīlijas galvaspilsētu pārceltu no Riodežaneiro uz Brazilju.