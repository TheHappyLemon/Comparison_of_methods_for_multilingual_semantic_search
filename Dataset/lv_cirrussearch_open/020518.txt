Franks Ulrihs (vācu: Frank Ullrich; dzimis 1958. gada 24. janvārī Trusetālē, Vācijā) ir bijušais vācu biatlonists, kurš pārstāvēja Austrumvāciju. Tagad viņš ir Vācijas biatlona izlases treneris. 4 reizes viņš ir uzvarējis pasaules kausa kopvērtējumā, to viņš izdarīja 1977/78, 1979/80, 1980/81 un 1981/82 gada sezonās. Pasaules čempionātos viņš kopā ir izcīnījis 9 zelta medaļas. Piedalījies trijās Olimpiskajās spēlēs (1976, 1980, 1984). 1976. gadā viņš izcīnīja 1 bronzas medaļu, 1980. gadā 1 zelta un 2 sudraba medaļas. Viņš tiek uzskatīts par vienu no visu laiku labākajiem biatlonistiem.