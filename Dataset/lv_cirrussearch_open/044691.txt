Barleta (itāļu: Barletta) ir pilsēta Itālijas dienvidaustrumos, Apūlijas reģiona, Barletas-Andrijas-Trani provincē, Adrijas jūras krastā. Barrleta ir viens no trīs Barletas-Andrijas-Trani provinces administratīvajiem centriem. Pēc 2018. gada datiem pilsētā dzīvo 94 477 iedzīvotāji un tā ir piektā lielākā Apūlijas reģiona pilsēta. Barletas ekonomika balstās uz betona un cementa ražošanu. Pilsēta ir pazīstama ar Barletas kolosu, kas ir 5,11 metrus augsta Romas Impērijas imperatora bronzas statuja. Statuja ir iespaidīga ar to, ka tā ir lielākā statuja, kas saglabājusies no Romas Impērijas valdīšanas laikiem.