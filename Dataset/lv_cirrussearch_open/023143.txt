Donuzlavs (ukraiņu un krievu: Донузлав, Krimas tatāru: Doñuzlav) ir ezers Krimas rietumu piekrastē Ukrainā. Izvietojies Tarhankutas pussalas dienvidu krastā. Kopš 1961. gada, kad, izbūvējot kara flotes bāzi, 200 m platumā tika pārrakta ezeru no Melnās jūras atdalošā strēle, ezers faktiski ir pārtapis par jūras līci. Izstiepts ziemeļaustrumu—dienvidrietumu virzienā 30 km garumā un ir dziļākais Krimas ezers. Lielākajā daļā ezera sālsūdens, ezera ziemeļaustrumu galā — saldūdens. Donuzlavā atrodas Ukrainas Kara flotes bāze.