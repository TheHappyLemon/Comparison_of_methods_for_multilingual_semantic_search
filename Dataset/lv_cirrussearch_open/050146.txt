PlayStation (saīsināta kā PS, kā arī PS1 pēc PlayStation 2 izdošanas) ir piektās paaudzes spēļu konsole, kuru izveidoja Sony. Tā ir pirmā no PlayStation spēļu konsoļu sērijas. Tā nāca klajā 1994. gada 3. decembrī Japānā, 1995. gada 9. septembrī Ziemeļamerikā, 1995. gada 29. septembrī Eiropā un 1995. gada novembrī Austrālijā. Pārdotākā PlayStation spēle ir Gran Turismo. Pēdējā PS1 spēle bija FIFA Football 2005. PlayStation bija Sony atbalstīta spēļu konsole līdz 2006. gada 23. martam, nepilnu gadu pirms tam, kad nāca klajā PlayStation 3.