"Auniņš Šons. Filma" (angļu: Shaun the Sheep Movie) ir 2015. gada ASV animācijas filma, kuras režisori ir Marks Bērtons un Ričards Starzaks. Filmas pirmizrāde notika 2015. gada 24. janvārī Sandensas kinofestivālā. 2019. gadā filmai iznāca turpinājums "Auniņš Šons filma: Fermagedons". Filma 2015. gadā tika nominēta Amerikas Kinoakadēmijas balvai kategorijā "Labākā animācijas filma", kur tā zaudēja animācijas filmai "Prāta spēles". Filmā auniņš Šons un viņa ganāmpulks dodas uz lielpilsētu, lai izglābtu savu saimnieku, kurš pēc kāda no ganāmpulka nedarbiem zaudējis atmiņu.