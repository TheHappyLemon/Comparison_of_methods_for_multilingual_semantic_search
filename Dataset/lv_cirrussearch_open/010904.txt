Olimpija (angļu: Olympia) ir pilsēta ASV, Vašingtonas štata un Tarstona apgabala administratīvais centrs. Saskaņā ar 2010. gada ASV tautas skaitīšanas datiem, Olimpijā dzīvo 46 478 cilvēki. Olimpija ir galvenais Puget Sound reģiona kultūras centrs. Pirmā dokumentētā eiropiešu ienākšana Olimpijā ir datēta ar 1792. gadu. 1896. gadā te uzsāka darbību alus ražotājkompānija Olympia Brewing Company, kas 2003. gadā tika pārsaukta par Pabst Brewing Company un pārcēlās uz Vūdridžu Ilinoisā. Tāpat pilsētā ir bāzēta neatkarīgā mūzikas ierakstu kompānija K Records.