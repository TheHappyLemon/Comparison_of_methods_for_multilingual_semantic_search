Mārgarita Ruta "Megija" Jillenhola (angļu: Margaret Ruth "Maggie" Gyllenhaal; 1977. gada 16. novembrī) ir amerikāņu aktrise. Viņa ir režisora Stīvena Jillenhola un scenāristes Naomi Foneres Jillenholas meita un aktiera Džeika Jillenhola vecākā māsa. Sākotnēji viņa piedalījās sava tēva režisētajās filmās. M. Jillenhola kļuva pazīstama ar lomu psiholoģiskajā trillerī "Donijs Darko" un romantiskajā filmā "Sekretāre". Par lomu "Sekretāre" M. Jillenhola saņēma kritiķu atzinību un tika nominēta Zelta globusa balvai. Pēc tam filmējusies tādās filmās kā "Uzticies vīrietim" (par lomu filmā nominēta Zelta globusam), "Pasaules tirdzniecības centrs", "Tumšais bruņinieks". Par lomu 2009. gada muzikālajā drāmā "Mežonīgā sirds" viņa tika nominēta Amerikas Kinoakadēmijas balvai.