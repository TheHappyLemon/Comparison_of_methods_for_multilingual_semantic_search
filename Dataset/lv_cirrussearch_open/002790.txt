Mbombela (sisvati: Mbombela) ir pilsēta Dienvidāfrikas rietumos, Mpumalanas provinces galvaspilsēta. Atrodas Krokodailas upes krastos pie autoceļa N4 60 km no Mozambikas robežas. Līdz 2009. gada oktobrim pilsētas nosaukums bija Nelspreita (afrikandu: Nelspruit). Jaunais nosaukums svazu valodā nozīmē "daudz cilvēku kopā mazā vietā". Pilsētas pirmsākumi meklējami 1892. gadā, kad tika izbūvēta dzelzceļa līnija no Johannesburgas uz Maputu. Par pilsētas dibināšanas gadu tiek uzskatīts 1905., kad trīs Nelu ģimenes brāļi ierīkojuši ziemošanas apmetni lopu ganīšanai. Šodien pilsēta ir ievērojams Dienvidāfrikas ziemeļaustrumu rūpniecības un lauksaimniecības centrs ar attīstītu apstrādes rūpniecību. Pilsēta ir svarīgs transporta mezgls ar divām lidostām.