1975.—1976. gada Nacionālās basketbola asociācijas sezona bija 30. NBA sezona. Šajā sezonā piedalījās 18 komandas (visas no ASV). Par NBA čempioniem kļuva Bostonas "Celtics" spēlētāji, kas sešu spēļu finālsērijā pieveica Fīniksas "Suns" ar 4—2. Finālsērija ilga no 23. maija līdz 6. jūnijam. Par regulārās sezonas vērtīgāko spēlētāju tika atzīts Karīms Abduldžabārs ("Lakers"), par finālsērijas vērtīgāko tika atzīts Džo Džo Vaits ("Celtics"), savukārt Bobs Makadū ("Braves") bija sezonas rezultatīvākais spēlētājs. 1975. gada NBA drafts notika 1975. gada 29. maijā, tajā Atlantas "Hawks" ar pirmo numuru izvēlējās Deividu Tompsonu. 26. NBA Visu zvaigžņu spēle notika The Spectrum arēnā Filadelfijā, Pensilvānijā. Tajā Austrumu komanda uzvarēja Rietumus ar 123—109. Par spēles vērtīgāko spēlētāju tika atzīts Vašingtonas "Bullets" spēlētājs Deivs Bings.