30 metru šaušana ar pistoli vīriešiem bija viena piecām šaušanas disciplīnām un viena no trim disciplīnām ar pistoli, kas bija iekļauta 1896. gada vasaras olimpisko spēļu programmā. Sacensības notika 11. aprīlī Kalitejas šaušanas poligonā Skopeftirionā. Šajās sacensībās piedalījās 5 sportisti no 3 valstīm. Katrs sportists varēja šaut piecas sešu šāvienu virknes. Par pirmo olimpisko čempionu šajā disciplīnā kļuva ASV sportists Samners Peins. Sudraba medaļu izcīnīja Dānijas sportists Holgers Nīlsens, bet bronzas medaļu ieguva Grieķijas sportists Joannis Frangudis. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika piešķirta sudraba medaļa, bet turpmākās vietas netika apbalvotas.