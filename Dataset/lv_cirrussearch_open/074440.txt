MenuetOS (MeOS, Menuet) ir operacionālā sistēma IBM PC savietojamiem datoriem, kas tiek izplatīta zem GPL licences. Šī sistēma izceļas ar to, ka tā ir sarakstīta asamblervalodā un satilpst vienā disketē. Sistēmā iekļauta grafiskā lietotāja saskarne, WAV atskaņotājs, teksta redaktors, asamblers, vienkāršs TCP/IP steks un dažas spēles. Šī sistēma ir lielisks piemērs, kas parāda, cik vienkārša savā uzbūvē var būt operacionālā sistēma. Tāpat tā ir noderīga dažādiem eksperimentiem. Sistēmai ir monolīts preemptīvs kodols, kurā jau iekļauti video draiveri.