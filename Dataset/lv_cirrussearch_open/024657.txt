Serdžo Leone (itāļu: Sergio Leone; dzimis 1929. gada 3. janvārī, miris 1989. gada 30. aprīlī) bija itāļu kinorežisors, producents un scenārists. Parasti tiek asociēts ar "itāļu vesternu" jeb "spageti vesternu" žanru. Kinematogrāfijā sācis darboties pirmajos pēckara gados, sākotnēji bija režisora palīgs (apmēram 50 filmās). Tāpat nodarbojās ar scenāriju rakstīšanu. Leone pabeidza Mario Bonāra filmu "Pompejas pēdējās dienas" (Gli ultimi giorni di Pompei; 1959). Viņa pirmā patstāvīgi režisētā filma bija 1961. gada "Rodas koloss" (Il Colosso di Rodi). Licis pamatus "itāļu vesternu" žanram ar 1964. gada filmu "Par sauju dolāru" (Per un pugno di dollari), ko uzņēmis ar pseidonīmu Bobs Robertsons. Šī bija pirmā filma viņa "dolāru" triloģijā (Trilogia del dollaro), vēl šajā triloģijā ietilpst "Par dažiem liekiem dolāriem" (Per qualc he dollaro in più; 1965) un "Labais, ļaunais un neglītais" (Il buono, il brutto, il cattivo; 1966). Vēlāk veidojis "reiz" trioloģiju, kur ietilpst filmas "Reiz rietumos" (C'era una volta il West, 1968), Duck, You Sucker! (Giù la testa, 1971) un "Reiz Amerikā" (C'era una volta in America, 1984).