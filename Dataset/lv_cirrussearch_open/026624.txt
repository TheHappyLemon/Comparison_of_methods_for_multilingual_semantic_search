Šis raksts ir par Anglijas reģionu. Par grāfisti skatīt rakstu Rietummidlendas grāfiste. Rietummidlenda (angļu: West Midlands) ir reģions Anglijas rietumos. Sevī ietver 8 metropoles un nemetropoles grāfistes un unitārās pašvaldības, kas ietilpst sešās ceremoniālajās grāfistēs. Reģiona padomes sēdeklis atrodas Birmingemā; padomi veido reģionā ietilpstošo pašvaldību pārstāvji. Reģiona lielākās pilsētas ir Koventri, Vulverhemptona, Solihala, Satonkoldfīlda, Dadlija. Rietummidlenda ir ir otrs etniski daudzveidīgākais reģions aiz Lielās Londonas reģiona. Rietummidlendā atrodas arī Viljama Šekspīra dzimtā pilsēta Stretforda pie Eivonas, bet Birmingemā bērnību pavadījis Džons Ronalds Rūels Tolkīns.