2016. gadā Pasaules mantojuma objektu sarakstā bija iekļauti 1052 objekti no 165 pasaules valstīm (UNESCO Kosovu iekļauj Serbijas sastāvā, savukārt Latvija to ir atzinusi par atsevišķu neatkarīgu valsti). No šiem 1052 objektiem 814 bija kultūras objekti, 203 dabas objekti un 35 jaukti objekti. Uzskaitījumā valstis sadalītas UNESCO Pasaules mantojuma 5 ģeogrāfiskajās zonās: Arābu valstis, Āfrika, Eiropa un Ziemeļamerika un Latīņamerika un Karību jūra. No 1052 objektiem 55 objekti ir apdraudēti. Kopš saraksta izveidošanas no tā ir dzēstas 2 vietas (Vācijā — Drēzdenes Elbas ieleja (dzēsts 2009. gadā), un Omānā — Arābijas oriksu rezervāts (dzēsts 2007. gadā)).