Darko Kovačevičs (serbu: Дарко Ковачевић, dzimis 1973. gada 18. novembrī) ir bijušais Serbijas futbolists, spēlēja uzbrucēja pozīcijā, bijis Dienvidslāvijas futbola izlases dalībnieks. Savu karjeru sācis Serbijas klubos FK Proleter Zrenjanin un Red Star Belgrade, ar ko viņš uzvarēja Dienvidslāvijas līgā un ieguva divus Dienvidslāvijas kausus. Pēc veiksmīga posma Serbijā viņš pārcēlās uz Anglijas Premjerlīgas komandu Sheffield Wednesday, kur pavadīja tikai vienu sezonu. Divas reizes pārstāvējis Spānijas komandu Real Sociedad. Spēlējis arī Itālijas komandās Juventus un Lazio, kā arī Grieķijas komandā Olympiacos. Pārstāvējis Dienvidslāvijas futbola izlasi 1998. gada FIFA Pasaules kausā un 2000. gada Eiropas čempionātā.