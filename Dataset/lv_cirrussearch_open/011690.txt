Pāvila vēstule romiešiem (latīņu: Epistula ad Romanos; saīsinājums: Rom.) ir viena no Jaunās Derības vēstulēm, par kuras autoru tradicionāli uzskata apustuli Pāvilu. Tā ir sestā grāmata Jaunajā Derībā pēc visiem evaņģēlijiem un Apustuļu darbiem. Par centrālo tēmu šajā vēstulē tiek uzskatīta mācība par taisnošanu caur ticību. Tā ir garākā no Pāvila vēstulēm. Tiek uzskatīts, ka vēstule sarakstīta aptuveni 55.—56. gadā un Pāvils to darījis Korintā.