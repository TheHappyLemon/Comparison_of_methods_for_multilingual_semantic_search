Brīvības rakstnieki (angļu: Freedom Writers) ir 2007. gada drāma, kas balstīta uz Ērinas Gruvelas grāmatu The Freedom Writers Diary. Filmas režisors un scenārija autors ir Ričards Lagreivenīss. Galvenās lomas filmā atveido Hilarija Svonka, Skots Glenns, Imelda Stontone, Patriks Dempsijs un Mario. Filmas pirmizrāde notika 2007. gada 5. janvārī. Ērina Gruvela ir jauna skolotāja, kura tiek pieņemta darbā Vūdrova Vilsona vidusskolā kā angļu valodas pasniedzēja riska zonā esošu pusaudžu klasei. Pateicoties dienasgrāmatām, kuras Ērina iedibina šajā klasē, viņa sāk iedvesmot skolēnus tam, lai viņi mācītos iecietību un censtos turpināt izglītību pēc vidusskolas.