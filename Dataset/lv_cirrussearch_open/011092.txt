Salvinorīns A ir galvenā dievišķās salvijas psihoaktīvā viela, kas pieder pie diterpenoīdiem. Tas uzbūves ziņā atšķiras no citām dabiskajām halucinogēnajām vielām (piemēram, DMT, psilocibīna un meskalīna), jo tā molekulā nav slāpekļa atomu, tāpēc šī viela nav uzskatāma par alkaloīdu. Salvinorīns A ir arī visiedarbīgākais dabiskais halucinogēns — tas ir aktīvs jau pie devām 200 µg. Salvinorīns A neiedarbojas uz 5-HT2A serotonīna receptoru, uz ko iedarbojas lielākā daļa pazīstamāko psihodēlisko halucinogēnu (piemēram, LSD vai meskalīns). Tas darbojas kā κ-opioīdu receptora antagonists un D2 dopamīna receptora daļējs antagonists.