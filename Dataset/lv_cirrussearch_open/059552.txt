Vieninieki vīriešiem (M1x) airēšanā bija viena no četrām olimpiskajām disciplīnām airēšanas sacensībās 1900. gada vasaras olimpiskajās spēlēs Parīzē. Sacensības tika aizvadītas 1900. gada 25. augustā (kvalifikācijas kārtas) un 26. augustā (pusfināli un fināls). To norises vieta bija Sēnas upe Parīzē, starp Kurbevuē un Aņēras tiltiem. Sacensībās startēja 12 sportisti no 3 valstīm. Zelta medaļu šajās sacensībās izcīnīja Francijas sportists Hermanis Barelē, sudraba medaļu ieguva Francijas sportists Andrē Godēns. Savukārt bronzas medaļu ieguva Lielbritānijas sportists Sentdžordžs Ešs.