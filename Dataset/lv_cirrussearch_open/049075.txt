The Way, Way Back ir 2013. gada drāma, kuras režisori un scenārija autori ir Džims Rašs un Nats Faksons. Galvenās lomas atveido Stīvs Karels, Elisona Džaneja, Sems Rokvels, AnnaSofija Roba, Maija Rūdolfa, Laiems Džeimss, Robs Kordrijs un Amanda Pīta. Filmas pirmizrāde notika 2013. gada 21. janvārī Sandensas kinofestivālā. 14 gadus vecais Dankans kopā ar māti Pemu, viņas draugu Trentu un Trenta meitu Stefu dodas vasaras brīvdienās uz nelielu pilsētiņu pie jūras. Kautrīgajam Dankanam ir grūtības iejusties apkārtējā sabiedrībā, tomēr drīz vien viņš sadraudzējas ar ūdens atrakciju parka vadītāju Ouenu.