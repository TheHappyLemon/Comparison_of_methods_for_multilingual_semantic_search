"Iepazīsties, Fakeri" (angļu: Meet the Fockers) ir 2004. gada ASV komēdija, kuras režisors un viens no producentiem ir Džejs Roučs. Galvenās lomas atveido Roberts De Niro, Bens Stillers, Dastins Hofmans, Bārbra Streisande, Blaita Danere un Terija Polo. Filmas pirmizrāde notika 2004. gada 22. decembrī. Filma ir turpinājums 2000. gada filmai "Iepazīsties, mani vecāki". 2010. gadā filmai iznāca turpinājums "Iepazīsties, mazie Fakeri". Bairnsu ģimene pirmo reizi satiek Fakeru ģimeni, kā rezultātā sākas dažādi nepatīkami starpgadījumi.