Elizabete I Tjudora (angļu: Elizabeth I; dzimusi 1533. gada 7. septembrī, mirusi 1603. gada 24. martā) bija Anglijas un Īrijas karaliene no 1558. gada 17. novembra līdz pat savai nāvei. Elizabete bija piektais un pēdējais monarhs no Tjudoru dinastijas. Dažkārt, politisku apsvērumu dēļ, viņa lietoja arī titulu "Francijas karaliene", demonstrējot pretenzijas uz Franciju (11.-13. gadsimtā Francijas karaļi bija Anglijas karaļu vasaļi).