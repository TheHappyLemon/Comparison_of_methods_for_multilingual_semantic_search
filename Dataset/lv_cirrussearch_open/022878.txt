Šis raksts ir par pilsētu Grieķijā. Par pilsētu ASV skatīt rakstu Olimpija (ASV). Olimpija (grieķu: Ολυμπία, Olympía) ir Senās Grieķijas pilsēta Elīdā, Peloponēsas ziemeļrietumu daļā. Olimpija bija reliģijas un mākslas centrs, tāpat tā pazīstama kā Zeva kulta vieta, te tika rīkotas arī Zevam veltītās olimpiskās spēles. Pēc kristietības ieviešanas Olimpija panīka. 426. gadā m.ē. pilsēta tikusi nodedzināta. Olimpijā daļēji saglabājušies antīkās arhitektūras pieminekļi bijušajā Zeva svētvietā, vairāki objekti ir saglabājušies arī ārpus Zeva svētvietas. Mūsdienās pie Hēras tempļa tiek iedegta olimpisko spēļu lāpa.