„Mēs, baltkrievi” (baltkrievu: Мы, беларусы) ir Baltkrievijas Republikas himnas neoficiālais nosaukums, kā arī tās pirmie vārdi. Tās oficiālais nosaukums ir „Balkrievijas Republikas valsts himna” (baltkrievu: Дзяржаўны гімн Рэспублікі Беларусь). Tā tika uzrakstīta un pieņemta 1955. gadā, bet tajos laikos tā bija Baltkrievijas PSR himna. Mūziku tai sakomponēja Ņescers Sakaloiskis (Несьцер Сакалоўскі), bet vārdus uzrakstīja Mihass Klimovičs (Міхась Клімовіч). Pēc Padomju Savienības sabrukuma Baltkrievijas himna bija šīs pašas dziesmas mūzika bez tās vārdiem. Jaunos vārdus, kurus uzrakstīja Sakaloiskis un Uladzimirs Karizna (Уладзімір Карызны), tika pieņemti ar 2002. gada 2. jūlija Baltkrievijas prezidenta Aleksandra Lukašenko dekrētu. Mūzika tika paturēta pateicoties tās vēsturiskajām saiknēm ar Baltkrieviju.