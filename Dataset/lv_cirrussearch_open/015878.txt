Dīns Džordžs Keins (angļu: Dean George Cain; dzimis Dīns Džordžs Tanaka (Dean George Tanaka) 1966. gada 31. jūlijā) ir amerikāņu aktieris. Viņš ir pazīstams ar Klārka Kenta/Supermena lomu seriālā "Luisa un Klarks", kurā filmējās kopā ar Teri Hečeri Luisas Leinas lomā. Vēl bijusi regulārā aktieru sastāva loma seriālā "Lasvegasa" (Las Vegas). Piedalījies arī vienā no seriāla "Smolvila. Leģenda par Supermenu" septītās sezonas sērijām. Attēlos Karas Denversas (Supermeitenes) audžutēvu seriālā Supergirl. Pirms aktiera karjeras sākšanas bija parakstījis līgumu kā brīvais aģents ar NFL līgas amerikāņu futbola klubu Bufalo "Bills", taču ceļgala traumas dēļ viņa sportista karjera beidzās.