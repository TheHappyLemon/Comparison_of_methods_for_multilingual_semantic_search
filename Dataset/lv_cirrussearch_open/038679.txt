Razgradas apgabals (bulgāru: Област Разград) ir apgabals Bulgārijas ziemeļaustrumu daļā, nosaukts tā galvenās pilsētas — Razgradas — vārdā. Tas robežojas ar Silistras apgabalu ziemeļaustrumos, Ruses apgabalu rietumos, Targovištes apgabalu dienvidos un Šumenas apgabalu dienvidaustrumos. Apgabals sadalīts septiņās pašvaldībās, bet tā kopējais iedzīvotāju skaits ir 125 190 (2011. gada februāris). Razgradas apgabalā atrodas UNESCO Pasaules mantojuma objekts — Trāķiešu kapenes Sveštari. Šīs kapenes atklātas 1982. gadā netālu no Sveštari ciema un ir 3. gadsimta p.m.ē. Trāķijas kaps. Kaps ir unikāls arhitektūras dekors. Kapenēs ir 10 izcirstas sieviešu figūras. Tās ir vienīgās tāda veida skulptūras, kas atrastas kādreizējā Trāķijas teritorijā.