Yandex (krievu: Яндекс, izrunā: [ˈjandəks]) ir Krievijas starptautiska uzņēmumu grupa, kas specializējusies ar internetu saistītos produktos un pakalpojumos. Viens no galvenajiem produktiem ir meklētājprogrammas nodrošināšana. Yandex meklētājprogramma ir ļoti izplatīta Krievijā. Uzņēmums galvenā mītne atrodas Krievijas galvaspilsētā Maskavā; ir biroji arī citās lielākajās Krievijas pilsētās, kā arī Minskā, Stambulā, Lucernā, Amsterdamā un Šanhajā. Līdz 2024. gada sākumam grupas pārvaldītājsabiedrība bija Yandex N.V., kas reģistrēta Nīderlandē 2004. gadā. Tās akcijas tiek kotētas Nasdaq un Maskavas biržā. 2024. gada 5. februārī tika paziņots, ka Nīderlandes Yandex N.V. pārdos Krievijas un vairāku citu tirgu biznesu (veido līdz 95 % no grupas kopējiem ienākumiem) Krievijas investoru konsorcijam par 475 miljardiem rubļu (4,7 miljardi eiro). Paredzams, ka līdz 31. jūlijam Yandex N.V. mainīs nosaukumu un pārtrauks izmantot Yandex zīmolus. Par Krievijas mātesuzņēmumu kļuva MCAO Yandex, kā galvenais īpašnieks ir ZPIF Konsorcium. Pervij.