Šis raksts ir par pilsētu. Par ezeru skatīt rakstu Vinipegs. Vinipega (angļu: Winnipeg) ir pilsēta Kanādā, Manitobas provinces administratīvais centrs un lielākā pilsēta provincē. Laikaposmā no 19. līdz 20. gadsimtam tā bija viena no visstraujāko attīstību pieredzējušām pilsētām Ziemeļamerikā. Manitobas Universitāte, kas izveidojās šajā laikā, pašlaik ir vislielākā provinces universitāte. Vinipegā ir attīstīta saimniecība ar finanšu, ražošanas, pārtikas rūpniecības, kultūras, tūrisma un mazumtirdzniecības sektoriem. Tāpat Vinipega ir nozīmīgs transporta centrs ar Ričardsona starptautisko lidostu. Vinipega ir sestā lielākā municipalitāte Kanādā ar 633 451 iedzīvotāju pēc 2006. gada Kanādas tautas skaitīšanas datiem. Pilsētā bāzējas vairāki sporta klubi: NHL klubs Vinipegas "Jets", Kanādas futbola līgas klubs Vinipegas "Blue Bombers" (10 izcīnīti čempiontituli), līdz 2011. gadam, tad atjaunots 2015. gadā, arī AHL klubs Manitobas "Moose". Šeit ir divreiz notikušas Panamerikas spēles - 1967. un 1999. gadā. Vinipegā tiek runāts vairāk nekā 100 dažādās valodās, vispopulārākā ir angļu valoda, kurā runā vairākums pilsētas iedzīvotāju. Vēl populāras ir franču, vācu, ukraiņu, spāņu, ķīniešu un poļu valoda.