SBV Vitesse ir Nīderlandes futbola klubs no Arnemas. Klubs ir dibināts 1892. gadā un ir viens no vecākajiem futbola klubiem Nīderlandē. Spēlē Nīderlandes futbola augstākajā līgā Eredivisie. Vēl pirms Eredivisie izveides klubs piecas reizes kļuvis par Nīderlandes vicečempioniem. 2017. gadā pirmoreiz kluba vēsturē izcīnīja KNVB kausu. Mājas spēles komanda aizvada GelreDome stadionā, kura ietilpība ir 25 000 vietu.