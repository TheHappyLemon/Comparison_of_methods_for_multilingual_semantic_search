Good Girl Gone Bad ir Riannas trešais studijas albums, kurš tika izdots 2007. gada 4. jūnijā lielākajā daļā Eiropas valstu un 5. jūnijā ASV. Albums ir sasniedzis ievērojamus panākumus visā pasaulē, un šobrīd albums ir pārdots vairāk kā 2 miljonos kopiju ASV un 5,4 miljonos kopiju visā pasaulē. Šajā albumā ir iekļautas tādas dziesmas kā pasaules numur viens hits Umbrella, Eiropas un Austrālijas numur viens Don't Stop the Music (kura iekļuva arī ASV un Kanādas Top 3), kā arī Hate That I Love un Shut Up and Drive, kuras sasniedza Top 10 un top 15 ASV Billboard Hot 100. Šis Riannas pirmais albums, kurš sasniedzis divkāršu platīna sertifikātu. Albums tika pārizlaists 2008. gada jūnijā, gadu pēc tā oriģināla izlaišanas, tā nosaukums ir Good Girl Gone Bad:Reloaded. Dubultā diska izdevums iekļauj trīs jaunus singlus: ASV, Kanādas un Apvienotās Karalistes numur viens hitu Take a Bow, If I Never See Your Face Again(kurš debitēja 57. vietā Billboard Hot 100), kas ierakstīts kopā ar Maroon 5, kā arī Disturbia, kas ir trešais singls no šī albuma, kas sasniedzis 1. vietu Billboard Hot 100.