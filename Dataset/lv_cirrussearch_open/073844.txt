Merkalli skala jeb mūsdienās modificētā Merkalli intensitātes skala (MM vai MMI) ir seismiskās intensitātes skala, ar ko ballēs no I līdz XII nosaka, kādu iespaidu zemestrīce atstājusi uz cilvēkiem un ēkām. Ir arī citas seismiskās intensitātes skalas, piemēram Medvedeva skala. Mūsdienās seismisko parādību stiprumu parasti izsaka kādā no seismiskās magnitūdas skalām, kas izsaka seismisko viļņu magnitūdu jeb stiprumu, balstoties uz reāliem mērījumiem nevis lokāliem subjektīviem novērojumiem. Zemestrīču gadījumā tā parasti ir momenta magnitūdas skala, kuras vērtības vieglām zemestrīcēm ir līdzīgas senāk lietotajai Rihtera skalai, tāpēc vienkāršojot presē to nereti jauc ar Rihtera skalu.