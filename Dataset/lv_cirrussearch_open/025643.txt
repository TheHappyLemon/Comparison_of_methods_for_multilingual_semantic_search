"Krietnais Vils Hauntings" (angļu: Good Will Hunting) ir 1997. gada ASV drāmas filma, kuras režisors ir Gass Van Sants. Filma ir stāsts par 20 gadus veco bostonieti, neatzītu matemātikas ģēniju Vilu Hantingu, kas apmeklē psihoterapeitu un studē matemātiku pie ievērojama profesora. Tajā galvenās lomas attēlo Mets Deimons, Robins Viljamss, Bens Afleks, Minija Draivere un Stellans Skašgords. "Krietnais Vils Hauntings" guva gan komerciālus panākumus, gan kritiķu atzinību. Filmu nominēja 70. Kinoakadēmijas balvai deviņās kategorijās, tai skaitā "Labākā filma", balvu ieguva divās kategorijās: "Labākais aktieris otrā plāna lomā " (Viljamss) un "Labākais oriģinālscenārijs" (Afleks un Deimons).