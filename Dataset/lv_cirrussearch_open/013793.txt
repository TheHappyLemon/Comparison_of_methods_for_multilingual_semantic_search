Ladonna Adriana Geinsa (angļu: LaDonna Adrian Gaines; dzimusi 1948. gada 31. decembrī, mirusi 2012. gada 17. maijā), plašāk pazīstama ar savu skatuves vārdu Donna Sammere (Donna Summer), bija amerikāņu dziedātāja, dziesmu autore. Viņa tiek uzskatīta par disko karalieni. 1960. gados strādāja Vācijā (operā, teātrī). Viņa kļuva slavena 1970. gados, disko ēras laikā. Debijas albums Lady of the Night tika izdots vienīgi Eiropā, taču ar 1975. gadā izdoto singlu Love to Love You Baby guva pirmos lielos panākumus. Kopumā dzīves laikā D. Sammere izdeva 17 studijas albumus, divus koncertierakstu albumus, 89 singlus. Viņa bija viena no veiksmiģākajām ierakstu māksliniecēm 1970. un 1980. gados. Karjeras laikā ieguva piecas Grammy balvas.