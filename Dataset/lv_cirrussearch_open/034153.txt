Granits Džaka (albāņu: Granit Xhaka; dzimis 1992. gada 27. septembrī) ir albāņu izcelsmes Šveices futbolists, spēlē aizsarga pozīcijā, Šveices futbola izlases dalībnieks. Pašlaik (2023) pārstāv Vācijas futbola Bundeslīgas klubu Leverkūzenes "Bayer". Karjeru sācis FC Basel kluba sistēmā, tā sastāvā divas reizes kļuvis par Šveices čempionu. 2012. gadā pārgāja uz Vācijas Bundeslīgas klubu Menhengladbahas "Borussia", kura sastāvā aizvadījis četras sezonas. No 2016. gada līdz 2023. gadam spēlēja Anglijas Premjerlīgas klubā Arsenal FC 2011. gada debitējis Šveices pieaugušo izlases sastāvā. Izlasi pārstāvējis 2014. gada FIFA Pasaules kausā un 2016. gada Eiropas čempionātā. Džakas vecāki pārcēlās no Kosovas uz dzīvi Bāzelē, Šveicē, vēl pirms Granita un Taulanta dzimšanas.