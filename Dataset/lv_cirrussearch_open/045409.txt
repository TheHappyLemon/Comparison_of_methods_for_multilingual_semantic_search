"Zvejnieku karalis" (angļu: The Fisher King) ir 1991. gada ASV drāma, kuras režisors ir Terijs Giljams. Galvenās lomas filmā atveido Robins Viljamss, Džefs Bridžess, Amanda Plamere un Mersedesa Ruela. Filmas pirmizrāde notika 1991. gada 20. septembrī. Izbijis radio dīdžejs, kuru viņa pieļautas briesmīgas kļūdas dēļ pārņem pašnāvnieciskas domas, palīdz bezpajumtniekam, kurš bija šīs kļūdas nejaušs upuris.