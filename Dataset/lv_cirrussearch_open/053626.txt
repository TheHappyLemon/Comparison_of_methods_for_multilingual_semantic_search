Vezlē Marijas Magdalēnas bazilika (franču: Basilique Sainte-Marie-Madeleine de Vézelay) ir bijusī Vezlē abatijas baznīca, viduslaikos svētceļojumu vieta, jo tradīcija vēsta, ka šajā bazilikā glabājās Svētās Marijas Magdalēnas relikvijas. Bazilika ir spilgts Burgundijas romānikas arhitektūras paraugs. 1979. gadā iekļauta UNESCO Pasaules mantojuma sarakstā.