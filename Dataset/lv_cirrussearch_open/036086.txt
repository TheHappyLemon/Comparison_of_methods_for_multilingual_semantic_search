Pīrss (latīņu: Peirce) ir triecienkrāteris Mēness redzamajā pusē. Tas atrodas Krīžu jūras ziemeļrietumu daļā. Krāteris nodēvēts amerikāņu matemātiķa Bendžamina Pīrsa vārdā. Nosaukumu 1935. gadā apstiprinājusi Starptautiskā Astronomijas savienība. Pīrsa krāteris izveidojies pirms apmēram 3,2 līdz 2,1 miljardiem gadu, tā valnis daļēji erodējis. Vaļņa iekšpuse gluda, ar augstāku albedo, pakājē vērojami nobrukumi. Kopumā valnis virs krātera dibena paceļas apmēram 750 m augstumā. Krātera dibens nelīdzens, DA daļā atrodas neliels krāteris. Uz ziemeļiem no krātera atrodas Svifts (Ø 10 km), uz ZR Tisserāns (Ø 35 km), uz DR Prokls (Ø 27 km), uz dienvidiem Jerkss (Ø 35 km) un Pikārs (Ø 22 km).