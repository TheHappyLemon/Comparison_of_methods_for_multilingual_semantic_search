Eusebiu da Silva Fereira (portugāļu: Eusébio da Silva Ferreira; 1942. gada 25. janvāris — 2014. gada 5. janvāris), biežāk zināms kā Eusebiu, bija Portugāles futbola uzbrucējs. Viņš palīdzēja Portugāles futbola izlasei sasniegt trešo vietu 1966. gada Pasaules kausā, kļūstot par rezultatīvāko spēlētāju turnīrā ar 9 vārtiem un tika izvēlēts par Eiropas Gada futbolistu 1965. gadā. 15 gadus viņš spēlēja Benfica klubā un ir kluba visu laiku rezultatīvākais spēlētājs. 2004. gadā bijušais Brazīlijas futbolists Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē.