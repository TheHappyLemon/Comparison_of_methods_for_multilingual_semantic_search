Ždaņivka (ukraiņu: Жданівка) ir apgabala pakļautības pilsēta Ukrainas austrumos Doneckas apgabalā. Izvietojusies apgabala vidusdaļā, pieskaitāma Horļivkas—Jenakijeves aglomerācijai. Pilsētas padomei pakļauts Viļhivkas pilsētciemats un Molodijšahtaras ciemats (kopā 4,53 km², 13 136 iedzīvotāji (2014)). Apdzīvotā vieta dibināta 1924. gadā kā Novoždaņivkas (Ново-Жданівка) ciemats. 1966. gadā piešķirtas pilsētas tiesības un pārdēvēta tagadējā vārdā. Ap 70% darbspējīgo iedzīvotāju nodarbināti akmeņogļu ieguvē un ar to saistītajā saimniecībā.