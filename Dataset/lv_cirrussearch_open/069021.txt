Kodachrome ir 2017. gada ASV komēdijdrāmas filma, kuras režisors ir Marks Raso. Filmā galvenās lomas atveido Eds Heriss, Džeisons Sudeikis, Elizabete Olsena, Brūss Grīnvuds, Vendija Krūsone un Deniss Haisberts. Filma stāsta par dēlu, kurš, uzzinot ka viņa tēvs ir neārstējami slims, ir gatavs izpildīt viņa pēdējo vēlēšanos un doties braucienā uz pēdējo palikušo Kodak laboratoriju, lai attīstītu četras Kodachrome filmiņas. Filmas Kodachrome pirmizrāde notika 2017. gada 8. septembrī Toronto Starptautiskajā kinofestivālā. Kopš 2018. gada 20. aprīļa filma ir pieejama straumēšanas platformā Netflix. Filma saņēma pārsvarā pozitīvas kritiķu atsauksmes, slavējot aktierspēli. Tīmekļa vietnē Rotten Tomatoes filmai ir 72% vērtējums.