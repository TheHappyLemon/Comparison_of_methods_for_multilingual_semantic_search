Playboy ir vīriešu dzīvesstila žurnāls. To 1953. gadā Čikāgā dibināja Hjū Hefners. Playboy pašlaik ir viens no plašāk pazīstamākajiem zīmoliem pasaulē. Žurnālā tiek publicētas intervijas, pētnieciski un izklaidējoši raksti, pasaules literātu stāsti un augsti kvalitatīvi un mākslinieciski sieviešu kailfoto. Pirmais žurnāls tika izdots 1953. gada decembrī, uz tā vāka bija attēlota Merilina Monro. Kopējais žurnāla metiens 2011. gadā sasniedza 1,5 miljonus. Kopš 2010. gada žurnāls tiek izdots arī Latvijā.