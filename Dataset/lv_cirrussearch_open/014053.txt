Ketrīna "Keita" Aptone (angļu: Katherine "Kate" Upton; dzimusi 1992. gada 10. jūnijā) ir amerikāņu modele un aktrise. Viņa vislabāk ir pazīstama ar fotogrāfijām Sports Illustrated Swimsuit Issue. 2011. gadā viņa tika atzīta par gada labāko jaunpienācēju, savukārt jau 2012. gadā bija vāka modele. Viņas tēvocis ir ASV Pārstāvju palātas loceklis Freds Aptons. Jaunībā nodarbojusies ar jāšanas sportu. Modeles karjeru sākusi 2008. gadā, kad parakstīja līgumu ar Elite Model Management. Aptone filmējusies filmās "Kā aplaupīt debesskrāpi" (2011) un "Atriebība sieviešu gaumē" (2014).