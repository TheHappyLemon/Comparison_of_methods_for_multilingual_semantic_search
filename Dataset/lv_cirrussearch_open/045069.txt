Džovanni Batista Dzupi (arī Zupuss) (dzimis ap 1590. gadu, miris 1650. gadā, dzimis Katandzāro, Itālijā) bija itāļu astronoms, matemātiķis un jezuītu priesteris. Dzupi bija pirmais astronoms, kurš novēroja Merkura fāzes, kuras bija līdzīgas Mēness un Veneras fāzēm. Viņa novērojumi apstiprināja to, ka Merkurs riņķo ap Sauli un attiecībā no Merkura pozīcijas pret Sauli mainījās tā redzamā fāze. Džovanni Dzupi savus novērojumus veica tikai 30 gadus pēc Galileo Galileja novērojumiem un viņa teleskops bija tikai mazliet spēcīgāks par Galileja teleskopu. Par godu viņam uz Mēness nosaukts Dzupusa krāteris.