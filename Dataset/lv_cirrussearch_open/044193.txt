"Ceļojošā pils" (japāņu: ハウルの動く城, Hauru no Ugoku Shiro) ir 2004. gada Japānas anime filma, kuras režisors ir Hajao Mijadzaki. Filmas pirmizrāde notika 2004. gada 5. septembrī Venēcijas kinofestivālā. Filma 2005. gadā tika nominēta Amerikas Kinoakadēmijas balvai kategorijā "Labākā animācijas filma", kur tā zaudēja animācijas filmai "Volless un Gromits: Vilkatruša lāsts". Filmas galvenā varone ir jauna meitene, vārdā Sofija, kuru kāda ragana nobur par vecu kundzi. Sofija satiek burvi Houlu un tiek ierauta burvja cīņā pret karali.