Lūenphabāna (lao: ຫລວງພະບາງ, Louangphabang) ir viena no lielākajām Laosas pilsētām, senā Lūenphabānas karalistes galvaspilsēta. Tā atrodas Ziemeļlaosā pie Mekongas upes, 425 kilometrus no Vjenčanas un ir Lūenphabānas provinces centrs. Līdz 1975. gadam tā bija karaļa mītnes pilsēta un valdības galvaspilsēta. Pirms 698. gada tās nosaukums bija Muansana (franču: Muang Sua). Viena no UNESCO Pasaules kultūras mantojuma nozīmīgākajām, skaistākajām pasaules pilsētām. Lūenphabānā dzīvo apmēram 55 tūkstoši iedzīvotāju.