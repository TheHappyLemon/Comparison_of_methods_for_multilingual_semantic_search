Rojs Džonss jaunākais (angļu: Roy Jones, Jr.; dzimis 1969. gada 16. janvārī) ir amerikāņu bokseris, kuram kopš 2015. gada septembra ir arī Krievijas pilsonība. Viņš izcīnīja sudraba medaļu 1988. gada Vasaras Olimpiskajās spēlēs Seulā vieglā pussmagā kategorijā. Rojs Džonss ir vienīgais bokseris, kas karjeru sācis vieglā pussmagā svara kategorijā un ir kļuvis par čempionu smagsvaros. Tāpat R. Džonss vienlaikus ir bijis čempions WBC, WBA, IBF, IBO, NABF, WBF un IBA vērtējumos vieglajā smagsvarā. Viņš kļuva par pirmo bijušo čempionu vidējā svara kategorijā 106 gadu laikā, kas ir izcīnījis čempiona jostu smagsvaros. Boxing Writers Association of America viņu atzina par 1990. gadu labāko bokseri.