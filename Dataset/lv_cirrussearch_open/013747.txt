Sanremo (itāļu: Sanremo) ir kūrortpilsēta Itālijas ziemeļos, Ligūrijas reģionā, Vidusjūras krastā. 2011. gadā pilsētā dzīvoja aptuveni 57 tūkstoši cilvēku. Attīstīts tūrisms. Ziemā vidēja diennakts gaisa temperatūra ir 9,8—10,2 °С, bet vasarā — ap 23 °С. Pilsētā ir vairāki spa centri. Kopš 1951. gada katru gadu notiek starptautiskais Sanremo mūzikas festivāls. No 1973. līdz 2003. gadam Pasaules rallija čempionāta ietvaros notika Sanremo rallijs. Katru gadu notiek arī šosejas riteņbraukšanas sacensības Milāna—Sanremo.