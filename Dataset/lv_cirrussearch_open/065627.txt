Žuzeps Borels (katalāņu: Josep Borrell i Fontelles, dzimis 1947. gada 24. aprīlī) ir Spānijas un Eiropas Savienības (ES) politiķis. Eiropas Parlamenta prezidents (2004-2007), Spānijas ārlietu ministrs (2018-2019), ES Augstais pārstāvis ārpolitikas un drošības politikas jomā (kopš 2019. gada). Spānijas Sociālistiskās Darba partijas (PSOE) biedrs kopš 1974. gada. 2019. gadā Spānijas valdība izvirzīja Borelu Eiropas Komisijas komisāra amatam. 2019. gada 1. decembrī Borels kļuva par Eiropas Komisijas viceprezidentu un Eiropas Savienības Augsto pārstāvi ārpolitikas un drošības politikas jomā Urzulas fon der Leienas komisijā.