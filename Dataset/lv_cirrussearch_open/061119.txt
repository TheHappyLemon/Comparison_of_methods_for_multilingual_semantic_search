Kristians Gabriels Romero (spāņu: Cristian Gabriel Romero, dzimis 1998. gada 27. aprīlī) ir Argentīnas futbolists, spēlē aizsarga pozīcijā, Argentīnas futbola izlases dalībnieks. Kopš 2022. gada Romero pārstāv Anglijas Premjerlīgas komandu Tottenham Hotspur. Savu karjeru sācis Argentīnas komandā Belgrano. 2018. gadā pievienojies Itālijas Serie A komandai Genoa. Nākamajā sezonā Romero par 26 miljoniem eiro pārcēlās uz Juventus komandu, kur viņš Serie A turnīrā neaizvadīja nevienu maču. Ticis izīrēts gan Genoa, gan Atalanta komandai. 2021. gadā Romero par 16 miljoniem eiro pārcēlās uz Atalanta. Romero uzreiz tika izīrēts Anglijas Premjerlīgas komandai Tottenham Hotspur. Argentīnas futbola izlases sastāvā debitējis 2021. gadā. Kopā ar izlasi uzvarējis 2021. gada Copa América.