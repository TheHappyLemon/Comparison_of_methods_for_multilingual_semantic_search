2007. gada Nacionālās basketbola asociācijas drafts notika 2007. gada 28. jūnijā Madison Square Garden Ņujorkā, ASV. Kopumā tika draftēti 60 spēlētāji (47 amatieri no ASV augstskolām un vidusskolām, 13 no ārvalstu profesionālajiem klubiem). Šajā gadā tika izraudzīti 18 ārvalstu spēlētāji (7 no tiem pirmajā kārtā). Ar pirmo izvēles numuru Portlendas "Trail Blazers" izvēlējās 2,13 m garo centra spēlētāju Gregu Odenu, tomēr viņa vēlākā karjera traumu dēļ bija visai neveiksmīga. Ar otro numuru izvēlētais Kevins Durants kļuva par lielāko šī drafta gada zvaigzni un vairākkārtēju NBA čempionu.