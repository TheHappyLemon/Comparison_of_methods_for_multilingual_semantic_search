Ballistiskā raķete ir raķete, kuras lidojuma trajektorija ir ballistiska un suborbitāla, un tā paredzēta kaujas galviņas vai citas derīgās kravas nogādāšanai noteiktā mērķī. Raķetes virzienu un ātrumu nosaka raķetes orientācija starta laukumā un dzinēja darbība. Pēc dzinēja izslēgšanas raķete turpina lidojumu saskaņā ar orbitālās mehānikas un ballistikas likumiem. Pirmā ballistiskā raķete A-4, vairāk zināma kā V-2, tika izgatavota nacistiskajā Vācijā 1930. - 1940. gados, un tās konstruktors bija Verners fon Brauns.