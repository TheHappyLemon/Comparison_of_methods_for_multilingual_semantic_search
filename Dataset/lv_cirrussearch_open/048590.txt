Čerņihivas "Desna" ir profesionāls Ukrainas futbola klubs no Čerņihivas. Pašlaik spēlē Ukrainas Premjerlīgā. Mājas spēles komanda aizvada Jurija Gagarina stadionā, kura ietilpība ir 12 060 vietu. Klubs ir dibināts 1960. gadā ar nosaukumu Avangard. 1961. gadā tika pārdēvēts par Desna. 1965. gadā komanda iekļuva PSRS kausa astotdaļfinālā. 1982. gadā ieguva otro vietu Ukrainas PSR čempionātā. 2018. gadā uzvarēja pārspēlēs pret Kropivnickas "Zirka" un izcīnīja tiesības pirmo reizi spēlēt Ukrainas Premjerlīgā.