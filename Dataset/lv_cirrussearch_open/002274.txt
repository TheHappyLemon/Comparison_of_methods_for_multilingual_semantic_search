Politiķis ir persona, kas profesionāli nodarbojas ar politiku. Politiķi var darboties gan valsts līmenī (piemēram, tikt ievēlēti un darboties parlamentā vai cita veida likumdevējā, vai arī darboties valdībā), gan arī zemākā, piemēram, pašvaldību līmenī. Konkrētu mērķu sasniegšanai politiķi parasti apvienojas politiskajās partijās. Politiķis var nodarboties ar dažādām politiskajām darbībām arī tad, ja neatrodas valdībā vai vēlētā institūcijā, darboties savā partijā.