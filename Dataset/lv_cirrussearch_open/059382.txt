Džefrijs Linns Goldblūms (angļu: Jeffrey Lynn Goldblum; dzimis 1952. gada 22. oktobrī) ir amerikāņu aktieris un mūziķis. Goldblūms ir vislabāk pazīstams, filmējoties 90. gadu filmās "Juras laikmeta parks" (1993) un "Neatkarības diena" (1996), kā arī to turpinājumos — "Juras laikmeta parks 2" (1997) un "Juras laikmeta pasaule: Kritusī karaliste" (2018), un "Neatkarības diena: Atdzimšana" (2016). Savu karjeru iesācis, piedaloties filmās Invasion of the Body Snatchers (1978), The Big Chill (1983) un Into the Night (1985). Iemantojis atpazīstamību, piedaloties Deivida Kronenberga filmā "Muša" (1986), par ko viņš saņēma Saturna balvu kā labākais aktieris. Piedalījies arī tādās filmās kā "Našvila" (1975), The Adventures of Buckaroo Banzai Across the 8th Dimension (1984), "Zemes meitenes ir viegli pieejamas" (1988) The Tall Guy (1989), Deep Cover (1992), Powder (1995), "Ēģiptes princis" (1998), Cats & Dogs (2001), "Igbijs iet uz leju" (2002), "Ūdensdzīve ar Stīvu Zisū" (2004), Adam Resurrected (2008), "Kā tikt pie bērna" (2010), Le Week-End (2013), "Viesnīca "Diženā Budapešta"" (2014), "Mortekajs" (2015), "Tors: Ragnarjoks" (2017) un "Suņu sala" (2018).