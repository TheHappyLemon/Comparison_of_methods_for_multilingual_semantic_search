Rietumflandrija (nīderlandiešu: West-Vlaanderen, rietumflāmu: West-Vloandern, franču: Province de Flandre-Occidentale, vācu: Westflandern) ir viena no desmit Beļģijas provincēm valsts ziemeļu daļā, Flandrijā. Ziemeļos provinci apskalo Ziemeļjūra. Robežojas ar Nīderlandi ziemeļaustrumos, ar Austrumflandriju austrumos, ar Eno dienvidos un ar Franciju dienvidrietumos un rietumos. Provinces administratīvais centrs un lielākā pilsēta ir Brige. Nākamās lielākās pilsētas ir Kortreika, Ostende, Rūselare un Varegema. Provinces kopējā platība ir 3 125 km², pēc 2013. gada datiem provincē dzīvo 1 164 967 iedzīvotāji.