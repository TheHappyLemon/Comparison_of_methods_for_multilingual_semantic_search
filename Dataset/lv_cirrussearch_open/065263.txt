Mil Mi-8 (krievu: Mи-8, NATO nosaukums — Hip) ir 1960. gados izstrādāts PSRS daudzfunkcionālais helikopters. 1968. gadā to ieviesa PSRS Gaisa spēkos. 1975. gadā sāka ražot uzlabotu versiju Mi-8MT (eksporta piegādēm — Mi-17). Papildu visbiežāk izmantotajai transporta helikoptera variācijai Mi-8 izmanto arī kā gaisa desanta komandpunktu, kaujas helikopteru un izlūkošanas platformu. Kopā ar uzlaboto versiju Mil Mi-17, Mi-8 ir viens no pasaulē visvairāk ražotajiem helikopteriem, ko izmanto vairāk nekā 50 valstis. 2015. gadā abi helikopteri kopā bija trešie visizplatītākie militārie gaisa kuģi pasaulē.