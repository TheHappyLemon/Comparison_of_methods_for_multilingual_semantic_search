Eirodziesma 2002 bija 47. starptautiskā Eirovīzijas dziesmu konkursa Latvijas nacionālā atlase, kuras fināls notika 2002. gada 2. martā Ventspils Olimpiskajā Centrā, Ventspilī. Par Eirodziesmas uzvarētāju un Latvijas pārstāvi Eirovīzijā kļuva Marija Naumova ar dziesmu I Wanna. Dziesmas teksta autori ir Marija Naumova, Marats Samauskis, savukārt dziesmas mūzikas autore ir Marija Naumova. Eirodziesmas uzvarētājs tika noteikts skatītāju balsojumā. Dziesmas mākslinieki varēja iesniegt no 2001. gada 15. oktobra līdz 30. novembrim. Eirodziesmas fināls Ventspilī notika pirmoreiz. Konkursu tiešraidē varēja vērot Latvijas Televīzijā un klausīties Latvijas Radio. Finālā startēja 15 dziesmas, kuras noteica žūrija (astoņi dažādu valstu eksperti un grupa "Prāta Vētra"). Papildu šīm 15 dziesmām, tika nosauktas arī četras rezervistes.