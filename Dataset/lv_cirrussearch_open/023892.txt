Pols Reno (franču: Paul Reynaud; dzimis 1878. gada 15. oktobrī, miris 1966. gada 21. septembrī) bija franču politiķis. Īslaicīgs Francijas premjerministrs valstij kritiskā laikā 1940. gadā. Kā politiķis izcēlās ar liberālismu ekonomikas jautājumos, atbalstīja stingru nostāju pret Vāciju. Bijis valsts finanšu ministrs (1930, 1938—1940, 1948), koloniju ministrs (1932), tieslietu ministrs (1932, 1938), ārlietu ministrs (1940), aizsardzības ministrs (1940). Pēc tam, kad Reno 1940. gada martā tika ievēlēts par premjerministru, 10. maijā Vācija iebruka Francijā, un valsts piedzīvoja smagu sakāvi. Reno atteicās piedalīties Višī Francijas darbā, un tika ieslodzīts Portalē cietoksnī Pirenejos. 1942. gadā pārvests uz Vāciju, kur atradās ieslodzījumā līdz kara beigām. Pēc kara atkal iesaistījās politkā, aicināja izveidot Eiropas Savienotās valstis, vadīja Piektās Francijas republikas konstitūcijas izstrādi.