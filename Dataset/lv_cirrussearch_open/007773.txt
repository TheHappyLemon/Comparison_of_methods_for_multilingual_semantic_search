Saaukstēšanās (latīņu: refrigeratio), arī akūts nazofaringīts, ir akūta augšējo elpceļu (deguna, mutes dobuma, rīkles, balsenes) saslimšana aukstuma iedarbībā, kas reizēm izplatās arī uz apakšējiem elpceļiem un var izraisīt sekundāras infekcijas acīs un vidusausī. Ir reģistrēti vairāk nekā 200 dažādi vīrusi, kas izraisa saaukstēšanos, lai gan 30-35% saaukstēšanās gadījumu izraisa rinovīrusi (Rhinovirus, tulkojumā "deguna vīrusi").