Malajiešu-polinēziešu valodas ir plašākā un daudzskaitlīgākā no Austronēziešu valodu saimes apakšgrupām, kurā ietilpst 1251 zināma valoda ar vairāk kā 385 miljoniem runātāju. Izplatītas plašā reģionā Dienvidaustrumāzijā, Okeānijā un Madagaskarā, bet nav sastopamas Taivānā, no kurienes šīs saimes valodas cēlušās. Lielākās no grupas valodām ir indonēziešu valoda (270 miljoni runātāju), filipīniešu valoda (100 miljoni), javiešu valoda (100 miljoni), sundu valoda (42 miljoni), malajiešu valoda (35 miljoni), sebuāņu valoda (30 miljoni), malgašu valoda (18 miljoni) un maduriešu valoda (14 miljoni); tās ir valsts valodas 15 valstīs.