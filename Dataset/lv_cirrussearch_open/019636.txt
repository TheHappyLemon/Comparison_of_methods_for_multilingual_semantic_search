Igaunijas prezidents (igauņu: Eesti Vabariigi president) ir Igaunijas valsts vadītājs. Tā kā Igaunija ir parlamentāra republika, prezidentam vairāk ir simboliska nozīme un tam nav tik lielas varas kā parlamentam. Igaunijas prezidenta amats tika izveidots 1938. gadā, bet līdz tam valsti vadīja Igaunijas Valsts vecākais. Laika posmā no 1940. līdz 1990. gadam šis amats nepastāvēja, jo Igauniju bija okupējusi PSRS, bet tika atjaunots 1992. gadā. Prezidentu uz 5 gadiem ievēl Igaunijas parlaments. Kopš 2021. gada 11. oktobra Igaunijas prezidents ir Alars Kariss.