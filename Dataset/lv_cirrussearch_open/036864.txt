Ansels Īstons Adamss (angļu: Ansel Easton Adams; dzimis 1902. gada 20. februārī, miris 1984. gada 22. aprīlī) bija amerikāņu fotogrāfs. Uzskatāms par vienu no 20. gadsimta nozīmīgākajiem ainavu fotogrāfiem. Viņa melnbaltās ASV rietumu (it īpaši Josemitu nacionālā parka) ainavu fotogrāfijas ir plaši izmantotas kalendāros, plakātos, grāmatās, internetā. Bija viens no fotogrāfu grupas Group f/64 dibinātājiem.