Mveru Vantipa (angļu: Lake Mweru Wantipa) ir ezers Zambijas ziemeļaustrumu daļā starp Mveru ezeru un Tangaņikas ezeru. Ezera nosaukums vietējā valodā mweru wa ntipa burtiski nozīmē ‘ezers ar dubļiem’. Ezers un apkārtējie purvāji iekļauti Mveru Vantipas nacionālajā parkā. Šeit mīt ziloņi, krokodili, bifeļi un daudzi citi dzīvnieki. Vāji kontrolētas malu medniecības dēļ dzīvnieku skaits pēdējā laikā stipri samazinājies. Purvainajos krastos aug papiruss; putniem nozīmīga vieta. Plašo niedrāju dēļ ezerā var iekļūt tikai ar īpašām vienkocēm — mokoro. Ezeram raksturīgs 15 gadus ilgs hidroloģiskais cikls, kura laikā tas var arī gandrīz pilnībā izsīkt. Mveru Vantipas ezera sistēmā ieskaitīts Čisi (Česi) ezers (34—60 km²), kas tikai sausajā periodā ir atdalīts no lielākā ezera.