Baritons (itāļu: baritono) ir vidēja augstuma vīriešu balss, kas ir zemāka par tenoru, bet augstāka par bassbaritonu un basu. Baritona balss diapazona robežas ir no la lielās oktāvas līdz la pirmajai oktāvai. Senās koru partitūras tika pierakstītas baritona atslēgā, bet mūsdienās tās tiek rakstītas basa atslēgā. Operu galvenās partitūras baritoniem sāka rakstīt vien 18. gadsimta otrajā pusē. Tiek izšķirti "liriskie", "liriski dramatiskie" baritoni un "dramatiskie" jeb bassbaritoni.