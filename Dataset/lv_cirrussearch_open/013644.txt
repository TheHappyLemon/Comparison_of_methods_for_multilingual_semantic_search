Īzāks (ivritā: יִצְחָק) bija Ābrahāma un Sāras vienīgais kopīgais dēls, kā arī Jēkaba un Ēzava tēvs. Viņš bija viens no Israēla tautas patriarhiem (abi pārējie bija Ābrahāms un Jēkabs). Saskaņā ar Pirmo Mozus grāmatu Ābrahāms bija 100 gadus vecs un Sāra vairs nebija reproduktīvajā vecumā, kad Īzāks piedzima. Īzāks bija vienīgais patriarhs, kura vārds netika mainīts un kurš nepameta Kanaānu. Viņš nomira 180 gadu vecumā, tādējādi viņš bija visilgāk dzīvojušais patriarhs.