Futebol Clube do Porto (futɨˈbɔɫ ˈklub(ɨ) du ˈpoɾtu), biežāk zināms kā FC Porto, Porto vai FCP, ir Portugāles futbola klubs no Portu pilsētas valsts ziemeļu daļā. Dibināts 1893. gadā Portu, tas ir viens no Três Grandes (Lielais trijnieks) Portugāles futbola klubiem; pārējie ir Lisabonas "Benfica" un Lisabonas "Sporting", šie klubi ir FC Porto lielākie sāncenši. Komanda spēlē Portugāles futbola čempionāta augstākajā līmenī Primeira Liga un savas mājas spēles aizvada Dragão stadionā, kur ir 50 035 skatītāju vietas. Porto futbolisti 30 reizes ir kļuvuši par Portugāles čempioniem, kā arī 19 reizes izcīnījuši Portugāles kausu. Klubam ir labi panākumi arī Eiropas klubu turnīros. Komanda divas reizes ir uzvarējusi UEFA Čempionu līgā (ieskaitot Eiropas Čempionvienību kausu) un divas reizes UEFA Eiropas līgā (ieskaitot UEFA kausu).