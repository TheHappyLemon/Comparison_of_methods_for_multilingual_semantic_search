Žans Klods Kilī (franču: Jean-Claude Killy; dzimis 1943. gada 30. augustā) ir bijušais Francijas kalnu slēpotājs. Vadošais 20. gadsimta 60. gadu beigu kalnu slēpotājs. Divas reizes piedalījies ziemas olimpiskajās spēlēs (1964, 1968). 1968. gadā Grenoblē uzvarēja visās trijās disciplīnās vīriešiem, kļūdams par veiksmīgāko spēļu sportistu. Divas reizes uzvarējis Pasaules kausa kopvērtējumā (tās arī bija pirmās divas sezonas, kad notiek šīs sacensības). 1967. gada sezonā uzvarēja arī pārējo disciplīnu kopvērtējumos. 1966. un 1968. gada Pasaules čempionātā kopumā izcīnījis sešas zelta medaļas (arī kombinācijā, kur tajā laikā tika summēti pārējo disciplīnu rezultāti).