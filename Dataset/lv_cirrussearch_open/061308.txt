Konstantins "Kosts" Mitroglu (grieķu: Κωνσταντίνος "Κώστας" Μήτρογλου, dzimis 1988. gada 12. martā) ir Grieķijas futbolists, spēlē uzbrucēja pozīcijā, bijis Grieķijas futbola izlases dalībnieks. Savu karjeru sācis Vācijas kluba Borussia Monchengladbach rindās. 2007. gadā viņš pievienojās Grieķijas komandai Olympiacos, kur viņš sešas reizes kļuva par Superlīgas uzvarētāju. 2013. gadā Mitroglu par 12 miljoniem sterliņu mārciņām pievienojās Anglijas Premjerlīgas komandai Fulham. Fulham komandā viņš traumu dēļ nespēja nostiprināties komandas sākumsastāvā un jau 2015. gadā pievienojās Portugāles komandai Benfica. Tur viņš Portugāles Premjerlīgas titulu izcīnīja divas reizes. Vēlāk spēlējis arī Marseille, Galatasaray un PSV Eindhoven. 2021. gadā atgriezies Grieķijā un pievienojies Superlīgas komandai Aris. Grieķijas futbola izlases sastāvā debitējis 2009. gadā. Piedalījies 2012. gada Eiropas čempionātā un 2014. gada FIFA Pasaules kausā. Kopumā izlases rindās nospēlējis 65 mačus un guvis 17 vārtus.