Otorinolaringoloģija ir medicīnas nozare un mācība par ausu, augšējo elpošanas ceļu orgānu, galvas un kakla reģiona uzbūvi, funkcijām un slimībām. Ārsti, kas specializējušies šajā nozarē, ir otorinolaringologi, agrāk saukti par "LORiem" (LaringoOtoRinologiem). Cilvēki vēršas pie otorinolaringologa ausu, kakla, rīkles slimību, tostarp galvas un kakla audzēju gadījumā. Otorinolaringoloģijas apakšpecialitātes ir galvas un kakla onkoloģiskā ķirurģija, sejas plastiskā un rekonstruktīvā ķirurģija, otoloģija, neirotoloģija, rinoloģija, laringoloģija un balss slimības, pediatriskā otorinolaringoloģija u.c.