Kārlis Gustavs Hempels (vācu: Carl Gustav Hempel, dzimis 1905. gada 8. janvārī, miris 1997. gada 9. novembrī) bija vācu/amerikāņu zinātnes filozofs. Hempels ir viens no 20. gadsimta redzamākajiem loģiskā pozitīvisma pārstāvjiem zinātnes filozofijā. Studēja matemātiku un filozofiju Getingenes Universitātē. 1929. gadā iepazinās ar Karnapu un iesaitījās Berlīnes pulciņa darbā. 1934. gadā Berlīnē aizstāvēja doktora disertāciju varbūtību teorijā. 1934. gadā pameta Vāciju, bet 1939. gadā no Eiropas pārcēlās uz ASV, kur darbojās Čikāgas Universitātē, Ņujorkas pilsētas koledžā, Jeila Universitātē, Prinstonas Universitātē.