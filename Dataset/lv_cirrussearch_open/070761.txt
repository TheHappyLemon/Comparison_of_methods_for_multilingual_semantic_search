"Tulks" (angļu: The Interpreter) ir 2005. gada Francijas, Vācijas, Apvienotās Karalistes un ASV kopražojuma politiskā trillera filma, kuras režisors ir Sidnijs Polaks. Filmā galvenās lomas atveido Nikola Kidmena, Šons Penns un Ketrina Kīnera. Šī ir pirmā filma, kas filmēta ANO galvenajā mītnē Ņujorkā, kā arī pēdējā Polaka režisētā filma pirms viņa nāves 2008. gadā. Filma stāsta par ANO strādājošu tulci (Kidmena), kura nejauši dzird, ka tiek plānota kādas valsts prezidenta slepkavība. Filmas "Tulks" pirmizrāde notika 2005. gada 4. aprīlī. Filma saņēma dalītus kritiķu vērtējumus un nopelnīja 162,9 miljonus ASV dolāru pie 80 miljonu budžeta. Tīmekļa vietnē Rotten Tomatoes filmai ir 58% vērtējums.