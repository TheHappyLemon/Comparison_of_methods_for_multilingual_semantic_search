Francijas atklātais čempionāts tenisā (franču: Les Internationaux de France de Roland Garros) jeb Roland Garros ir gada otrais Grand Slam turnīrs, kas notiek Parīzē. Pirmais čempionāts notika 1891. gadā, kā starpklubu sacensības vīriešiem. 1897. gadā pievienojās sieviešu vienspēles, bet 1925. gadā — sieviešu dubultspēles. No 1928. gada tas norisinās Rolāna Garosa stadionā, kas nosaukts par godu franču aviatoram Rolānam Garosam. Tas ir vienīgais Grand Slam turnīrs, kurš norisinās uz tenisita (māla) kortiem.