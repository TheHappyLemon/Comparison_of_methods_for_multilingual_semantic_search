Santusa (portugāļu: Santos) ir pilsēta Brazīlijas dienvidaustrumos, Sanpaulu štatā, 72 km uz dienvidiem no Sanpaulu pilsētas. Tā ir viena no lielākajām Brazīlijas ostas pilsētām. 2010. gadā pilsētā dzīvoja aptuveni 420 tūkstoši iedzīvotāju, bet tās aglomerācijā — 1,5 miljoni. Pilsētā bāzējās futbola klubs Santos Futebol Clube, kurā lielāko daļu no savas karjeras pavadīja pasaulē slavenais futbolists Pelē.