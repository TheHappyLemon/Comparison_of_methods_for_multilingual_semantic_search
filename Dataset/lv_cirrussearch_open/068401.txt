Basta jeb Basteta ēģiptiešu mitoloģijā ir prieka, jautrības, mīlestības, sieviešu skaistuma, auglības un mājas pavarda dieviete. Tiek attēlota kā sieviete ar kaķa galvu, turot rokā sistru, vai arī vienkārši kā kaķis; vēl pirms tam, senāk, viņu attēloja kā lauveni. Bastas simboli ir lauvene, kaķis, sistrs un saules disks. Bastas kulta uzplaukums bija no 10. līdz 8. gadsimtam p.m.ē., kad Senajā Ēģiptē valdīja 22. dinastijas faraoni. Kulta centrs atradās Bubastisā. Senie grieķi Bastu identificēja ar Artemīdu.