Klauss Šulce (vācu: Klaus Schulze; dzimis 1947. gada 4. augustā, miris 2022. gada 26. aprīlī) bija vācu elektroniskās mūzikas pionieris, komponists un mūziķis. Viņš bieži izmantoja pseidonīmu Ričards Vanfrīds (Richard Wahnfried) un kā mūziķis darbojās krautroka grupās Tangerine Dream, Ash Ra Tempel un the Cosmic Jokers pirms uzsāka solo karjeru. Gandrīz sešas desmitgades ilgajā solo mūziķa karjeras laikā ierakstīja vairāk nekā 60 albumus.