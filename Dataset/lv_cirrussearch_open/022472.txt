Pāsiteja, arī Jupiters XXXVIII ir Jupitera pavadonis, ko 2001. gadā Skota Šeparda (Scott S. Sheppard) vadībā atklāja Havaju Universitātes zinātnieku komanda. Pavadoņa pagaidu apzīmējums bija S/2001 J6. 2003. gada 8. augustā Starptautiskā Astronomijas savienība pavadonim piešķīra vārdu Pāsiteja. Pāsiteja ir tēls grieķu mitoloģijā, viena no haritām. Pāsiteja ir neliels pavadonis. Tā diametrs ir tikai apmēram 2 km. Pavadonis ir piederīgs Karmes grupai.