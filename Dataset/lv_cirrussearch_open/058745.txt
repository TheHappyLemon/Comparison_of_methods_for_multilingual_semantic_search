Juns Arne Rīse (norvēģu: John Arne Riise, dzimis 1980. gada 24. septembrī) ir bijušais Norvēģijas futbolists, spēlēja aizsarga pozīcijā, bijis Norvēģijas futbola izlases dalībnieks. Savu karjeru sācis Norvēģijas klubā Aalesund. 1998. gadā pārcēlies uz Francijas klubu AS Monaco. 2000. gadā kļuvis par 1. divīzijas čempionu. 2001. gadā Rīse tika pārdots uz Anglijas Premjerlīgas klubu Liverpool. Kopumā Liverpool kreklā viņš nospēlēja 234 spēles Premjerlīgā un izcīnīja FA kausu, Anglijas Līgas kausu, divus FA Community Shield, kā arī 2005. gadā uzvarēja UEFA Čempionu līgā. Vēlāk spēlējis Itālijas klubā Roma, Anglijas klubā Fulham, Kipras klubā APOEL un Indijā, bet savu karjeru noslēdza Norvēģijā. Ar 110 mačiem viņš ir visvairāk spēļu aizvadījušais futbolists Norvēģijas futbola izlasē. Piedalījies 2000. gada Eiropas čempionātā.