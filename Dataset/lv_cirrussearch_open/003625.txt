Madagaskaras karogs ir viens no Madagaskaras nacionālajiem simboliem. Karogs tika pieņemts 1958. gada 14. oktobrī, kad notikās gatavošanās referendumam par valsts statusu attiecībā Francijas sastāvā un divus gadus pirms valsts pilnībā ieguva neatkarību. Madagaskaras karogā ir atspoguļota šīs valsts vēsture. Sarkanā un baltā krāsa ir nākusi no pēdējās karaliskās dinastijas karoga. Šī dinastijas valdīja Madagaskarā līdz 1896. gadam, kad salu iekaroja Francija un tā kļuva par tās koloniju. Sarkano un balto krāsu saista arī ar Indonēzijas karogu, kas sastāv no sarkanas un baltas krāsas svītrām, respektīvi, tiek uzskatīts, ka salas pirmiedzīvotāji nāca no Indonēzijas reģiona. Zaļo krāsu izmantoja viena no salā dzīvojošām ciltīm, kurai bija nozīmīga loma kustībā pret francūžu valdīšanu salā, kā arī neatkarības iegūšanā.