Van Allen Probes (sākotnējais nosaukums Radiation Belt Storm Probes jeb RBSP) bija ASV divi kosmiskie aparāti Zemes radiācijas joslu pētīšanai. Tā bija daļa no NASA programmas Living With a Star. Zondes orbītā tika palaistas 2012. gada augustā. Tās darbību beidza 2019. gadā. RBSP A un RBSP B zondes tika palaistas 2012. gada 30. augustā 08:05 UTC ar nesējraķeti Atlas V/501 no Kanaveralas zemesraga Gaisa spēku stacijas starta kompleksa SLC-41. 2012. gada novembrī RBSP zondes pārdēvētas par Van Allen Probes. Sākotnēji kosmiskie aparāti bija paredzēti 2 gadu darbam, bet nostrādāja gandrīz 7 gadus. 2019. gada sākumā pavadoņi bija iztērējuši gandrīz visu degvielu, tāpēc tika nolemts ar to pēdējiem degvielas krājumiem pazemināt orbītu tā, lai tie aptuveni pēc 15 gadiem noietu no orbītas un sadegtu Zemes atmosfērā. 12. februārī tika sākti Van Allen Probes B perigeja pazemināšanas manevri, un 22. februārī tā perigejs bija zemāks par 306 km. Līdzīgas operācijas no 11. līdz 22. martam tika veiktas ar A aparātu. 2019. gada 19. jūlijā tika izslēgts Van Allen Probes B, bet 18. oktobrī ''Van Allen Probes A.