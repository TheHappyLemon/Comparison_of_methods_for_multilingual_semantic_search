Volturno (itāļu: Volturno) ir 175 kilometrus gara upe Itālijā, Molizē un Kampānijā. Iztece centrālajos Apenīnos, pie Roketa a Volturno ciema. Iesākumā tek dienvidu-dienvidaustrumu virzienā. Uzņemot lielākās pietekas - Kalores Irpino ūdeņus, pagriežas uz rietumiem. Ietek Tirēnu jūrā pie Kastelvolturno uz dienvidrietumiem no Neapoles. Upes krastos atrodas Kajaco un Kapuja. 1860. gadā pie Volturno Džuzepes Garibaldi spēki sakāva Abu Sicīliju karalistes karaspēku. Otrā pasaules kara laikā vācu karaspēks gar upi izbūvēja Volturno līniju Sabiedroto uzbrukuma atvairīšanai.