Saimniecisko darbību zona (angļu: business park) ir viens no komerciālā nekustamā īpašuma formātiem. Saimniecisko darbību zonu galvenais mērķis ir radīt vislabākos apstākļus uzņēmējdarbības attīstībai un maksimāli ērtus darba apstākļus darbiniekiem. Tas nozīmē: plašas automašīnu novietošanas iespējas; nepieciešamās sociālās infrastruktūras klātbūtne (kafejnīcas, restorāni, sabiedriskās ēdināšanas iestādes, banku nodaļas, aptiekas, veikali, sporta zāles, skaistumkopšanas saloni, tūrisma aģentūras, viesnīcas, reizēm pat skolas un bērnudārzi); nepieciešamās uzņēmējdarbības infrastruktūras klātbūtne (bankas, juridisko un grāmatvedības pakalpojumu pieejamība, profesionāla apsaimniekošana, finanšu menedžments, profesionāla apsardze, platjoslas internets un attīstīti sakari, noliktavas, teritorija uzņēmējdarbības izaugsmei, pareiza nomnieku atlase, kas nodrošina nepieciešamo uzņēmējdarbības sinerģiju); liela teritorija; neliels ēku stāvu skaits; veiksmīgs transporta plūsmas risinājums (veiksmīga transporta plūsmas organizācija). Ņemot vērā šos nosacījumus, saimniecisko darbību zonām nepieciešama liela platība, tādēļ bieži tie atrodas netālu no pilsētas robežas, piepilsētā. Šāds nekustamā īpašuma formāts ir ļoti populārs Eiropā un Amerikā. Pēdējā laikā saimniecisko darbību zonas sākušas parādīties arī Krievijas un Ukrainas teritorijā. Latvijā ar lielu saimniecisko darbību zonu attīstīšanu nodarbojas uzņēmumi Dominante Park, Dommo, NP Properties, Linstow. No nulles uzcelto "green-field" parku vidū vislielākais ir Dominante Park — vairāk kā 90 000 kvadrātmetru, kas izvietoti 66 hektāru platībā, kas gan ir nonācis maksātspējas problēmās. 2015. gada oktobrī Latvijas-Lielbritānijas Tirdzniecības kamera atvēra savu saimnieciskās darbības zonu, kas ir zināms kā "Long Ashton" saimnieciskās darbības zona Lielbritānijas pilsētā Bristolē, tādējādi veicinot jaunas uzņēmējdarbības centra attīstīšanu Baltijas uzņēmējiem Lielbritānijā.