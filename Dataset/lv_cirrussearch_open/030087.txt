Retēji (Potentilla) ir rožu dzimtas ģints, kurā ietilpst apmēram 300 sugas. Agrāk ģintī ietilpa vairākas tagad patstāvīgas ģintis, tai skaitā: Argentina, Comarum, Dasiphora, Drymocallis un Sibbaldiopsis. Daudzas retēju sugas satur miecvielas. Tautas medicīnā daudzas sugas izmanto pret dažādām slimībām. Potentilla erecta sakneni (latīņu: rhizoma s. radix Tomentillae) izmanto tradicionālajā medicīnā. Maura retēju izmanto tautas medicīnā un homeopātijā kā pretkrampju līdzekli. Medus bites no maura retēja iegūst nektāru un ziedputekšņus.