Tomāšs Rosickis (čehu: Tomáš Rosický; dzimis 1980. gada 4. oktobrī Prāgā, Čehoslovākijā) ir bijušais čehu futbolists un Čehijas futbola izlases dalībnieks. Karjeras laikā ir trīs reizes triumfējis Čehijas līgā Sparta Prague sastāvā (1998–99, 1999–00, 2000–01), kā arī vienreiz uzvarējis Bundeslīgā Borussia Dortmund sastāvā (2001–02). Čehijas izlases sastāvā spēlējis 2006. gada FIFA Pasaules kausā, 2000., 2004. un 2016. gada Eiropas čempionātos(sasniegts pusfināls).