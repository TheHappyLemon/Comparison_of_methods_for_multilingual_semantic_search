Melatonīns ir hormons, kas pieder pie indola aminoatvasinājumiem — triptamīniem. To mēdz dēvēt arī par "miega hormonu". Cilvēka organismā melatonīnu izstrādā epifīze. Saskaņā ar "melatonīna teoriju", ziemas periodā, kad trūkst gaismas, melatonīns izstrādājas lielākā apjomā un izraisa depresiju. Citi avoti savukārt apgalvo, ka melatonīns pret depresiju palīdz. Latvijā melatonīnu var iegādāties aptiekās kā recepšu medikamentu ar nosaukumu "cirkadīns". To lieto primāra bezmiega ārstēšanai.