Skaties arī jēdzienu ar līdzīgu nosaukumu: Serbu Republikas karogs. Serbijas Republikas karogs (serbu: Застава Републике Србије, serbhorvātu: Zastava Republike Srbije) ir viens no Serbijas nacionālajiem simboliem. To veido trīs horizontālās joslas — sarkana, zila un balta, mazliet uz kreiso pusi no centra novirzīts Serbijas ģerbonis. Par valsts karogu tas tika apstiprināts 2004. gadā. Pašreizējā versija ir kopš 2010. gada novembra.