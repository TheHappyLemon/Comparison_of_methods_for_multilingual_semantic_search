Maikls Černovičs (angļu: Michael Cernovich; dzimis 1977. gada 17. novembrī Ilinoisā) ir amerikāņu sabiedrībā pazīstama sociālo tīklu personība, antifeminists, vīriešu tiesību aizstāvis un politikas komentētājs. Viņu raksturo kā grupējuma alt right pārstāvi, lai gan pats sevi par tādu neuzskata. Černovičs ir bijis regulārs viesis Aleksa Džounsa vadītajā raidījumā The Alex Jones Show vietnē InfoWars.