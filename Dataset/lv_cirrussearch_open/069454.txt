Mila Kūnisa (angļu: Mila Kunis, īstajā vārdā Milena Kuņisa (ukraiņu: Мілена Марківна Куніс); dzimusi 1983. gada 14. augustā Čerņivcos) ir Ukrainā dzimusi ebreju izcelsmes amerikāņu aktrise. Uz ASV ģimene emigrēja pēc PSRS sabrukuma 1991. gadā. Viņa plašāk pazīstama ar savām lomām televīzijas seriālos, kā ir arī ierunājusi animācijas filmu varoņus (piemēram, Megu Grifinu seriālā "Mana trakā ģimene" un Taņu videospēlē Saints Row). Ievērojamākā kinofilma ar Milas Kūnisas piedalīšanos ir "Melnais gulbis" (2010).