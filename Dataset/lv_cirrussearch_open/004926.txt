Irākas karš (2003—2011), pazīstams arī kā Iebrukums Irākā, Otrais Līča karš un Irākas brīvības operācija, bija militāra kampaņa, ko uzsāka ASV, Lielbritānija un to sabiedrotie 2003. gada 20. martā ar iebrukumu Irākā. Karš notika pēc tam, kad ASV neizdevās iegūt ANO Drošības padomes atļauju iebrukumam, tādēļ to bieži uzskata par nelegālu. Pēc veiksmīga iebrukuma un okupācijas karš pārgāja cīņā pret bijušās valdības atbalstītājiem un citiem militāriem grupējumiem.