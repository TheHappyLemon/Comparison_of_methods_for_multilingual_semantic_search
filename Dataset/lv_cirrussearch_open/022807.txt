Smogs jeb smacenis ir viens no gaisa piesārņojuma veidiem. Tas veidojas stipri piesārņotās lielpilsētās un rūpniecības rajonos kā Mehiko, Ņujorka, Losandželosa, Singapūra un citās. To galvenokārt veido indīgo gāzu maisījumi, dūmi, tvaiki, dažādi aerosoli, kurināmā atkritumi, putekļi un automobiļu izplūdes gāzes. Smogs kļūst it īpaši kaitīgs siltās un saulainās dienās. Tas ir toksisks un var izraisīt dažādas slimības, saīsināt dzīves ilgumu vai pat izraisīt nāvi.