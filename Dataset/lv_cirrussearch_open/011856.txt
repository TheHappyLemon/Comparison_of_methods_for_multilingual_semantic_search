Jans Kohanovskis (poļu: Jan Kochanowski; dzimis 1530. gadā, miris 1584. gada 22. augustā) bija poļu renesanses laika dzejnieks. Dzimis 1530. gadā. Četrpadsmit gadu vecumā sāka studijas Krakovā. Vēlāk studēja Kēnigsbergā un Padujā. Ceļoja arī uz Franciju, kur tikās ar Pjēru de Ronsāru. 1559. gadā atgriezās Polijā, kur strādāja Sigismunda II Augusta galmā. Atbalstīja Henrika Valuā ievēlēšanu par Polijas karali, pēc tā došanās atpakaļ uz Franciju attālinājās no galma lietām. Apmetās netālu no dzimtās vietas Čarnolasu ciemā. Miris ar sirdstrieku 1584. gadā. Pazīstamākais Kohanovska darbs ir viņa dzejoļu cikls "Lamentācijas" (Treny, 1580) - 19 dzejojumi saistībā ar Kohanovska divarpus gadus vecās meitiņas Uršulas nāvi. Ciklu 1995. gadā angliski atdzejoja Nobela prēmijas laureāts, īru dzejnieks Šeimuss Hīnijs.