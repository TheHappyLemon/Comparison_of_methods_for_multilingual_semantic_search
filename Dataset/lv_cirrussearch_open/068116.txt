Heilija Elizabete Atvela (angļu: Hayley Elizabeth Atwell, dzimusi 1982. gada 5. aprīlī) ir britu un amerikāņu aktrise. Dzimusi un uzaugusi Londonā, Atvela studēja aktiermākslu Londonas Rātsnama mūzikas un drāmas skolā. 2005. gadā debitējusi iestudējumā Prometheus Bound. Vēlāk piedalījusies vairākās Vestendas lugās, kā arī televīzijas seriālos. Kļuvusi atpazīstama pēc lomas filmā "Hercogiene" (2008), par ko viņu nominēja British Independent Film Awards balvai. Par lomu miniseriālā The Pillars of the Earth (2010) saņēmusi Zelta globusa balvas nomināciju. Attēlojusi Pegijas Kārteres lomu vairākās Marvel Cinematic Universe filmās, no kurām pirmā bija "Kapteinis Amerika: Pirmais atriebējs" (2011). Šo lomu attēlojusi arī seriālā "Aģente Kārtere" (2015—2016). Piedalījusies arī kara drāmā "Atmiņas par nākotni" (Testament of Youth, 2014), fantāzijas filmās "Pelnrušķīte" (Cinderella, 2015) un "Kristofers Robins" (2018), kā arī spiegu filmā "Neiespējamā misija: Atmaksa. Pirmā daļa" (2023).