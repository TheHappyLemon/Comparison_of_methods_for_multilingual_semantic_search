Diksons Bordmens (angļu: Dixon Boardman; dzimis 1880. gada 26. martā, miris 1954. gada 16. oktobrī), bija amerikāņu vieglatlēts, 1900. gada vasaras olimpisko spēļu dalībnieks. Bordmens 1900. gada vasaras olimpiskajās spēlēs Parīzē startēja divās vieglatlētikas skriešanas disciplīnās. 100 metru skriešanā viņš startēja kvalifikācijas kārtā, kur kā otrā labākā rezultāta uzstādītājs kvalificējās pusfinālam. Savā pusfinālā skrējienā viņš palika pēdējā vietā un turpmākajai cīņai nekvalificējās. 400 metru skriešanā viņš savā kvalifikācijas skrējienā bija labākais, ar rezultātu 51,2 sekundes un kvalificējās fināla skrējienam. Taču fināla skrējienā viņš nestartēja.