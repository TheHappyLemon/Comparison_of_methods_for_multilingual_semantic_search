Pētersīļi (Petroselinum) ir čemurziežu dzimtas (Apiaceae) ģints. Pētersīļu ģintī ietilpst divas sugas: cirtainais pētersīlis (Petroselinum crispum) un Petroselinum neapolitanum, no kuriem izplatītāka ir pirmā suga. Pētersīļi ir divgadīgi augi. Sakne veidojas līdzīgi burkāniem, bet lapas ir divkārt un trīskārt plūksnainas. Ziedi un sēklas izaug un nobriest tikai otrajā augšanas gadā. Pētersīļi tiek izmantoti kā garšaugi un piedevas ēdienam.