Prey ir tīmekļa pakalpojums, kas paredzēts klēpjdatoru, viedtālruņu un citu elektronisko iekārtu izsekošanai un uzraudzībai, izmantojot atvērtā pirmkoda aģentprogrammu, kas pieslēdzas centrālajam serverim. Tas izmanto freemium apmaksas modeli. Centrālais serveris var dot signālu aģentam, pieprasot informāciju par tā tobrīdējo atrašanās vietu, un var izsaukt citas darbības. Prey darbojas uz vairuma Windows, Mac OS, Linux, Android un iOS versijām. Prey aģenta darbvirsmas versija ir sarakstīta galvenokārt Bash, bet mobilās versijas to vides standarta valodās, Java un Objective-C. Viss klienta puses izejas kods ir publicēts GitHub un tiek izplatīts saskaņā ar GNU Vispārējo publisko licenci. Oficiālais servera kods tomēr ir patentēts, lai arī publiskai lietošanai ir pieejama arī atvērtā pirmkoda versija. Darbvirsmas versijām Prey atrašanās vietu piedāvā, izmantojot triangulāciju, gan pieslēdzoties Wi-Fi tīklam, gan bez tā. Mobilajām versijām tiek izmantots iekārtas iebūvētā GPS funkcionalitāte.