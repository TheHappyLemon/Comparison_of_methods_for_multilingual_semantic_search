Džeks Pelanss (angļu: Jack Palance; dzimis 1919. gada 18. februārī kā Volodimirs Palahņuks (ukraiņu: Володимир Палагню́к), miris 2006. gada 10. novembrī) bija amerikāņu aktieris, bieži atveidojis skarbus tēlus un ļaundarus. Dzimis Pensilvānijā ukraiņu imigrantu ģimenē. Savu kino debiju piedzīvojis Elija Kazana filmā Panic in the Streets (1950). Par lomu filmā City Slickers (1991) saņēmis Amerikas Kinoakadēmijas balvu kategorijā "Labākais aktieris otrā plāna lomā". Šajā kategorijā Pelansu nominēja arī par lomām filmās "Pēkšņās bailes" (Sudden Fear, 1952) un Shane (1953). Atveidojis lomas arī tādās filmās kā The Big Knife (1955), Attack (1956), Barabbas (1961), "Nicinājums" (1963), The Professionals (1966), Il mercenario (1968), Compañeros (1970), Oklahoma Crude (1973), Alone in the Dark (1982), Bagdad Cafe (1987), Young Guns (1988), "Betmens" (1989) un "Tango un Kešs" (Tango & Cash, 1989).