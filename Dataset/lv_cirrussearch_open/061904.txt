Anatolijs Demjanenko (ukraiņu: Анатолiй Дем'яненко, dzimis 1959. gada 19. februārī) ir Ukrainas futbola treneris un bijušais futbolists, spēlēja aizsarga pozīcijā, bijis PSRS futbola izlases dalībnieks. Savu spēlētāja karjeras lielāko daļu pavadījis Ukrainas komandā Dynamo Kyiv, kuras rindās, 13 sezonu laikā, izcīnījis piecus PSRS Augstākā līgas titulus, vienu Ukrainas čempionāta titulu, kā arī UEFA Kausu ieguvēju kausu. Ārpus Ukrainas spēlējis arī Vācijā un Polijā. 1982. un 1985. gadā atzīts par labāko Ukrainas futbolistu, savukārt 1985. gadā par visas PSRS labāko spēlētāju. PSRS futbola izlases sastāvā spēlējis no 1981. līdz 1990. gadam, kopumā aizvadot 80 mačus. Piedalījies 1982., 1986. un 1990. gada FIFA Pasaules kausā, kā arī 1988. gada Eiropas čempionātā. Savas trenera karjeras laikā vadījis komandas Ukrainā, Azerbaidžānā, Uzbekistānā un Slovākijā. Vadot Dynamo Kyiv, 2007. gadā uzvarējis Ukrainas Premjerlīgā.