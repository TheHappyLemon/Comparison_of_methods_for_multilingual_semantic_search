Dzeguļi (franc. "merlon") viduslaiku militārajā arhitektūrā ir sienu vai torņu mūru robojums, kura zemākās daļas noder šaušanai, bet augstākās veido slēpni cietokšņa aizstāvjiem. Vienveidīgi dzeguļi izvietoti virknē ar vienādiem intervāliem starp tiem. Dzeguļos var būt izveidotas papildus dažāda pielietojuma šaujamlūkas. Dzeguļi var kalpot arī kā jumta balsti. Dzeguļu dekoratīvo formu ar šķeltu virspusi, kas veido trīsstūrveida iegriezumu, sauc par bezdelīgas asti. Šādas formas dzeguļus var sastapt Ziemeļitālijā vai arī Krievijas fortifikācijas būvēs.