"Billija Lina ilgais puslaika ceļš" (angļu: Billy Lynn's Long Halftime Walk) ir 2016. gada ASV, Apvienotās Karalistes un Taivānas kara drāma, kas balstīta uz Bena Founteina tāda paša nosaukuma romānu. Filmas režisors un viens no producentiem ir Ans Lī. Galvenās lomas atveido Džo Elvins, Kristena Stjuarta, Makenzija Lī, Vins Dīzels, Stīvs Mārtins un Kriss Takers. Filmas pirmizrāde notika 2016. gada 14. oktobrī Ņujorkas filmu festivālā. Deviņpadsmitgadīgais Billijs Linns atgriežas mājās pēc mokošas kaujas Irākā. Filma veidota kā atmiņu stāsts par to, kas kaujas laikā notika ar Billija vienību.