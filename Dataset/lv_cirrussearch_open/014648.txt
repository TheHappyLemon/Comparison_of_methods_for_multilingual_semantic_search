Bāddoberāna (vācu: Bad Doberan) ir kūrortpilsēta Vācijā, Mēklenburgā-Priekšpomerānijā, uz austrumiem no Rostokas. Bāddoberāna radās 1171. gadā, kad cisterciešu mūki šeit nodibināja klosteri. Līdz 18. gadsimta beigām Bāddoberāna bija neliels ciematiņš. Pilsētas daļa Heiligendamma, kas dibināta 1793. gadā un atrodas tieši pie jūras, ir vissenākais piejūras kūrorts Vācijā. Ar Bāddoberānu, kas atrodas 6 kilometrus iekšzemē, to savieno šaursliežu dzelzceļš, saukts par Molli. 1932. gada augustā Bāddoberāna bija pirmā pilsētā Vācijā, kura Ādolfam Hitleram piešķīra goda pilsoņa nosaukumu. 2007. gada jūnijā šeit notika G8 samits. Bijusī klostera baznīca - Bāddoberānas minsters (celts 1368. gadā) ir ievērojams ķieģeļu gotikas paraugs. Pilsētā notiek ikgadējs džeza, roka un eksperimentālās mūzikas festivāls Zappanale.