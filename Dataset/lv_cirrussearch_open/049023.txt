Mēs esam mūsu kalni (armēņu: Մենք ենք, մեր լեռները) ir 1967. gadā radīts piemineklis, kas arodas starptautiski neatzītās Arcahas Republikas galvaspilsētas Stepanakertas ziemeļu pievārtē. No tufa veidotā skulptūru grupa, kuras autors ir Sargiss Bagdasarjans, attēlo padzīvojušu ģimeni, tāpēc piemineklis dažkārt tiek saukts arī par "Vecmammu un vectēvu". Skulptūra kļuvusi par Kalnu Karabahas armēņu kopienas simbolu, tā attēlota Arcahas Republikas ģerbonī un monētās. 2009. gada Eirovīzijas dziesmu konkursā, kas noritēja Maskavā, notika konflikts starp Azerbaidžānas un Armēnijas delegācijām, jo armēņu puse iekļāva skulptūru grupu savā videoprezentācijā.