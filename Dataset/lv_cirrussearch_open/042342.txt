Melnkalne olimpiskajās spēlēs piedalās kopš 2008. gada, kad tā atdalījās no Serbijas un Melnkalnes. Pirmās vasaras olimpiskās spēles, kurās piedalījās Melnkalne notika 2008. gadā Pekinā, savukārt 2010. gada Vankūveras olimpiskajās spēlēs, tā pirmo reizi piedalījās ziemas olimpiskajās spēlēs. Kopš tā laika Melnkalne ir piedalījusies visās vasaras un ziemas olimpiskajās spēlēs. No 1920. līdz 1992. gdam Melnkalnes sportisti olimpiskajās spēlēs startēja Dienvidslāvijas sastāvā. 1992. gada vasaras olimpiskajās spēlēs Melnkalnes sportisti bija Neatkarīgo olimpisko dalībnieku komandas sastāvā. No 1996. līdz 2006. gadam sportisti startēja Serbijas un Melnkalnes sastāvā. Kopš neatkarības iegūšanas Melnkalne olimpiskajās spēlēs ir izcīnījusi vienu olimpisko medaļu.