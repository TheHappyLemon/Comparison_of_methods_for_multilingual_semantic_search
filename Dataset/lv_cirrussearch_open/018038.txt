Džona Kenedija starptautiskā lidosta (angļu: John F. Kennedy International Airport) ir starptautiska lidosta Kvīnsā, Ņujorkā, ASV. 2011. gadā lidostas pasažieru skaits sasniedza 47,6 miljonus, tādējādi tā bija 17. noslogotākā lidosta pasaulē un 6. — ASV. Lidosta atklāta 1948. gadā kā Ņujorkas Starptautiskā lidosta (New York International Airport), bet labāk pazīstamā tā bija kā Aidlvailda (Idlewild Airport). 1963. gada 24. decembrī, mēnesi pēc atentāta pret ASV prezidentu Džonu Kenediju, lidosta ieguva savu pašreizējo nosaukumi. Tā ir bāzes lidosta aviosabiedrībai JetBlue Airways, kā arī viena no lielajām bāzes lidostām aviosabiedrībām American Airlines un Delta Air Lines. Lidostai ir četri skrejceļi un astoņi termināli.