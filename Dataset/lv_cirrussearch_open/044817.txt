Šis raksts ir par senu pilsētu Tuvajos Austrumos. Par islāma mēneša muharama desmito dienu skatīt rakstu āšūra. Ašūra (akādiešu un sīriešu: ܐܫܘܪ, Āšūr) ir sena pilsēta Tigras krastā, Mezopotāmijas ziemeļos. Apdzīvotā vieta izveidojusies 3. tūkstošgadē p.m.ē., no 14. līdz 9. gadsimtam p.m.ē. Ašūra bija pirmā Asīrijas galvaspilsēta, kā arī bijusi pilsētvalsts. Pilsētu iznīcināja babilonieši. 1. gadsimtā tajā atsāka dzīvot Partas iedzīvotāji. 2003. gadā Ašūra tika iekļauta UNESCO Pasaules mantojuma sarakstā.