Imphāla ir pilsēta Indijas austrumos, Manipuras štata administratīvais centrs. 2016. gadā Imphālā dzīvoja 268 tūkstoši iedzīvotāju. Pilsēta atrodas Manipuras upes ielejā. Imphāla bija Manipuras valdnieku rezidences vieta, pirms tā tika iekļauta Britu Indijā. 1944. gadā Imphālā norisinājās nozīmīga kauja, kurā apvienotie angļu un indiešu spēki cīnījās pret Japānas impēriju.