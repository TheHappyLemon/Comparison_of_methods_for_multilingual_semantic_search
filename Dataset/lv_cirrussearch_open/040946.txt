Bela pie Bezdezas (čehu: Bělá pod Bezdězem) ir pilsēta Čehijā, Centrālčehijas apgabala Mlada Boleslavas apriņķī. Rakstos pirmoreiz minēta 1264. gadā un tajā pašā gadā tai piešķirtas pilsētas tiesības. Iesākumā pilsēta cieta no ūdens trūkuma, tāpēc 1304. gadā ar karaļa Vāclava II lēmumu tā tika pārcelta pie Belas upes. 1526. gadā pilsēta iekļāvās Hābsburgu impērijas sastāvā. No 1919. gada — Čehoslovākijā. Kopš 1993. gada — Čehijā. Bela pie Bezdezas ir šahistu, brāļu Ludeka Pahmana (Luděk Pachman, 1924—2003) un Vladimīra Pahmana (Vladimír Pachman, 1918—1984) dzimtā pilsēta.