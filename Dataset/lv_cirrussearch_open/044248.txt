Nīlsena reitings (angļu: Nielsen ratings) ir plašsaziņas auditorijas reitinga sistēma, ko veido Nielsen Media Research, kas pēta un uzskaita auditorijas lielumu un televīzijas programmu saturu Amerikas Savienotajās Valstīs izmantojot konkrēto reitinga sistēmu. Nielsen Media Research dibināja tirgus analītiķis Arturs Nīlsens, kurš savu karjeru uzsāka 1920. gados ar zīmolu reklāmas analīzēm un 1930. gados paplašinājās uz radio tirgus analīzi. Pirmais Nīlsena reitings radio programmām tika publiskots 1947. gada decembra pirmajā nedēļā. Reitings salīdzināja 20 labākās programmas četrās kategorijās: kopējā auditorija, vidējā auditorija, summārā auditorija un dolāri uz māju par patērēto laiku. 1950. gadā Nīlsens pārkvalificējās uz televīziju, izveidojot reitingu, ko balstīja uz viņa un viņa kompānijas izmantotajām metodēm priekš radio programmu reitingiem. Šī metode kļuva par vadošo plašsaziņas auditorijas informācijas reitinga sistēmu televīzijā.