1994.—1995. gada UEFA Čempionu līgas sezona bija Eiropas spēcīgākā futbola klubu turnīra 40. sezona un 3. zem UEFA Čempionu līgas nosaukuma. Sezona ilga no 1994. gada 10. augusta līdz 1995. gada 24. maijam. Finālspēle norisinājās Ernsta Hapela stadionā Vīnē. Par UEFA Čempionu līgas uzvarētājiem ceturto reizi kļuva Nīderlandes klubs Ajax, kas finālā uzvarēja Itālijas klubu Milan ar rezultātu 1–0. Šajā sezonā tika ieviestas radikālas izmaiņas turnīra norisē, kas ir saistītas ar jaunu televīzijas līgumu noslēgšanu ar privātajām televīzijas kompānijām. Grupu turnīra kārtā tika izveidotas četras grupas ar četrām komandām katrā. Divas labākās komandas no katras grupas iekļuva ceturtdaļfinālā. Šis bija arī pirmā no trīs sezonām, kad mazāko valstu čempioni nepiedalījās UEFA Čempionu līgā, bet gan UEFA kausā.