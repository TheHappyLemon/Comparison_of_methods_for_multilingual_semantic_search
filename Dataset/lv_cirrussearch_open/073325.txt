Eiropas Padome (angļu: Council of Europe) ir desmit Rietumeiropas valstu 1949. gadā dibinātā starpvalstu organizācija, kuras statūtos noteiktais mērķis ir "panākt lielāku vienotību starp tās locekļiem to ideālu un principu nodrošināšanai un īstenošanai, kuri veido šo valstu kopējo mantojumu un veicina to ekonomisko un sociālo progresu". Oficiālās valodas — angļu un franču. Eiropas Padomes iestādes rezidē Strasbūrā.