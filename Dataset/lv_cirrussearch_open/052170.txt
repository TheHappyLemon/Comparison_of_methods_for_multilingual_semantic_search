Gabriels Svāns Mahts (angļu: Gabriel Swann Macht; dzimis 1972. gada 22. janvārī Ņujorkā, ASV) ir amerikāņu aktieris un producents. Plašāk pazīstams kā Hārvija Spektra lomas atveidotājs USA Network seriālā "Ģēnijs uzvalkā". Piedalījies arī tādās filmās kā "Gars" un "Mīlas dziesma Bobijam Longam". Aktiera karjeru uzsāka astoņu gadu vecumā. Par savu pirmo lomu filmā Why Would I Lie? (1980) tika nominēts balvai "Labākais jaunais kinoaktieris" . Piedalījies filmā "Labais gans" (The Good Shepherd, 2006). Kopā ar šīs filmas aktieru ansambli ieguva Berlīnes kinofestivāla balvu "Izcils mākslinieciskais ieguldījums" .