Nikola Evandželīna Lilī (Nicole Evangeline Lilly; dzimusi 1979. gada 3. augustā, Fortsaskačevānā, Kanādā) ir kanādiešu aktrise un rakstniece. Plašaku atpazīstamību ieguvusi ar Keitas Ostenas lomu ABC seriālā "Pazudušie" (2004—2010), par ko nominēta Zelta globusa balvai un ieguvusi Ekrāna aktieru ģildes balvu. 2008. gadā viņa atveidoja Koniju Džeimsu Amerikas Kinoakadēmijas balvu ieguvušajā kara filmā "Sapieris" (2008), kam sekoja loma zinātniskās fantastikas filmā "Cietais tērauds" (2011). Lilī atveidoja Taurielas lomu "Hobita" filmu sērijas daļās "Smoga posta zeme" (2013) un "Piecu armiju kauja" (2014). Kopš 2015. gada viņa atveido Houpas van Dainas / Lapsenes lomu Marvel Cinematic Universe filmās, no kurām piedalījusies filmās "Skudrcilvēks" (2015), "Skudrcilvēks un Lapsene" (2018), "Atriebēji: Noslēgums" (2019) un "Skudrcilvēks un Lapsene: Kvantmānija" (2023). Lilī ir arī četru bērnu grāmatu sērijas The Squickerwonkers (2013—pašlaik) autore.