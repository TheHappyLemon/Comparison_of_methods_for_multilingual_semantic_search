Londonas Impērijas koledža (angļu: Imperial College London) ir publiska uz pētniecību orientēta universitāte Londonā, Apvienotajā Karalistē, ar tehnisko un dabaszinātņu novirzienu. To uzskata par vienu no labākajām augstākajām mācību iestādēm pasaulē. Pašlaik 14 personas, kas saistītas ar šo mācību iestādi, ir saņēmušas Nobela prēmiju (studenti, bijušie studenti un personāls). Londonas Impērijas koledžā mācās aptuveni 13 500 studenti un strādā 3330 darbinieki.