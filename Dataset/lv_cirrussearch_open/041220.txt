Sivasa (turku: Sivas) ir pilsēta Turcijas centrālajā daļā, Sivasa ila administratīvais centrs. 2012. gadā pilsētā dzīvoja 347 tūkstoši iedzīvotāju. Pilsēta atrodas Kizilirmakas upes krastā. Pilsētā attīstīta metalurģija, cementa un ķieģeļu ražošana, vilnas un kokvilnas apstrāde. Pilsētā bāzējas futbola klubs Sivasspor. Senie grieķi šo apdzīvoto vietu pazina kā Σεβάστεια (Sebásteia), bet romieši — Sebastia.