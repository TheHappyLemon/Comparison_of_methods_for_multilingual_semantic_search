Šis raksts ir par mūziķi. Par šī mūziķa izveidotu mūzikas grupu skatīt rakstu Marilyn Manson (grupa). Braiens Hjū Vorners (angļu: Brian Hugh Warner; dzimis 1969. gada 5. janvārī), profesionāli zināms kā Merilins Mensons (Marilyn Manson), ir amerikāņu mūziķis, aktieris, gleznotājs, rakstnieks un sākotnēji mūzikas žurnālists. Pazīstams ar savu mūzikas grupu Marilyn Manson. Viņa skatuves vārds izveidots no aktrises Merilinas Monro un slepkavas Čārlza Mensona vārda un uzvārda. Mediji viņu uzskata kā sliktu piemēru bērniem Mensona skandalozo tēlu un dziesmu vārdu dēļ.