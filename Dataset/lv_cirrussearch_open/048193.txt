Brimstonas kalna nocietinājumu nacionālais parks (angļu: Brimstone Hill Fortress National Park) ir 17./18. gadsimtā britu celts cietoksnis Sentkitsā un Nevisā, dēvēts par "Rietumindijas Gibraltāru", 1999. gadā iekļauts UNESCO pasaules mantojuma sarakstā. Pirmie nocietinājumi tika celti 1689. gadā, Deviņgadu kara laikā. 1711. un 1731. gadā zibens iznīcināja cietokšņa pulvera noliktavas. 1782. gadā Amerikas Savienoto Valstu Neatkarības kara ietvaros franči spēja ieņemt cietoksni, tomēr līdz ar 1783. gada Parīzes līgumu angļi to atguva. 1853. gadā angļi Brimstonas cietoksni pameta un tas pamazām sabruka. 20. gadsimtā to pamazām atjaunoja. 1987. gadā tika izveidots nacionālais parks.