2010. gada Pasaules čempionāts basketbolā bija 16. Pasaules čempionāts basketbolā. Čempionāts norisinājās 2010. gadā, laika posmā no 28. augusta līdz 12. septembrim četrās Turcijas pilsētās — Ankarā, Izmirā, Kajseri un Stambulā. Čempionātu organizē FIBA, Turcijas Basketbola federācija un čempionāta organizācijas komiteja. Pasaules čempionāts ir tikpat nozīmīgs turnīrs kā olimpiskais basketbola turnīrs. Par Pasaules čempioniem ceturto reizi čempionāta vēsturē kļuva ASV izlase, kas finālā uzvarēja mājiniekus Turcijas izlasi. Trešo vietu izcīnīja Lietuvas basketbolisti, kas spēlē par trešo vietu uzvarēja Serbijas izlasi. Par turnīra vērtīgāko spēlētāju tika atzīts ASV izlases dalībnieks Kevins Durants, taču turnīra rezultatīvākais spēlētājs bija argentīnietis Luiss Skola. Trešoreiz kopš 1986. gada Pasaules čempionāta čempionātā piedalījās 24 valstsvienības. Tā rezultātā visas grupas izspēlēja grupu turnīru dažādās pilsētās, taču izslēgšanas spēles notika Stambulā. Grupu izloze notika Stambulā 2009. gada 15. decembrī. Kvalificējušās izlases tika sadalītas četrās grupās pa 6 izlasēm katrā.