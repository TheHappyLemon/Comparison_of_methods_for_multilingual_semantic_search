Adrija Arhona (angļu: Adria Arjona; dzimusi 1992. gada 25. aprīlī) ir amerikāņu aktrise. Pirmās viņas lomas bija dažās seriālu "Īsts detektīvs" un Person of Interest sērijās. Arhona atveidojusi Dorotijas Geilas lomu Ozas grāmatas adaptācijas seriālā Emerald City (2017) un Anatemas Devaisas lomu seriālā Good Omens (2019). Atveidojusi otrā plāna lomas filmās "Pacific Rim: Sacelšanās" (Pacific Rim: Uprising, 2018), Life of the Party (2018), Triple Frontier (2019), Sweet Girl (2021) un galvenās lomas filmās 6 Underground (2019) un "Morbiuss" (2022). Ieskaņojusi Ramiresu videospēlē Fortnite.