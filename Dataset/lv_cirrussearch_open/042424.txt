Alija Mustafina (krievu: Алия Фархатовна Мустафина, tatāru: Алия Фәрһәт кызы Мостафина; dzimusi 1994. gada 30. septembrī) ir tatāru izcelsmes krievu vingrotāja. Divas reizes startējusi olimpiskajās spēlēs (2012, 2016). 2012. gadā Londonā izcīnīja medaļu četrās disciplīnās, kļūstot par veiksmīgāko vingrotāju un sportisti olimpiskajās spēlēs (neņemot vērā peldētājus). 2016. gadā Riodežaneiro izcīnīja trīs medaļas. Abās olimpiskajās spēlēs kļuva par čempioni vingrošanas stieņos. Viena no medaļām bagātākajām krievu vingrotājām olimpiskajās spēlēs. Pasaules čempionātā par čempioni kļuvusi trīs reizes; ir viena no deviņām sportistēm, kas medaļu izcīnījusi visos individuālajos veidos.