Oskars Šlemmers (vācu: Oskar Schlemmer, dzimis 1888. gada 4. septembrī, miris 1943. gada 13. aprīlī) bija Vācijas gleznotājs, skulptors un horeogrāfs baletā un teātra mākslā. Viņš tiek saistīts ar Bauhaus mākslas virzienu. Šlemmera darbi pārstāv arī citus mākslas virzienos, piemēram, abstrakcionismu, kubismu un klasicismu. Šlemmers bija viens no Bauhaus stila pamatlicējiem baletā. Lielu uzmanību savos darbos pievērsa cilvēka ķermenim, padarot to par divdimensionālu lelli.