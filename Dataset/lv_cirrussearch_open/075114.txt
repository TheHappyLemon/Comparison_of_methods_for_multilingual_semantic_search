Normans Roberts Fosters, Temzas Krasta barons Fosters (angļu: Norman Robert Foster, Baron Foster of Thames Bank; dzimis 1935. gada 1. jūnijā) ir britu arhitekts. Viņa vadītā kompānija Foster and Partners projektējusi vairākus būtiskas celtnes dažādās valstīs. Dzimis Mančestras piepilsētā Stokportā strādnieku ģimenē. Studēja Mančestras un Jeila Universitātē. Jeilā satika bijušo darbabiedru Ričardu Rodžersu, ar kuru kopā 1962. gadā nodibināja arhitektūras biroju Team 4. 1967. gadā Team 4 sadalījās un tika nodibināta Foster and Partners. 1968. gadā Forstera birojs uzsāka ražīgu sadarbību ar amerikāņu arhitektu Bakminsteru Fulleru. Forsters ieguva plašu atpazīstamību ar 1975. gadā pabeigto Willis Building celtni Ipsvičā.