"Ofiss" (angļu: The Office) ir ASV raidorganizācijas NBC veidots komēdijseriāls. Seriāls ir Apvienotās Karalistes tāda paša nosaukuma seriāla adaptācija. Tas uzņemts dokumentālās filmas formā un tajā attēlota iedomāta uzņēmuma Dunder Mifflin Paper Company darbinieku ikdienas dzīve. Lai simulētu dokumentālās filmas izskatu, seriāls filmēts ar vienas kameras sistēmu un neizmantoja ne studijas auditoriju, ne smieklu ierakstus. Kopumā seriālam ir iznākušas deviņas sezonas (201 sērija).