Makss Rūdolfs Frišs (vācu: Max Rudolf Frisch, dzimis 1911. gada 15. maijā, miris 1991. gada 4. maijā) bija šveiciešu rakstnieks, dramaturgs un arhitekts, viens no nozīmīgākajiem vācu valodā rakstošajiem autoriem pēc Otrā pasaules kara, līdzās Frīdriham Dirrenmatam ietekmīgākais pēckara Šveices autors. Friša izcilākie darbi ir romāni "Štillers" (Stiller, 1954), "Homo faber" (Homo faber, 1957), "Saukšu sevi par Gantenbeinu" (Meine Name sei Gantenbein, 1964). Šie darbi tulkoti un izdoti arī latviešu valodā. Latviski izdoti arī romāni "Montauka" (Montauk, 1975) un "Zilbārdis" (Blaubart, 1982).