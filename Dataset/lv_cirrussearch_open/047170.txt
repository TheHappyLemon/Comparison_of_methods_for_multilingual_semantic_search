"Kā tikt vaļā no draugiem un tamlīdzīgiem" (angļu: How to Lose Friends & Alienate People) ir 2007. gada Apvienotās Karalistes romantiska kinokomēdija, kas balstīta uz Tobija Janga tāda paša nosaukuma memuāriem. Filmas režisors ir Roberts B. Veids. Galvenās lomas atveido Saimons Pegs, Kirstena Dansta, Denijs Hastons, Džiliana Andersone, Megana Foksa un Džefs Bridžess. Filmas pirmizrāde notika 2008. gada 3. oktobrī. Filmas galvenais varonis ir britu žurnālists Sidnijs Jangs, kurš cenšas iederēties augsta līmeņa žurnālā Ņujorkā.