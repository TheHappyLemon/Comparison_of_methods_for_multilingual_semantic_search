Hesuss Navass (spāņu: Jesús Navas, izrunā: [xeˈsuz ˈnaβaz]; dzimis 1985. gada 21. novembrī) ir Spānijas futbolists un Spānijas izlases dalībnieks. Pašlaik (2023) pārstāv La Liga klubu Sevilla FC. Hesuss Navass Sevilla komandā ir pavadījis 10 gadus. Kopā ar to divas reizes ir ieguvis Spānijas Karaļa kausu un divas reizes — UEFA kausu. 2013. gadā Navass pārcēlās uz Anglijas klubu Manchester City F.C.. Tur viņš kļuva par Anglijas čempionu un divas reizes ieguva Anglijas Līgas kausu. Spānijas futbola izlasē Navass debitēja 2009. gadā. Kopā ar citiem Spānijas izlases futbolistiem ieguva 2010. gada FIFA Pasaules kausu. Pirmos vārtus Spānijas izlases labā guva 2010. gada 3. jūnijā spēlē pret Dienvidkorejas izlasi.