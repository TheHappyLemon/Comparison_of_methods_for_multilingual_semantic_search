Hermanis Veingertners (vācu: Hermann Weingärtner; dzimis 1864. gada 27. augustā, miris 1919. gada 22. decembrī) bija vācu sporta vingrotājs, 1896. gada vasaras olimpisko spēļu veiksmīgākais sportists, tajās iegūstot sešas olimpiskās medaļas, no tām trīs zelta medaļas. Veingertners savu sportista karjeru uzsāka savā dzimtajā pilsētā Frankfurtē, kur bija sporta kluba Frankfurter Turnverein 1860 loceklis. Vēlāk, pārvācoties uz Berlīni, viņš kļuva par sporta kluba Deutsche Turnerschaft biedru.