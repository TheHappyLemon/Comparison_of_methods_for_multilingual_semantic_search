1200 metri brīvajā stilā vīriešiem bija viena no četrām peldēšanas disciplīnām brīvajā stilā, kas tika aizvadīta 1896. gada vasaras olimpiskajās spēlēs. Sacensības tika aizvadītas 11. aprīlī. Tās notika Zijas līcī. Tajās startēja 9 sportisti no 4 valstīm, trim sportistiem no Grieķijas nav zināmi vārdi. Zelta medaļu izcīnīja Ungārijas sportists Alfrēds Hajošs. Šī viņam bija viena no divām zelta medaļa peldēšanā šajās olimpiskajās spēlēs; otru zelta medaļu viņš izcīnīja 100 metru peldējumā brīvajā stilā. Sudraba medaļu izcīnīja Grieķijas sportists Joannis Andreu, arī bronzas medaļu izcīnīja Grieķijas sportists Efstatijs Horafs. Efstatijam Horafam šī bija viena no divām bronzas medaļām, ko viņš izcīnīja peldēšanā šajās olimpiskajās spēlēs; otru bronzas medaļu viņš izcīnīja 500 metru peldējumā brīvajā stilā.