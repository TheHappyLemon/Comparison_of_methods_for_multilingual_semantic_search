RISAT-1 ir Indijas Zemes tālizpētes pavadonis, kuru izgatavojusi un apkalpo Indijas Kosmosa pētījumu organizācija (ISRO). Tas palaists 2012. gada aprīlī. RISAT-1 izmanto S joslas sintezētās apertūras radaru, ar kuru var iegūt Zemes virsmas attēlus gan dienā gan naktī, kā arī mākoņainā laikā. RISAT-1 starts notika divus gadus pēc RISAT-2, kuram uzstādīts Izaēlā izgatavots X joslas radars. RISAT-2 misija ieguva prioritāti pēc 2008. gada uzbrukumiem Mumbajā, lai varētu novērot teroristu grupu pārvietošanos. jo uz to brīdi sintētiskās apertūras radars vēl nebija izstrādāts. RISAT-1 ar starta masu 1858 kg bija smagākais Zemes novērošanas pavadonis, kuru palaidusi Indija, kā arī masīvākais nesējraķetes PSLV palaistais pavadonis. RISAT-1 tika palaists 2012. gada 26. aprīlī 00:17 UTC ar nesējraķeti PSLV-XL (lidojuma numurs C19) no Satiša Dhavana kosmosa centra. Sākotnēji pavadonis tika ievadīts 480 km augstā orbītā. Pēc tam divu dienu laikā tika veikti četri orbitālie manevri, un 28. aprīlī RISAT-1 sasniedza plānoto orbītas augstumu 536 km.