CONCACAF Zelta kauss ir galvenās futbola sacensības Ziemeļamerikas, Centrālamerikas un Karību salu nacionālajām izlasēm, kas ietilpst CONCACAF federācijā. Laika posmā no 1941. līdz 1961. gadam norisinājās CCCF čempionāts, kurā piedalījās tikai Centrālamerikas un Karību salu izlases. 1963. gadā to pārsauca par CONCACAF čempionātu, tajā sāka piedalīties arī ASV un Kanādas izlases. Pasaules kausa kvalifikācijas turnīra uzvarētāji tika pasludināti par CONCACAF čempioniem. 1991. gadā turnīrs ieguva savu pašreizējo formātu un nosaukumu, kad to pārsauca par Zelta kausu. Karību salās un Centrālamerikā notiek atsevišķi kvalifikācijas turnīri, kuru labākās komandas iekļūst finālturnīrā. Katrā Zelta kausa turnīrā piedalās arī viesu komandas no citiem kontinentiem.