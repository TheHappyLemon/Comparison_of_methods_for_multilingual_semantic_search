Džeisons Steitems (angļu: Jason Statham; dzimis 1967. gada 26. jūlijā) ir angļu aktieris. Pazīstams ar lomām Gaja Ričija filmās "Nav dūmu bez stobriem" (Lock, Stock and Two Smoking Barrels, 1998), "Ķēriens" (2000), "Revolveris" (Revolver, 2005) un "Cilvēka dusmas" (2021). Vēl filmējies "Kurjera" triloģijā (2002—2008), filmās "Itālijas variants" (2003), "Adrenalīns" (2006), "Cīņa" (War, 2007), "Sacīkstes uz dzīvību un nāvi" (2008), "Aplaupīšana" (2008) un "Neiznīcināmo" (2010—2014) filmu sērijā. Steitems parasti savus trikus filmās izpilda pats.