Šis raksts ir par filmu. Par citām jēdziena žokļi nozīmēm skatīt nozīmju atdalīšanas lapu. "Žokļi 3" (angļu: Jaws 3 jeb Jaws 3-D) ir 1983. gada ASV šausmu trillera filma, kuras režisors ir Džo Alvešs. Galvenās lomas atveidotājam Denisam Kveidam šī bija pirmā titulloma karjerā, pārējās lomas atveidoja Besa Ārmstronga, Luiss Gosets jaunākais un Saimons Makorkindeils. Filma veidota stereokino formātā. Lielākā Floridas izklaides parka vadība, pēc tā, kad piekrastes ūdeņos redzēta haizivs, nolemj to notvert un izvietot savā izklaides parkā, tūristu pievilināšanai. Pēc kāda laika parka darbinieki Maiks Brodijs (Deniss Kveids) un Ketrīna Morgana (Besa Ārmstronga) saprot, ka noķertā haizivs ir tikai haizivs mazulis, bet akvatorijā iekļuvusi ir arī mazuļa māte — lielā baltā haizivs.