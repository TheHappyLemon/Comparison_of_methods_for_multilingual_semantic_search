Vesprēma (ungāru: Veszprém, izrunā: [ˈvɛspreːm]) ir pilsēta Ungārijas centrālās daļas rietumos, Vesprēmas meģes administratīvais centrs. Atrodas 15 km uz ziemeļiem no Balatona ezera. 2017. gadā pilsētā dzīvoja 59,9 tūkstoši iedzīvotāju. Vesprēma ir viena no vecākajam pilsētām Ungārijā. Kad ungāri ienāca šajā teritorijā, tur jau esot bijusi pils. Visticamāk tas bija franku 9. gadsimta cietoksnis. 2023. gadā Vesprēma, kopā ar Elefsinu Grieķijā un Timišoaru Rumānijā, ir Eiropas kultūras galvaspilsēta.