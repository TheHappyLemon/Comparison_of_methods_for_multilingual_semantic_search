Igaunijas Brīvības krusts (igauņu: Vabadusrist) bija Igaunijas militārais apbalvojums, kuru pasniedza par ieguldījumu Igaunijas brīvības cīņās. Ar to tika apbalvoti cilvēki arī par sasniegumiem Pirmajā pasaules karā. Šis apbalvojums tika izveidots ar Igaunijas Ministru prezidenta Konstantīna Petsa rīkojumu 1919. gada 24. februārī. Krustam bija 3 šķiras, kuras sadalījās vēl trīs pakāpēs. Katrai šķirai bija savas krāsas lente. I šķira bija balta krāsa un to pasniedza par militāro vadību kaujas laukā. II šķirai bija melna krāsa un to pasniedza par varonību kaujas laukā, bet III šķirai bija zila krāsa. To pasniedza par civila rakstura ieguldījumu. Ar šo apbalvojumu tika apbalvoti ne tikai Igaunijas armijā dienējušie, bet arī ārvalstnieki. Pēdējā apbalvojuma pasniegšana notika 1925. gada 19. jūnijā. Kopā tika apbalvot 3224 cilvēki. 2150 no viņiem bija Igaunijas pilsoņi. No Latvijas 50 cilvēki tika apbalvoti ar šo krustu. Pēdējais Igaunijas Brīvības krusta kavalieris nomira 2000. gadā.