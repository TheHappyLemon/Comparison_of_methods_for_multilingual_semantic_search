Scooter ir vācu tehno grupa no Hamburgas, kura kopumā ir pārdevuši vairāk kā 14 miljonus ierakstu un nopelnījuši 80 zelta un platīna sertifikātus. Scooter tiek uzskatīti par Vācijas veiksmīgāko singlus izdodošo grupu, kuru singli 33 reizes ir sasnieguši Top 10 un piecas reizes - pirmo vietu. Scooter ir pazīstami ar daudziem veiksmīgiem singliem, kuru starpā ir tādas atpazīstamas dziesmas kā "Hyper Hyper", "Move Your Ass!", "Fire", "How Much Is the Fish?", "Posse (I Need You on the Floor)", "Ramp! (The Logical Song)", "Nessaja", "Weekend!", "Maria (I Like It Loud)", "One (Always Hardcore)", "Hello! (Good to Be Back)" un "The Question Is What Is The Question?" Grupas izpildītā "Stuck On Replay" ir izvēlēta par 2010. gada Pasaules čempionāta hokejā oficiālo dziesmu.