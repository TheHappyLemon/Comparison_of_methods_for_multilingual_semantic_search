Kolas superdziļais urbums jeb SG-3 (Кольская сверхглубокая скважина, СГ-3) ir pasaulē dziļākais urbums, kas sniedzas 12 262 metru dziļumā. Tas atrodas Kolas pussalā Krievijā, Murmanskas apgabalā, 10 km uz rietumiem no Zapoļarnijas. Atšķirībā no citiem superdziļajiem urbumiem, kuri tiek veikti naftas ieguves vai ģeoloģiskās meklēšanas vajadzībām, SG-3 tika urbts vienīgi litosfēras izpētei vietā, kur Mohorovičiča robeža pienāk tuvu Zemes virsmai. Līdz 2008. gadam SG-3 bija arī pasaulē garākais urbums, kad to pārsniedza (garumā, bet ne dziļumā) uzņēmuma Maersk slīpi veikts 12 290 m naftas urbums Oil BD-04A Katarā. Kolas superdziļais urbums sāka darbu 1970. gadā. 12 262 m dziļumu urbis sasniedza 1990. gadā (vēl PSRS laikā). Pašlaik objekts ir pamests, iekārtas demontētas.