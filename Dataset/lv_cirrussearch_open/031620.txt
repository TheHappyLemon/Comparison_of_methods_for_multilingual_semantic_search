"Minioni" (angļu: Minions) ir 2015. gada ASV datoranimācijas kinokomēdija, kuras režisori ir Pjērs Kofēns un Kails Balda. "Nejaukā es" filmu sērijas atvasinājums un prīkvels. Filma ir par minioniem — mazām dzeltenām būtnēm, kas visā savas pastāvēšanas vēsturē kalpojušas dažādiem ļaundariem. Palikuši bez saimnieka, trīs minioni dodas jauna ļaundara meklējumos. Tēlus ieskaņojuši Pjērs Kofēns, Sandra Buloka, Džons Hemms, Maikls Kītons, Elisone Dženija un Stīvs Kūgans. Filmas pirmizrāde notika 2015. gada 11. jūnijā Londonā. Filma saņēma dažādu kritiķu vērtējumu, daži slavēja filmas komēdiskumu un Buloku un Hemmu, citi uzskatīja, ka minioni nav labi kā galvenie filmas tēli. "Minioni" guva labus komerciālos panākumus: tā ir piektā ienesīgākā animācijas filma un 22. visu laiku ienesīgākā filma. 2015. gada skatītākā filma Latvijā.