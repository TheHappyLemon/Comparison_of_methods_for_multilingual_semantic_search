Āzijas Futbola konfederācija (AFC; Asian Football Confederation) ir galvenā par futbolu atbildīgā organizācija Āzijā. AFC ir viena no 6 FIFA kontinentālajām federācijām. AFC tika dibināta 1954. gadā Manilā, Filipīnās. Galvenā mītne atrodas Kualalumpurā, Malaizijā. AFC ietilpst gandrīz visas Āzijas valstis, izņemot Kipru, Izraēlu, Turciju, Azerbaidžānu, Gruziju, Armēniju un Kazahstānu, kuras ir UEFA locekles, savukārt AFC sastāvā 2006. gadā iestājās bijusī OFC locekle Austrālija. AFC galvenie organizētie turnīri ir Āzijas Kauss futbolā, kurā sacenšas izlases, kā arī AFC Čempionu Līga, kurā piedalās spēcīgākie Āzijas kontinenta klubi.