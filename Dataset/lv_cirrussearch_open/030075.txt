Schizophora ir viena no divām Cyclorrhapha sekcijām, kas pieder pie mušu infrakārtas (Muscomorpha). Otra Cyclorrhapha mušu sekcija ir Aschiza. Schizophora sekcijā apvienotas 13 virsdzimtas, kas tiek iedalītas 2 apakšsekcijās. Visas šīs sekcijas sugas apvieno tas, ka tām atšķirībā no Aschiza sekcijas mušu sugām kūniņas attīstības stadijā uz galvas veidojas iespaidīgs, balonveidīgs pieres vezikulārais orgāns — ptilinum, ar kura palīdzību mušas atspiež vaļā ar cirkulāro šuvi atdalīto kūniņas galu. Drīz pēc izlīšanas no kūniņas šis orgāns saraujas un izzūd, uz pieres ass starp acīm saglabājoties nelielam pacēlumam (ptilinal suture)