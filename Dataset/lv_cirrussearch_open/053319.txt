Fantastiskā simfonija: epizode mākslinieka dzīvē… piecās daļās (franču: Symphonie fantastique: Épisode de la vie d'un artiste … en cinq parties) Op. 14, ir franču komponista Ektora Berlioza 1830. gadā sarakstītā programmātiskā simfonija. Tas ir nozīmīgs agrīnā romantisma skaņdarbs. Pirmais šīs simfonijas atskaņojums notika Parīzes konservatorijā 1830. gada 5. decembrī. 1833. gadā Ferencs Lists veica šīs simfonijas klavieru transkripciju (S. 470). Leonards Bernstains simfoniju raksturoja kā pirmo muzikālo ekspedīciju psihedēlijā tās halucināciju un sapņu rakstura dēļ, kā arī tāpēc, ka vēsture liek domāt, ka Berliozs vismaz daļu no tās sacerējis opija ietekmē. Pēc Bernstaina teiktā, "Berliozs to pasaka tā, kā ir. Jūs dodaties ceļojumā, un jūs attopaties kliedzot paši savās bērēs." 1831. gadā Berliozs uzrakstīja mazāk pazīstamu darba turpinājumu Lélio aktierim, solistiem, korim, klavierēm un orķestrim.