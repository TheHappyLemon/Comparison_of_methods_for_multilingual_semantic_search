Leicester City Football Club ir Anglijas futbola klubs no Lesteras. Klubs ir dibināts 1884. gadā kā Leicester Fosse, pašreizējais nosaukums klubam ir kopš 1919. gada. Komanda spēlē Championship turnīrā, mājas spēles aizvada King Power stadionā, kur ir 32 262 skatītāju vietas. Komanda uzvarēja 2015.—2016. gada Anglijas Premjerlīgas sezonā. Pirms tam Leicester City lielākais panākums bija 2. vieta Anglijas futbola līgas Pirmajā divīzijā, kas tolaik bija Anglijas futbola augstākā līga, 1928.—1929. gada sezonā. 2021. gadā kluba futbolisti izcīnīja FA kausu.