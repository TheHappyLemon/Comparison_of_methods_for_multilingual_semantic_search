Nenads Milijašs (serbu: Nenad Milijaš, dzimis 1983. gada 30. aprīlī) ir Serbijas futbola treneris un bijušais futbolists, spēlēja pussarga pozīcijā, bijis Serbijas futbola izlases dalībnieks. Kopš 2019. gada Milijašs ir Serbijas Superlīgas komandas Red Star Belgrade trenera asistents. Lielu daļu spēlētāja karjeras pavadījis Serbijas Superlīgas komandā Red Star Belgrade, kopumā tur nospēlējot 10 sezonas un izcīnot piecus Serbijas čempionu titulus. Serbijas futbola izlasi pārstāvējis no 2008. līdz 2011. gadam. Piedalījies 2010. gada FIFA Pasaules kausā.