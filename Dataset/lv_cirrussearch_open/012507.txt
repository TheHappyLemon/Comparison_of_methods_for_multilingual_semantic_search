Cofidis, Le Crédit en Ligne (UCI komandas kods: COF) ir profesionāla Francijas šosejas riteņbraukšanas komanda, ko sponsorē kredītkompānija Cofidis. To 1996. gadā izveidoja Sirils Gimārs, bijušais 1980. gadu Renault-Elf-Gitane komandas vadītājs ar tādiem sportistiem kā Bernārs Ino, Gregs Lemons un Lorāns Fiņons. Komandas sponsors Cofidis ir atbalstījis komandu par spīti atkārtotām problēmām kā dopinga skandāli. Komanda pirmās piecas UCI ProTour sezonas bija tā sastāvā, bet no 2010. gada komandai ir UCI Professional Continental statuss. 2020. gadā komanda atkal atgriezās UCI Pasaules tūrē.