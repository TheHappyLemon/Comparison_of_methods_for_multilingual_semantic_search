Karaļa kauss (spāņu: Copa del Rey) ir ikgadējs izslēgšanas turnīrs (kauss) starp Spānijas futbola komandām. Pirmā kausa izcīņa notika 1903. gadā. Visvairāk (31 reizi) kausu ir ieguvis klubs FC Barcelona. Nākamais titulētākais klubs ir Bilbao "Athletic", kas kausu ir ieguvis 23 reizes, savukārt Madrides "Real" — 20 reizes. No 1932. līdz 1936. gadam kausa nosaukums bija Republikas prezidenta kauss (Copa del Presidente de la República), bet no 1939. līdz 1976. gadam — Ģenerālisimusa kauss (Copa del Generalísimo).