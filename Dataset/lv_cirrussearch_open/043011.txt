Temerņika (krievu: Темерник, arī Temerņička krievu: Темерничка) ir upe Rostovas apgabalā, Krievijā. Tā ir Donas labā krasta pieteka. Upes garums ir 35,5 km (no tiem 16 km Rostovas pilsētā), bet sateces baseins ir 293 km². Temerņika ir ārkārtīgi piesārņota. Temerņikas izteka atrodas Mjasņikovskas rajonā, bet Donā tā ietek Rostovas pilsētā. Upes nosaukums cēlies no 1749. gadā dibinātā Temerņickas tirdzniecības un muitas punkta.