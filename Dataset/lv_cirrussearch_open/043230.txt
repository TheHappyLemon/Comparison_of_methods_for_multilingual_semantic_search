Kristīne Gurecka (dzimusi Šefere 1981. gada 4. decembrī Rīgā) ir visu laiku panākumiem bagātākā latviešu badmintoniste, 67 reizes izcīnījusi Latvijas čempiones titulu badmintonā (54 individuālajās, 13 komandu sacensībās). Divkārt atzīta par Latvijas gada badmintonisti. Pašlaik strādā arī kā badmintona trenere (2006. gadā absolvējusi LSPA šajā specialitātē). K. Gurecku trenēja viņas tēvs badmintona treneris Arnis Šefers.