Starliner Orbital Flight Test-2 jeb Boeing Orbital Flight Test-2 (OFT-2) bija ASV uzņēmuma Boeing kosmosa kuģa CST-100 Starliner otrais orbitālais izmēģinājumu lidojums bezpilota režīmā. Tas tika palaists 2022. gada 19. maijā. Starliner saslēdzās ar Starptautisko kosmosa staciju (SKS) 21. maijā. Nolaižamais aparāts uz zemes nolaidās 25. maijā. Šajā lidojumā tika sūtīts CST-100 Starliner nolaižamā aparāta eksemplārs SC-2.