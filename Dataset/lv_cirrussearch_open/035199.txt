Pēneminde (vācu: Peenemünde) ir ciems Vācijā Uzedomas salas ziemeļaustrumos. Tā atrodas pie Pēnes upes grīvas Baltijas jūras krasta Vācijas austrumdaļā. Iedzīvotāji - 347 cilvēki (pēc 2006. gada 30. jūnijā datiem). Pēneminde plaši pazīstama kā Trešā reiha raķešu poligons 1940. gados, kurā izgatavoja un izmēģināja V-2 raķeti. Šeit līdz kara beigām darbojās raķešzinātnieks Verners fon Brauns. Pēc Otrā pasaules kara tur atradās Sarkanās armijas flotes bāze. Šobrīd bijušās raķešu izgatavošanas rūpnīcā un pētniecības centrā ir iekārtots muzejs, kur var iepazīties ar kara tehniku, raķešbūves attīstību Trešajā reihā un pasaulē. Tāpat var aplūkot un izstaigāt kara kuģi un dīzeļzemūdeni.