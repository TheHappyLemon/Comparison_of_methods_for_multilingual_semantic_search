Kalle Jērnkroks (zviedru: Calle Järnkrok, dzimis 1991. gada 25. septembrī) ir zviedru hokejists, spēlē uzbrucēja pozīcijā. Pašlaik (2023) Jērnkroks pārstāv NHL komandu Toronto "Maple Leafs". Iepriekš Jērnkroks ir spēlējis Našvilas "Predators", Sietlas "Kraken" kā arī SHL līgas komandā Brynäs IF un AHL komandās Grandrepidsas "Griffins" un Milvoki "Admirals". Kā brīvais aģents Jērnkroks pievienojās Toronto "Maple Leafs" pēc tam, kad 2022. gada 15. jūlijā parakstīja četru gadu līgumu par 8,4 miljoniem dolāru. Zviedrijas hokeja izlases sastāvā Jērnkroks ir spēlējis 2012., 2013. un 2014. gada Pasaules čempionātā.