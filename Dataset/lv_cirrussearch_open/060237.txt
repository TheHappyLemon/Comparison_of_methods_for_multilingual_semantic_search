4 x 5 kilometru stafete sievietēm bija viena no 12 disciplīnām distanču slēpošanā 2022. gada ziemas olimpiskajās spēlēs. Sacensības notika Džandzjakou, Džandzjakou slēpošanas centrā 2022. gada 12. februārī. Tajā bija pārstāvēti 72 sportisti (18 komandas) no 18 valstīm. Vienu komandu veidoja četras slēpotājas. Katrai no sportistēm bija jāveic 5 kilometru slēpojums. Olimpisko zelta medaļa ieguva Krievijas Olimpiskā komitejas slēpotāju komanda Jūlija Stupaka, Natālija Ņeprjajeva, Tatjana Sorina un Veronika Stepanova (finiša rezultāts — 53:41.0). Olimpisko sudraba medaļu Vācijas komanda Katerīne Zauerbreja, Katarīna Henniga, Viktorija Karla un Sofija Krēla (finiša rezultāts — 53:59.2). Savukārt bronzas medaļu Zviedrijas komanda Maja Dālkvista, Eba Andešone, Frīda Kārlsone un Jonna Sundlinga (finiša rezultāts — 54:01.7). Pirmo reizi distanču slēpošanā startēja arī Latvijas slēpotāju komanda — Patrīcija Eiduka, Kitija Auziņa, Baiba Bendika un Samanta Krampe. Viņas ieņēma priekšpēdējo 17. vietu ar finiša rezultātu 1:01:20.6.