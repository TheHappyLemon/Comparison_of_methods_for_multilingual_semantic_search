Sieviešu skeletons bija viena no 2 disciplīnām skeletonā 2022. gada ziemas olimpiskajās spēlēs. Sacensības notika Jandziņas bobsleja un kamaniņu trasē, Pekinā. 2022. gada 10. februārī tika aizvadīti pirmie divi braucieni, bet 11. februārī notika 3. un 4. brauciens. Olimpiskās medaļas tika pasniegtas saskaitot visu braucienu rezultātus. Sacensībās kopā bija pārstāvētas 25 sportistes no 17 valstīm. Olimpisko zelta medaļu šajā disciplīnā ieguva Vācijas sportiste Hanna Neize (finiša rezultāts — 4:07.62), sudraba medaļu ieguva Austrālijas sportiste Žaklīna Narakota (finiša rezultāts — 4:08.24), bet bronzas medaļu ieguva Nīderlandes sportiste Kimberlija Bosa (finiša rezultāts — 4:08.46). Visām šīm sportistēm šī bija pirmā olimpiskā medaļa. Narakota un Bosas medaļas bija pirmās olimpiskās medaļas skeletonā savām valstīm. Kā arī Bosa bija pirmā sportiste, kas Nīderlandei izcīnīja olimpiskās medaļas "renes sporta veidos". Kopš 1948. gada pirmo reizi olimpisko medaļu sieviešu skeletonā neieguva neviena Lielbritānijas pārstāve. Latviju šajās disciplīnā pārstāvēja Endija Tērauda. Viņa kopvērtējumā izcīnīja 20. vietu (finiša rezultāts — 4:11.57).