Nāciju Sadraudzība (angļu: Commonwealth of Nations), agrāk Britu Sadraudzība (British Commonwealth), ir brīvprātīga 54 neatkarīgu un suverēnu valstu apvienība. Lielākā daļa no dalībvalstīm ir bijušas Britu impērijas sastāvā. Čārlzs III Vindzors 15 Sadraudzības personālūnijas valstu karalis; šīs tituls gan ir formāls un nenozīmē reālu politisku kontroli pār šīm valstīm. Sadraudzība nav politiska savienība, un Apvienotajai Karalistei tajā nav speciālu privilēģiju vai tiesību ietekmēt citu dalībvalstu politiku. Tā ir organizācija, kurā valstis ar atšķirīgu ekonomikas attīstības līmeni var kopīgi un uz vienādiem noteikumiem sadarboties. Organizācijas galvenie mērķi ir veicināt ekonomisko sadarbību starp valstīm, kā arī veicināt demokrātiju, cilvēktiesības un labu valsts pārvaldi.