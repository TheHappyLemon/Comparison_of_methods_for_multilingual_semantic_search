Prāters (vācu: Prater) ir publisks parks Lepoldštates rajonā Vīnē, Austrijā, starp Donavu un Donavas kanālu. Tajā ietilpst arī parka ziemeļos esošais Prātera izklaides un atrakciju parks (Wurstelprater) ar Vīnes Milzu panorāmas ratu pie tā ieejas. Parka teritorija ir izstiepta ap 5 km garumā, paralēli Donavai, lielāko parka daļu aizņem Zaļais Prāters (Grüner Prater). Tā nosaukumu saista ar latīņu valodas vārdu pratum — pļava.