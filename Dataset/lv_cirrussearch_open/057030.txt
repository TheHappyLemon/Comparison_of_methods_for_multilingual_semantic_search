Reģions (no latīņu: regio — 'valsts, apgabals') ir ģeogrāfijas termins, kurš tiek izmantots dažādi. Galvenokārt ar terminu "reģions" apzīmē nelielu sauszemes vai ūdens teritoriju, kuru vieno kāda kopīga lieta, piemēram, salas (Mikronēzija), jūra (Marmora jūras reģions) u.c. Reģions ir mazāka teritorija no kaut kādas lielākas teritorijas, piemēram, pasaules (pasaules reģioni), valsts (administratīvais iedalījums), bet savukārt tas ir lielāks nekā kāda specifiska vieta.