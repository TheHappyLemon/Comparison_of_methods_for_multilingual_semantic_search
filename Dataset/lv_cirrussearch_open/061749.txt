Peters Čerešņāks (slovāku: Peter Čerešňák, dzimis 1993. gada 26. janvārī) ir Slovākijas hokejists, spēlē aizsarga pozīcijā. Kopš 2016. gada Čerešņāks pārstāv Čehijas Ekstralīgas komandu HC Škoda Plzeň. Čerešņāku 2011. gada NHL drafta 6. kārtā, ar kopējo 172. numuru izvēlējās Ņujorkas "Rangers". Iepriekš spēlējis Slovākijas Ekstralīgas komandās HK Dukla Trenčín un HK Orange 20, Ontārio hokeja līgas komandā Pīterboro "Petes" un Čehijas Ekstralīgas komandā HC Vitkovice. Slovākijas hokeja izlases sastāvā izcīnījis bronzas medaļu 2022. gada ziemas olimpiskajās spēlēs. Piedalījies arī 2014. un 2017. gada Pasaules čempionātā, kā arī 2018. gada ziemas olimpiskajās spēlēs.