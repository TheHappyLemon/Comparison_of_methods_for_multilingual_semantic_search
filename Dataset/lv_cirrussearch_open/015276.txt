Bretagne Classic, pilnajā nosaukumā Bretagne Classic Ouest-France, ir profesionālas šosejas riteņbraukšanas sacensības, kuras kopš 1931. gada notiek katru gadu vasaras beigās lokveida trasē ap Pluē ciematu Bretaņā, Francijā. Tās bija daļa no UCI ProTour kopš tā izveidošanas 2005. gadā, bet 2009. gadā kļuva par vienu no sacensībām, kas veidoja UCI Pasaules rangu un vēlāk UCI World Tour kopvērtējumu. Sacensības sākotnēji sauca Grand-Prix de Plouay, bet vēlā, no 1989. līdz 2015. gadam par GP Ouest-France. Kopš 2016. gada tās sauc par Bretagne Classic Ouest-France. Uzvarētāju sarakstā dominē Francijas sportisti, pirmais ārzemnieks, kam izdevās uzvarēt sacensībās, bija Nīderlandes sportists Fritss Pirards 1979. gadā, nākamais bija Šons Kellijs no Īrijas 1984. gadā.