Ohridas Sv. apustuļa Pāvila lidosta (maķedoniešu: Аеродром „Св. Апостол Павле“ Охрид) ir starptautiska lidosta uz ziemeļiem no Ohridas ezera. Otra lielākā lidosta valstī. Vairums lidostas pasažieru ir tūristi, lidojumiem lielākoties sezonāls raksturs. Pirmais starptautiskais reiss no lidostas notika 1953. gadā. 2004. gadā notika lidostas rekonstrukcija. Lidosta nosaukta Svētā Pāvila vārdā. Neskaitot čārterlidojumus, lidostā regulārus pasažieru aviopārvadājumus 2023. gadā nodrošināja aviosabiedrības Air Serbia, Arkia, Chair Airlines, Corendon Dutch Airlines, Edelweiss Air, LOT Polish Airlines, TUI Airways, TUI fly Netherlands, Wizz Air. Visu sezonu lidojumi notiek uz 4 ārvalstīm (tās ir Austrija, Francija, Šveice, Vācija), bet sezonāli vēl uz 6 valstīm (tās ir Izraēla, Lielbritānija, Nīderlande, Polija, Serbija, Zviedrija).