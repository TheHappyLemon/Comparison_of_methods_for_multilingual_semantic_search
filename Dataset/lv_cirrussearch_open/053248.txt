Limasolas AEL (grieķu: ΑΕΛ Λεμεσού; Αθλητική Ένωση Λεμεσού, tulkojumā — Limasolas sporta apvienība) ir Kipras sporta klubs no Limasolas, plašāk pazīstams ar tā profesionālo futbola komandu, kas pašlaik spēlē Kipras futbola augstākajā līgā — Pirmajā divīzijā. Klubs ir dibināts 1930. gadā. Komanda mājas spēles aizvada Cira stadionā. Limasolas AEL futbolisti ir sešas reizes izcīnījuši Kipras čempiontitulu, septiņas reizes uzvarējuši Kipras kausa izcīņā un četras reizes ieguvuši Kipras superkausu. 2012.—2013. gada sezonā pirmo reizi iekļuva UEFA Eiropas līgas grupu turnīrā.