Hanss Dītrihs Genšers (vācu: Hans-Dietrich Genscher; dzimis 1927. gada 21. martā Reideburgā, miris 2016. gada 31. martā) bija vācu politiķis un valsts darbinieks, ilggadīgs VFR ārlietu ministrs (1974—1992). Pildījis arī Vācijas vicekanclera (1982—1992) un iekšlietu ministra (1969—1974) pienākumus. Kā prezidējošās valsts Vācijas ārlietu ministrs 1991. gadā bijis Eiropas Drošības un sadarbības organizācijas priekšēdētājs. Devis nozīmīgu ieguldījumu Vācijas atkalapvienošanas procesā.