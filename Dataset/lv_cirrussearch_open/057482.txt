Koordinātas: 47°28′31″N 13°36′23″E﻿ / ﻿47.475278°N 13.606389°E﻿ / 47.475278; 13.606389 Dahšteins (vācu: Dachstein) ir otrs augstākais kalns Ziemeļu Kaļķakmens Alpos Austrijas centrālajā daļā uz Augšaustrijas un Štīrijas robežas, bet daļa no masīva iesniedzas Zalcbuegas zemes teritorijā. Kalnu masīvam ir karsta raksturs, apkaimē atrodas vairākas alas. Dahšteina masīvā atrodas vairāki ledāji. Uz ziemeļiem no Dahšteina atrodas Hallštate un Hallštates ezers. 1997. gadā reģions kā "Hallštate — Dahšteins / Zalckammergūtas kultūrainava" tika iekļauts UNESCO Pasaules mantojuma sarakstā.