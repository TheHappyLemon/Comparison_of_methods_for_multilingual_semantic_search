Karlušs Albertu Torress (portugāļu: Carlos Alberto Torres, 1944. gada 17. jūlijs—2016. gada 25. oktobris) bija Brazīlijas futbolists un futbola treneris. Spēlēja labās malas aizsarga pozīcijā. 2004. gadā Albertu tika iekļauts FIFA 100 sarakstā. Albertu 1970. gada FIFA Pasaules kausā kopā ar Brazīlijas izlasi uzvarēja turnīrā. Albertu arī guva vārtus finālā, kurā Brazīlija ar 4—1 uzvarēja Itāliju.