Silvēns Gistavs Sandrā (franču: Silvaine Gustave Sandras; dzimis 1872. gada 24. februārī, miris 1951. gada 21. jūnijā) bija franču vingrotājs, pirmais olimpiskais čempions individuālajā daudzcīņā vīriešiem vingrošanā. Sandrā startēja 1900. gada olimpiskajās spēlēs Parīzē vienīgajā vingrošanas disciplīnā — individuālajā daudzcīņā. Šajā disciplīnā, kuru veidoja 16 vingrinājumi, viņš izcīnīja zelta medaļu, apsteidzot savu tautiešus, sudraba medaļas ieguvēju Noēlu Bā un bronzas medaļas ieguvēju Lusjēnu Demanē.