Pardubices "Dinamo" ir profesionāla hokeja komanda, kas bāzēta Pardubicē, Čehijā, un spēlē Čehijas Ekstralīgā. Komanda dibināta 1923. gadā. Tā pastāvēšanas laikā klubs izcīnījis trīs Čehijas, kā arī trīs Čehoslovākijas čempiones titulus. Pēdējo reizi Čehijas čempiones titulu klubs izcīnīja 2012. gadā. Kluba sistēmā uzaugusi un daļu savas karjeras aizvadījusi virkne ievērojamu čehu hokejistu — Dominiks Hašeks, Vladimīrs Martinecs, kā arī Milans Hejduks un Alešs Hemskis.