E. E. Kamingss (Edvars Estlins Kamingss; angļu: Edward Estlin Cummings, dzimis 1894. gada 14. oktobrī, miris 1962. gada 3. septembrī) bija amerikāņu modernisma dzejnieks, kurš pievērsies arī glezniecībai, esejistikai un dramaturģijai. Kamingss sarakstījis aptuveni 2900 dzejoļu, kā arī divus autobiogrāfiskus romānus, četras lugas un vairākas esejas. Viņš tiek uzskatīts par ievērojamu 20. gadsimta amerikāņu dzejas novatoru. 2017. gadā izdota pirmā Kamingsa grāmata latviešu valodā, dzejas izlase "Pavasara virpulis" (atdzejotāji Ingmāra Balode, Jānis Elsbergs, Aina Kraujiete, Jānis Krēsliņš, Aivars Maizītis, Viktors Kalniņš un Kristaps Vecgrāvis).