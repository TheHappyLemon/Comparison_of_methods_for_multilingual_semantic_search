Amadu Žans Tigana (franču: Amadou Jean Tigana, dzimis 1955. gada 23. jūnijā) ir bijušais Francijas futbolists un futbola treneris, spēlēja pussarga pozīcijā, bijis Francijas futbola izlases dalībnieks. Savas karjeras laikā spēlējis Toulon, Lyon, Bordeaux un Marseille. Ar Bordeux trīs reizes, bet ar Marseille divas reizes kļuvis par Francijas 1. divīzijas čempionu. Francijas futbola izlases sastāvā spēlējis no 1980. līdz 1988. gadam. Kopumā nospēlējis 52 mačus un guvis vienus vārtus. Ar izlasi uzvarējis 1984. gada Eiropas čempionātā. Piedalījies arī 1982. un 1986. gada FIFA Pasaules kausā. Kā treneris, vadījis komandas Francijā, Anglijā, Turcijā un Ķīnā. Ar Monaco komandu 1997. gadā uzvarējis 1. divīzijā.