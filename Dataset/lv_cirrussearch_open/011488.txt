Kepler-22b ir pirmā atklātā citplanēta, kura atrodas apdzīvojamā zonā un riņķo ap Saulei līdzīgu zvaigzni Kepler-22. To atklāja 2011. gada 5. decembrī. Kepler-22b atrodas aptuveni 600 gaismas gadu attālumā no Zemes. Kepler-22b rādiuss ir aptuveni 2,4 reizes lielāks nekā Zemes rādiuss, kaut gan masa ir salīdzināma Neptūna masai (~35 Zemes masas). Astronomi pieļauj, ka uz tās varētu atrasties ārpuszemes dzīvība. Zinātnieki vēl nav noskaidrojuši, vai šī planēta ir cieta kā Zeme vai Marss, vai gāzu planēta kā Jupiters vai Saturns. Tā, iespējams, varētu būt arī ūdens planēta. Vidējais Kepler-22b planētas attālums no savas saules (Kepler-22) ir tikai par 15% mazāks kā Zemei no Saules, tas nozīmē, ka gada vidējā temperatūra uz šīs planētas ir ļoti līdzīgas zemes temperatūrai un atšķiras tikai par dažiem grādiem (uz Kepler-22b temperatūra ir nedaudz lielāka.)