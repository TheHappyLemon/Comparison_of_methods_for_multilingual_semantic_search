Šis raksts ir par Nigēra upes daļu. Par itāļu aktrisi skatīt rakstu Džuljeta Mazīna. Masina (franču: Macina) jeb Nigēras iekšējā delta (franču: Delta Intérieur du Niger) ir Nigēras upes vidusteces reģions Mali centrālajā daļā. Stiepjas apmēram 425 kilometrus garumā un vidēji 87 kilometru platumā no Masinas līdz Tombuktu. Upe šeit sadalās daudzās attekās, vecupēs un mitrājos. Iestājoties mitrajai sezonai (no jūlija līdz septembrim), Masina pamazām piepildās ar ūdeni, kas sausajā sezonā pamazām izžūst. Masinai ir svarīga nozīme reģiona ūdensapgādē. Reģiona pamatiedzīvotāji ir fuli un dogoni. Lielākās pilsētas reģionā — Dženne, Mopti, Tombuktu. Reģions ir svarīga putnu ziemošanas un ligzdošanas vieta. 2004. gadā Masina tika iekļauta Rāmsaras konvencijas aizsargājamo vietu sarakstā.