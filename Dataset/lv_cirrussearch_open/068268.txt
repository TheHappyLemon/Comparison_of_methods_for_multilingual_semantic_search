Physatocheila ir tīklblakšu ģints, kurā ietilpst vairāk nekā 50 sugas. Latvijā ir sastopamas divas sugas Physatocheila costata un Physatocheila smreczynskii. No citām tīklblaktīm Physatocheila ģints sugas atšķiras ar šādām raksturīpašībām: segspārni plāni; segspārnu ķīlis, kas sadala iekšējo un vidējo laukumus ir augsts; pronotuma ieliektās sānu malas ir vairāk šauras, nesasniedz (parasti daudz) līdz vidusķīlim; pronotuma sānu ķīļi nesaskaras ar viduslaukumu.