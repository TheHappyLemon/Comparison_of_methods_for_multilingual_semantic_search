Andreass Vellingers (vācu: Andreas Wellinger; dzimis 1995. gada 28. augustā) ir vācu tramplīnlēcējs. Divas reizes startējis ziemas olimpiskajās spēlēs (2014, 2018). 2014. gadā Sočos kļuva par čempionu komandu sacensībās. 2018. gadā Phjončhanā kļuva par čempionu sacensībās uz parastā tramplīna, izcīnīja sudrabu sacensībās uz lielā tramplīna un komandu sacensībās. Pasaules čempionātos ir izcīnījis divas zelta un trīs sudraba medaļas. Pasaules kausā augstākais sasniegums ir 4. vieta 2016.—2017. gada sezonas kopvērtējumā.