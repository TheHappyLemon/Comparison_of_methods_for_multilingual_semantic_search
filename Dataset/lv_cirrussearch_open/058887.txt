Žoslēns Anglomā (franču: Jocelyn Angloma, dzimis 1965. gada 7. augustā) ir Francijas futbola treneris un bijušais futbolists, spēlēja labās malas aizsarga pozīcijā. Kopš 2017. gada Anglomā ir Gvadelupas futbola izlases galvenais treneris. Savas karjeras laikā pārstāvējis Francijas, Itālijas, Spānijas un Gvadelupas klubus. Kopā ar Marseille komandu 1991–92. gada sezonā uzvarējis Division 1 turnīrā un 1992–93. gada sezonā UEFA Čempionu līgā. Bijis arī Spānijas čempions ar Valencia. Ar Francijas futbola izlasi piedalījies 1992. un 1996. gada Eiropas čempionātā.