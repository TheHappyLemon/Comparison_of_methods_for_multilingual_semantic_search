2023. gada Turcijas un Sīrijas zemestrīce bija 7,8 magnitūdas spēcīga zemestrīce, kuras epicentrs atradās 32 km no Sehitkamilas Gazientepas ilā. Zemestrīce notika 6. februārī plkst. 04:17 pēc vietējā laika (01:17 UTC). Deviņas stundas vēlāk notika vēl viena zemestrīce, kas bija 7,7 magnitūdas spēcīga, kuras epicentrs atradās 95 km uz ziemeļaustrumiem Kahramanmarašas ilā. Zemestrīces rezultātā tika bojātas vairākas ēkas un bojā gāja vairāki desmiti tūkstošu cilvēku. Pirmā zemestrīce bija spēcīgākā zemestrīce Turcijā kopš 1939. gada Erzindžanas zemestrīces un otrā lielākās valsts vēsturē kopš 1668. gada Ziemeļanatolijas zemestrīces. Tāpat, tā bija nāvējošākā zemestrīce Sīrijā kopš 1822. gada Alepo zemestrīces, kā arī nāvējošākā zemestrīce pasaulē kopš 2010. gada Haiti zemestrīces un piektā nāvējošākā zemestrīce 21. gadsimtā. Zemestrīces sekas bija novērojamas arī Ēģiptē, Izraēlā, Palestīnā, Libānā, Kiprā un Turcijas Melnās jūras piekrastē.