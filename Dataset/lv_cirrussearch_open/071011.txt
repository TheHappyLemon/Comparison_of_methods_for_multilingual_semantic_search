Šis raksts ir par salu Filipīnās. Par provinci skatīt rakstu Kamigina (province). Kamigina (Camiguin) ir sala Filipīnu arhipelāgā, administratīvi ietilpst Ziemeļmindanao reģionā, kur kopā ar divām sīkām saliņām veido Kamiginas provinci. Apdzīvo galvenokārt kamigiņoni, bet ikdienā visplašāk lietotā ir sebuāņu valoda. Lielākā apdzīvotā vieta ir provinces centrs Mambahao ar 41 094 iedzīvotājiem municipalitātes robežās.