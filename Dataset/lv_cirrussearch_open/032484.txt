Horass Grīlijs (angļu: Horace Greeley, dzimis 1811. gada 3. februārī, miris 1872. gada 29. novembrī) bija amerikāņu izdevējs, žurnālists un politiķis. Bija tā laika ietekmīgās Ņujorkas avīzes "New-York Tribune" redaktors un aktīvi piedalījās politiskajā dzīvē. Atbalstīja ASV rietumu apgūšanu, iestājās pret verdzību. No 1848. līdz 1849. gadam bija ASV senators no Ņujorkas štata. Kā Liberālo republikāņu un Demokrātiskās partijas kandidāts piedalījās 1872. gada prezidenta vēlēšanās pret esošo prezidentu Ulisu Grāntu, kritizējot korupciju valstī. Cieta sakāvi un mira pirms vēlētāju kolēģija ievēlēja ASV prezidentu.