"Cietais rieksts 3" (angļu: Die Hard with a Vengeance) ir 1995. gada ASV asa sižeta trillera filma, kuras režisors ir Džons Maktīrnans. Filmā galvenās lomas atveido Brūss Viliss, Džeremijs Aironss, Semjuels Džeksons, Greiems Grīns, Kolīna Kempa, Lerijs Brigmans un Sems Filipss. Šī ir trešā filma "Cietais rieksts" filmu sērijā. Ņujorkas policijas detektīvam Džonam Makleinam (Viliss) un viņa pāriniekam (Džeksons) ir jāaptur vīrietis, kurš draud uzspridzināt visu pilsētu. Filmas "Cietais rieksts 3" pirmizrāde notika 1995. gada 19. maijā. Filma saņēma dalītus kritiķu vērtējumus, bet kļuva par vispelnošāko gada filmu. Tā ir kļuvusi par kulta filmu un daudzi kritiķi to uzskata par franšīzes labāko turpinājumu.