AUKUS (no angļu Australia, United Kingdom, United States) ir trīspusēja savienība (pakts) starp Austrāliju, Apvienoto Karalisti, Amerikas Savienotajām Valstīm. Par tās izveidi paziņots 2021. gada 15. septembrī. Savienība ir vērsta pret Ķīnas ietekmes pieaugumu Indijas un Klusā okeāna apvidū. Pirmā savienības darbības plānotā izpausme būs Austrālijas Jūras kara flotes stiprināšana ar atomzemūdenēm. AUKUS jau ir izraisījis negatīvu attieksmi Francijā, kurai bija 56 miljardu eiro vērts līgums par zemūdeņu piegādi Austrālijai, un Ķīnā, pret kuru savienība faktiski vērsta.