Transferts ekonomikas un finanšu terminoloģijā un ir maksājums, apmaiņā pret kuru netiek saņemta prece vai pakalpojums. Visbiežāk transferti sastopami valsts budžeta struktūrā un sabiedriskā labuma maksājumos, piemēram pensiju un pabalstu izmaksā. Latvijas Republikas likumdošanas ietvaros, trasferts ir definēts kā gadskārtējā valsts budžeta likumā īpaši iezīmētu budžeta līdzekļu pārskaitījums, ko var veikt viena līmeņa budžeta — valsts pamatbudžeta, valsts speciālā budžeta, pašvaldību pamatbudžeta, pašvaldību speciālā budžeta — ietvaros vai starp dažāda līmeņa budžetiem. Transferta saņēmējs saņemto budžeta līdzekļu pārskaitījumu var izmantot gan izdevumu segšanai, gan pārskaitīšanai tālāk citam transferta saņēmējam.