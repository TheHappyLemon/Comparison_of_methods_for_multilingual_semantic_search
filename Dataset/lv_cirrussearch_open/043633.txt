Kāpelētājķauķu dzimta (Acrocephalidae) ir neliela auguma zvirbuļveidīgo (Passeriformes) putnu dzimta, kas apvieno 61 sugu, kas tiek iedalītas 6 ģintīs. Vairākas sugas mūsdienās ir izmirušas. Kāpelētājķauķu dzimtas sugas sastopamas Eirāzijā, galvenokārt dienvidos un rietumos, bet daļa sugu mājo Āfrikā un Indijas okeāna salās pie Āfrikas krastiem, kā arī Mikronēzijas salās Klusajā okeanā.