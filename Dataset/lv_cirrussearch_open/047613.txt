"Sekretāre" (angļu: Secretary) ir 2002. gada romantiska drāma, kas balstīta uz Mērijas Geitskillas tāda paša nosaukuma īsstāstu. Filmas režisors un viens no producentiem ir Stīvens Šainbergs. Galvenās lomas filmā atveido Džeimss Speiders un Megija Jillenhola. Filmas pirmizrāde notika 2002. gada 11. janvārī Sandensas kinofestivālā. Lī Holoveja ir emocionāli jūtīga jauna sieviete, kura nesen izlaista no psihiatriskās klīnikas. Viņa iegūst sekretāres darbu pie prasīga advokāta, tomēr drīz viņu lietišķās attiecības pārvēršas par intīmām un sadomazohistiskām attiecībām.