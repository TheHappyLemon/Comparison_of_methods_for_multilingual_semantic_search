Cupola (no itāļu: "kupols") ir Starptautiskās kosmosa stacijas (SKS) modulis, ko kosmosā palaida 2010. gada 8. februārī ar kosmoplānu Discovery misijā STS-130. To izgatavoja uzņēmums Thales Alenia Space pēc Eiropas Kosmosa aģentūras pasūtījuma. Modulis paredzēts vizuālu novērojumu veikšanai, jo tas ir apgādāts ar septiņiem lieliem logiem. Cupola tika nogādāts stacijā kopā ar Tranquility moduli, pie kura arī tika pievienots.