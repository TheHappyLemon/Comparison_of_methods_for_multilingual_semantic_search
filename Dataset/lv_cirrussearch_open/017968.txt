"Slepenā operācija "30 pēc pusnakts"" (angļu: Zero Dark Thirty) ir 2012. gada ASV mākslas filma, asa sižeta ar trillera elementiem. Filmas režisore un viena no producentēm ir Ketrina Bigelova. Galvenajā lomā Džesika Česteina. Filma balstīta uz patiesiem notikumiem, Osamas bin Ladena likvidāciju. Amerikāņu ar kino saistītie preses izdevumi ļoti pozitīvi pieņēma Bigelovas projektu, savukārt vietnē Rotten Tomatoes vēl pirms filmas oficiālās pirmizrādes tās reitings sasniedza 100%. "Slepenā operācija "30 pēc pusnakts" vairākas ASV kinokritiķu sabiedrības atzinušas par gada labāko filmu. Zelta globusa balvai filma tika izvirzīta četrās nominācijās, bet balvu ieguva tikai Džesika Česteina kā "Labākā aktrise". 85. Kinoakadēmijas balvai filma tika izvirzīta piecās nominācijās, tajā skaitā nominācijā "Labākā filma", bet balvu saņēma tikai nominācijā "Labākā skaņas montāža".