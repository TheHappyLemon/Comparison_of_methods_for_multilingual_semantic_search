Fernandu Ferreira Meireliss (portugāļu: Fernando Ferreira Meirelles; dzimis 1955. gada 9. novembrī) ir Brazīlijas kinorežisors, producents un scenārists. Vislabāk pazīstams, kā viens no Brazīlijas kriminālfilmas "Dieva pilsēta" (2002) režisoriem. Par šo filmu saņēmis Amerikas Kinoakadēmijas balvas nomināciju kategorijā "Labākais režisors". Nominēts Zelta globusa balvai kategorijā "Labākais režisors" par politisko trilleri "Uzticīgais dārznieks" (2005), kas balstīts uz Džona le Karē romānu. Reičela Vaisa par dalību šajā filmā saņēma Kinoakadēmijas balvu kategorijā "Labākā aktrise otrā plāna lomā". Režisējis arī trillerus "Aklums" (2008), kas balstīts uz Žuze Saramagu romānu, kā arī "360" (360, 2011). 2019. gadā režisējis Netflix biogrāfisko drāmu The Two Popes.