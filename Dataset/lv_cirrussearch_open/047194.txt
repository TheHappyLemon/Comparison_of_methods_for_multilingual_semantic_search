"Sekss un lielpilsēta" (angļu: Sex and the City) ir 2008. gada romantiska komēdija, kas balstīta uz tāda paša nosaukuma seriālu. Filmas režisors, scenārija autors un viens no producentiem ir Maikls Patriks Kings. Galvenās lomas atveido Sāra Džesika Pārkere, Kima Ketrela, Sintija Niksone, Dženifere Hadsone, Kendisa Berdžena un Kriss Nots. Filmas pirmizrāde notika 2008. gada 12. maijā Londonā. 2010. gadā filmai iznāca turpinājums "Sekss un lielpilsēta 2". Ņujorkas rakstniece Kerija gatavojas precēties ar savu īsto un vienīgo. Pēc tam, kad Kerija aizbēg no savām kāzām, viņas trīs labākās draudzenes Samanta, Šarlote un Miranda cenšas Keriju mierināt.