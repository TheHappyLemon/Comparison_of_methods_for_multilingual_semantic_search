1000 metri vīriešiem bija viena no 14 disciplīnām ātrslidošanā 2022. gada ziemas olimpiskajās spēlēs. Sacensības notika Nacionālajā ātrslidošanas ovālā, Pekinā 2022. gada 17. februārī. Tajās bija pārstāvēti 30 sportisti no 16 valstīm. Olimpisko zelta medaļu šajā disciplīnā ieguva Nīderlandes sportists Tomass Krols (finiša laiks — 1:07.92), sudraba medaļu ieguva Kanādas sportists Lorāns Dibreijs (finiša laiks — 1:08.32), bet bronzas medaļu ieguva Norvēģijas sportists Hovars Lūrencens (finiša laiks — 1:08.48). Nīderlandietim Krolam šī bija pirmā olimpiskā zelta medaļa, bet kanādietim Dibreijam pirmā olimpiskā medaļa.