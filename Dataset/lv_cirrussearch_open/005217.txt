Haralds Vasiļjevs (dzimis 1952. gada 11. februārī Rīgā) ir bijušais latviešu hokejists, uzbrucējs, pēc sportista karjeras beigām — treneris. No 1999. līdz 2001. gadam, kā arī 2016. gadā bijis Latvijas hokeja izlases galvenais treneris. Pašlaik (2017) ir Latvijas čempionāta komandas HK Zemgale galvenais treneris. Haralda dēls Herberts Vasiļjevs ir bijušais Latvijas izlases hokejists, ilggadējs Latvijas izlases spēlētājs, kurš savulaik spēlējis arī Nacionālajā hokeja līgā, kurš savas pēdējās spēles valstsvienības sastāvā aizvadīja 2014. gada pasaules čempionātā.