Kosmos-2501 (Космос-2501) ir Krievijas GLONASS globālās navigācijas sistēmas pavadonis. Tas orbītā palaists 2014. gada novembrī. Glonass zemes vadības kompleksa numurs ir 702. Izvietots Glonass sistēmas otrajā orbitālajā plaknē, punktā Nr. 09. Tas ir otrais no modernizēto pavadoņu sērijas GLONASS-K 9pirmais bija Kosmos-2471. Tas ir viens no diviem Glonass-K1 kosmiskajiem aparātiem, kas kalpo kā prototipi operacionālajiem Glonass-K2. Pavadonis ir izgatavots uzņēmumā Informatīvās pavadoņu sistēmas (ISS) uz platformas Ekspress-1000A bāzes. Tā masa ir 935 kg. Bez navigācijas signālu iekārtām tajā ir arī kuģu glābšanas sistēmas Kospas-Sarsat aparatūra. Kosmos-2501 palaists 2014. gada 30. novembrī 21:52:56 UTC ar nesējraķeti Sojuz-2.1b/Fregat no Pļeseckas kosmodroma. 2016. gada 15. februārī Kosmos-2501 nodots ekspluatācijā.