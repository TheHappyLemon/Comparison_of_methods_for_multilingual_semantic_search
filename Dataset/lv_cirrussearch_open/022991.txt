Maratona (demotiešu: Μαραθώνας, Marathónas) ir pilsēta Grieķijā, Maratonas kaujas norises vieta 490. gadā p.m.ē., kurā atēnieši uzvarēja persiešus. No pilsētas un kaujas nosaukuma ir cēlies vieglatlētikas skriešas distances maratona nosaukums. Disciplīna ir izveidojusies, balstoties uz leģendu par Senās Grieķijas kareivi Feidipīdu (Φειδιππίδης), kurš noskrēja no Maratonas līdz Atēnām (tik garu distanci, cik pašlaik ir maratona oficiālais garums), lai paziņotu par grieķu uzvaru Maratonas kaujā. Maratonas pilsētā notika 1896. un 2004. gada olimpisko spēļu maratona distances sākums.