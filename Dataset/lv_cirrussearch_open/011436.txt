Visēdājas vaboles (Polyphaga) ir lielākā un plašākā vaboļu kārtas (Coleoptera) apakškārta. Visēdāju vaboļu apakškārta sadalās 5 infrakārtās, kurās kopumā ietvertas 144 vaboļu dzimtas, kas iedalītas 16 virsdzimtās. Apakškārtā ir vairāk kā 300 000 sugu, kuras sastāda 90% no zināmajām vaboļu sugām. Galvenā visēdāju vaboļu pazīme ir tā, ka to aizmugurējo kāju pāra pamatne nenodala vēdera pirmo un otro sternītu. Grieķu vārds poly latviski nozīmē - daudz, bet vārds phagein - ēst.