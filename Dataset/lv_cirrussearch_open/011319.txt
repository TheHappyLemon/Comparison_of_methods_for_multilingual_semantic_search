Šis raksts ir par mākslīgo pavadoni. Par citām jēdziena pavadonis nozīmēm skatīt nozīmju atdalīšanas lapu. Mākslīgais pavadonis ir mākslīgi radīts kosmiskais aparāts, kas pa noslēgtu orbītu riņķo ap kādu debess ķermeni, piemēram, ap Zemi, Mēnesi utt. Mākslīgos pavadoņus ir izveidojuši vai nogādājuši orbītā cilvēki. Par pavadoņiem uzskata gan darbojošos, gan tādus, kas beiguši savu aktīvo darbību. Pēdējos, kā arī dažādas atliekas no nesējraķetēm sauc par "kosmiskajiem atkritumiem". Biežāk zināmie ir Zemes mākslīgie pavadoņi (ZMP). Lielākais mākslīgais pavadonis ir Starptautiskā kosmiskā stacija.