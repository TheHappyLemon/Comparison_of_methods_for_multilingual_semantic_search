Šis raksts ir par amerikāņu komponistu. Par britu filozofu skatīt rakstu Jesaja Berlins. Ērvings Berlins (angļu: Irving Berlin; dzimis kā Izraēls Beilins (krievu: Израиль Моисеевич Бейлин) 1888. gada 11. maijā, miris 1989. gada 22. septembrī) bija Baltkrievijas ebreju izcelsmes amerikāņu komponists un dziesmu tekstu autors. Vairāk nekā sešdesmit gadus ilgajā muzikālajā karjerā sarakstījis mūziku apmēram 1500 dziesmām, tostarp 19 Brodvejas mūzikliem un 18 Holivudas filmām. Iespējams populārākās no tām ir 1942. gadā radītā White Christmas un neoficiālā ASV himna God Bless America. Par White Christmas 1942. gadā ieguva Oskara balvu par labāko dziesmu. ASV ieradās kopā ar vecākiem 5 gadu vecumā un uzauga Manhatanā.