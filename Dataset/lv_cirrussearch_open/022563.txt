Eiropas Patentu iestāde (angļu: European Patent Office (EPO)) ir Eiropas Patentu organizācijas struktūrvienība. Eiropas Patentu iestāde atrodas Minhenē, tai ir filiāles Hāgā, Berlīnē un Vīnē, kā arī birojs Briselē. Eiropas Patentu iestāde tika izveidota 1977. gadā. Eiropas Patentu iestādi vada prezidents. Eiropas Patentu iestādes galvenās funkcijas ir izskatīt Eiropas patentu pieteikumus un piešķirt Eiropas patentus. Eiropas patents katrā dalībvalstī, attiecībā uz kuru tas piešķirts, bauda tādas pašas tiesības un ir pakļauts tādiem pašiem nosacījumiem kā dalībvalsts nacionālais patents.