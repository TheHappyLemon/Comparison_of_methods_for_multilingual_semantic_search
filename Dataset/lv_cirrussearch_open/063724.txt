Normans Hanters (angļu: Norman Hunter, dzimis 1943. gada 29. oktobrī, miris 2020. gada 17. aprīlī) bija angļu futbolists un futbola treneris, spēlēja aizsarga pozīcijā, bijis Anglijas futbola izlases pārstāvis. Ar Leeds United komandu izcīnījis divus Anglijas čempionu titulus, FA kausu, Anglijas Līgas kausu, kā arī 1975. gadā spēlējis Eiropas kausa finālā. Kopumā Leeds United rindās aizvadījis 726 mačus, kuru laikā guvis 21 vārtus. Anglijas futbola izlasi pārstāvējis no 1965. līdz 1974. gadam, 28 mačos gūstot 2 vārtus. Ar izlasi uzvarējis 1966. gada FIFA Pasaules kausā. Piedalījies arī 1968. gada Eiropas čempionātā un 1970. gada FIFA Pasaules kausā.