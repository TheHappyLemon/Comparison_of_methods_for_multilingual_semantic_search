Brūss Frederiks Džozefs Springstīns (angļu: Bruce Frederick Joseph Springsteen; dzimis 1949. gada 23. septembrī Longbīčā, Ņūdžersijas štatā, ASV) ir amerikāņu mūziķis un dziesmu autors. Springstīns ir izdevis 20 studijas albumus. 13 no tiem ir ierindojušies ASV Billboard 200 topa pirmajā trijniekā. Par saviem darbiem ir saņēmis 20 Grammy balvas. Ieguvis Amerikas Kinoakadēmijas balvu par labāko dziesmu filmai "Filadelfija" (Philadelphia, 1993, dziesma Streets of Philadelphia). 1999. gadā tika uzņemts rokenrola slavas zālē.