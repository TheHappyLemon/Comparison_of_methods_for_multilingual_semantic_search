Sers Aleksandrs Čepmens Fergusons (angļu: Alexander Chapman Ferguson; dzimis 1941. gada 31. decembrī) ir skotu futbola treneris un bijušais futbolists. Laikā no 1986. līdz 2013. gadam bija Anglijas Premjerlīgas kluba Manchester United galvenais treneris. Viņš ir bijis arī Skotijas klubu East Stirlingshire, St. Mirren un Aberdeen treneris, kā arī Skotijas futbola izlases treneris. Fergusons desmit reizes ir atzīts par gada labāko treneri Anglijas Premjerlīgā. 1999. gadā viņš tika iecelts bruņinieku kārtā un kļuva par seru. 2013. gada 8. maijā Fergusons paziņoja, ka beigs savu trenera karjeru pēc 2012./2013. gada sezonas, viņu amatā nomainīja Deivids Moizs.