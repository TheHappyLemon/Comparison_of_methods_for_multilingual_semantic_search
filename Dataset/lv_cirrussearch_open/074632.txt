Tamazs Pertija (gruzīnu: თამაზ პერტია; dzimis 1974. gada 23. decembrī) ir bijušais Gruzijas futbolists, pussargs, tagad futbola treneris. 2009. gada oktobrī LFF diskvalificēja Pertijas vadīto Dinaburg FC no Latvijas futbola Virslīgas saistībā ar aizdomām par spēļu sarunāšanu uz konkrētiem rezultātiem un līdzdalību totalizatoros. Pertijam un kluba prezidentam Oļegam Gavrilovam tika piešķirta mūža diskvalifikācija Latvijas futbolā. 2010. gada 2. jūnijā LFF diskvalifikāciju atcēla un sodu samazināja. Šis lēmums izraisīja pretrunīgu reakciju. Tajā pašā dienā FC Daugava viņu apstiprināja par komandas galveno treneri, nomainot Sergeju Pogodinu. Klubu viņš pameta 2011. gada jūlijā pēc paša vēlēšanās, pamatojot to ar kluba īpašnieka maiņu. Pēc pāris nedēļām viņš kļuva par JFK Olimps galveno treneri. 2012. gada decembrī viņš kļuva par Skonto FC galveno treneri un trenē to līdz 2016. gadam. Pēc tam Pertija pārņem FK Liepāja galvenā trenera amatu. 2019. gada februārī Peritija kļūst par Valmieras Glass ViA galveno treneri. Pertija pēc karjeras beigām vēl spēlēja telpu futbolu amatieru līmenī Daugavpils futzāla čempionātā. Pertijas bērnības draugs ir Kaha Kaladze.