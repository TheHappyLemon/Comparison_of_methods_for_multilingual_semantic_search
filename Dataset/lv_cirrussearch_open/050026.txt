"Atmaksāt ar labu" (angļu: Pay It Forward) ir 2000. gada ASV romantiska drāma, kas balstīta uz Ketrīnas Raienas Haidas tāda paša nosaukuma romānu. Filmas režisore ir Mimija Ledera. Galvenās lomas filmā atveido Helēna Hanta, Kevins Speisijs, Heilijs Džoels Osments, Džejs Mors, Džons Bon Džovi, Džims Kevizels un Endžija Dikinsone. Filmas pirmizrāde notika 2000. gada 20. oktobrī. Trevors uzsāk mācības 7. klasē. Viņa sociālo zinību skolotājs Jūdžīns Simonets uzdod klasei izdomāt plānu, kā pārveidot pasauli par labāku vietu. Trevors izdomā plānu "Atmaksāt ar labu" - šī plāna pamatā ir doma, ka cilvēks, kurš saņēmis palīdzību, cenšas atdarīt ar labu trim citiem cilvēkiem.