Imre Kertēss (ungāru: Imre Kertész; dzimis 1929. gada 9. novembrī, miris 2016. gada 31. martā) bija Ungārijas ebreju rakstnieks. Pārdzīvojis holokaustu Aušvicas un Būhenvaldes koncentrācijas nometnēs. 2002. gadā saņēmis Nobela prēmiju literatūrā par "literāriem darbiem, kuros attēlots cilvēka piedzīvotais barbariskas patvaļas apstākļos". Viņa pazīstamākais darbs Bezliktenis ir par 15 gadus veca jaunieša pavadīto laiku dažādās koncentrācijas nometnēs, tai skaitā Aušvicā un Būhenvaldē. Tāpat tulkojis darbus no vācu valodas uz ungāru.