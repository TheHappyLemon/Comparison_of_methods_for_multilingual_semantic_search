Šantaru jūra (krievu: Шантарское море) ir neliela malas jūra Krievijas Tālajos austrumos. Izvietojusies Ohotskas jūras rietumos un no pārējās jūras akvatorijas to norobežo Šantaru salas. Izstiepta ziemeļrietumu—dienvidaustrumu virzienā. Ziemeļaustrumos no Šantaru jūras atrodas Udas līcis, dienvidaustrumos — Akadēmijas līcis, dienvidos — Tuguras līcis. Jūrā vairākas nelielas salas. Krasti mazapdzīvoti. Daļa jūras akvatorijas kopā ar salām iekļauta 1999. gadā izveidotajā liegumā «Šantaru salas».