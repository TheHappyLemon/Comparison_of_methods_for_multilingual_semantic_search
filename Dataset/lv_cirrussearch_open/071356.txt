Līdzenums ir pārsvarā līdzens, plašs sauszemes apgabals. Parasti augstuma svārstības līdzenumā nepārsniedz 200 metrus un līdzenumam viendabīga ģeoloģiskā uzbūve. Atkarībā no augstuma virs jūras līmeņa līdzenumus iedala zemienēs (0-200 m vjl), augstienēs (200-500 m vjl), paceltajos līdzenumos jeb plakankalnēs (vairāk kā 500 m vjl). Līdzenumiem ir plakana vai viļņota virsma. Šaurākā nozīmē līdzenums var būt arī ne tik plašs sauszemes apgabals. Piemēram, Latvijā par līdzenumiem dēvē zemieņu daļas (Zemgales līdzenums, Taurkalnes līdzenums u.c.).