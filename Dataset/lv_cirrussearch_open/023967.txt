Rīgas Vissvētās Dievmātes Pasludināšanas pareizticīgo baznīca (krievu: Церковь Благовещения Пресвятой Богородицы) ir Latvijas Pareizticīgās Baznīcas dievnams Rīgā, Latvijā. Atrodas Emīlijas Benjamiņas ielā 9. Baznīca celta no 1814. līdz 1818. gadam, ēkas projekta autors ir arhitekts Teodors Gotfrīds Šulcs, no 1858. līdz 1859. gadam notika neliela iekštelpu pārbūve. Celta klasicisma stilā. Vissvētās Dievmātes Pasludināšanas pareizticīgo baznīca ir gandrīz nemainīgā veidā saglabājusies līdz mūsdienām.