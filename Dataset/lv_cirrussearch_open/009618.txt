Džonatans Klejs "Dž. Dž." Rediks (angļu: Jonathan Clay "J. J." Redick; dzimis 1984. gada 24. jūnijā) ir profesionāls amerikāņu basketbolists, spēlē uzbrūkošā aizsarga pozīcijā. Pašlaik (2013) pārstāv NBA klubu Milvoki "Bucks". Iepriekš visu karjeru aizvadījis Orlando "Magic". Viņš aizvadīja veiksmīgu karjeru Djūka Universitātes basketbola komandas sastāvā, uzstādīja vairākus rekordus — Djūkas rekords vienā sezonā gūtajos punktos, viņš ir arī universitātes vēsturē visvairāk punktus guvušais. 2006. gada NBA draftā viņu Orlando "Magic" izraudzījās ar kopējo 11. kārtas numuru pirmajā drafta izvēles kārtā. Individuāli veiksmīgakā sezona viņam bijusi 2009.—2010. gada sezona, kad piedalījās visās 82 regulārās sezonas spēlēs, vidēji spēlē guva 9,6 punktus, atdeva 1,9 rezultatīvas piespēles un trīspunktniekus meta ar 40,5% lielu precizitāti. 2009. gadā spēlētājs ar "Magic" kvalificējās NBA finālsērijai. 2013. gadā pārgāja uz Milvoki "Bucks".