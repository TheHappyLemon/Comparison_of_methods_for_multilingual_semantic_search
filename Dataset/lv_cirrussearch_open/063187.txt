Lisandro Martiness (spāņu: Lisandro Martínez, dzimis 1998. gada 18. janvārī) ir Argentīnas futbolists, spēlē aizsarga pozīcijā, Argentīnas futbola izlases dalībnieks. Kopš 2022. gada Martiness pārstāv Anglijas Premjerlīgas komandu Manchester United. Savu karjeru sācis Argentīnas komandās Newell's Old Boys un Defensa y Justicia. 2019. gadā pievienojies Nīderlandes komandai Ajax, ar ko trīs sezonu laikā izcīnījis divus Eredivisie titulus un vienu Nīderlandes kausu. 2021–22. gada sezonā atzīts par kluba sezonas labāko spēlētāju. 2022. gada vasarā pārcēlies uz Anglijas Premjerlīgas komandu Manchester United. Argentīnas futbola izlases sastāvā debitējis 2019. gadā. Ar izlasi uzvarējis 2021. gada Copa América.