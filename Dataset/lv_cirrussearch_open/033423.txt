Lisjēns Bonaparts (franču: Lucien Bonaparte; dzimis 1775. gada 21. maijā, miris 1840. gada 29. jūnijā) bija Napoleona jaunākais brālis. Kanino pirmais princis no 1814. gada. Francijas iekšlietu ministrs (1799—1800). Pēc pārliecības - republikānis, tāpēc dažkārt bija saspringtas attiecības ar brāli. 1804. gadā faktiski devās trimdā no Francijas uz Pāvesta valsti. Kad Lisjēns centās izbraukt uz ASV, viņu pārtvēra briti, tomēr Anglijā sagaidīja kā Napoleona pretinieku. Kad 1814. gada aprīlī Napoleons attiecās no troņa, Lisjēns atgriezās Francijā. Simts dienu laikā Lisjēns Bonaparts tomēr aktīvi atbalstīja Napoleona atgriešanos, tāpēc pēc sakāves bija spiests pamest Franciju. Lisjēna Bonaparta dēls Šarls Lisjēns Bonaparts (Charles Lucien Bonaparte, 1803—1857) kļuva par pazīstamu ornitologu, bet Luijs Lisjēns Bonaparts (Louis Lucien Bonaparte, 1813—1891) - lingvistu.