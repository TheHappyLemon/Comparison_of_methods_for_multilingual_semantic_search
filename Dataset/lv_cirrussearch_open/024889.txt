Eduards Ševardnadze (gruzīnu: ედუარდ შევარდნაძე; dzimis 1928. gada 25. janvārī, miris 2014. gada 7. jūlijā) bija gruzīnu valsts darbinieks, politiķis un diplomāts. Politisko karjeru sācis 1940. gadu beigās kā vietējās Komjaunatnes organizācijas darbinieks. Laikā no 1972. līdz 1985. gadam bija Gruzijas Komunistiskās partijas pirmais sekretārs, pēc tam kļuva par PSRS ārlietu ministru (līdz 1991. gadam). Laikā no 1985. līdz 1990. gadam bija PSKP CK Politbiroja loceklis. Neilgi pēc Padomju Savienības sabrukuma 1995. gadā E. Ševarnadze kļuva par otro Gruzijas prezidentu (pēc pirmā prezidenta Zviada Gamsahurdijas gāšanas sākotnēji bija valsts padomes, pēc tam parlamenta priekšsēdētājs). Bija spiests atkāpties 2003. gadā Rožu revolūcijas laikā.