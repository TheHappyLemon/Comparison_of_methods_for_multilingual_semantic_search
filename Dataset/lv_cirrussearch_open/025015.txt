Marta Luīse (norvēģu: Märtha Louise; dzimusi 1971. gada 22. septembrī) ir pašreizējā Norvēģijas karaļa Haralda V un viņa sievas karalienes Sonjas vienīgā meita. Ir ceturtā līnijā uz Norvēģijas troni pēc brāļa Hokona un viņa diviem bērniem. Precējusies ar rakstnieku Āri Bēnu, viņiem ir trīs meitas. Nodarbojusies ar tradicionālo norvēģu pasaku izplatīšanu plašākai publikai. Ir vairāku grāmatu un klausāmgrāmatu autore, piedalījusies bērnu TV programmu producēšanā. 1990. gadā tika veiktas izmaiņas Norvēģijas konstitūcijā, kuru rezultātā uz Norvēģijas troni pretendē vispirms vecākais bērns neatkarīgi no dzimuma. Tomēr šīs izmaiņas attiecināmas vienīgi uz pēc 1990. gada dzimušajiem bērniem, līdz ar to Hokons palika augstāk līnijā uz Norvēģijas troni.