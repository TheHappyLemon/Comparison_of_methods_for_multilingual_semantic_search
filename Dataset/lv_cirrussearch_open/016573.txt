Purtse (igauņu: Purtse jõgi), senais nosaukums Īse, ir upe Igaunijas ziemeļaustrumos, Rietumviru un Austrumviru apriņķī. Tās garums - 51,1 km. Purtse sākas pie Tudu ciema Punaso purva austrumu malā, ietek Baltijas jūras Somu jūras līcī. Purtse ir viena no straujākajām Igaunijas upēm, tās vidējā gada caurtece ir 6,67 m³/s. Uz upes atrodas Sillaoru hidroelektrostacija (0,527 MW). Purtse tek cauri Liganuzes ciemam. Agrāk Purtsē bija lašu populācija, kas pēc fosforītu ieguves uzsākšanas un sekojošās gruntsūdeņu piesārņošanas gājusi bojā.