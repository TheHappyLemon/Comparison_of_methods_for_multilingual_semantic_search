"Alvins un burunduki: Turpīkstinājums" (angļu: Alvin and the Chipmunks: The Squeakquel) ir 2009. gada ģimenes filma, kuras režisore ir Betija Tomasa. Galvenās lomas ierunājuši Džastins Longs, Metjū Grejs Gablers, Džesijs Makartnijs, Eimija Polere, Anna Ferisa, Kristīna Eplgeita, kamēr galvenās cilvēku lomas atveido Zaharijs Levi, Deivids Kross un Džeisons Lī. Filmas pirmizrāde notika 2009. gada 23. decembrī. Filma ir turpinājums 2007. gada filmai "Alvins un burunduki". 2011. gadā filmai iznāca turpinājums "Alvins un burunduki. Aizburājuši", savukārt 2015. gadā filmai iznāca otrs turpinājums "Alvins un burunduki: Diženais burunduļojums". Šajā filmā trīs burunduki, Alvins, Teodors un Saimons, cenšas tikt galā ar spiedienu skolā, slavenību statusu, kā arī stāties pretī konkurentiem: burunduku meiteņu mūzikas grupai The Chipettes.