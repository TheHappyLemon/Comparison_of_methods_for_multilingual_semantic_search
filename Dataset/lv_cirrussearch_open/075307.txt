Barons Eduards Luiss Džozefs Merkss (nīderlandiešu: Edouard Louis Joseph, Baron Merckx; dzimis 1945. gada 17. jūnijā, Mēnsela-Kīzegema, Flandrija, Beļģija) ir bijušais Beļģijas riteņbraucējs. Francijas laikraksts Vélo ir nosaucis viņu par "visvairāk sasniegušo riteņbraucēju vēsturē." ASV laikraksts VeloNews nosaucis viņu par visu laiku labāko un panākumiem bagātāko riteņbraucēju. Viņš piecas reizes uzvarēja Tour de France, uzvarējs visās klasiskajās velosacensībās, izņemot Parīze-Tūra, uzvarēja Giro d'Italia un Vuelta a España, pasaules čempionātā gan amatieriem, gan profesionāļiem un pārspēja pasaules stundas rekordu. Viņš ir guvis uzvaras gan šosejas, gan treka sacīkstēs.