Koordinātas: 70°33′00″S 61°21′48″W﻿ / ﻿70.55000°S 61.36333°W﻿ / -70.55000; -61.36333 Bogsa rags Bogs rags (angļu: Cape Boggs) ir zemesrags Antarktīdā, Eielsona pussalas galējais austrumu punkts. Nosacīti atdala Pālmera Zemes Bleka krastu dienvidos no Vilkinsa krasta ziemeļos. Zemesragu pirmie no lidmašīnas nofotografēja un no zemes uzmērīja ASV Antarktikas dienesta ekspedīcijas dalībnieki 1940. gada decembrī. Sākotnēji nosaukts par Eielsona ragu (Cape Eielson) pēc Hjūberta Vilkinsa 1928. gada izlūklidojumā nofotografētā klinšu atseguma pārlidojuma vistālākajā dienvidu punktā. Vēlāk tika secināts, ka Vilkinsa atklātais atsegums atrodas tālāk ziemeļos un ragam tika pārcelts ASV Valsts departamenta ģeogrāfijas lietu padomnieka Semjuela Bogsa (Samuel Whittemore Boggs) vārds no tālāk ziemeļos esošā Bogsa šauruma (vienlaicīgi dēvēta arī par Stefansona šaurumu).