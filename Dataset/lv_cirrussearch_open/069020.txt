El Conde ir 2023. gada Čīles melnās komēdijas šausmu filma, kuras režisors ir Pablo Larrains. Filmā galvenās lomas atveido Haime Vadells, Glorija Minhmaiere un Alfredo Kastro. Filma ir satīra par čīliešu diktatoru Augusto Pinočetu, parādot viņu kā 250 gadus vecu vampīru, kurš vēlas nomirt. Filmas El Conde pirmizrāde notika 2023. gada 31. augustā 80. Venēcijas kinofestivālā, kur tā saņēma balvu par labāko scenāriju. Straumēšanas platformā Netflix filma ir pieejama kopš 2023. gada 15. septembra, četras dienas pēc 50 gadu jubilejas kopš Pinočets ieguva varu 1973. gada apvērsumā. Filma saņēma pozitīvas kritiķu atsauksmes. Tīmekļa vietnē Rotten Tomatoes filmai ir 82% vērtējums.