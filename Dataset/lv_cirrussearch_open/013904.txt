Iežmauglapsenes jeb iežmauglapseņu apakškārta (Apocrita) ir plēvspārņu kārtas (Hymenoptera) apakškārta, kas apvieno visaugstākattīstītos plēvspārņus - lapsenes, bites un skudras. Šajā apakškārtā ir visas sabiedrisko plēvspārņu sugas. No augļlapsenēm (Symphita) tās var atšķirt pēc ļoti tievā "vidukļa" starp krūšu un vēdera segmentu. Mātītes olu dējeklis ir vai nu ievilkts un paslēpts vēdera segmentā, vai atrodas brīvi ārpusē. Kā arī olu dējeklis daļai sugu attīstījies par indes dzeloni. Kāpuri ir bez kājām un akli.