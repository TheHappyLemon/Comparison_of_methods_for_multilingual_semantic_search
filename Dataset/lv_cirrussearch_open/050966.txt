Namaste (sanskritā un hindi: नमस्ते, sanskritā izrunā: [n̪ɐˈmɐs̪.t̪eː], bet hindi izrunā: [nəˈmə.ste]  ( klausīties), dažkārt izrunāts kā namaskāra un namaskāraṃ) ir tradicionāls hinduistu sveiciens. Vārda izrunā tiek uzsvērta pēdējā zilbe. Mūsdienās tas tiek lietots Indijas subkontinentā, Dienvidaustrumāzijā un hinduistu diasporā visā pasaulē. To izmanto gan sasveicinoties, gan atvadoties. Namaste parasti tiek izrunāts, nedaudz paklanoties, ar sakļautām rokām, pirksti ir vērsti uz augšu, īkšķi atrodas tuvu krūtīm. Šo žestu sauc par Añjali Mudrā; poza, kādā tas tiek veikts, ir Pranamasana. Hinduismā tas nozīmē "es paklanos dievišķajam tevī". Namaste var izrunāt arī bez žesta, vai arī žests var tikt veikts bez vārdiem.