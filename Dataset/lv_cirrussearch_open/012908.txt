Astoņkājveidīgie (Octopodiformes) ir galvkāju divžauņu apakšklases (Coleoidea) virskārta, kas pieder mūsdienu divžauņu kohortai. Šajā virskārtā ir visas tās galvkāju kārtas, kuru sugām ir 8 taustekļi. Astoņkājveidīgo virskārtā ir vairāk nekā 200 mūsdienās dzīvojošas sugas, kas iedalītas 2 kārtās. Turklāt vampīrkalmāru kārtā (Vampyromorphida) ir tikai 1 suga - vampīrkalmārs (Vampyroteuthis infernalis). Salīdzinot ar senajiem divžauņiem (Belemnoidea), kuriem bija 5 vienāda garuma taustekļu pāri, astoņkājveidīgajiem ir mainījies otrais taustekļu pāris: vampīrkalmāriem tas ir kļuvis ievērojami īsāks, un tiek izmantots tikai kā maņu orgāns, bet astoņkājiem šis taustekļu pāris ir izzudis pilnībā.