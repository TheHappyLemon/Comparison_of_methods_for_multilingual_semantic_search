Paka Sinhi (korejiešu: 박승희, Pak Sŭnghŭi; dzimusi 1992. gada 28. martā) ir dienvidkorejiešu šorttrekiste un ātrslidotāja. Šorttrekā piedalījusies divās ziemas olimpiskajās spēlēs (2010, 2014). 2010. gadā Vankūverā izcīnījusi divas bronzas medaļas: 1000 m un 1500 m distancēs. 2014. gadā Sočos kļuva par vienu no medaļām bagātākajām sportistēm ar divām zelta medaļām (1000 m, 3000 m stafete) un vienu bronzas medaļu (500 m). Vairākas medaļas izcīnījusi Pasaules čempionātā, 2010. gadā kļuva par čempioni kopvērtējumā, 2013. gadā kopvērtējumā izcīnīja sudrabu. 2018. gada ziemas olimpiskajās spēlēs Phjončhanā startējusi ātrslidošanā, iegūstot 16. vietu 1000 metru distancē.