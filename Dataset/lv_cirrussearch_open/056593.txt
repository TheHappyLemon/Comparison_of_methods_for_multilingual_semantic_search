Grabštejnas pils (čehu: Grabštejn) ir 13. gadsimta pils Čehijas ziemeļos, Liberecas apgabalā uz austrumiem no Hrādekas pie Nisas pilsētas, netālu no vietas, kur satiekas Čehijas, Polijas un Vācijas robežas. Pils tika uzcelta 13. gadsimtā un iesākumā piederēja Donu dzimtai. 1562. gadā to nopirka kanclers Georgs Mēls fon Štrēlics un ievērojami pārbūvēja. 1704. gadā pils nokļuva Klamu-Gallasu dzimtas īpašumā līdz pils nacionalizācijai 1945. gadā. Līdz 1953. gadam pils bija atvērta apmeklētājiem, kad to nodeva Čehijas Aizsardzības ministrijas rīcībā. 20. gadsimta astoņdesmitajos gados armija pili atbrīvoja. 1989. gadā sākās tās restaurācija un no 1993. gada tā atkal ir atvērta apmeklētājiem.