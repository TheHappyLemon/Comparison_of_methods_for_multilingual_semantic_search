Vladimirs Šmicers (čehu: Vladimír Šmicer, dzimis 1973. gada 24. maijā) ir bijušais Čehijas futbolists, spēlēja uzbrūkošā pussarga pozīcijā. Savu karjeru Šmicers sāka Čehijas komandā Slavia Prague. 1996. gadā Šmicers pievienojās Francijas komandai Lens, kur izcīnīja līgas čempionu titulu. 1999. gadā Šmicrs pievienojās Liverpool komandai, kuras sastāvā ieguva vairākus titulus. 2005. gada UEFA Čempionu līgas finālā Šmicers guva vārtus un Liverpool komanda uzvarēja AC Milan. Vēlāk Šmicers atgriezās Francijā un pievienojās Bordeaux, bet savu karjeru noslēdza Slavia Prague. Kopā ar Čehijas futbola izlasi Šmicers izcīnīja otro vietu 1996. gada Eiropas čempionātā, finālā zaudējot Vācijai.