Frenks Ozs (angļu: Frank Oz; dzimis 1944. gada 25. maijā) ir amerikāņu aktieris, režisors un leļļinieks. Vislabāk pazīstams, strādājot ar Džimu Hensonu pie "Mapetu" (The Muppets) šova un ierunājot Jodu "Zvaigžņu karu" filmās. Savas karjeras sākumā strādājis par leļļu teātra aktieri Oklendā, Kalifornijā. 1963. gadā viņu nolīga Džims Hensons, lai viņš atveidotu vairākus tēlus televīzijas seriālos The Muppet Show (1976—1981) un Sesame Street (1969—2013). Ierunājis Jodas lomu "Zvaigžņu kari" filmu sērijā, sākot ar filmu "Ļaunumu vēstošā ilūzija" (1980). Pazīstams arī kā režisors, veidojot tādas filmas kā The Dark Crystal (1982), The Muppets Take Manhattan (1984), "Mazais šausmu veikaliņš" (Little Shop of Horrors, 1986), "Nelabojami blēži" (Dirty Rotten Scoundrels, 1988), What About Bob? (1991), "Šurpu turpu" (In & Out, 1997), "Dullais Boufingers" (Bowfinger, 1999), "Aplaupīšana" (The Score, 2001), "Stepfordas sievas" (The Stepford Wives, 2004) un "Nāve bērēs" (2007).