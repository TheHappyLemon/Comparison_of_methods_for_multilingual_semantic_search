Ivans Klasničs (horvātu: Ivan Klasnić, dzimis 1980. gada 29. janvārī) ir bijušais Horvātijas futbolists, spēlēja uzbrucēja pozīcijā, pārstāvējis Horvātijas futbola izlasi. Savu karjeru Klasničs sāka Vācijas 2. Bundeslīgas komandā FC St. Pauli. Klasničs palīdzēja komandai 2000–01. gada sezonā iekļūt Vācijas Bundeslīgā. Vēlāk viņš pārcēlās uz Werder Bremen. 2003–04. gada sezonā Klasničs ar Brēmenes komandu uzvarēja Vācijas Bundeslīgā. 2008. gadā Klasničš pievienojās Francijas komandai FC Nantes, kur nospēlēja vienu sezonu līdz pievienojās Anglijas Premjerlīgas komandai Bolton Wanderers. Savu karjeru noslēdza Mainz 05. 2007. gadā Klasničam tika pārstādīta niere. Horvātijas futbola izlases sastāvā Klasničs ir piedalījies 2004. un 2008. gada Eiropas čempionātā, kā arī 2006. gada FIFA Pasaules kausā.