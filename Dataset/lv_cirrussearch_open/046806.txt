"Naidnieki" (angļu: Hostiles) ir 2017. gada ASV vesterns. Filmas režisors un scenārija autors ir Skots Kūpers, filma balstīta uz Donalda Stjuarta stāsta motīviem. Galvenās lomas atveido Kristians Beils, Rozamunda Paika, Vess Studi, Bens Fosters, Stīvens Langs, Džesijs Plemonss, Rorijs Kokreins, Ādams Bīčs, K'orianka Kilčere, Timotijs Šalame un Skots Vilsons, kas viņam bija pēdējā kino loma. Filmas darbība norisinās 1892. gadā un galvenajam varonim, ASV Armijas kavalērijas oficierim, ir jāpavada indiāņu virsaitis un viņa ģimene atpakaļ un viņu mājām Montānā. Filmas pasaules pirmizrāde norisinājās 2017. gada 2. septembrī Teluraidas kinofestivālā, bet ierobežotos seansos ASV to sāka demonstrēt tā paša gada 22. decembrī, un kopš 2018. gada 26. janvārī filmu demonstrēja visos ASV kinoteātros. Latvijā filmas pirmizrāde norisinājās 2018. gada 2. februārī. Filma saņēma pārsvarā pozitīvas kritiķu atsauksmes un pasaules kopējie ienākumi sastādīja 40,9 miljonus ASV dolārus.