Dandī (angļu: Dundee, skotu gēlu: Dùn Dèagh) ir pilsēta Skotijā, Lielbritānijā pie Ziemeļjūras. Ar 156 561 iedzīvotāju 2012. gadā tā ir ceturtā lielākā pilsēta Skotijā un viena no Skotijas 32 administratīvajām vienībām. Dandī pilsētā atrodas Dandī Universitāte, kas ir viena no vadošajām universitātēm Lielbritānijā. Tā var lepoties ar augstiem sasniegumiem daudzos mācību priekšmetos. Dandī Universitāte ir mājvieta 18 000 studentiem un 3000 pasniedzējiem.