Darja Kasatkina (krievu: Дарья Сергеевна Касаткина; dzimusi 1997. gada 7. maijā Toljati, Krievijā) ir profesionāla krievu tenisiste. Augstāko 8. vietu WTA rangā vienspēlēs sasniegusi 2023. gada aprīlī, dubultspēlēs 43. vietu — 2016. gada septembrī. 2014. gadā uzvarējusi Francijas atklātajā čempionātā tenisā vienspēlēs jaunietēm. Pēc veiksmīgas dalības 2018. gada Indianvelsas Masters Kasatkina kļuva par Krievijas "pirmo raketi", apsteidzot 85 nedēļas ranga augšgalā atradušos Svetlanu Kuzņecovu. 2018. gadā pirmo reizi karjerā spēlēja divu Grand Slam turnīru ceturtdaļfinālā, bet sezonas beigās iekļuva WTA ranga pirmajā desmitniekā. Lielākais panākums Grand Slam turnīros ir iekļūšana pusfinālā 2022. gada Francijas atklātajā čempionātā.