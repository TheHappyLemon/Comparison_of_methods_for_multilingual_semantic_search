Oskars Aizeks Ernandess Estrada (spāņu: Óscar Isaac Hernández Estrada; dzimis 1979. gada 9. martā) ir Gvatemalā dzimis amerikāņu aktieris. Aizeks ir dzimis Gvatemalā. Piecu mēnešu vecumā viņš ar ģimeni pārcēlās uz ASV. Vislabāk pazīstams par lomām drāmā "Stāsts par Levinu Deivisu" (2013), kriminālfilmā "Pats varmācīgākais gads" (2014) un zinātniskās fantastikas filmā Ex Machina (2014). Par sniegumu filmā "Stāsts par Levinu Deivisu", Aizeks saņēma Zelta globusa balvas nomināciju. Piedalījies arī tādās filmās kā The Nativity Story (2006), Balibo (2009) "Robins Huds" (2010), "Draivs" (2011), "Borna mantojums" (2012), "Zvaigžņu kari: Spēks mostas" (2015), "X-cilvēki: Apokalipse" (2016), "Suburbikona" (2017), "Zvaigžņu kari: Pēdējie džedi" (2017), "Iznīcināšana", "Van Gogs. Pie mūžības vārtiem" (2018), "Zvaigžņu kari: Skaivokera atdzimšana" (2019), "Kāršu skaitītājs" (2021) un "Kāpa" (2021).