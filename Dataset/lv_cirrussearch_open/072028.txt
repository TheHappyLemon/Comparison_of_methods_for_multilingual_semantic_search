Havaja (angļu: Hawaii; havajiešu: Hawaiʻi) ir sala ASV piederošajā Havaju salu arhipelāgā Klusajā okeānā. Havaja ir lielākā sala arhipelāgā un lielākā ASV sala. Havaja ir vulkāniska sala, kurā atrodas pieci vairogvulkāni (no vecākā uz jaunāko): Kohala (snaudošs), Maunakea (snaudošs), Hualālai (snaudošs), Maunaloa (aktīvs) un Kīlauea (ļoti aktīvs). Divi pēdējie ietilpst Havaju vulkānu nacionālajā parkā.