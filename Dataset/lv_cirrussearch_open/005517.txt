Kaisa Lēna Mekereinena (somu: Kaisa Leena Mäkäräinen; dzimusi 1983. gada 11. janvārī Ristijervi, Somijā) ir bijusī somu biatloniste. Trīskārtēja Pasaules kausa kopvērtējuma uzvarētāja (2011, 2014, 2018). Ar biatlonu nodarbojas kopš 2003. gada. 2004. gadā tika iekļauta nacionālās izlases sastāvā. 2005. gadā pirmoreiz piedalījās Pasaules čempionātā. Piedalījās 2010. gada ziemas olimpiskajās spēlēs, taču rezultāti tajās bija pieticīgi. Veiksmīgi uzsāka 2010.—2011. gada Pasaules kausa sezonu, pirmajā posmā Estešundā izcīnot divas uzvaras un kļūstot par kopvērtējuma līderi. Līderes pozīciju viņa noturēja visu sezonu un kļuva par kopvērtējuma uzvarētāju. 2014. gada ziemas olimpiskajās spēlēs izcīnījusi 6. vietu masu startā. 2013.—2014. gada Pasaules kausa sezonā kļuva par līderi sezonas otrajā pusē un arī uzvarēja kopvērtējumā.