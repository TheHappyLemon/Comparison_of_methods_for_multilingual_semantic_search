Valsis ar Baširu (ivritā: ואלס עם באשיר) ir 2008. gada Izraēlas animācijas filma, kuras režisors, scenārija autors, viens no producentiem un galveno lomu ierunātājiem ir Ari Folmans. Filma stāsta par Libānas kara veterānu, kurš cenšas atcereties savu pagātni. Citas lomas filmā ierunājuši Miki Leons, Ori Sivans un Jehezkels Lazarovs. Filmas pirmizrāde notika 2008. gada 13. maijā Kannu kinofestivālā.