Kanādas hokeja līga (angļu: Canadian Hockey League) ir lietussarga tipa organizācija, kas savā paspārnē aptver trīs nozīmīgākās Kanādas junioru hokeja līgas — Ontārio hokeja līgu, Kvebekas junioru hokeja līgu, kā arī Rietumu hokeja līgu. Šajās līgās visi spēlētāji ir 15 līdz 20 gadus veci. Katras sezonas izskaņā, kad visas trīs līgas ir noskaidrojušas to čempiones, šīs komandas, kā arī turnīra mājvietā spēlējošā komanda, aizvada turnīru, kurā noskaidro Memoriālā kausa ieguvēju, vienlaikus uzvarētājai kļūstot par Kanādas čempioni.