Sērfings (havajiešu: heʻe nalu, angļu: surfing) ir ūdens sporta veids, kurā, izmantojot sērfinga dēli, pārvietojas pa viļņiem. Pastāv vēl vairāki līdzīgi sporta veidi, piemēram, vindsērfings un kaitbords. Sērfošanas pirmsākumi meklējami Polinēzijā. Havaju salās sērfings ir daļa no pamatiedzīvotāju rituāliem, un daudzi no viņiem joprojām gatavo sērfinga dēļus. Eiropieši ar šo sporta veidu pirmo reizi saskārās 1767. gadā Taiti. Populārākās sērfošanas vietas mūsdienās ir Havajas, Kalifornijas piekraste, Austrālija. Eiropā ar to galvenokārt nodarbojas Portugāles krastos. Sērfošanas sacensības pirmoreiz olimpiskajās spēlēs iekļautas 2020. gada Tokijas olimpiskās spēles.