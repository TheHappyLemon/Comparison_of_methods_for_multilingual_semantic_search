"Bāskervilu suns" (angļu: The Hound of the Baskervilles) ir 1939. gada ASV mistērijas filma, kuras režisors ir Sidnijs Lenfīlds. Filma balstīta uz Artura Konana Doila tāda paša nosaukuma romānu. Filmā Šerloka Holmsa lomu atveido Bezils Retbouns, bet doktora Vatsona lomu Naidžels Brūss. Citas lomas atveido Ričards Grīns, Vendija Berija un Džons Keredīns. Šī ir pirmā no 14 Šerloka Holmsa filmām no 1939. līdz 1946. gadam, kurā lomas atveidoja Retbouns un Grīns. Filmas pirmizrāde notika 1939. gada 31. martā un to izplatīja 20th Century Fox. "Bāskervilu suns" tiek uzskatīta par vienu no vislabākajām filmām par Šerloku Holmsu. Tīmekļa vietnē Rotten Tomatoes filmai ir 91% vērtējums.