Braiens Harolds Mejs (angļu: Brian Harold May; dzimis 1947. gada 19. jūlijā Hemptonā, Apvienotajā Karalistē) ir angļu mūziķis, zināms kā rokgrupas Queen ģitārists. Viņš sarakstījis tādus grupas hitus kā Tie Your Mother Down, Fat Bottomed Girls, We Will Rock You, Who Wants to Live Forever un I Want It All. Rolling Stone žurnāls atzinis Meju par 39. visu laiku labāko ģitāristu. 80. gadu beigās un 90. gadu sākumā Fredija Merkūrija un sava tēva Harolda Meja nāves dēļ Mejs ieslīga depresijā. Viņam pat nācās uz laiku ārstēties klīnikā.