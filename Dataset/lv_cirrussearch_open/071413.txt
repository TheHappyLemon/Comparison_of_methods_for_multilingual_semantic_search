Sergejs Buturļins (krievu: Сергей Александрович Бутурлин; dzimis 1872. gada 22. septembrī, miris 1938. gada 22. janvārī) bija krievu ornitologs un medniecības speciālists. No 1898. gada līdz Pirmajam pasaules karam dzīvoja Alūksnē, kur strādāja par miertiesnesi. Viens no mūsdienu Krievijas ornitoloģijas pamatlicējiem, vairākas reizes devās ekspedīcijās uz Krievijas ziemeļiem un Sibīriju. Aprakstījis vairāk nekā 200 jaunu putnu sugu. Laikā, kad dzīvoja Alūksnē, veidoja Krievijas Impērijas putnu noteicēju. Darbs daļēji gāja bojā Oktobra revolūcijas laikā. Piedalījies medniecības likumu izveidē PSRS.