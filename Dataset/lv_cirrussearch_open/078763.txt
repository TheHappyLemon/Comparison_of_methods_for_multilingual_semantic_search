Bārdzīlīte (Panurus biarmicus) ir zvirbuļveidīgo putnu suga, kas apdzīvo tikai viena veida biotopus — plašus niedrājus lielā daļā Eirāzijas. Piemērotās vietās samērā parasta ligzdojoša suga arī Latvijā. Bārdzīlīte ir vienīgā suga bārdzīlīšu ģintī un bārdzīlīšu dzimtā (Panuridae). Ģenētiskie pētījumi pierāda, ka bārdzīlītei nav neviena tuva radinieka dziedātājputnu apakškārtā (Passeri).