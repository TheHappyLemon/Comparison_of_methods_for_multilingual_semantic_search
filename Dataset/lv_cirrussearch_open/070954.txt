Ziemeļmindanao (filipīniešu: Hilagang Mindanao, angļu: Northern Mindanao, sebuāņu: Amihanang Mindanao), arī X reģions (Region X), ir viens no Filipīnu reģioniem valsts dienvidos. Aizņem Mindanao salas ziemeļdaļas centru un iekļauj 5 provinces un 2 neatkarīgās pilsētas. Reģiona centrs un lielākā pilsēta ir Kagajana de Oro. Lielākā daļa iedzīvotāju ir sebuāņi, pēc konfesionālās piederības — katoļi.