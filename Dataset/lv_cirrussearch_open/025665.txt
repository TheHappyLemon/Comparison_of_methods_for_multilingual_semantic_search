"Betmens" ir supervaroņu filmu sērija. Tajā iekļautas dažādu režisoru atsevišķās "Betmena" filmu sērijas. Pirmās sērijveida filmas (katra sastāvēja no 15 nodaļām/sērijām) iznāca 1940. gados, pirmā filma iznāca 1966. gadā. 20. gadsimta nogalē iznāca Tima Bērtona un Džoela Šūmahera četru filmu sērija, savukārt no 2005. līdz 2012. gadam — Kristofera Nolana sērija. Vairākās filmās Betmens ir bijis viens no galvenajiem tēliem, tāpat vairākas filmas tikušas ieplānotas, tomēr nav uzfilmētas, kā arī ir iznākušas vairākas animācijas filmas par Betmenu.