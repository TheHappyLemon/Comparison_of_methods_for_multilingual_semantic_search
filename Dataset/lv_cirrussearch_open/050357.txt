Kiesti Kallio (Kyösti Kallio; dzimis Gustavs Kalliokangass (Gustaf Kalliokangas) 1873. gada 10. aprīlī, miris 1940. gada 19. decembrī) bija ceturtais Somijas prezidents (no 1937. līdz 1940. gadam). Viņš bija ievērojams Zemes apvienības (tagad Somijas Centra partija) vadītājs. Četras reizes Kallio bijis Somijas premjerministrs un sešas reizes Somijas parlamenta Eduskuntas priekšsēdētājs.