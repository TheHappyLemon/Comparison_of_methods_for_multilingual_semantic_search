Vairumtirdzniecība ir liela daudzuma vienveidīgu preču pārdošana, parasti tā ir saikne starp ražotājiem un mazumtirdzniecības tirgotājiem. Vairumtirdzniecības funkcijas izpilda vietējo tirgu tirdzniecības un iepirkšanas bāzes un mazumtirdzniecības organizāciju sadales noliktavas. Šīs noliktavas iepērk preces no ražošanas vairumbāzēm un nodrošina attiecīgās organizācijas mazumtirdzniecības uzņēmumu nepārtrauktu piegādi. Šo bāzu un noliktavu apgrozījums ir tā sauktā preču iekšējā izsniegšana. Preces bāzēs un noliktavās uzskaita mazumtirdzniecības cenās. Vairumtirdzniecības galvenais pamatposms ir vairumtirdzniecības bāzes, kuras iepērk un pārdod preces vairumā un uztur šīm vajadzībām preču noliktavas.