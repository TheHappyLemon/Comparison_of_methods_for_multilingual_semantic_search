Vilhelms Valters Frīdrihs Kempfs (vācu: Wilhelm Walter Friedrich Kempff; dzimis 1895. gada 25. novembrī, miris 1991. gada 23. maijā) bija 20. gadsimta vācu pianists, kurš bija specializējies 19. gadsimta klasicisma un romantisma mūzikā. Īpaši pazīstams kā Bēthovena, Šūberta un Šopēna darbu izpildītājs. Dzimis mūziķa ģimenē. Studēja Berlīnes Mūzikas akadēmijā. Regulāri koncertēja vairāk neķā sešdesmit gadus - no 1917. līdz 1981. gadam. Kempfs bija arī komponists un mūzikas pedagogs, viņa skolnieku vidū ir Jergs Dēmuss, Micuko Učida, Idila Bireta.