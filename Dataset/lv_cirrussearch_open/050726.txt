"Sarkanais pūķis" (angļu: Red Dragon) ir 2002. gada psiholoģisks trilleris, kas balstīts uz Tomasa Herisa tāda paša nosaukuma romānu. Filmas režisors ir Brets Ratners. Galvenās lomas atveido Entonijs Hopkinss, Edvards Nortons, Reifs Fainss, Hārvijs Keitels, Emilija Votsone, Mērija Luīza Pārkere un Filips Sīmors Hofmans. Filmas pirmizrāde notika 2002. gada 4. oktobrī. Filma veidota kā prīkvels 1991. gada filmai "Jēru klusēšana" un 2001. gada filmai "Hanibāls". Vils Greiems ir FIB aģents, kuram ir unikālas spējas noķert sērijveida slepkavas. Vilam tiek dots uzdevums noķert noslēpumainu slepkavu, kurš zināms pēc iesaukas "Zobu feja"; viņam šajā misijā palīdz ieslodzīts tiesu psihiatrs Hanibāls Lekters.