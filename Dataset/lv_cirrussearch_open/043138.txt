Krasnoslobodska (krievu: Краснослободск), arī Oša (mokšu: Ош) vai Jaksterekura (erzju: Якстерекуро ош), ir pilsēta Mordvijas Republikā Krievijas Federācijā. Krasnoslobodskas rajona administrativais centrs. 2017. gadā pilsētā dzīvoja 9,6 tūkstoši iedzīvotāju. Atrodas Mokšas upes krastos, 103 km uz rietumiem no Saranskas. Apdzīvotā vieta pirmo reizi rakstos minēta ap 1535. gadu. Pilsētas tiesības ieguva 1701. gadā, līdz 1780. gadam pilsēta saucās Krasnaja Sloboda (Красная Слобода).