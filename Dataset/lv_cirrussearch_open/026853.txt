Ipoha (malajiešu: Ipoh, ķīniešu: 怡保, Yí bǎo) ir Malaizijas štata Perakas galvaspilsēta un viena no lielākajām pilsētām valstī. Tā atrodas aptuveni 200 km uz ziemeļiem no Kualalumpuras un 130 km uz dienvidiem no Penangas pie ziemeļu—dienvidu automaģistrāles. Ipoha par Malaizijas vienu no galvenajām pilsētām attīstījās 19. gadsimta sākumā līdz ar plaukstošo alvas ieguves industriju. Britu koloniālajā ērā Ipoha bija Malaizijas otra lielākā pilsēta un tā tika izmantota administratīviem mērķiem. Pilsētas centrā atrodas raksturīgas vietējās arhitektūras veikalu ēkas, kā arī vairākas vēsturiskas ēkas no Britu koloniālā laikmeta, kā, piemēram, dzelzceļa stacija, pilsētas dome un tiesas ēka.