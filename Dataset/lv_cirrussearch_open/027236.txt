"Selma" (angļu: Selma) ir 2014. gada amerikāņu vēsturiskā drāma, kuras režisore ir Ava Davernaja. Filma ir par 1965. gada gājieniem no Selmas uz Montgomeri, lai tiktu ļauts balsot afroamerikāņiem. Tajā galvenās lomas attēlo Deivids Ojelovo, Toms Vilkoinsons, Karmena Ejogo, Tims Rots un Opra Vinfrija. "Selma" pirmizrāde notika 2014. gada 11. novembrī Amerikas Kinoinstitūta rīkotajā festivālā, kinoteātros ASV filmas pirmizrāde notika 2014. gada 25. decembrī. AFI to nosauca par vienu no desmit gada labākajām filmām. Tā ir nominēta Amerikas Kinoakadēmijas balvai divās nominācijās — kā labākā filma un par labāko dziesmu.