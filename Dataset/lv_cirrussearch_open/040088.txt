Psycho-Pass (japāņu: サイコパス, Saiko Pasu, saukts arī "Psihopāta pase") ir 2012. gada Japānas zinātniskās fantastikas anime seriāls, kuru veidojusi kompānija Production I.G. Seriālu ir režisējuši Naojoši Shiotani un Katsujuki Motohiro. Scenārija autors ir Gens Urobuči. Anime veidotāji iedvesmojušies no vairākām rietumu pasaules filmām, tai skaitā "Losandželosa konfidenciāli", "Īpašais ziņojums", "Gataka" un "Pa asmeni skrejošais". Seriāla pirmā sezona saņēma pozitīvus kritiķu novērtējumus, savukārt otrā — pārsvarā negatīvus. 2015. gadā izdota anime filma Psycho-Pass: The Movie.