Svetlana Škoļina (krievu: Светлана Владимировна Школина; dzimusi 1986. gada 9. martā) ir krievu vieglatlēte, startē augstlēkšanas sacensībās. Divas reizes piedalījusies olimpiskajās spēlēs (2008, 2012). 2012. gadā Londonā ar rezultātu 2,03 m izcīnīja bronzas medaļu, pēc gada Pasaules čempionātā ar šādu rezultātu izcīnījusi uzvaru. Pirms tam sekmīgi startējusi junioru līmenī, kļūdama par Eiropas junioru un U-23 čempioni. 2019. gada februārī S. Škoļina tika atzīta par vainīgu dopinga lietošanā un diskvalificēta uz četriem gadiem. Par dopinga lietošanu atņemtas abas nozīmīgākās medaļas: bronza 2012. gada olimpiskajās spēlēs un zelta medaļa 2013. gada Pasaules čempionātā.