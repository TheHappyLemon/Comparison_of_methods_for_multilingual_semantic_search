Vācijas marka (vācu: Deutsche Mark, saīsin. — DM, kods — DEM) bija Rietumvācijas (1948—1990) un vēlāk Vācijas (1990—2002) nacionālā valūta. Viena marka atbilda 100 feniņiem. Līdz ar Vācijas pievienošanos Eirozonai, kas notika 2002. gadā, Vācijas markas vietā tika ieviests eiro. Marka kā vienots valūtas nosaukums Vācijā ieviests kopš 1871. gada, kad notika Vācijas apvienošana. Mūsdienu Vācijas marka tika izlaista un ieviesta kā nacionālā valūta Vācijā pēc Otrā pasaules kara, pakāpeniski aizvietojot reihsmarku. Vācijai pievienojoties Eirozonai 2002. gadā, eiro kļuva par tās nacionālo valūtu. Maiņas kurss bija 1,95583 Vācijas marka — 1 €.