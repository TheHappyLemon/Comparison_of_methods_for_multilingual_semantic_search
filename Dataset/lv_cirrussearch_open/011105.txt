Stobrs (angļu: barrel) ir šaujamieroča vai cita ieroča pamatdaļa — caurule, parasti metāla, caur kuru tiek izlaista kontrolēta eksplozija, lai dzītu uz priekšu (impulsu dod šaujampulvera gāzes, saspiests gaiss vai cits dzinējmateriāls), ārā no gala lodi (lādiņu, granātu, mīnu) vajadzīgajā virzienā un piešķirtu tai vajadzīgo sākuma ātrumu. Stobra garumam ir liela nozīme šaušanas tālumā, proti, jo garāks stobrs, jo ilgāku laiku pulvera lādiņš var degt, piešķirot lodei vai lādiņam vajadzīgo pirmātrumu. Šo garumu nosaka ar ballistikas palīdzību.