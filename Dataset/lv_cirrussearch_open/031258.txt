Šis raksts ir par misiju. Par filmu skatīt rakstu Apollo 13 (filma). Apollo 13 bija ASV Nacionālā aeronautikas un kosmosa administrācijas (NASA) Apollo programmas pilotējamais kosmosa kuģis. Tā bija trešā misija ar mērķi nolaisties uz Mēness. Lidojums tika sākts 1970. gada 11. aprīlī; apkalpe bija Džeimss Lovels, Džons Svaigerts un Freds Heiss. Divas dienas pēc starta servisa moduļa skābekļa tvertnē notika sprādziens. Nolaišanās uz Mēness tika atcelta; tā vietā komanda aplidoja apkārt Mēnesim un 17. aprīlī atgriezās uz Zemes.