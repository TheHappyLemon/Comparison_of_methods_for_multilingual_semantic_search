Damarkuss Lemonts Bīzlijs (angļu: DaMarcus Lamont Beasley, dzimis 1982. gada 24. maijā) ir bijušais ASV futbolists, spēlēja pussarga pozīcijā, bijis ASV futbola izlases dalībnieks. Savas karjeras sākumā pārstāvējis MLS komandas Losandželosas "Galaxy" un Čikāgas "Fire". 2004. gadā pievienojies Nīderlandes komandai PSV Eindhoven. 10 gadus spēlējis ārzemju klubos Nīderlandē, Anglijā, Skotijā, Vācijā un Meksikā. 2014. gadā atgriezies MLS un pievienojies Hjūstonas "Dynamo". Savu karjeru noslēdzis pēc 2019. gada sezonas. ASV futbola izlases sastāvā laika posmā no 2001. līdz 2017. gadam aizvadījis 126 mačus un guvis 17 vārtus. Piedalījies 2002., 2006., 2010. un 2014. gada FIFA Pasaules kausā. Ar izlasi uzvarējis piecos CONCACAF Zelta kausos.