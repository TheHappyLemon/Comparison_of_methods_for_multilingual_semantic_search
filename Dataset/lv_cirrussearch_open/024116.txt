"Likums un kārtība" (angļu: Law & Order: Criminal Intent) ir ASV policijas procesuālās televīzijas seriāls, kura autors ir Diks Volfs. To pārraidīja NBC (1.—6. sezona) un USA Network (7.—10. sezona) televīzijas kanāls laikā no 2001. gada 30. septembra līdz 2011. gada 26. jūnijam. Seriālam kopumā ir iznākušas 10 sezonas (195 sērijas). Šis ir otrais no Volfa sekmīgā seriāla "Likums un kārtība" atvasinātajiem seriāliem. Seriāla darbība notiek Ņujorkā, kur tas arī ir filmēts. Seriāls ir par Ņujorkas policijas departamenta Īpašo lietu vienības detektīviem. Galvenās lomas seriālā attēlo Vinsents D'Onofrio un Katrīna Erbe, kas ir galvenie izmeklētāji gandrīz visā seriālā. Bieži seriālā attēlotie noziegumi ir bijuši no reālām lietām, kas nesen bijušas aktuālas, tomēr nozieguma motīvi un noziedznieki var būt citi. Seriāls saņēmis vairākas nominācijas un apbalvojumus.