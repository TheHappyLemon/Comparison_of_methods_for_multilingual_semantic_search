Glens Deivids Vīlens (angļu: Glenn David Whelan; dzimis 1984. gada 13. janvārī) ir Īrijas futbola treneris un bijušais futbolists, spēlējis pussarga pozīcijā, pārstāvējis Īrijas futbola izlasi. Lielu daļu savas karjeras pavadījis Anglijas Premjerlīgas komandā Stoke City, kur deviņu sezonu laikā kopumā aizvadījis 338 mačus. Īrijas futbola izlasi pārstāvējis no 2008. līdz 2019. gadam, kopumā 91 mačā gūstot 2 vārtus. Pārstāvējis izlasi 2012. un 2016. gada Eiropas čempionātā.