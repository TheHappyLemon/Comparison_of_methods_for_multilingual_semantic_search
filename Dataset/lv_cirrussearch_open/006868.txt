Šis raksts ir par apdzīvotu vietu. Par upi skatīt rakstu Liepna (upe). Liepna ir apdzīvota vieta Alūksnes novada Liepnas pagastā, pagasta centrs. Izvietojusies Liepnas upes krastos autoceļu P41 un P42 krustojumā 34 km no novada centra Alūksnes un 233 km no Rīgas. Apdzīvotā vieta izveidojusies pēc 1840. gada pie Lipnas muižas centra. 1926. gadā Liepnai piešķīra biezi apdzīvotas vietas statusu. Liepnā atrodas pagasta pārvalde, 2 veikali, pamatskola, tautas nams, bibliotēka, ambulance, trīs baznīcas (katoļu, luterāņu, pareizticīgo). Līdz 2018./2019. gada mācību gadam atradās arī internātpamatskola.