"Mēs nopirkām zoodārzu" (angļu: We Bought a Zoo) ir 2011. gada ASV drāma, kuras režisors, kā arī viens no scenārija autoriem un producentiem ir Kemerons Krovs. Galvenās lomas atveido Mets Deimons, Skārleta Johansone, Tomass Heidens Čērčs, Patriks Fudžits, Kolins Fords un Elle Faninga. Filmas pirmizrāde notika 2011. gada 23. decembrī. Filmā atraitnis Bendžamins Mī iegādājas novecojušu zoodārzu un sāk to atjaunot, lai atkal atvērtu citiem cilvēkiem.