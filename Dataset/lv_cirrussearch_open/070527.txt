Frederiks Pasī (franču: Frédéric Passy; dzimis 1822. gada 20. maijā, miris 1912. gada 12. jūnijā) bija Francijas ekonomists, diplomāts un miera aktīvists. Viņš bija viens no galvenajiem Starpparlamentu savienības dibinātājiem, kā arī Pirmā Pasaules Miera kongresa galvenais organizators. Lielu uzmanību pievērsa diplomātiskajiem risinājumiem konfliktu novēršanā. 1901. gadā viņš ieguva Nobela miera prēmiju “par viņa darbu mūža garumā starptautiskajās miera konferencēs, diplomātijā un arbitrāžās”. Vēl šajā gadā Nobela miera prēmija tika pasniegta Anrī Dinānam. Abi bija pirmie, kas šo apbalvojumu izpelnījās.