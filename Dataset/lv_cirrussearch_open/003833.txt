Zilke Špīgelburga (vācu: Silke Spiegelburg; dzimusi 1986. gada 17. martā Georgsmarienhutē, Vācijā) ir profesionāla vācu vieglatlēte, startē kārtslēkšanas sacensībās. Viņas vecākais brālis Ričards Špīgelburgs arī ir kārtslecējs. 2001. gada Pasaules jaunatnes čempionātā viņa uzvarēja ar pārvarētajiem 4,00 metriem. 2006. gada Eiropas čempionātā viņa ierindojās 6. vietā. 2009. gada Eiropas čempionātā telpās viņa izcīnīja sudraba medaļu. Tāda paša kaluma medaļu viņa izcīnīja 2010. gada Eiropas čempionātā. Piedalījusies divās Olimpiskajās spēlēs (2004, 2008).