Nikolajs Buharins (krievu: Николай Иванович Бухарин; dzimis 1888. gada 9. oktobrī, miris 1938. gada 15. martā) bija krievu izcelsmes padomju politiķis, marksisma teorētiķis un ekonomists. PSKP CK loceklis no 1917. līdz 1934. gadam, Komunistiskās partijas galvenās avīzes "Pravda" galvenais redaktors no 1918. līdz 1929. gadam, Kominternes darbinieks. Pēc Ļeņina nāves pieslējās Staļinam cīņā pret t.s. kreiso opozīciju Trocka vadībā. Vēlāk apvainots kā viens no labējās opozīcijas līderiem, 1938. gada martā Maskavas procesos tiesāts paraugprāvā un sodīts ar nāvi.