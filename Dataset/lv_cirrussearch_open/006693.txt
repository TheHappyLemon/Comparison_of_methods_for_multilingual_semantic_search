Luidži Rusolo (itāļu: Luigi Russolo; 1885-1947) bija Itālijas komponists, viena no pazīstamākajām personībām pēckara avangarda mūzikā. Zināms kā viens no pirmajiem trokšņu mūzikas komponistiem, tāpat ir viens no pirmajiem elektroniskās mūzikas teorētiķiem. Luidži Rusolo mūzikā ieviesa "trokšņu mākslu", t.i., izveidoja ierīces trokšņu radīšanai pēc dabisko trokšņu (metālisku priekšmetu sišana, durvju aizciršanās, pūļa murdoņa) parauga. Atkarībā no iegūtās skaņas šīs ierīces dēvēja par "šņācekļiem", "kaucekļiem", "sprādzekļiem", "skrāpekļiem" utt.