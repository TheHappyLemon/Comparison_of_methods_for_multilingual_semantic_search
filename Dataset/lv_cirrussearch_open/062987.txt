Džons Donalds Badžs (angļu: John Donald Budge; dzimis 1915. gada 13. jūnijā, miris 2000. gada 26. janvārī) bija amerikāņu tenisists, pirmais Grand Slam uzvarētājs tenisa vēsturē (1938), četrpadsmitkārtējs Grand Slam turnīru uzvarētājs vienspēļu, vīriešu dubultspēļu un jaukto dubultspēļu sacensībās, divkārtējs Deivisa kausa ieguvējs ASV izlasē (1937, 1938), vairākkārtējs "profesionālo Grand Slam" turnīru (Vimbldonas, ASV un Francijas profesionālais čempionāts) uzvarētājs vienspēlēs un dubultspēlēs (1939—1953). Starptautiskās tenisa slavas zāles biedrs kopš 1964. gada.