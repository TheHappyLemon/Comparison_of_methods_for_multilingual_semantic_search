Medvednica (horvātu: Medvednica) ir 1035 metrus augsts kalnu masīvs 228.26 km2 platībā, kas atrodas uzreiz uz ziemeļiem no Horvātijas galvaspilsētas Zagrebas. Iecienīta Zagrabas iedzīvotāju atpūtas vieta. 63% no kalnu masīva klāj meži. Masīva augstākā virsotne ir Sļeme, uz kuras uzbūvēts televīzijas tornis. Masīva austrumu un ziemeļu nogāzēs ierīkotas kalnu slēpošanas trases. Uz Sļemi ved šoseja un pacēlājs. Kalnu masīvā atrodas vairāk nekā 7 kilometrus garā Veternicas ala, 15. gadsimta Zrīnu raktuves, kā arī 13. gadsimta Medvedgradas pils. 16. gadsimtā pie Medvedicas sākās Matijas Gubeca sacelšanās.