Šerloks Holmss (angļu: Sherlock Holmes, izrunā: [ˈʃɜːrlɒk ˈhoʊmz]) ir britu rakstnieka Artura Konana Doila radīts romānu un stāstu tēls, kas 19. gadsimta beigās un 20. gadsimta sākumā strādā Londonā par privātdetektīvu. Specifiskais Šerloka Holmsa tēlam ir viņa darba metode, kas balstīta uz detaļu ievērošanu un loģisku secinājumu izdarīšanu (tā saukto dedukcijas metodi). Šerloks Holmss līdz mūsdienām ir saglabājies kā simbols analītiski racionālajai domāšanai. Vairums grāmatu par Šerloku Holmsu ir rakstītas pirmajā personā no doktora Vatsona skatu punkta. Pirmo reizi Šerloka Holmsa tēls parādās darbā “Etīde purpura toņos”, kas tika publicēts 1887. gada 1. decembrī.