Palmīra (aramiešu: ܬܕܡܘܪܬܐ, Tedmurtā ; arābu: تدمر, Tadmor; ivritā: תַּדְמוֹר, Tdmor; sengrieķu: Παλμύρα) ir sena semītiešu pilsēta mūsdienu Sīrijas teritorijā. Atrodas 210 km attālumā no Damaskas. Pilsēta tikusi pieminēta ebreju Bībelē, Asīrijas valdnieku annālēs, atradusies Seleikīdu un Romas impērijas sastāvā. Viens no nozīmīgākajiem kultūras centriem antīkajā pasaulē. Pilsēta pieminēta tikusi jau 19. gadsimtā p.m.ē. 3. gadsimtā p.m.ē. guvusi ievērību, kad caur to sāka vest viens no galvenajiem austrumu-rietumu tirdzniecības ceļiem. Palmīra uzcelta oāzē, pusceļā starp Vidusjūru rietumos un Eifratu austrumos. Palīdzēja savienot Romu ar Divupi un Austrumiem. Pilsētā ir vairāki ievērojami tempļi, pieminekļi. Arhitektūrā un mākslā apvienots grieķu un romiešu stils ar vietējām tradīcijām. 1929.-1932. gadā pilsēta tika pilnībā pamesta. 1980. gadā Palmīra tikusi iekļauta UNESCO Pasaules mantojuma sarakstā, kopš 2013. gada atrodas arī apdraudēto Pasaules mantojuma objektu sarakstā. 2015. gada maijā senā pilsēta nonāca Islāma valsts kaujinieku kontrolē, daļa pilsētas arheoloģisko pieminekļu tika iznīcināti.