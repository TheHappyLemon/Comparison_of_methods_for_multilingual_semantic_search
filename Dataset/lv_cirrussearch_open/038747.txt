Artūrs Onegērs (franču: Arthur Honegger; dzimis 1892. gada 10. martā; miris 1955. gada 27. novembrī) bija šveiciešu komponists, kurš dzimis un lielu mūža daļu pavadījis Francijā. Grupas Les Six dalībnieks. Studējis Parīzē pie Šarla Marī Vidora un Vensāna d'Endī. Visražīgāk strādāja starp abiem pasaules kariem. 2. pasaules kara laikā darbojās Pretošanās kustībā. Sarakstījis 5 simfonijas, 7 oratorijas, 7 operas, 19 baletus, 3 operetes, simfonisko, kamermūziku un klavierkompozīcijas, mūziku filmām un teātra izrādēm.