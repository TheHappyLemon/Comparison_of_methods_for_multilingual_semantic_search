Žeroms Boatengs (Jérôme Boateng, izrunā: [ʒeˈʁoːm bo.aˈtɛŋ]; dzimis 1988. gada 3. septembrī) ir Ganas izcelsmes Vācijas futbolists un Vācijas izlases dalībnieks. Kopš 2024. gada Boatengs spēlē Itālijas A sērijas komandā Salernitana. 2009. gadā ar Vācijas U19 izlasi izcīnīja Eiropas čempiona titulu, bet 2010. gadā Vācijas pieaugušo izlasē izcīnīja trešo vietu FIFA Pasaules kausā. 2011. gadā Manchester City sastāvā ieguva FA kausu. Vācijas futbola izlasē Boatengs debitēja 2009. gada 10. oktobrī spēlē pret Krievijas izlasi. Viņš kļuva par pirmo Vācijas izlases futbolistu, kas savā debijas spēlē tika noraidīts no laukuma. Vācijas izlases sastāvā bija 2010. gada FIFA Pasaules kausā, 2012. gada Eiropas čempionātā, 2014. gada FIFA Pasaules kausā un 2016. gada Eiropas čempionātā. Žeroma pusbrālis Kevins Prinss Boatengs pārstāv Ganas izlasi.