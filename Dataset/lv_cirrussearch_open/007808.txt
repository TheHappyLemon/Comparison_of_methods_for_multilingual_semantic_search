Ortīdu kārta (latīņu: Orthida) ir slēdzenes pleckāju kārta. Čauliņas monolītas vai porainas ar vienkāršiem, parasti īsiem brahioforiem slīpu plātnīšu veidā, vai arī ar papildus čaulas vielu, kas nereti izveido nototiriālo platformu. Slēdzenes izaugums vienkāršs, zema valnīša, plānas vertikālas plāksnītes vai, retāk, noapaļotas ribas veidā. Reizēm tas var būt ar zobainu mioforu vai spārnveida. Zobi un zobu plātnes parasti ir labi attīstīti; reizēm ir spondīlijs vai pseidospondīlijs. Deltīdija un hilīdija parasti nav. Čauliņas ir klātas ribiņām, vilnīšiem, retos gadījumos gludas. Ortīdu kārtas pārstāvji dzīvoja no apakšējā kembrija līdz augšējam permam.