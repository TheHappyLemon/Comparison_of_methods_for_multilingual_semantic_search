Turku un Pori lēne (somu: Turun ja Porin lääni, zviedru: Åbo och Björneborgs län) bija Zviedrijas Karalistes (1634–1811) lēne, vēlāk Somijas lielhercogistes guberņa (1811–1917), tolaik devēta par Turku-Pori (Abo-Bjerneborgas) guberņu (krievu: Або-Бьёрнеборгская губерния). Tās centrs bija Turku (Obu) pilsēta. Pēc 1917. gada Somijas Republikas sastāvā to latviski dēvēja par Turku un Pori apgabalu. 1974. gadā tās platība bija 23 tūkstoši km², iedzīvotāju skaits — 693 tūkstoši, tostarp 57 % pilsētu iedzīvotāju. Pēc administratīvās reformas 1997. gadā tā kļuva par Rietumsomijas provinces (Länsi-Suomen lääni, Västra Finlands län) daļu, ko pēc 2011. gada reformas sadalīja Dienvidrietumsomijas (Īstās Somijas) un Satakuntas reģionos. 1856. gada ģeogrāfiskā kartiņa Turku un Pori lēnes karte (1890) Abo-Bjerneborgas guberņa (1913) Turku un Pori lēne Otrā pasaules kara laikā (1942–1944)