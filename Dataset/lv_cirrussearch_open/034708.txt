Čārlzs Benedikts Einslijs (angļu: Charles Benedict Ainslie; dzimis 1977. gada 5. februārī), pazīstams kā Bens Einslijs (Ben Ainslie), ir britu burātājs. Visu laiku panākumiem bagātākais burātājs olimpisko spēļu vēsturē. Izcīnījis medaļu piecās olimpiskajās spēlēs pēc kārtas no 1996. līdz 2012. gada olimpiskajām spēlēm, pēdējās četrās izcīnot zelta medaļu. Einslijs ir pirmais burātājs, kas piecas reizes izcīna medaļu dažādās olimpiskajās spēlēs, trešais, kas izcīna piecas medaļas olimpiskajās spēlēs, kā arī otrais, kas izcīna četras zelta medaļas. 2012. gada olimpiskajās spēlēs Einslijs bija pirmais, kas Lielbritānijā stafetē nes olimpisko lāpu, tāpat viņš nesa savas valsts karogu noslēguma ceremonijā. Ar panākumiem startējis arī pasaules čempionātā, kur izcīnījis astoņas zelta un četras bronzas medaļas. Četras reizes (1998, 2002, 2008, 2012) atzīts par gada labāko burātāju pasaulē.