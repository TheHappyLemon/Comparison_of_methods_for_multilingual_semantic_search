Husepe de Ribera (Jusepe de Ribera, spāņu: José de Ribera; dzimis 1591. gada 12. janvārī, miris 1652. gada 2. septembrī), saukts arī par Hosē de Ribera un Spanjoleto (Lo Spagnoletto, "mazais spānis"), bija spāņu gleznotājs, kurš ražīgāko mūža daļu pavadīja tolaik Spānijai piederošajā Neapolē. Ietekmējies no Karavadžo, strādājis tenebrisma tehnikā. Daudzas de Riberas gleznas saglabājušās Prado muzejā, Madridē un Neapolē. Bieži gleznojis mitoloģijas, Bībeles un Svēto mocekļu attēlus. Dažkārt gleznu sižeti ir visai naturālistiski.