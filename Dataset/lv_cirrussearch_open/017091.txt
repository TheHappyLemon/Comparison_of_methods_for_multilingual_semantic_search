Nacionālā aleja (angļu: National Mall) ir parks ASV galvaspilsētas Vašingtonas centrā. Parku pārvalda nacionālais parku serviss (National Park Service). Parku ik gadu apmeklē aptuveni 24 miljoni cilvēku. Nacionālajā alejā atrodas ASV Kapitolijs, dažādi muzeji, pieminekļi un citi objekti. Tāpat parks ir populāra protestu un mītiņu vieta, 1963. gadā Mārtins Luters Kings tajā teica runu I Have a Dream. Nacionālajā alejā notiek arī dažādi ikgadēji festivāli, piemēram, martā gaisa pūķu festivāls.