Golemgrada (maķedoniešu: Голем Град), saukta arī Čūsku sala (maķedoniešu: Змиски Остров) ir 20 ha liela, mūsdienās nepadzīvota Prespas ezera sala Ziemeļmaķedonijas galējos dienvidrietumos, dažus kilometrus no Albānijas un Grieķijas robežas. Tulkojumā no maķedoniešu valodas salas nosaukums ir Lielā pilsēta. Salas krasti lielākoties ir 20 līdz 30 metrus augstas klintis. Uz Golemgradas salīdzinoši nelielā platībā atrodas ievērojams daudzums kultūras pieminekļu - gan no Senās Romas, gan viduslaikiem. Pēdējie salas iedzīvotāju bija mūki, kas to pameta 20. gadsimta vidū. Kopš 2008. gada sala ir pieejama tūristiem.