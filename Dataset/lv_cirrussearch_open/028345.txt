Azhara Universitāte (arābu: جامعة الأزهر (الشريف), Jāmiʻat al-Azhar (al-Sharīf)) ir publiska universitāte Kairā, Ēģiptē. Galvenais arābu literatūras un islāma mācību centrs. Centrs atrodas Azhara mošejā. Tiek uzskatīta par sunnītu islāma prestižāko universitāti. To 970. vai 972. gadā kā medresi dibināja Fatimīdu kalifāts. Šī bija viena no pirmajām universitātēm pasaulē. Viena no senākajām universitātēm, kuras darbība nav beigusies. 1961. gadā tika iegūts universitātes statuss. Nākamajā gadā tikušas uzņemtas pirmās sievietes.