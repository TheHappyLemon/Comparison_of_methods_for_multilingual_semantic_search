Donalds Maknikols Saterlends (angļu: Donald McNichol Sutherland, dzimis 1935. gada 17. jūlijā) ir kanādiešu kinoaktieris. Viņš ir spēlējis lomas vairāk nekā 100 televīzijas un kinofilmās. Ievērojamās lomas ir bijušas filmās "Kazanova" (Fellini's Casanova), "Lazarete", Klute, Don't Look Now, Invasion of the Body Snatchers, "Kenedija slepkavām pa pēdām", "Vienkāršie cilvēki" (Ordinary People), "Itālijas variants", "Aukstais kalns", "Lepnums un aizspriedumi", "Bada spēles" un "Bada spēles: Spēle ar uguni". Divas reizes ir ieguvis Zelta globusa balvu: 1995. gadā kā labākais otrā plāna aktieris televīzijas filmā Citizen X, bet 2002. gadā tādu pašu apbalvojumu par lomu biogrāfiskajā televīzijas filmā Path to War. Par lomu filmā Citizen X saņēmis arī Emmy balvu. 2011. gadā Saterlendam piešķirta zvaigzne Holivudas Slavas alejā. 2017. gadā saņēmis Kinoakadēmijas goda balvu. Donalds Saterlends ir aktiera Kīfera Saterlenda tēvs.