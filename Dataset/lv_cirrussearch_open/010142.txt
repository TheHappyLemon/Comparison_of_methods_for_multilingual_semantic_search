Eiropas koledža (angļu: College of Europe, franču: Collège d'Europe) ir neatkarīgs augstskolas mācību institūts, kas katru gadu uzņem augstskolu beidzējus, lai ļautu vienu gadu padziļināti nodarboties ar Eiropas Savienības studijām. Institūts ir dibināts 1949. gadā. Eiropas koledžā tiek pieņemti studenti, kas ir jau ieguvuši augstāko izglītību ekonomikas, tiesību vai politikas zinātnēs un kuriem ir pietiekošas zināšanas abās studiju valodās — angļu un franču.