Spironolaktons jeb aldaktons ir diurētisks medikaments, kas pieder pie kālijsaudzējošo diurētiķu grupas. Tas kavē aldosterona un citu mineralokortikoīdu iedarbību uz nieru kanāliņiem. Ķīmiski spironolaktons pieder pie steroīdiem. Pie steroīda "skeleta" 17. oglekļa atoma tam pievienots γ-laktona gredzens, turklāt tas pievienots tā, ka abiem cikliem ir viens kopīgs oglekļa atoms — šādus savienojumus sauc par spiro tipa savienojumiem. No tā cēlies preparāta nosaukums. Bez tam pie steroīda 7. atoma tam pievienota sēru saturošā acetiltiogrupa. Lieto esenciālas hipertensijas ārstēšanai; tūskas, hipokaliēmijas, Konna sindroma ārstēšanai.