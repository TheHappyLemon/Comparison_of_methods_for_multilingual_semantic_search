RTL Group ir Luksemburgā bāzēts plašsaziņas līdzekļu uzņēmums, kam pieder vairāk nekā 60 TV kanāli, 30 radiostacijas un 8 straumēšanas platformas 8 Eiropas valstīs (tās ir Beļģija, Francija, Horvātija, Luksemburga, Nīderlande, Spānija, Ungārija, Vācija). RTL Group ir kompānijas Bertelsmann meitas uzņēmums, kas kotējas Frankfurtes fondu biržā un ir tās indeksa MDAX sastāvdaļa. RTL Group ražo arī saturu globālajam tirgum, tostarp televīzijas šovus un seriālus. Tai pieder tādi zīmoli kā "X Faktors", Pop Idol, Good Times, Bad Times, The Price Is Right, Family Feud un The Bill.