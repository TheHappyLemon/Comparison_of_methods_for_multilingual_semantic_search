Mo Thebums (angļu: Mo Tae-Bum, hangils: 모태범; dzimis 1989. gada 15. februārī Seulā, Dienvidkorejā) ir dienvidkorejiešu ātrslidotājs. Nacionālā līmenī startē kopš 2004. gada, taču starptautiskajā sacensību apritē ir kopš 2005. gada. 2006. gadā izcīnīja divas zelta medaļas Pasaules junioru čempionātā 500 un 1000 m distancēs. Pēc tam līdz 2009. gadam neguva uzvaras lielajās sacensībās. 2009. gadā kļuva par divkārtēju Ziemas Universiādes čempionu 1000 un 1500 m distancēs. Piedalījies 2010. gada ziemas olimpiskajās spēlēs. Tajās izcīnīja vienu zelta un sudraba medaļu. Kļuva par čempionu 500 m distancē, taču divreiz garākā distancē izcīnīja sudraba medaļu.