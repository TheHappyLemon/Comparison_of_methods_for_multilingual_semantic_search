Ibrahims I (osmaņu turku valodā: ابراهيم اول‎ — İbrâhîm-i evvel) (1612. gada 5. novembrī — 1648. gada 12. augustā) bija Osmaņu impērijas sultāns no 1640. līdz 1648. gadam. Viņš bija dzimis Stambulā kā Ahmeda I dēls. Viņa māte bija grieķiete. Neoficiāli viņu dēvēja par Ibrahimu trako (turku: Deli İbrahim, jo viņš bija garīgi slims. 1645. gadā Ibrahims I uzsāka karu ar Venēciju par Krētas salu, tomēr nenodzīvoja līdz kara beigām. Viņš aplika ar nodokļiem baznīcu. Tā rezultātā pret viņu radās sazvērestības, kuras rezultātā viņš tika nožņaugts 1648. gada 12. augustā.