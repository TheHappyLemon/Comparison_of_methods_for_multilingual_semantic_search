jQuery ir starpplatformu JavaScript bibliotēka, kas izstrādāta, lai vienkāršotu HTML klientpuses skriptošanu. jQuery pašlaik ir izmantotākā JavaScript bibliotēka, tā ir uzstādīta 65% no 10 miljoniem visvairāk apmeklētāko mājaslapu. jQuery sintakse izstrādāta tā, lai būtu vieglāk pārvietoties dokumentā, atlasīt DOM elementus, veidot animācijas. jQuery ir atvērtā pirmkoda programmatūra, kas licencēta saskaņā ar MIT licenci.