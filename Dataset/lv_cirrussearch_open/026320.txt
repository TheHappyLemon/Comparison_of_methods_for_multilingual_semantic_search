Dāņu šaurumi jeb Baltijas šaurumi ir triju paralēlu jūras šaurumu sistēma, kas caur Kategatu un Skageraku savieno Baltijas jūru ar Ziemeļjūru. Sastāv no trijiem šaurumiem: Ēresunds starp Zēlandes salu rietumos un Skandināvijas pussalas Zviedrijas krastu austrumos; Lielais Belts starp Fīnas salu rietumos un Zēlandes un Lollānas salām rietumos; Mazais Belts starp Jitlandes pussalu rietumos un Fīnas salu austrumos. Pie Dāņu šaurumiem var pieskaitīt arī Femerbeltu starp Vācijai piederošo Fēmarnas salu un Lollānu. Šaurumi ir vienīgais ceļš, pa kuru notiek ūdens apmaiņa starp Baltijas jūru un Atlantijas okeānu. Intensīva kuģošanas artērija, kuģu satiksmi regulē starptautiskas konvencijas un nolikumi. Visus šaurumus šķērso autoceļu un dzelzceļa tilti, kas savieno Skandināviju ar pārējo Eiropu.