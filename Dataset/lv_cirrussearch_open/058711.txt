Mehmets Tobiass Šolls (vācu: Mehmet Tobias Scholl, dzimis 1970. gada 16. oktobrī) ir Vācijas futbola treneris un bijušais futbolists, spēlēja uzbrūkošā pussarga pozīcijā, bijis Vācijas futbola izlases dalībnieks. Savu lielāko daļu karjeras pavadījis Vācijas komandā Bayern Munich. Savas karjeras laikā uzvarējis UEFA kausa finālā 1996. gadā, UEFA Čempionu līgā 2001. gadā un izcīnījis astoņus Vācijas Bundeslīgas titulus. Vācijas futbola izlases sastāvā 1996. gadā kļuvis par Eiropas čempionu. Piedalījies arī 2000. gada Eiropas čempionātā.