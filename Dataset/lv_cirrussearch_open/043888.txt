Pičai Sundararadžans (Pichai Sundararajan, dzimis 1972. gada 12. jūlijā Madurajā) plašāk pazīstams kā Sundars Pičai (Sundar Pichai) ir Google Inc. un Alphabet Inc. izpilddirektors. Viņš ir atbildīgs par Google Inc. produktu izstrādi, tehnoloģisko stratēģiju un uzņēmuma ikdienas darbību. 2004. gadā pievienojās Google. 2015. gada 2. oktobrī Pičai tika nozīmēts kā Google Inc. izpilddirektors, par ko bija paziņots 2015. gada 10. augustā, līdz ar lēmumu par Alphabet Inc. izveidošanu kā Google mātes uzņēmumu. 2017. gada 24. jūlijā Alphabet Inc. paziņojumā presei tika atklāts, ka Sundars Pičai ir pieņemts Alphabet Inc. valdē un šis lēmums stājas spēkā no 2017. gada 19. jūlija. Peidžs un Brins paziņoja par atkāpšanos Alphabet vadītāju amatiem 2019. gada decembrī, un vadītāja pienākumus pildīs Sundars Pičai. Peidžs un Brins paliek Alphabet Inc līdzdibinātāji, darbinieki, valdes locekļi un kontrolpaketes īpašnieki.