Kitsekila (igauņu: Kitseküla) ir dzelzceļa pieturas punkts Igaunijā, Tallinā, dzelzceļa iecirknī Tallina—Ilemiste. Kitsekilas pieturas punkts atrodas 2,9 km attālumā no Tallinas Baltijas stacijas, 53,9 km attālumā no Aegvīdu un tajā pietur piepilsētas pasažieru elektrovilcienu maršruta Tallina—Aegvīdu—Tallina vilcieni. Starppilsētu pasažieru dīzeļvilcieni Kitsekilā apstāšanos neveic.. Kitsekilas pieturas punkts atklāts 2008. gada 10. novembrī, ar mērķi nodrošināt ērtu pārsēšanos no piepilsētas elektrovilcieniem uz Tallinas sabiedriskā transporta tramvaju un autobusu maršrutiem. Pieturas punktā izbūvētas divas malas platformas. Platformu augstums - 550 mm, garums - 30 m. Pasažieru iekāpšana un izkāpšana tiek veikta no vilciena sastāva pirmā vagona.