Vita (Viktorija) Semerenko (ukraiņu: Віта (Вікторія) Олександрівна Семеренко; dzimusi 1986. gada 18. janvārī Sumu apgabalā, Ukrainā) ir profesionāla ukraiņu biatloniste. Pasaules kausa posmos startē kopš 2006. gada. Izcīnījusi vairākas medaļas Eiropas čempionātā, 4 reizes kļuvusi par čempioni (trīs reizes stafetē un vienreiz iedzīšanā). Četras medaļas izcīnījusi Pasaules čempionātos: 2008. gadā Estešundā izcīnīja sudrabu stafetē, 2011. gadā Hantimansijskā ieņēma 3. vietu 15 km individuālajā distancē un 2012. gadā Rūpoldingā un 2013. gadā Nove Mesto ieņēma 3. vietu sprintā un 2. vietu stafetē Ukrainas komandas sastāvā. Piedalījusies 2010. gada ziemas olimpiskajās spēlēs Vankūverā, kur augstako vietu izcīnījusi stafetē — 6. vietu. 2014. gada ziemas olimpiskajās spēlēs izcīnīja bronzu sprintā. Viņas dvīņumāsa Valentīna Semerenko arī ir profesionāla biatloniste, arī viņa startēja vairākās olimpiskajās spēlēs un Pasaules čempionātos.