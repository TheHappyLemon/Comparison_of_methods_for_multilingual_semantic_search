Šis raksts ir par basketbola klubu. Par citām jēdziena Suns nozīmēm skatīt nozīmju atdalīšanas lapu. Fīniksas "Suns" (angļu: Phoenix Suns) ir profesionāls ASV basketbola klubs, kas bāzēts Fīniksā, Arizonas štatā, ASV. Klubs spēlē Nacionālās basketbola asociācijas Rietumu konferences Klusā okeāna divīzijā. Tas tika dibināts 1968. gadā un kopš dibināšanas brīža spēlē NBA. Savas pastāvēšanas vēsturē "Suns" nav izcīnījis nevienu NBA čempiontitulu, trīs reizes ir kļuvis par konferences uzvarētāju un 8 reizes — divīzijas čempionu. Mājas spēles komanda aizvada Footprint Center arēnā.