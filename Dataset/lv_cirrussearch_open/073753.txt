Šis ir Nobela prēmijas laureātu uzskaitījums pa valstīm. No 1901. līdz 2022. gadam Nobela prēmijas pasniegtas 615 reizes — 989 laureātiem (959 reizes — personām, 30 reizes — organizācijām). Daži laureāti saņēmuši Nobela prēmijas atkārtoti. Pavisam kopā ir 954 ir individuālas personas un 27 organizācijas, kas saņēmušas balvas. Šajā sarakstā laureāti ir iedalīti pa valstīm saskaņā ar informāciju Nobela prēmijas komitejas tīmekļa vietnē. Sarakstā nav izdalīti laureāti, kas balvu ieguvuši vieni paši vai kopā ar kādu citu. Daži laureāti ir uzskaitīti pie vairākām valstīm, ja oficiālajā mājaslapā tiek minētas vairākas valstis, kas saistītas ar laureātu. Ja valsts minēta tikai kā dzimšanas vieta, tad lai to norādītu, attiecīgajā sarakstā izmanto zvaigznīti (*). Šajā gadījumā dzimšanas vieta (valsts) ir minēta kursīvā pie citām valstīm, kur minēts laureāts (arī, ja dzimšanas vieta pašlaik atrodas citā valstī, nevis kā dzimšanas brīdī).