Fernando Fernandess - Savaters Martins (spāņu: Fernando Fernández-Savater Martín; dzimis 1947. gada 21. jūnijā) ir Basku Zemē dzimis spāņu filozofs, rakstnieks, žurnālists, esejists un sabiedrisks darbinieks. Iepriekš būdams Basku Zemes Universitātes ētikas profesors, 2017. gadā bija Madrides Universitātes filozofijas profesors. Sevi definē kā agnostiķi, anglofilu, apgaismības un Voltēra tradīciju aizstāvi. Sabiedriski aktīvs, vēršas pret nacionālismu. Iesaistījās kustībā ¡Basta Ya!. Viens no sociāli liberālās partijas Unión Progreso y Democracia dibinātājiem.