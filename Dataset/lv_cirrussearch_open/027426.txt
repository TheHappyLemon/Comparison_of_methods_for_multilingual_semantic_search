Darvozas grēda (tadžiku: қаторкӯҳи Дарвоз) ir viena no Pamira kalnu grēdām Tadžikistānā. Izvietojusies masīva rietumdaļā; stiepjas 200 km garumā starp Obihingou ieleju ziemeļos un Vandžas un Pandžas upēm dienvidos. Grēdas austrumdaļā pie Zinātņu Akadēmijas grēdas vidējais augstums ir ap 5480 m, rietumdaļā — 4950 m. Augstākā virsotne ir Arnavada smaile (6083 m). Grēda veidota no granītiem, metamorfajiem slāmekļiem. Nogāzēs stepe, paegļu audzes, augstāk — subalpīnās un alpīnās pļavas, virs 4200—4500 m — sniegs un ap 550 ledāji, kuru kopējā platība ir ap 520 km². Grēdas nosaukumu 1878. gadā piedāvāja Vidusāzijas pētnieks un ceļotājs Vasīlijs Ošaņins un tas atvasināts no vēsturiskā Darvozas novada nosaukuma, kura pamatā persiešu vārds دروازه‎ — ‘vārti’.