Dalmācija (horvātu: Dalmacija, izrunā: [dǎlmaːts͡ija]) ir vēsturisks reģions Horvātijā, kas atrodas Adrijas jūras austrumu krastā. Reģiona nosaukums cēlies no dalmatu cilts nosaukuma, kas dzīvoja šajā reģionā, pirms to iekaroja romieši. Dalmācijas teritoriālā platība ir aptuveni 12 tūkstoši km². Senās Romas laikā Dalmācijas province bija daudz lielāka. 2011. gadā iedzīvotāju skaits bija aptuveni 877 tūkstoši. Lielākā Dalmācijas pilsēta pēc iedzīvotāju skaita ir Splita. Dalmāciju veido četras županijas: Dubrovnikas-Neretvas županija; Splitas-Dalmācijas županija; Šibenikas-Kninas županija; Zadaras županija.