"Šerloka Holmsa privātā dzīve" (angļu: The Private Life of Sherlock Holmes) ir 1970. gada Apvienotās Karalistes un ASV piedzīvojumu kinokomēdija, kuras režisors ir Billijs Vailders. Filmā galvenās lomas atveido Roberts Stīvenss, Ženevjēva Pažē, Kolins Bleiklijs un Kristofers Lī. Filmā Šerloks Holmss un Doktors Vatsons uzņemas atrast jaunas noslēpumainas beļģietes Gabrielas pazudušo vīru. Filmas "Šerloka Holmsa privātā dzīve" pirmizrāde notika 1970. gada 29. oktobrī un to izplatīja United Artists. Filma saņēma pārsvarā pozitīvas kritiķu atsauksmes. Tīmekļa vietnē Rotten Tomatoes filmai ir 89% vērtējums. BBC seriāla "Šerloks" (2010—2017) autori Marks Getiss un Stīvens Mofats filmu "Šerloka Holmsa privātā dzīve" nosauca par seriāla iedvesmas avotu.