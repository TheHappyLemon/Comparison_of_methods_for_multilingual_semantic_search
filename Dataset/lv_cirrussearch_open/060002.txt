Manuels Sančiss Ontijvelo (spāņu: Manuel Sanchís Hontiyuelo, dzimis 1965. gada 23. maijā) ir bijušais Spānijas futbolists, spēlēja libero pozīcijā, bijis Spānijas futbola izlases dalībnieks. Visu savu karjeru pavadījis Real Madrid komandā. Kopumā visos turnīros aizvadījis vairāk nekā 700 mačus. Astoņas reizes bijis La Liga čempions, ieguvis divus Copa del Rey un piecus Supercopa de España, divas reizes uzvarējis UEFA Čempionu līgā, divas reizes UEFA kausā un vienreiz Starpkontinentālajā kausā. Spānijas futbola izlasi pārstāvējis 1990. gada FIFA Pasaules kausā un 1988. gada Eiropas čempionātā.