Holandes Berta (franču: Berthe de Hollande; dzimusi ap 1055. gadu, mirusi 1094. gada 15. oktobrī) bija Francijas karaļa Filipa I sieva un Francijas karaliene-konsorte. Viņas tēvs bija Florēns I, Holandes grāfs, māte - Saksijas Ģertrūde, Saksijas hercoga Bernarda II meita. Pēc tēva nāves 1061. gadā viņas māte, Saksijas Ģertrūde, apprecējās ar Robertu I, Flandrijas grāfu, sauktu par Frīzieti. 1072. gadā patēvs noslēdza miera līgumu ar Francijas karali Filipu I, pie kam viens no miera līguma nosacījumiem bija Bertas laulības ar Filipu. Tikai pēc deviņu gadu laulības Bertai piedzima dēls un troņmantinieks Luijs. Kā oficiāli ziņoja, tad viņa palika stāvoklī, pateicoties vientuļnieka Arnola lūgšanām, kurš arī deva bērnam vārdu. Filipam un Bertai bija pieci bērni: Francijas Konstance (1078-1125), Antiohas firsta Bohemunda I sieva Luijs VI Resnais (1081-1137) Anrī (1083 - miris jauns) Šarls (1085 - miris jauns) Odo (1087 - 1096) 1092. gadā Filips izšķīrās no Bertas, par iemeslu minot, ka viņa ir pārāk resna. Bertu ieslodzīja Montrālas-sur-Mēras cietoksnī un piespieda apprecēties ar Anžū grāfu Monfortas Bertrādu.