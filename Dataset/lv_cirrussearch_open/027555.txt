"Melnais kvadrāts" (krievu: Чёрный квадрат) ir krievu mākslinieka Kazimira Maļeviča 1915. gada supremātisma glezna. 79,5 x 79,5 cm lielā glezna ir uzgleznota uz auduma ar eļļas krāsām. Tiek uzskatīta par vienu no 20. gadsimta glezniecības ikonām. Pašlaik atrodas Tretjakova galerijā, Maskavā, Krievijā. Daļa no ģeometrisko figūru gleznu sērijas jeb triptiha (vēl ir "Melnais aplis" un "Melnais krusts"). Darbs izgatavots "0.10" gleznu izstādei Petrogradā (mūsdienās — Sanktpēterburga).