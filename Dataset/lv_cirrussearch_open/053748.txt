Kurēns (lietuviešu: kurėnas, vācu: Kurenkahn, daudzskaitlī Kurenkähne) ir Austrumprūsijas piekrastē dzīvojušo kursenieku divmastu plakandibena zvejas buru laivu veids. Kopš 19. gadsimta vidus tos papildināja vējrāži (Kurenwimpel), kas kalpoja ne vien vēja virziena noteikšanai, bet arī kā laivas īpašumzīmes, kas parādīja īpašnieka dzimtas vēsturi, dzīvesvietu un turību. Kurēni bija nozīmīgs kursenieku saimniecības piederums, ko izmantoja ne vien zvejā, bet arī preču un cilvēku pārvadāšanai. Līdz Otrajam pasaules karam Pomerānijas ciemos bija simtiem šādu laivu (Nidā vien — 65 kurēni), taču pēc kara kurēnu izgatavošana pārtrūka un daudzi no esošajiem kurēniem gāja bojā. Mūsdienās kurēnu izgatavošana tiek atjaunota.