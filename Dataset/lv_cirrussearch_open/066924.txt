Kongo ieplaka (angļu: Congo Basin, franču: Bassin du Congo) ir apmēram 1 miljonu km² plaša ieplaka Centrālajā Āfrikā apmēram 1000 kilometru diametrā. To ierobežo plakankalņu reģioni. Teritorijas ūdeņus novada Kongo un tās pietekas. Teritorijas lielu daļu sedz Kongo lietus mežs, kas ir otrs lielākais mežu reģions pasaulē aiz Amazones lietus meža un globāli ietekmē planētas klimatu. Politiski lielāko ieplakas daļu aizņem Kongo Demokrātiskā Republika.