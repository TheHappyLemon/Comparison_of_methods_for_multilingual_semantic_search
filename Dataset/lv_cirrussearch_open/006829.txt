Šis raksts ir par vieglatlētu. Par citām jēdziena Petrs Svoboda nozīmēm skatīt nozīmju atdalīšanas lapu. Petrs Svoboda (čehu: Petr Svoboda; dzimis 1984. gada 10. oktobrī Trebičā, Čehoslovākijā) ir profesionāls čehu vieglatlēts, startē barjerskriešanas sprintā. Viņam pašlaik pieder Čehijas rekordi 110 m/b (13,27 s) un 60 m/b (7,44). Tāpat viņš ir pašreizējais Eiropas čempions telpās, 2011. gadā Parīzē viņš uzvarēja ar rezultātu 7,49 s. Vēl ir izcīnījis bronzas medaļu 2009. gada Eiropas čempionātā telpās Turīnā. 2010. gada Eiropas čempionātā viņš bija viens no sacensību favorītiem, taču finālā spēja izcīnīt vienīgi 6. vietu. Vēl startēja 2008. gada vasaras olimpiskajās spēlēs Pekinā.