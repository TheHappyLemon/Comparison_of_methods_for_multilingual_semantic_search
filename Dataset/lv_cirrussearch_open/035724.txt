"Meitene tautas tērpā" ir latviešu mākslinieka Jāņa Tīdemaņa glezna, kas radīta 1930. gadā. Mākslas darbs ir 59x48 cm liels un veidots, gleznojot ar eļļas krāsām uz finiera. Mākslinieks izmantojis biezus otas vilcienus un veidojis lielus krāsas laukumus. Jānis Tīdemanis mākslu studēja Beļģijā, tādēļ viņa darbos ir pārstāvēts Latvijas vietējai mākslas kopienai tolaik netipiskais modernisma stils, kā arī tas veicināja ekspresīvās tradīcijas atdzimšanu Latvijā. Glezna atrodas Latvijas Nacionālajā mākslas muzejā Rīgā. Darbā ir attēlota meitene ar pīnes bizēm košā, stilizētā tautas tērpā uz tumša fona.