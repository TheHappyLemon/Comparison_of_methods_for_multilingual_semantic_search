Bojnices pils (slovāku: Bojnický zámok) ir 12. gadsimta pils, kas atrodas Slovākijas pilsētā Bojnicē. Tā ir populārs tūrisma objekts. Pili bieži izmanto fantāzijas un pasaku filmu uzņemšanā. Rakstos pirmoreiz minēta 1113. gadā. Pirmais zināmais pils īpašnieks bija magnāts Māķāšs Čāks. 15. gadsimtā tās īpašnieks bija Ungārijas karalis Māķāšs Huņadi. Vēlāk pils piederēja Sapojai, Turzo un visbeidzot Pālfi dzimtai, kas 19. gadsimtā pili ievērojami pārbūvēja. Pālfi pili 1939. gadā pārdeva uzņēmējam Tomāšam Batjam, bet 1945. gadā tā tika nacionalizēta. 1950. gadā lielu daļu no pils iznīcināja ugunsgrēks, tomēr tā tika atjaunota. Mūsdienās pilī ir Slovākijas Nacionālā muzeja fliāle. Pie pils darbojas zooloģiskais dārzs.