Magņitogorskas "Metallurg" (krievu: Металлург Магнитогорск) ir hokeja komanda, kura bāzēta Magņitogorskā, Krievijā. Par Krievijas čempioni tā kļuvusi trīs reizes, bet tā divreiz ir uzvarējusi arī Eiropas hokeja līgā. 2014. gadā komanda izcīnīja Gagarina kausu, 2005. gadā - Špenglera kausu, bet 2008. gadā - Eiropas kausu. Tāpat kā citas bijušās Krievijas Superlīgas komandas, arī "Metallurg" sākot ar 2008.-09. sezonu spēlē Kontinentālajā hokeja līgā. 2008.-09. sezonā komanda sasniedza arī Čempionu hokeja līgas finālu, kur piekāpās Šveices klubam Cīrihes "Lions". Pirmajās piecās KHL pastāvēšanas sezonās komandai divreiz izdevās sasniegt Austrumu konferences finālu, taču 2013.—14. gada sezonā "Metallurg" visbeidzot izdevās izcīnīt Gagarina kausu, finālsērijā ar 4—3 pārspējot Prāgas "Lev" un 2015.—16. gada sezonā "Metallurg" arī izcīnija Gagarina kausu, finālsērijā ar 4—3 pārspējot Maskavas "CSKA" .