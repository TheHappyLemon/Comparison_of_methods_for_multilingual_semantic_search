Ueļena (krievu: Уэлен, čukču: Увэлен — ‘melnā zeme’, naukaniešu: Олыӄ, unazigmita: Улыӄ — ‘applūdusī vieta’) ir ciems Krievijas ziemeļaustrumos, Čukotkas autonomā apvidus Čukotkas rajonā. Izvietojies Čukču pussalas ziemeļaustrumos uz smilšu strēles Čukču jūras krastā pie Ueļenas lagūnas. Lielākā daļa ciema iedzīvotāju ir čukči un eskimosi. Āzijas un Krievijas vistālāk austrumos izvietotā apdzīvotā vieta.