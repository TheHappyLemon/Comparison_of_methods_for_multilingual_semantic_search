Dārza zemene jeb lielogu zemene (Fragaria × ananassa) ir rožu dzimtas hibrīdaugs, kas ir Čīles zemenes (F. chiloensis) un Virdžīnijas zemenes (F. virginiana) krustojums. Tās plaši kultivē visā pasaulē to garšīgo augļu dēļ. To augļi botāniski nav ogas, bet gan sulīgie riekstiņu kopaugļi. Pārliecinoši vislielākā zemeņu raža tiek iegūta Amerikas Savienotajās Valstīs (2012. gadā novāca 1,37 miljonus tonnu, kas ir aptuveni 30% no pasaules ražas). Nākamās valstis ir Meksika, Turcija, Spānija un Ēģipte.