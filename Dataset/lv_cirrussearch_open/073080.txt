Hybrid Theory ir rokgrupas Linkin Park debijas albums. ASV tika pārdoti 10 miljoni albuma kopiju, ieraksts tika labi pirkts visā pasaulē un ASV albumu topā sasniedza 2. vietu. 2009. gadā ir pārdoti jau 29 miljoni kopiju, kas Hybrid Theory padara par vispirktāko albumu 21. gadsimtā un otro vispār. Kā singli iznāca dziesmas One Step Closer, Papercut, In the End, Points of Authority un Crawling, par kuru grupa saņēma Grammy balvu. Ieraksta tapšanā traucēja Deivida Farela prombūtne un neziņa, vai viņš vispār atgriezīsies grupā. Tāpēc Linkin Park uz laiku nolīga divus viņa aizstājējus. Farels grupā atgriezās 2001. gadā.