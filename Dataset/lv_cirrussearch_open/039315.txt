Mērija Kasata (angļu: Mary Cassatt, dzimusi 1844. gada 22. maijā, mirusi 1926. gada 14. jūnijā) bija amerikāņu impresionisma gleznotāja. Viņa ir dzimusi Pensilvānijā, Amerikas Savienotajās Valstīs, taču lielāko daļu no dzīves nodzīvoja Francijas galvaspilsētā Parīzē. Tur ieguva kontaktus ar Edgaru Degā, un tā rezultātā arī pievērsās impresionismam, lai gan dzīves nogalē pievērsās arī citiem mākslas virzieniem. Viņas gleznās galvenokārt ir attēlotas sievietes un bērni.