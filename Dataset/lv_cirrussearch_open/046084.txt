"Šefs Ādams Džons" (angļu: Burnt) ir 2015. gada ASV drāma, kuras režisors un viens no producentiem ir Džons Velss. Galvenās lomas atveido Bredlijs Kūpers, Sjenna Millere, Alīsia Vīkandere, Omārs Sai, Daniels Brīls, Metjū Rīzs, Uma Tūrmane un Emma Tompsone. Filmas pirmizrāde notika 2015. gada 22. oktobrī Ņujorkā. Ādams Džons ir šefpavārs, kurš iznīcināja savu karjeru ar narkotikām un dīvas uzvedību. Viņš atbrīvojas no narkotiku atkarības un atgriežas Londonā, apņemoties sevi parādīt jaunā gaismā.