Mohamets Džibrils Ibrahima Sovs (franču: Mohameth Djibril Ibrahima Sow, dzimis 1997. gada 6. februārī) ir Šveices futbolists, spēlē pussarga pozīcijā, Šveices futbola izlases dalībnieks. Kopš 2023. gada Sovs pārstāv Spānijas La Liga komandu Sevilla. Savu profesionālo debiju Sovs piedzīvoja 2016. gada 25. oktobrī Borussia Monchengladbach sastāvā. Vēlāk spēlējis arī Šveices klubā Young Boys. 2019. gadā noslēdzis līgumu ar Vācijas Bundeslīgas klubu Eintracht Frankfurt. Šveices futbola izlases sastāvā debitējis 2018. gada 8. septembrī pret Islandi. Piedalījies 2020. gada Eiropas čempionātā.