Dārsijs Kempers (angļu: Darcy Kuemper, dzimis 1990. gada 5. maijā) ir Kanādas hokejists, spēlē vārtsarga pozīcijā. Kopš 2022. gada Kempers pārstāv NHL komandu Vašingtonas "Capitals". 2009. gada NHL draftā Kemperu ar kopējo 161. numuru sestajā kārtā izvēlējās Minesotas "Wild". 2012–13. gada sezonā debitējis Minesotas "Wild" komandā. Vēlāk spēlējis Losandželosas "Kings" un Arizonas "Coyotes". Piedalījies 2020. gada NHL Zvaigžņu spēlē. 2021. gadā Kempers tika aizmainīts uz Kolorādo "Avalanche" un ar komandu 2022. gadā izcīnīja Stenlija kausu. 2022. gada 13. jūnijā Kempers parakstīja 5. gadu ($ 26,25 miljoni) vērtu līgumu ar Vašingtonas "Capitals" komandu. Kanādas hokeja izlases sastāvā piedalījies 2018. un 2021. gada Pasaules čempionātā, kur ieguvis pirmo vietu.