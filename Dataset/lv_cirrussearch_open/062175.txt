Eutelsat Quantum ir Francijā reģistrēta uzņēmuma Eutelsat eksperimentāls sakaru pavadonis ar programmiski pārkonfigurējamu sakaru aparatūru. Eutelsat Quantum projekts ir publiski privāta partnerība starp Eiropas Kosmosa aģentūru (EKA), Eutelsat un Airbus Defence and Space. Tas orbītā tika palaists 2021. gada 30. jūlijā. Ģeostacionārajā orbītā pavadonis nodrošina sakarus un datu pārraides pakalpojumus Vidējiem Austrumiem un Ziemeļāfrikai.