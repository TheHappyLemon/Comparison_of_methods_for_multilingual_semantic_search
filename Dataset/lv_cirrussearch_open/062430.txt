Klāss Ulle Rūbens Ēstlunds (zviedru: Claes Olle Ruben Östlund, dzimis 1974. gada 13. aprīlī) ir zviedru kinorežisors, scenārists un kinoproducents. Ēstlunds ir vislabāk pazīstams ar savām filmām Force Majeure (2014), "Kvadrāts" (2017) un "Skumju trīsstūris" (Triangle of Sadness, 2022), kuras tika atzinīgi novērtētas Kannu kinofestivālā. Gan "Kvadrāts", gan "Skumju trīsstūris" saņēma Kannu kinofestivāla galveno balvu — Zelta palmas zaru. Ēstlunds kļuva par desmito režisoru, kurš Zelta palmas zaru ir saņēmis divas reizes. Saņēmis arī trīs Guldbagge balvas kā labākais režisors. 2017. gadā par filmu "Kvadrāts" saņēmis Eiropas Kino balvu gan kā labākais režisors, gan par labāko scenāriju.