Džoels Netanjels Kempbels Samuelss (spāņu: Joel Nathaniel Campbell Samuels, dzimis 1992. gada 26. jūnijā) ir Kostarikas futbolists, spēlē uzbrucēja pozīcijā, pārstāv Kostarikas futbola izlasi. Kopš 2023. gada Kempbels spēlē Kostarikas komandā Alajuelense. Iepriekš spēlējis Kostarikā, Anglijā, Francijā, Spānijā, Grieķijā, Portugālē, Itālijā un Meksikā. Ar Olympiacos komandu 2014. gadā kļuvis par Grieķijas čempionu, savukārt ar Arsenal komandu 2014. gadā ieguvis FA Community Shield trofeju. Kostarikas futbola izlases sastāvā debitējis 2011. gadā un pārstāvējis to 133 spēlēs, gūstot 27 vārtus. Ticis iekļauts izlases sastāvā 2014., 2018. un 2022. gada FIFA Pasaules kausam.