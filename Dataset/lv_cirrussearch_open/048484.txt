Austrija piedalījās 1912. gada vasaras olimpiskajās spēlēs, kas notika Zviedrijas galvaspilsētā Stokholmā no 1912. gada 6. līdz 22. jūlija. Šīs bija piektās vasaras olimpiskās spēles, kurās startēja Austrijas komanda, lai gan tā bija daļa no Austroungārijas, Ungārijas dalība tiek dalīta atsevišķi. 1912. gada vasaras olimpiskajās spēlēs Austrijas olimpisko komandu veidoja līdz šim lielākais sportistu skaits 85 sportisti (79 vīrieši un 6 sievietes), kuri startēja 12 olimpiskajos sporta veidos. Visvairāk sportistu, 12 sportisti, no Austrijas startēja vieglatlētikā. Pirmo reizi Austrija bija pārstāvēta vairākos individuālajos sporta veidos — airēšanā, cīņas sportā, daiļlēkšanā, modernajā pieccīņā un šaušanā. Savukārt no komandu sporta veidiem Austrija pirmo reizi vija pārstāvēta futbolā un ūdenspolo. Austrija šajās vasaras olimpiskajās spēlēs izcīnīja 4 olimpiskās medaļas (2 sudraba un 2 bronzas medaļas). Divas medaļas (1 sudraba un 1 bronzas medaļa) tika izcīnītas paukošanā, savukārt pa vienai tenisā un peldēšanā. Austriešu paukotājs Ričards Verderbers ir vienīgais, kurš šajās olimpiskajās spēlēs izcīnīja 2 olimpiskās medaļas (1 sudraba un 1 bronzas medaļu).