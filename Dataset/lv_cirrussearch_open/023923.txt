Novrūzs (persiešu: نوروز‎, izrunā: [nouˈɾuːz] — ‘jaunais gads’) ir persiešu, kurdu un citu irāņu tautu jaunais gads un pavasara svētki. Šīs tautas jauno gadu svin pavasara ekvinokcijas brīdī jeb astronomiskā pavasara sākšanās brīdī, tas ir, 20., 21. vai 22. martā. Irāņu kalendāri sākas ar Novrūzu. Irānā, Azerbaidžānā, Afganistānā un Pakistānā diena, kad svin Novrūzu, ir brīvdiena. Novrūza izcelsme ir meklējama Ahemenīdu impērijas laikā, kad par dominējošo reliģiju valstī kļuva zoroastrisms.