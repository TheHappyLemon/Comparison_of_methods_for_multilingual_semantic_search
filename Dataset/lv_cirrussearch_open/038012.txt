Himni i Flamurit (latviešu: Himna karogam) ir Albānijas valsts himna. Himnas mūzika ir balstīta uz rumāņu komponista Čipriana Porumbesku darbu Pe-al nostru steag e scris Unire, savukārt himnas vārdus 1912. gadā sacerēja albāņu dzejnieks Aleksandrs Stavre Drenova. 1912. gada 29. novembrī tika deklarēta Neatkarīgā Albānija, un par šīs jaunizveidotās valsts himnu tika izvēlēta Himni i Flamurit.