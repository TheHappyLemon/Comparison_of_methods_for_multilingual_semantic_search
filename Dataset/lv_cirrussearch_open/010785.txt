2011.—2012. gada LBL sezona ir 21. Latvijas Basketbola līgas sezona. Tajā piedalījās 35 komandas, kas bija sadalītas trijās divīzijās pēc spēku samēra. 1. divīzijā spēlēja deviņas spēcīgākās komandas, 2. divīzijā — 16 komandas, savukārt 3. divīzijā — 10 komandas. 2012. gada LBL Visu zvaigžņu spēle notika 2012. gada 18. februārī Daugavpilī. Par čempioniem kļuva VEF Rīga, kas finālsērijā ar 4:1 uzvarēja BK Ventspils.