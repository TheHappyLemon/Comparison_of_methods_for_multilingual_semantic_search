Antonio "Tonīno" Guerra (itāļu: Antonio "Tonino" Guerra; dzimis 1920. gada 16. martā, miris 2012. gada 21. martā) bija itāļu rakstnieks, dzejnieks un scenārists, kurš sadarbojies ar vairākiem pasaulē slaveniem režisoriem. Bijis scenārija autors Mikelandželo Antonioni filmām "Piedzīvojums" (1960), "Nakts" (La Notte, 1961), "Aptumsums" (1962), "Sarkanais tuksnesis" (Deserto rosso, 1964), "Fotopalielinājums" (1966), Zabriskie Point (1970) un "Sievietes identifikācija" (Identificazione di una donna, 1982), Vitorio De Sikas filmai "Laulības itāļu gaumē" (Matrimonio all'italiana, 1964), Elio Petri filmai "Desmitais upuris" (1965), Federiko Fellīni filmai "Amarkords" (1973), Teo Angelopula filmām "Ainava miglā" (Τοπίο στην ομίχλη, 1988), Ulysses' Gaze (1995), "Mūžība un viena diena" (Μια αιωνιότητα και μια μέρα, 1998) un Trilogy: The Weeping Meadow (2004), Andreja Tarkovska filmai "Nostalģija" (1983) un Frančesko Rosi filmām "Mateja lieta" (Il Caso Mattei, 1972) un "Lakijs Lučāno" (Lucky Luciano, 1973).