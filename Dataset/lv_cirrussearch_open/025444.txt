"Viņas melo labāk" ir latviešu televīzijas seriāls, kas tika pārraidīts kanālā TV3 un kopš 2020. gada arī TV3 Life. Tas adaptēts no lietuviešu seriāla "Moterys meluoja geriau". Seriāla pirmā sērija tika pārraidīta 2013. gada 1. jūlijā. Seriāls ir tapis Latvijā, bet daļa tā radošās komandas ir no Lietuvas. Filmēšana, kā arī seriāla darbība galvenokārt norisinās Latvijas galvaspilsētā Rīgā, kā arī Jūrmalā un Ogrē. "Viņas melo labāk" iznākušas 10 sezonas. Pēdējā epizode pārraidīta 2022. gada 15. septembrī. 2020. gada 8. martā seriālam iznāca atvasinājums "Viņš. Robertiņš".