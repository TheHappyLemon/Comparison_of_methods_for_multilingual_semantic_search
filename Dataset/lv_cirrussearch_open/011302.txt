Lielbritānijas un Ziemeļīrijas Apvienotās Karalistes parlaments (angļu: Parliament of the United Kingdom of Great Britain and Northern Ireland) ir Apvienotās Karalistes likumdevējvara — divpalātu parlaments, kas sastāv no Lordu palātas (augšnams) un Pārstāvju palātas (apakšnams). Trešais parlamenta komponents ir karalis Čārlzs III. Parlamenta galvenās funkcijas ir vērtēt un apstrīdēt valdības darbu, apspriest un pieņemt visus tiesību aktus, kā arī akceptēt valdības ierosinātu nodokļu paaugstināšanu. Apvienotās Karalistes parlamenta vēlēšanas notiek ik pēc pieciem gadiem, pēdējās notika 2019. gada 22. novemrī. Apvienotās Karalistes parlaments ir lielākais anglofono valstu parlaments visā pasaulē.