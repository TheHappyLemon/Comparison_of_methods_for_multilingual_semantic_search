Leuvardena (nīderlandiešu: Leeuwarden, izrunā: [ˈleˑˌwɑrdə(n)], rietumfrīzu: Ljouwert, izrunā: [ˈʎɔːw(ə)t]) ir pilsēta Nīderlandē, Frīzlandes provinces administratīvais centrs. 2010. gada decembrī pilsētā dzīvoja 95,3 tūkstoši iedzīvotāju. Pilsētas tiesības tika iedotas 1435. gadā. Leuvardenā ir dzimuši tādi slaveni cilvēki, kā Mata Hari un Moriss Kornēlijs Ešers. Leuvardena 2018. gadā ir viena no divām Eiropas kultūras galvaspilsētām. Pilsētā ir bāzēts futbola klubs SC Cambuur. Klubs spēlē Nīderlandes Eredivisie, kas ir spēcīgākā Nīderlandes futbola līga.