The Elder Scrolls IV: Knights of the Nine ir oficiāla papildinājumu paka lomu spēles videospēlei The Elder Scrolls IV: Oblivion. Izsludināta 2006. gada 17. oktobrī papildinājumu paku Ziemeļamerikā izstrādāja, publicēja un izlaida Bethesda Softworks, eiropā spēli publicēja sadarbībā ar Ubisoft. Windows versija ir pieejama vai nu kā lejuplāde no kompānijas mājas lapas vai kā daļa no tirdzniecībā izlaista Oblivion Downloadable Content Collection CD — izdevums, kurā ietilpst arī visi iepriekš izlaistie lejuplādējamie papildinājumi Oblivion. Xbox 360 versija ir pieejama Xbox Live Marketplace un PlayStation 3 Oblivion iepakotā versija jau satur Knights of the Nine. Knights of the Nine darbība norisinās ap tāda paša nosaukuma frakciju, kas cenšas atrast un saglabāt "Crusaders' Relics" komplektu. Kad atrastas, šie artifakti ir jāizmanto, lai pievarētu karali burvi Umaril, kurš grib atriebties Nine Divines. Knights of the Nine tika lielākoties labi uzņemts spēļu presē. Lai gan tas maz izmainīja Oblivion pamata mehānikas, kritiķi to vērtēja kā īsu, bet izstrādātu papildinājumu spēles galvenajam stāstam.