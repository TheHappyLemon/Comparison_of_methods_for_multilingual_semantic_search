Dinastija (sengrieķu: δυναστεία (dunasteía) — 'vara', 'valdīšana') ir vienas dzimtas vairāku monarhu kopa, kuriem troņa mantošanas kārtībā pieder vara pār valsti, zemi vai teritoriju. Dinastiju nosaukumi tiek veidots no dzimtas uzvārda (piemēram, Vāsu dinastija), vietas nosaukuma, kuru dinastija pārvalda (Hoencollernu dinastija), vai arī no dinastijas aizsācēja vārda (Karolingu dinastija). Dažreiz pārnestā nozīmē ar vārdu dinastija apzīmē arī vienas ģimenes pārstāvjus, kuri iet savu vecāku, senču pēdās, piemēram, turpina strādāt vecāku profesijā.