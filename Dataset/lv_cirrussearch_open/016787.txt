Kenets Bernards Farīds Lūiss (angļu: Kenneth Bernard Faried Lewis; dzimis 1989. gada 19. novembrī) ir amerikāņu basketbolists, spēlē spēka uzbrucēja pozīcijā. Pašlaik (2014) pārstāv NBA klubu Denveras "Nuggets". Spēlējis NCAA, kur pārstāvēja Morhedas štata universitātes basketbola komandu "Eagles". 2011. gada NBA draftā Farīdu Denveras "Nuggets" izraudzījās pirmajā kārtā ar kopējo 22. kārtas numuru. Debijas sezonā viņš tika iekļauts līgas simboliskajā debitantu pirmajā izlasē.