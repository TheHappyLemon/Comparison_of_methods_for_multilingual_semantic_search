Zelta globusa balvas kategorija "Labākā drāmas filma" ir ikgadēja Zelta globusa balvas kategorija kopš 1944. gada, ko pasniedz Holivudas Ārzemju preses asociācija (HFPA). Kopš tās dibināšanas 1943. gadā Holivudas Ārzemju preses asociācija ir žurnālistu organizācija, kas aptver ASV kinoindustriju, bet ir saistīta ar publikācijām ārpus Ziemeļamerikas. Sākotnēji kategorija saucās vienkārši "Labākā filma", bet sākot ar 9. Zelta globusa balvu, spēlfilmas un aktierspēles kategorija tika sadalīta drāmas un mūzikla vai kinokomēdijas kategorijās. Kopš 1951. gada tikai vienu reizi, 1953. gadā, šīs kategorijas tika apvienotas. Balvas tiek piešķirtas filmu producentiem. Turpmākajos sarakstos, pirmais ieraksts ir balvas ieguvējs, tāpat ieguvējs ir izcelts treknrakstā un tam ir iekrāsots zils fons; filmu nosaukumi, kas nav treknrakstā ir pārējie nominanti. Norādītie gadi ir filmu izdošanas gadi, nevis ceremonijas gads, kas ierasti norisinās nākamajā gadā.