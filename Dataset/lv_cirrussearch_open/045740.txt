"Oušena velna ducis" (angļu: Ocean's Thirteen) ir 2007. gada ASV kriminālkomēdija, kuras režisors ir Stīvens Soderbergs. Galvenās lomas atveido Breds Pits, Džordžs Klūnijs, Mets Deimons, Endijs Garsija, Dons Čīdls un Bērnijs Maks. Filmas pirmizrāde notika 2007. gada 23. maijā Kannu filmu festivālā. Filma ir turpinājums 2001. filmai "Oušena banda" un 2004. gada filmai "Oušena ducis", bet 2018. gadā filmai iznāca atvasinājums "Oušenas 8". Denijs Oušens sasauc savu bandu uz vēl vienu zādzību pēc tam, kad kazino īpašnieks Villijs Benks lauž oriģinālās bandas loceklim Rubenam Tiškovam doto solījumu.