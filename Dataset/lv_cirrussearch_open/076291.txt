Japānas Aerokosmisko pētījumu aģentūra (独立行政法人宇宙航空研究開発機構, Dokuritsu-gyōsei-hōjin Uchū Kōkū Kenkyū Kaihatsu Kikō), plašāk pazīstama ar anglisko nosaukumu Japan Aerospace Exploration Agency jeb JAXA, ir Japānas aerokosmiskā aģentūra. Tā dibināta 2003. gada 1. oktobrī, apvienojot trīs iepriekš neatkarīgas organizācijas. JAXA nodarbojas ar raķešu un pavadoņu attīstīšanu, Mēness un planētu izpēti, astrofiziskiem pētījumiem. JAXA veidojošās organizācijas: Kosmosa un astronautikas zinātnes institūts (Institute of Space and Astronautical Science, ISAS), kas nodarbojas ar astrofiziskiem pētījumiem, izmantojot raķetes, pavadoņus un starpplanētu zondes. Japānas Nacionālā aerokosmiskā laboratorija (National Aerospace Laboratory of Japan, NAL), kas specializējas aviācijas pētījumos. Japānas Nacionālā kosmosa attīstības aģentūra (National Space Development Agency, NASDA), kas nodarbojas ar raķešu un pavadoņu attīstīšanu, sadarbībā ar NASA piedalījās pilotējamās programmās. Daži no JAXA vadītiem projektiem: H-II raķetes M-V raķetes Kaguja, Mēness izpētes pavadonis Hayabusa, asteroīda grunts paraugu nogadāšana uz Zemi Kibo, Starptautiskās kosmiskās stacijas modulis HTV, Starptautiskās kosmiskās stacijas apgādes kravas kuģis