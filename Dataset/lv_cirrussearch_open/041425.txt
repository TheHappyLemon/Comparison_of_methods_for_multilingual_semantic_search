2018. gada Gente—Vevelgema bija šosejas riteņbraukšanas viendienas sacensības, kas notika 25. martā. Tā bija 80. reize, kad notika Gente—Vevelgema sacensības un tās bija 11. sacensības 2018. gada UCI Pasaules tūres kalendārā. Sacensībās trešo reizi uzvarēja Bora–Hansgrohe braucējs Peters Sagans, kurš bija ātrākais sprintā no 20 dalībnieku grupas. Otro un trešo vietu ieņēma Elia Vivjāni (Quick-Step Floors) un Arno Demārs (Groupama–FDJ). Sagana trešais panākums bija atkārtots sacensību uzvarētāju rekords.