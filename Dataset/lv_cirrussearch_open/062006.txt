"Runcis zābakos: Pēdējā vēlēšanās" (angļu: Puss in Boots: The Last Wish) ir 2022. gada ASV datoranimācijas piedzīvojumu kinokomēdija, ko producēja DreamWorks Animation un izplata Universal Pictures. Filma ir turpinājums 2011. gada filmai "Runcis zābakos" un ir sestā filma "Šreks" franšīzē. Filmas režisors ir Džoels Krofords. Antonio Banderass un Salma Hajeka tāpat kā iepriekšējā filmā ierunājis Runci zābakos un Kitiju Maigķepu, pārējās lomas ierunājuši Olīvija Kolmane, Hārvijs Gijēns, Samsons Kajo, Vāgners Moura, Entonijs Mendess, Džons Maleinijs, Florensa Pjū, Davaina Džoja Rendolfa un Rejs Vinstouns. Filmas pirmizrāde ASV un Latvijas kinoteātros notika 2022. gada 21. decembrī. Filma saņēma pozitīvas kritiķu atsauksmes, kas izcēla animāciju, stāstu, cīņas skatus, vizuālo stilu, balss aktieru sniegumu un humoru, daudzi uzskata, ka tā pārspēj iepriekšējo filmu. Filmas pasaules kases ienākumi ir vairāk nekā 476 miljoni ASV dolāru. To nominēja 95. Kinoakadēmijas balvai un 80. Zelta globusa balvai kategorijā "Labākā animācijas filma".