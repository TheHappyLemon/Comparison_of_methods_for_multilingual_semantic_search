Sarakstā apkopotas tās vietas Senegālā, kas iekļautas UNESCO Pasaules mantojuma sarakstā. Kopā UNESCO sarakstā no Senegālas ir iekļautas 7 vietas (5 kultūras objekti un 2 dabas objekti), savukārt 8 vietas ir iekļautas oficiālajā kandidātu sarakstā. Niokolo-Koba nacionālais parks ir iekļauts apdraudēto Pasaules mantojumu objektu sarakstā. Senegāla Pasaules mantojuma konvenciju ratificēja 1976. gada 13. februārī.