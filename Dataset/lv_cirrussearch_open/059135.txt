Flemings Segords Povlsens (dāņu: Flemming Søgaard Povlsen, dzimis 1966. gada 3. decembrī) ir Dānijas futbola treneris un bijušais futbolists, spēlējis uzbrucēja pozīcijā, bijis Dānijas futbola izlases dalībnieks. Pārstāvējis komandas Dānijā, Spānijā, Vācijā un Nīderlandē. Ar Borussia Dortmund komandu 1994–95. gada sezonā bijis Vācijas Bundeslīgas čempions. Ar Dānijas futbola izlasi uzvarējis 1992. gada Eiropas čempionātā. Piedalījies arī 1988. gada Eiropas čempionātā.