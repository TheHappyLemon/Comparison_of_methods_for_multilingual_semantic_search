Gūtenberga bībele ir pirmā lielā grāmata Rietumos, kas tikusi iespiesta ar pārvietojamajiem metāla burtiem. Johans Gūtenbergs to izveidoja Maincā, Vācijā, 1450. gados. Bībele ir latīņu valodā Vulgātas tulkojumā. Gūtenberga izdotā bībele tiek augsti vērtēta kā estētisks un ļoti kvalitatīvs darbs. Līdz mūsdienām ir saglabājušās 48 bībeles kopijas, tomēr tikai 21 kopija ir pilnīga, visas kopijas tiek uzskatītas par vienām no visvērtīgākajām grāmatām pasaulē, tomēr pilnīga kopija nav tikusi pārdota kopš 1978. gada.