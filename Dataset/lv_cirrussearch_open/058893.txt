Pjerluidži Kazirāgi (itāļu: Pierluigi Casiraghi, dzimis 1969. gada 4. martā) ir Itālijas futbola treneris un bijušais futbolists, spēlēja uzbrucēja pozīcijā, bijis Itālijas futbola izlases dalībnieks. Kazirāgi savu karjeru sāka Itālijas komandā Monza. Vēlāk spēlējis Juventus un Lazio, bet savu karjeru noslēdzis Anglijas Premjerlīgas komandā Chelsea. Ar Itālijas futbola izlasi piedalījies 1994. gada FIFA Pasaules kausā un 1996. gada Eiropas čempionātā. Pēc spēlētāja karjeras beigām strādā kā treneris. Četrus gadus bijis Itālijas U21 izlases galvenais treneris. Bijis arī vairāku klubu trenera asistents.