Miko Lehtonens (somu: Mikko Lehtonen, dzimis 1994. gada 16. janvārī) ir somu hokejists, spēlē aizsarga pozīcijā, Somijas hokeja izlases dalībnieks. Kopš 2023. gada Lehtonens pārstāv Šveices hokeja līgas komandu Cīrihes "Lions". Iepriekš Lehtonens ir spēlējis Somijas hokeja līgas komandās Turku TPS, Kouvolas "KooKoo" un Tamperes "Tappara", Zviedrijas hokeja līgas komandā HV71 un KHL komandās Helsinku "Jokerit" un Santpēterburgas "SKA". 2017. gadā kļuva par Zviedrijas čempionu. 2019.–2020. gada KHL sezonā Lehtonens bija līgas rezultatīvākais aizsargs. Somijas hokeja izlases sastāvā Lehtonens 2019. gadā izcīnīja Pasaules čempionāta zelta medaļu.