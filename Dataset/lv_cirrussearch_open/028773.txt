Vilsandi nacionālais parks (igauņu: Vilsandi rahvuspark) ir nacionālais parks Igaunijā, Sārema apriņķī. Tajā ietilpst Vilsandi sala un vairākas mazākas saliņas, atsevišķas Sāmsalas rietumu daļas teritorijas. Parks izveidojās no 1910. gadā dibināta putnu rezervāta. Tajā aizsargā ļoti jutīga ekosistēmu, ko izmanto migrējošie putni caurceļošanas periodā (tai skaitā aizsargājamā baltvaigu zoss un Stellera pūkpīle). Tā ir arī pārošanās un ligzdošanās vieta vairāk kā 247 putnu sugām, tostarp parastajai pūkpīlei. Viena trešdaļa no visām Igaunijā aizsargājamajām augu sugām ir atrodama šī nacionālā parka teritorijā. Medības Vilsandi nacionālajā parkā ir aizliegtas pilnībā. Nacionālais parks ir populārs ceļamērķis gan vietējiem, gan ārvalstu tūristiem, it īpaši tūristiem no Somijas. Teritorija 1997. gada 17. jūnijā tika iekļauta Rāmsaras konvencijas vietu sarakstā.