Šis raksts ir par dievību sengrieķu mitoloģijā. Par citām jēdziena nimfa nozīmēm skatīt nozīmju atdalīšanas lapu. Nimfa (grieķu: νύμφη, nymphē) sengrieķu mitoloģijā ir dabas dievība, parasti tiek attēlota kā jauna, skaista sieviete. Bija vairāku veidu nimfas, tai skaitā driādas (mežu nimfas), najādas (upju nimfas), nereīdas (jūras nimfas), oreādas (kalnu nimfas). Nimfas nebija nemirstīgas, tomēr tām bija garš mūžs. No nimfas ir cēlies arī nimfomānijas (slimīgi kāpināta sievietes dzimumdziņa) jēdziens.