Arnema (nīderlandiešu: Arnhem) ir pilsēta Nīderlandē, Gelderlandes provinces administratīvais centrs. 2011. gadā pilsētā dzīvoja aptuveni 148 tūkstoši iedzīvotāju. Pēc šī rādītāja tā ir četrpadsmitā lielākā pilsēta Nīderlandē. Arnemas aglomerācijā dzīvo aptuveni 729 tūkstoši iedzīvotāju. Rakstiskajos avotos pirmo reizi pieminēta 893. gadā un bija pazīstama kā romiešu apmetne Arenacum. 1443. gadā pilsēta iestājās Hanzas savienībā.