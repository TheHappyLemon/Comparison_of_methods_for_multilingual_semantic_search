Kandona (filipīniešu: Lungsod ng Candon, angļu: City of Candon, iloku: Siudad ti Candon) ir pilsēta Filipīnās, Ilokosas reģionā, Dienvidilokosas provinces lielākā pilsēta. Atrodas Lusonas salas ziemeļrietumos Dienvidķīnas jūras krastā. Lielākā daļa iedzīvotāju ir iloki. Nozīmīgs reģionāls kūrorts, kā arī Virginia tabakas audzēšanas un pārstrādes centrs — tiek dēvēta par «Filipīnu tabakas galvaspilsētu».