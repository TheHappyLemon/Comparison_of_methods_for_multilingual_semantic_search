HAT-P-7b ir citplanēta, kura riņķo ap zvaigzni HAT-P-7, kas atrodas 318 pc attālumā no Zemes Gulbja zvaigznājā. Planētas vidējais attālums no zvaigznes ir 0,0377 AU un gads uz tās ilgst 2,20473 dienas. Tā kā planēta atrodas ļoti tuvu zvaigznei, uz planētas ir pārāk karsts, lai tur valdītu dzīvībai komfortabli apstākļi, kā uz Zemes. Ja Zeme riņķotu pa to pašu orbītu, pa kuru riņķo HAT-P-7b, tad uz tās būtu 2027 °C liels karstums — šādā temperatūrā izkūst vairāki grūti kūstoši metāli. , Planētas masa ir 1,802 reižu lielāka par Jupiteru, un tās rādiuss ir 1,421 reizes lielāks nekā Jupiteram. Masas un rādiusa raksturlielumu dēļ to pieskaita pie Jupitera tipa planētām. Planētu atklāja 2008. gada 6.martā.