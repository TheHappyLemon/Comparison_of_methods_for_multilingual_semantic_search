Turkmēņi (turkmēņu: Türkmenler) ir viena no tjurku tautām un Turkmenistānas pamatiedzīvotāji, kā arī ievērojama minoritāte vairākās citās Centrālāzijas valstīs kā Afganistāna un Irāna. Turkmēņi runā turkmēņu valodā, bet Turcijā un Balkānos dzīvojošie turkmēņi runā turku valodā. Senos laikos sevi dēvēja par oguziem, viduslaikos pārgāja uz pašnosaukumu "turkmēņi". Mūsdienu turkmēņu nācijas kodolu veidoja vietējās ciltis un tautas, tostarp oguzi un citi tjurki, kas dzīvoja mūsdienu Turkmenistānas un pārējās Centrālāzijas teritorijā.