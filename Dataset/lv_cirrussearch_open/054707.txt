Āzijas pludmales spēles (angļu: Asian Beach Games (ABG)) ir starptautiskas vairāku sporta veidu sacīkstes, kurās piedalās sportisti no Āzijas valstīm. Pirmās Āzijas pludmales spēles notika 2008. gadā Bali, Indonēzijā. Līdz 2016. gada spēles notika ik pēc diviem gadiem, bet turpmāk tika plānots četru gadu cikls un nākamajām spēlēm vajadzēja notikt 2020. gadā Saņjā (Ķina), tomēr Covid-19 epidēmijas dēļ tās pārceltas uz 2021. gadu. Spēles tiek raksturotas kā otrs lielākais Āzijas sporta notikums pēc Āzijas spēlēm. To popularitāti palielina zemās izmaksas un skatītāju pieejamība.