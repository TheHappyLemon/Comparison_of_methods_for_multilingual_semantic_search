Selvažemas (portugāļu: Ilhas Selvagens) ir Portugālei piederošs arhipelāgs Atlantijas okeānā. Tas atrodas 280. kilometrus uz dienvidiem no Madeiras un 165 kilometrus uz ziemeļiem no Kanāriju salām. Arhipelāgs sadalās divās salu grupās ap Lielo Selvažemu un Mazo Selvažemu. Pārējās salas ir dažāda izmēra mazākas saliņas. Salas piemērotas putnu ligzdošanai. Kopš 1971. gada tās ir dabas liegums. Arhipelāgā nav pastāvīgo iedzīvotāju, Lielajā Selvažemā uzturas lieguma personāls un dabas pētnieki. Salas administratīvi ietilpst Funšalas municipalitātē.