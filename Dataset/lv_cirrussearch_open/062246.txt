Leopoldo Hasinto Luke (spāņu: Leopoldo Jacinto Luque, dzimis 1949. gada 3. maijā, miris 2021. gada 15. februārī) bija Argentīnas futbolists. Spēlējis uzbrucēja pozīcijā, bijis Argentīnas futbola izlases dalībnieks. No 1975. gada līdz 1980. gadam aizvadījis savas karjeras spožāko posmu, pārstāvot Argentīnas komandu River Plate. Argentīnas futbola izlases sastāvā spēlējis no 1975. līdz 1981. gadam. Kopumā aizvadījis 44 mačus un guvis 22 vārtus. Ar izlasi uzvarējis 1978. gada FIFA Pasaules kausā. 2021. gada februārī miris no COVID-19 komplikācijām.