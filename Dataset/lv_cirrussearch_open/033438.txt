Sevastopole (ukraiņu un krievu: Севастополь, Krimas tatāru: Aqyar, grieķu: Σεβαστούπολη, Sevastoupoli) ir ostas pilsēta, kas izvietojusies Melnās jūras Kalamitas līča krastā Krimas pussalā. Starptautiski atzīta Ukrainas sastāvdaļa, ko Krievijas—Ukrainas kara laikā 2014. gadā anektēja Krievija un pasludināja par federālās nozīmes pilsētu. Administratīvi Sevastopolei pakļauta Inkermanas pilsēta.