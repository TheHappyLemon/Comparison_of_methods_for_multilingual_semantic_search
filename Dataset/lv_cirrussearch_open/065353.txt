Club Puebla ir profesionāls Meksikas futbola klubs no Pueblas de Saragosas, kas piedalās Meksikas augstākajā futbola līgā jeb Liga MX. Kluba iesauka ir La Franja (strīpainie) un tas ir pazīstams pēc savām formām uz kurām ir attēlota diognāla (parasti zila) svītra. Klubs ir dibināts 1944. gadā un tas savas mājas spēles aizvada Estadio Cuauhtémoc stadionā, kurā ir 51 726 skatītāju vietas. Klubs divas reizes ir uzvarējis Meksikas augstākajā futbola līgā, kā arī piecas reizes ieguvis Meksikas kausu. 1991. gadā klubs uzvarēja arī CONCACAF Čempionu līgā.