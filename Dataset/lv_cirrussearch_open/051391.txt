Olše (čehu: Olše) jeb Olze (poļu: Olza) ir 86,2 (citos avotos 99) kilometrus gara Oderas labā krasta pieteka Polijā un Čehijā. Iztek no Silēzijas Beskidu kalniem Polijas teritorijā. Tek ziemeļrietumu virzienā, tās tecējumā vairākas reizes veidojot Čehijas — Polijas valsts robežu. Ietek Oderā uz valstu robežas uz ziemeļiem no Bohumīnas. Pie Olšes upes atrodas Jablunkova, Tršineca, Česki Tešīna, Cešina, Karvina, Bohumīna. Teritorija uz rietumiem no Olšas (Olzes) upes — Zaolze starp pasaules kariem bija Čehoslovākijas un Polijas strīdus teritorija.