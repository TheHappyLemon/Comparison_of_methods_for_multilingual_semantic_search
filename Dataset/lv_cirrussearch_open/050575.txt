Belhatovas elektrostacija (poļu: Elektrownia Bełchatów) ir Polijā esoša pasaulē lielākā brūnogļu termoelektrostacija, kas ir lielākā termoelektrostacija Eiropā un pasaulē ceturtā lielākā elektrostacija, kas darbojas ar fosilo kurināmo. Tās gada jauda ir 27-28 TW, kas ir 20% no Polijas eletroenerģijas vajadzībām. Elektrostacija pieder Polijas valsts uzņēmumam PGE Polska Grupa Energetyczna, to pārvalda PGE GiEK Oddział Elektrownia Bełchatów. 2014. gadā Eiropas Komisija deklarēja Belhatovas spēkstaciju par visvairāk klimatu ietekmējošo spēkstaciju Eiropas Savienībā. Belhatovas elektrostacijas divi augstākie skursteņi ir 300 m augsti, kas pieder pie augstākajām būvēm Polijā.