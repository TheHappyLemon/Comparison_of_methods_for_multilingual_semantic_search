USO Mondeville (pilnais nosaukums: Union Sportive Ouvrière de Mondeville) ir Francijas sieviešu basketbola klubs, kas ir bāzēts Mondevilā, Francijā. Komanda tika dibināta 1971. gadā. Klubs startē Francijas sieviešu basketbola līgā un Eiropas kausa izcīņā. Klubs ir 3 reizes piedalījies Eirolīgā - 2005-06, 2006-07, 2007-08, labākais panākums bija iekļūšana astotdaļfinālā. Eiropas kausa izcīņā klubs ir piedalījies 7 reizes, labākais panākums bija iekļūšana ceturtdaļfinālā. Laikposmā no 2002. līdz 2004. gadam klubā spēlēja latviešu basketboliste Anete Jēkabsone-Žogota. 2009./2010. gada sezonā klubā spēlē cita latviešu basketboliste Aija Putniņa.