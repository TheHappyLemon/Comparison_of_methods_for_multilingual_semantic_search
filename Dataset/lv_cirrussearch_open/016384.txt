1999. gada Pasaules čempionāts šosejas riteņbraukšanā notika Trevizo un Veronā, Itālijā, no 3. līdz 10. oktobrim. Čempionāts sastāvēja no grupas un individuālā brauciena vīriešiem, sievietēm, vīriešiem līdz 23 gadu vecumam, jauniešiem un jaunietēm. Tas bija 72. Pasaules čempionāts. No Latvijas sportistiem augstvērtīgāko rezultātu uzrādīja Raivis Belohvoščiks, kurš vīriešu individuālajā braucienā uzrādīja ceturto labāko rezultātu.