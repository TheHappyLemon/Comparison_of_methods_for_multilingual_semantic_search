"Rēgu rakstnieks" (angļu: The Ghost Writer) ir 2010. gada politisks trilleris, kas balstīts uz Roberta Herisa romānu The Ghost. Filmas režisors, kā arī viens no producentiem un scenārija autoriem ir Romans Polaņskis. Galvenās lomas atveido Jūens Makgregors, Pīrss Brosnans, Kima Ketrela, Olīvija Viljamsa, Toms Vilkinsons, Timotijs Hatons un Džons Berntāls. Filmas pirmizrāde notika 2010. gada 12. februārī Berlīnes filmu festivālā. "Rēgs" ir rēgu rakstnieks, kurš nolīgts, lai pabeigtu bijušā Lielbritānijas premjerministra memuārus. Drīz vien "Rēgs" atklāj noslēpumus, kas apdraud viņa dzīvību.