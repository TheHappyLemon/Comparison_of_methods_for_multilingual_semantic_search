Samse (dāņu: Samsø) ir Dānijas sala Kategatā apmēram 15 kilometrus no Jitlandes pussalas. Sava novietojuma dēļ Vikingu laikos sala bija apspriežu vieta. Sāgās tā pieminēta vieta, kurā divkaujā gāja bojā burvju zobena Tirfinga īpašnieks Hjalmars. Salas vidusdaļā ir vikingu raktā 500 metrus garā kanāla atliekas. Sala bagāta arī ar citiem arheoloģiskajiem pieminekļiem. Mūsdienās Samsē visa elektrība tiek saražota no atjaunīgajiem resursiem (vēja un biogāzes). No lauksaimniecības produktiem Dānijā pazīstami salas kartupeļi, kas nogatavojas visagrāk valstī, kā arī Samses siers (Samsø ost).