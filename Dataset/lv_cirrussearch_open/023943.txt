Marsels Kitels (vācu: Marcel Kittel; dzimis 1988. gada 11. maijā Arnštatē) ir bijušais Vācijas šosejas riteņbraucējs. Karjera laikā ticis uzskatīts par vienu no vadošajiem riteņbraukšanas sprinteriem. Par Kitela lielākajiem sportiskajiem sasniegumiem uzskatāmas uzvaras visu triju Lielo tūru posmos: 1 uzvara Vuelta a España, 14 uzvaras Tour de France un 4 uzvaras Giro d'Italia. Kitels profesionāļa karjeru iesāka Skil-Shimano komandā. 2016. gada sezonu viņš uzsāka Quick Step sastāvā. 2018. gadā Kitels jau pievienojās Team Katusha komandai. Pēc neveiksmīgas 2018. gada sezonas un līdzīga turpinājuma 2019. gadā sezonas vidū viņš vienojās ar komandu par līguma izbeigšanu. Augusta beigās viņš paziņoja, ka profesionālajā sportā neatgriezīsies.