Maksims Uvarenko (dzimis 1987. gada 17. janvārī Ventspilī) ir Latvijas futbola vārtsargs, kas šobrīd spēlē Norvēģijas klubā Levanger FK. 2006. gada janvārī Uvarenko parakstīja līgumu ar Čehijas futbola 1. līgas klubu Liberecas "Slovan", nākamajā gadā arī tajā debitējot. Tur viņam bija grūtības iekļūt sastāvā, tāpēc 2010. gada februārī viņš parakstīja līgumu ar Čehijas futbola 2. līgas klubu Jihlavas "Vysočina", cerot kļūt par tā pirmo vārtsargu. 2012. gadā Uvarenko atgriezās savā bijušajā klubā FK Ventspils, ar kuru 2013. gadā kļuva par Latvijas čempionu.