Vlašima (čehu: Vlašim) ir pilsēta Čehijā, Centrālčehijas apgabala Benešovas apriņķī. Vlašimā atrodas 1825. gadā dibinātās munīcijas kompānijas Sellier & Bellot galvenā ražotne. No 19. gadsimta līdz Latvijas okupācijai šim uzņēmumam bija ražotne arī Rīgā. Pilsēta veidojusies ap rakstos 1303. gadā pirmoreiz minēto pili. Ilgu laiku apdzīvotā vieta atradās Hābsburgu impērijas sastāvā. No 1919. gada — Čehoslovākijas pilsēta. Kopš 1993. gada — Čehijas pilsēta. Vašima ir Prāgas arhibīskapa Vlašimas Jana Očko (Jan Očko z Vlašimi, ?-1380), hokejista Mihala Rozsīvala (Michal Rozsíval, 1978) un futbolista Staņislava Vlčeka (Stanislav Vlček, 1976) dzimtā pilsēta.