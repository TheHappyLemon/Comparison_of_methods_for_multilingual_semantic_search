Kubas revolūcija (spāņu: Revolución cubana) bija bruņota sacelšanās Kubā, kuru rīkoja Fidela Kastro 26. jūlija kustība un sabiedrotie pret Fulhensio Batistas diktatūru. Sacelšanās sākās 1953. gadā un beidzās 1959. gada 1. janvārī, kad Batista pameta valsti un 26. jūlija kustība un citas nemiernieku grupas pārņēma varu valstī. Kuba kļuva par sociālistisku valsti un 1965. gada oktobrī 26. jūlija kustība kļuva par Kubas Komunistisko partiju.