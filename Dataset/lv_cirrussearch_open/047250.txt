"Dārgumiņš" (angļu: Precious) ir 2009. gada drāma, kas balstīta uz Ramonas Loftones romānu "Push". Filmas režisors un viens no scenārija autoriem ir Lī Denielss. Galvenās lomas atveido Gabereja Sidibeja, Mo'Nique, Pola Patone, Meraija Kerija, Šerija Šeperda un Lenijs Kravics. Filmas pirmizrāde notika 2009. gada 15. janvārī Sandensas kinofestivālā. Filma tika nominēta sešām Amerikas Kinoakadēmijas balvām, no kurām tā ieguva divas: "Labākais adaptētais scenārijs" un "Labākā aktrise otrā plāna lomā". Filmas sižets notiek ap 1987. gadu Ņujorkas apkaimē Hārlemā. Dārgumiņš ir 16 gadus veca jauniete ar lieko svaru, kuru apceļ māte un kura nemāk lasīt. Kad Dārgumiņš paliek stāvoklī ar savu otro bērnu, viņas vidusskolas direktors iesaka Dārgumiņu alternatīvajā skolā ar cerībām, ka meitenes dzīve ievirzīsies jaunā, labākā virzienā.