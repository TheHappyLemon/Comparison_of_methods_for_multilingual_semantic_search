Donegolas grāfiste (angļu: County Donegal, īru: Contae Dhún na nGall) ir grāfiste Īrijā, Olsteras provincē. Tā atrodas vistālāk Īrijas salas ziemeļos un tai ir viena no garākajām piekrastēm Īrijā. Donegolas grāfistes pārvaldes centrs atrodas Lifordā. 2022. gadā grāfistē dzīvoja 166 321 iedzīvotājs. Donegolas grāfiste robežojas ar Atlantijas okeānu no ziemeļiem un rietumiem, ar Litrimas grāfisti no dienvidiem un ar Ziemeļīriju no austrumiem.