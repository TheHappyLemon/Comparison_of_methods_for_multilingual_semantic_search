Applause ir amerikāņu dziedātājas Lady Gaga singls no viņas trešā studijas albuma Artpop. Tas tika izdots 2013. gada 12. augustā. Sākotnēji to bija iecerēts izdot 19. augustā, bet tas tika izdots ātrāk kā paredzēts, jo 2013. gada 10. augustā internetā tika nopludinātas divas daļas no dziesmas. Dziesma tika sarakstīta mūziķes Born This Way Ball koncerttūres laikā. Singla video tika uzņemts ASV pilsētā Losandželosā. Video režisori bija Ineza fon Lamsvērde un Vinūds Matadins, kas arī izveidoja singla titulbildi.