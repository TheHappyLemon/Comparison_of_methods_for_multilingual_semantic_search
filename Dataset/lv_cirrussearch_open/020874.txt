Leihtenbergas Žozefīne (zviedru: Josefina av Leuchtenberg); dzimusi 1807. gada 14. martā, mirusi 1876. gada 7. jūnijā) bija Zviedrijas un Norvēģijas karaliene konsorte, karaļa Oskara I sieva. Dzimusi Napoleona sievas Žozefīnes dēla no pirmās laulības, Itālijas vicekaraļa Ežēna de Boarnē un Bavārijas karaļa meitas Augustas ģimenē. 1823. gada 22. maijā Minhenē notika Žozefīnes laulību ceremonija ar Zviedrijas princi Oskaru, bez laulāto piedalīšanās. 19. jūnijā notika atkārtota ceremonija ar Stokholmā, šoreiz piedaloties abām pusēm. Laulība esot bijusi veiksmīga. Žozefīne līdz 1844. gadam darbojās kā kroņprincese, atbalstot mākslu, kādu laiku ar vīru dzīvoja Norvēģijā. Valdīšanas laikā esot bijusi politiski aktīva, konsultējot vīru par dažādiem jautājumiem.