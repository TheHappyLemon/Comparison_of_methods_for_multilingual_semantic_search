"Lauztie ziedi" (angļu: Broken Blossoms) ir 1919. gada ASV mēmā filma, kuras režisors, scenārists un producents ir Deivids Vorks Grifits. Filmā galvenās lomas atveido Liliana Giša, Ričards Bartelmess un Donalds Krisps. Filma balstīta uz Tomasa Bērka īso stāstu The Chink and the Child. Filma stāsta jaunu meiteni Lūsiju (Giša), kuru vardarbīgi izmanto viņas tēvs un kura satiekas ar Čenu Huanu (Bartelmess), labsirdīgu ķīnieti, kurš viņā iemīlas. Filmas "Lauztie ziedi" pirmizrāde notika 1919. gada 13. maijā un tā ir pirmā filma, ko izplatīja United Artists. 1996. gadā filmu iekļāva ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma".