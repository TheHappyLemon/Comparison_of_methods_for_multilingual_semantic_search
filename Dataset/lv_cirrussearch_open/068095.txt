Hiroši Tešigahara (japāņu: 勅使河原 宏, Teshigahara Hiroshi, dzimis 1927. gada 28. janvārī, miris 2001. gada 14. aprīlī) bija japāņu avangarda kinorežisors un mākslinieks, pārstāvējis "Japāņu jaunā viļņa" kustību. Tešigahara ir vislabāk pazīstams ar filmu "Sieviete smiltīs" (1964). Citas viņa pazīstamākās filmas ir Otoshiana (1962), "Svešā seja" (Tanín no Kao, 1966) un Natsu No Heitai (1972). Tešigaharu dēvē par vienu no visu laiku atzītākajiem japāņu režisoriem. Par filmu "Sieviete smiltīs" 1964. gadā Tešigahara kļuva par pirmo āziešu izcelsmes režisoru, kuru nominēja Amerikas Kinoakadēmijas balvai kategorijā "Labākais režisors". Neskaitot kino, Tešigahara arī pievērsās tādiem mākslas veidiem kā kaligrāfijai, dzejai, gleznošanai, operai un ikebanai.