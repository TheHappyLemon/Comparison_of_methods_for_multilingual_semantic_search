Guandunas province (vienkāršotā ķīniešu: 广东省, tradicionālā ķīniešu: 廣東省, piņjiņs: Guǎngdōng Shěng) ir viena no Ķīnas 22 provincēm. Province atrodas Ķīnas dienvidos un robežojas ar trijām citām provincēm — Fudzjaņu, Dzjansji un Hunaņu —, vienu autonomo reģionu — Guansji Džuanu autonomo regionu — un diviem speciāliem administratīvajiem rajoniem — Honkongu un Makao. Provinces administratīvais centrs un lielākā pilsēta ir Guandžou. 2010. gadā Guandunas provincē dzīvoja 104 miljoni iedzīvotāju, no kuriem 99% ir haņi.