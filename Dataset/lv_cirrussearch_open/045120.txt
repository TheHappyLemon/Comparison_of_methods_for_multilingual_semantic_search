"Leģenda" (angļu: Legend) ir 2015. gada ASV biogrāfisks krimināltrilleris, kura režisors un scenārija autors ir Braiens Helgelends. Galvenās lomas filmā atveido Toms Hārdijs, Emīlija Brauninga, Deivids Tjūliss, Kristofers Eklstons un Čezs Palminteri. Filmas pirmizrāde notika 2015. gada 9. septembrī. Filmā tiek parādīta dvīņubrāļu Ronalda un Redžinalda Kreju dzīve 20. gadsimta 60. gados, kad abi centās kontrolēt Londonas kriminālo pasauli.