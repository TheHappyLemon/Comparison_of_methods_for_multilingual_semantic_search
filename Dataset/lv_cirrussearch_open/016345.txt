Imandra (krievu: Имандра) ir liels saldūdens ezers Krievijas Eiropas daļā, Murmanskas apgabalā. Izvietojies Kolas pussalas austrumos aiz polārā loka. Ezera krasta līnija izrobota. Daudz salu, lielākā — Ermas sala (26 km²). Regulēts ūdens līmenis. Ūdens apmaiņas periods ir 1,87 gadi. Aizsalis no novembra līdz maijam. Ezers sastāv no trim daļām, kuras atdala zemes šaurumi. Šīs trīs daļas attiecīgi saucas: Lielā Imandra (Hibīnu Imandra) ziemeļos (platība 328 km², garums ap 55 km, platums 3—5 km), Jekostrovskas Imandra centrālajā daļā (platība 351 km²) un Babinskas Imandra rietumos (platība 133 km²). No ezera uz Baltās jūras Kandalakšas līci iztek Ņivas upe. Ezerā ļoti dzidrs ūdens, tas ir bagāts ar zivīm. Ezera ziemeļrietumu krastā atrodas Mončegorskas pilsēta — ziemas sporta centrs.