Teo Volkots (angļu: Theo Walcott; dzimis 1989. gada 16. martā) ir bijušais Anglijas futbolists un Anglijas izlases dalībnieks. Karjeru sāka Southampton FC, 2006. gadā pievienojās Londonas klubam Arsenal, kurā nospēlēja 12 gadus. 2018. gada janvārī pārgāja uz Everton, parakstot līgumu uz trīsarpus gadiem. Transfēra summa sasniedza 22,5 miljonus eiro. Anglijas futbola izlasē Volkots debitēja 2006. gada 30. maijā draudzības spēlē pret Ungārijas izlasi. Viņš kļuva par jaunāko futbolistu, kas ir spēlējis Anglijas izlasē. Volkota vecums tajā brīdī bija 17 gadi un 75 dienas. Pirmos vārtus izlases sastāvā guva 2008. gada 10. septembrī pret Horvātijas izlasi (šajā spēlē viņš guva trīs vārtus). Teo Volkota tēvs ir no Jamaikas.