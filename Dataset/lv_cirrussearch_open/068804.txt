Alantas sinagoga (lietuviešu: Alantos sinagoga) ir kopš 1941. gada nefunkcionējoša 19. gadsimta vidū celta sinagoga, kas atrodas Lietuvas austrumos, Utenas apriņķa Molētu rajona pašvaldības Alantas miestā. Sinagoga ir reģiona nozīmes Lietuvas valsts kultūras piemineklis (unikālais kods — 35283). Pēc Otrā pasaules kara celtne izmantota kā graudu noliktava. Pēc Lietuvas neatkarības atjaunošanas celtne tika atdota Lietuvas ebreju kopienai. Kopš 2020. gada notiek ēkas restaurācijas darbi.