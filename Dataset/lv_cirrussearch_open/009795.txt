Džesika Elēna Korniša (angļu: Jessica Ellen Cornish; dzimusi 1988. gada 27. martā), plašāk pazīstama kā Jessie J, ir britu dziedātāja un dziesmu autore. Karjeras sākumā viņa pārsvarā rakstīja dziesmas citiem mūziķiem, tai skaitā Krisam Braunam un Mailijai Sairusai. Viena no veiksmīgākajām viņas sarakstītajām dziesmām ir M. Sairusas izpildītā Party in the U.S.A., kas vairākās valstīs tikusi sertificēta ar platīna disku. 2011. gada februārī Jessie J saņēma BRIT balvu. Tā paša gada februārī māksliniece izdeva debijas studijas albumu Who You Are. Mūziķe ierindojās 1. vietā BBC Sound of 2011 topā. 2018. gadā uzsākusi romantiskas attiecības ar amerikāņu aktieri Čeningu Teitumu.