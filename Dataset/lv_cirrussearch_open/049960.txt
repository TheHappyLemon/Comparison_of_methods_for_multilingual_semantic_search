Šis raksts ir par videospēli. Par citām jēdziena doom nozīmēm skatīt nozīmju atdalīšanas lapu. Doom (vai DOOM) ir 1993.gadā id Software izstrādāta datorspēle, kura ir viena no pirmajām pirmās personas šaujamspēlēm žanra datorspēlēm un vispārīgi arī viena no pirmajām pirmās personas spēlēm. Šī spēle ir atzīta par pionieri 3D datorgrafikā un tā tika izmantota kā atbalsts Doom WAD izveidē. Doom ir pirmā spēle, kura tika spēlēta tīklā uz PC platformām. Doom tika izplatīta kā izplatāmprogrammatūra (shareware) un pirmajos divos spēles iznākšanas gados tā tika lejupielādēta vairāk nekā 10 miljonu reižu, tādā veidā popularizējot šo spēles režīmu. 1990. gadu vidū strauji uzplauka Pirmās personas šaujamspēļu žanra subkultūra; un, tieši pateicoties Doom, šis žanrs strauji attīstījās. Citas spēles, kuras mēģināja ielauzties šajā žanrā tika nosauktas vienkārši par "Doom kloniem" (Doom clones). Doom grafika un mijiedarbīgā vardarbība padarīja šo spēli par populārāko pirmās personas šaujamspēli spēļu žanrā. 2004.gadā, saskaņā ar GameSpy veikto pētījumu, Doom tika atzīta par visu laiku labāko spēli pasaulē. Doom franšīze turpinājās ar Doom II: Hell on Earth (1994) un daudziem papildinājumiem, ieskaitot The Ultimate Doom (1995), Master Levels for Doom II (1995), un Final Doom (1996). Sākumā šī spēle iznāca uz PC/DOS platformām, tikai vēlāk tā tika pielāgota daudzām citām platformām, ieskaitot deviņas dažādas spēļu konsoles, un pat priekš PDA. Doom zaudēja savu popularitāti 1990. gadu beigās, kad tehnoloģiskajā ziņā tika pārspēts Doom dzinis, lai gan 1997.gadā kompānija atkārtoti izdeva spēli ar uzlabotu pirmkodu. Frančīze atguva savu popularitāti, kad 2004.gadā tika izdota Doom 3 spēles versija, kurā tika izmantota visa jaunākā tehnoloģija. 2005.gadā tika izveidota pilnmetrāžas filma ar tādu pašu nosaukumu - Doom.