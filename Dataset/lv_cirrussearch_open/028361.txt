Hersonēsa (sengrieķu: Χερσόνησος, Chersonēsos; latīņu: Chersonesus; ukraiņu: Херсонес, Khersones, krievu: Херсонес, Khersones) ir antīka Senās Grieķijas kolonija Krimā, atrodas mūsdienu Sevastopoles teritorijā. 6. gadsimtā p. m. ē. to dibinājuši grieķi. No 5. līdz 1. gadsimtam p. m. ē. šī bija polisa, no 63. gada p. m. ē. tikusi pakļauta Romai, no mūsu ēras 4. gadsimta beigām — Bizantijai. 989. gadā Hersonēsu ieņēmis Kijivas kņazs Vladimirs Svjatoslavičs. Vēlāk pilsētu divas reizes izpostīja — tatāru hans Nogajs (1299), Edigejs (14. gadsimta beigas). Arheoloģiskie izrakumi tika uzsākti 1827. gadā. 2013. gadā Hersonēsa tika iekļauta UNESCO Pasaules mantojuma sarakstā.