NK Varaždin ir Horvātijas futbola klubs no Varaždinas. Pašlaik spēlē Horvātijas futbola čempionāta augstākajā līmenī — Pirmajā līgā (Prva HNL). Mājas spēles komanda aizvada Andželko Herjaveca stadionā. Klubs tika nodibināts 2012. gadā ar nosaukumu Varaždin ŠN pēc iepriekšējā kluba NK Varaždin (no 1958. līdz 2010. gadam bija pazīstams ar nosaukumu Varteks) izslēgšanas no Horvātijas Pirmās līgas parādu dēļ. 2015. gadā iepriekšējais klubs tika pārdēvēts par VŠNK Varaždin un bankrotēja, līdz ar to jaunais klubs varēja pieņemt NK Varaždin nosaukumu. 2018.—2019. gada sezonā komanda uzvarēja Horvātijas Otrajā līgā un iekļuva Pirmajā līgā.