"Elizeja" (angļu: Elysium) ir 2013. gada ASV zinātniskās fantastikas spraiga sižeta filma, kuras režisors un scenārija autors ir Nīls Blomkamps. Filmā galvenās lomas atveido Mets Deimons, Džodija Fostere, Šarlto Koplijs, Alisi Braga, Djego Luna, Vagners Moura un Viljams Fihtners. Filmas darbība notiek 2154. gadā gan uz izpostītas Zemes, gan uz greznas mākslīgās pasaules "Elizejas". Filma vēsta par tādām politiskām un sociālām tēmām kā imigrācija, pārapdzīvotība, transhumānisms, veselības aprūpe, darbaspēka ekspluatācija, tiesību sistēma, tehnoloģijas un cilvēku šķiras. Filmas "Elizeja" pirmizrāde notika 2013. gada 7. augustā un to izplatīja Sony Pictures Releasing. Filma saņēma galvenokārt pozitīvas kritiķu atsauksmes, bet tiek uzskatīta par vilšanos pēc Blomkampa iepriekšējās filmas "9. rajons" (2010).