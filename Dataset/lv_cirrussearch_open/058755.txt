Srečko Katanecs (slovēņu: Srečko Katanec, dzimis 1963. gada 16. jūlijā) ir Slovēnijas futbola treneris un bijušais futbolists, spēlēja pussarga pozīcija, bijis Dienvidslāvijas un Slovēnijas futbola izlases dalībnieks. Kopš 2021. gada Katanecs ir Uzbekistānas futbola izlases galvenais treneris. Katanecs tiek uzskatīts par vienu no visu laiku labākajiem slovēņu futbolistiem. Pārstāvējis Dienvidslāvijas futbola izlasi 1984. un 1988. gada vasaras olimpiskajās spēlēs, 1984. gada Eiropas čempionātā, kā arī 1990. gada FIFA Pasaules kausā. Klubu līmenī Katanecs ar Partizan komandu uzvarēja Dienvidslāvijas čempionātā un ar VfB Stuttgart komandu aizkļuva līdz 1989. gada UEFA kausa finālam. Vēlak ar Sampdoria komandu uzvarējis Itālijas A sērijā, ieguvis Coppa Italia, Supercoppa Italiana un UEFA Kausu ieguvēju kausu. 1992. gadā ar Sampdoria komandu viņš iekļuva Eiropas kausa finālā, kurā piekāpās Barcelona komandai. Pēc spēlētāja karjeras beigām kļuvis par treneri. Viņa vadībā Slovēnijas futbola izlase pirmo reizi iekļuva Eiropas čempionātā (2000) un FIFA Pasaules kausā (2002). Vēlāk vadījis arī Maķedonijas, AAE un Irākas izlases. Kopš 2021. gada viņš vada Uzbekistānas futbola izlasi.