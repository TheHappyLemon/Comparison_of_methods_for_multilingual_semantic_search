Karlo Adzeljo Čampi (itāļu: Carlo Azeglio Ciampi, izrunā: [ˈkarlo adˈdzeʎʎo ˈtʃampi], dzimis 1920. gada 9. decembrī, miris 2016. gada 16. septembrī) bija Itālijas politiķis un baņķieris. No 1999. gada maija līdz 2006. gada maijam viņš bija Itālijas prezidents, bet no 1993. gada aprīļa līdz 1994. gada maijam bija Itālijas premjerministrs. 1941. gadā ieguva grādu literatūrā, bet 1946. gadā absolvēja Pizas Universitāti, iegūstot grādu jurisprudencē. Tajā pašā gadā sāka strādāt Itālijas Bankā. 1960. gadā sāka strādāt Itālijas Bankas centrālajā pārvaldē, bet 1973. gadā kļuva par ģenerālsekretāru, 1976. gadā — par viceģenerāldirektoru. 1978. gadā Karlo Adzeljo Čampi kļuva par Itālijas Bankas ģenerāldirektoru. No 1996. līdz 1999. gadam Karlo Adzeljo Čampi bija Itālijas valsts kases un budžeta ministrs. Šajā laikā Itālija iestājās eirozonā, pārejot no Itālijas lirām uz eiro.