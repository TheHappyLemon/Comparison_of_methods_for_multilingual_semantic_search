Sojuz TMA-9 (krievu: Союз ТМА-9; angļu: Soyuz TMA-9) bija pilotējams kosmosa kuģis apkalpes nogādāšanai uz Starptautisko kosmisko staciju (SKS). Palaists no Baikonuras kosmodroma 2006. gada 18. septembrī 04:09 UTC. Kuģis saslēdzās ar SKS 20. septembrī 05:21 UTC un, kalpojot par "glābšanas laivu", palika tur līdz 2007. gada aprīlim, kad to nomainīja Sojuz TMA-10. Sojuz TMA-9 atvienojās no SKS 21. aprīlī 09:11 UTC. Kosmosa kuģa nolaižamais aparāts nosēdās Kazahstanas stepē 12:31:30 UTC.