Šajā uzskaitījumā apkopoti 1924. gada ziemas olimpisko spēļu medaļnieki. 1924. gadā notika pirmās ziemas olimpiskās spēles, tās notika Francijas pilsētā Šamonī no 1924. gada 25. janvāra līdz 4. februārim. Pirmajās ziemas olimpiskajās spēlēs piedalījās 258 sportisti no 16 Nacionālajām olimpiskajām komitejām (NOK). Medaļas tika pasniegtas 16 disciplīnās 9 sporta veidos. Spēles organizēja Francijas Olimpiskā komiteja un vēlāk Starptautiskā Olimpiskā komiteja tās atzina par I ziemas olimpiskajām spēlēm. Par pirmo olimpisko čempionu kļuva amerikāņu ātrslidotājs Čārlzs Džūtro, kas uzvarēja 500 m distancē. Kopumā medaļas šajās Olimpiskajās spēlēs medaļas ieguva 104 sportisti. Visvairāk medaļas ieguva Norvēģijas un Somijas sportisti attiecīgi 17 un 11 medaļas. ASV un Apvienotā Karaliste ieguva katra pa 4 medaļām. No visām Nacionālajām olimpiskajām komitejām medaļas ieguva 10 Olimpiskās komitejas, 8 NOK ieguva vismaz vienu zelta medaļu.