Rokfelleri (angļu: Rockefeller) ir vācu, angļu, skotu/īru izcelsmes ASV rūpniecības, politikas un finanšu ģimene. Tā izveidojusies 19. gadsimta beigās, tās dibinātājs ir Džons Rokfellers. Viņš kopā ar brāli Viljamu lielāko bagātību guva ar uzņēmuma Standard Oil (kura dibinātājs ir D. Rokfellers) palīdzību. Tāpat Rokfelleri ir pazīstami ar saistību ar Chase Manhattan Bank banku. Rokfelleri tiek uzskatīti par vienu no varenākajām un bagātākajām (ja ne pašu varenāko) ģimenēm ASV vēsturē. Rokfelleru ģimenes pārstāvis Nelsons Rokfellers bijis ASV viceprezidents.