Abū Dabī Grand Prix (arābu: سباق جائزة أبوظبي الكبرى; angļu: Abu Dhabi Grand Prix) ir ikgadēja pirmās formulas Grand Prix izcīņa, kas norisinās Apvienotajos Arābu Emirātos. Tā pirmo reizi norisinājās 2009. gada sezonā, kur tā kalpoja par sezonas noslēdzošo sacīksti, un kopš tā laika regulāri ir tikusi rīkota Jasmarinas trasē Abū Dabī kā sezonas noslēguma posms. Lai reklamētu Abū Dabī apvidu Apvienotajos Arābu Emirātos, sacīksti sauc par godu Abū Dabī. Pagaidām sekmīgākie braucēji Abū Dabī Grand Prix izcīņās ir vācu pilots Sebastiāns Fetels un britu pilots Luiss Hamiltons, kuriem abiem diviem Abū Dabī sacīkstēs ir pa 3 uzvarām. Tāpat arī komandu konkurencē visvairāk uzvaru pagaidām pieder Red Bull un Mercedes vienībām, kurām abām šeit ir izdevies triumfēt veselas 3 reizes. Pašreizējais un aizstāvošais Abū Dabī Grand Prix uzvarētājs ir britu pilots Luiss Hamiltons, kurš šeit uzvarēja 2016. gadā. Savukārt komandu konkurencē pašreizējie un aizstāvošie uzvarētāji ir Mercedes vienība, kas šeit ir triumfējusi jau pēdējos trīs gadus pēc kārtas (2014, 2015, 2016). Tiek paredzēts, ka 2017. gada Abū Dabī Grand Prix izcīņa norisināsies 26. novembrī un kā jau daudzus gadus iepriekš kalpos par sezonas noslēguma posmu.