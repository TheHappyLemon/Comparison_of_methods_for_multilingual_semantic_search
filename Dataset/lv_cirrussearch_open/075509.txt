Lejupslīde jeb recesija (no latīņu: recessio — ‘iešana atpakaļ’) ir daļa no ekonomiskā cikla, kurai raksturīgs regresīvu saimniecisko procesu kopums. Tas ilgst vairākus mēnešus pēc kārtas. Lejupslīdes laikā vērojams vērtspapīru kursu kritums, samazinās vai apstājās iekšzemes kopprodukta (IKP) pieaugums, saasinās bezdarba problēma. Lejupslīde var izraisīt ekonomisko krīzi. Lejupslīde parasti sākas vienā valstī, bet pēcāk var izplatīties arī citās valstīs.