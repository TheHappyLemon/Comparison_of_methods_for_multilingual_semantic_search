Artūrs Skrastiņš (dzimis 1974. gada 18. septembrī Jelgavā) ir latviešu teātra un kino aktieris, televīzijas raidījumu vadītājs un aizkadra balss. Pazīstams kā Dailes teātra aktieris (kopš 1996. gada) un ar dalību vairākās latviešu filmās. Ieguvis gan "Lielā Kristapa", gan "Spēlmaņu nakts" balvu kā labākais (gada) aktieris. 1998. gadā viņš saņēma apbalvojumu "Lielais Kristaps" par viņa lomu filmā "Likteņdzirnas". Tajā pašā gadā viņš arī saņēma balvu par labāko debiju filmu festivālā "Baltijas pērle". 2012. gadā saņēma Harija Liepiņa balvu par spilgtu aktierdarbību teātrī. 2015. gadā apbalvots ar IV šķiras Triju Zvaigžņu ordeni.