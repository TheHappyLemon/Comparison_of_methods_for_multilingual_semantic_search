Simons Ostrovskis (angļu: Simon Ostrovsky, krievu: Симон Островский; dzimis 1981. gada 2. februārī) ir PSRS dzimis amerikāņu žurnālists, režisors un producents. 2014. gadā ieguva plašu atpazīstamību veidojot videosižetu sēriju "Krievu rulete" (angļu: Russian Roulette) par Krimas krīzi un prokrievisko spēku organizētajiem nemieriem Ukrainas austrumos ziņu kanālam Vice News. Aprīļa beigās Ostrovskis uz vairākām dienām tika nolaupīts un turēts nemiernieku gūstā Slovjanskā.