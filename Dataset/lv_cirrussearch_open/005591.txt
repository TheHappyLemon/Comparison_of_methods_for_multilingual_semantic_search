Nordenšelda (Nordenskjöld Base) ir starptautiska vasaras polārstacija Karalienes Modas Zemē, ko veido 200 m viena no otras esošās Somijas stacija Aboa un Zviedrijas stacija Vāsa. Stacija ierīkota 1988.-1989. gada vasaras sezonā kā abu valstu Antarktīdas izpētes programmu kopīgs projekts. Nosaukta par godu zviedru ģeologam, ģeogrāfam un polārpētniekam Oto Nordenšeldam (Nils Otto Gustaf Nordenskjöld).