Šis raksts ir par pilsētu Irānā. Par upi Krievijā skatīt rakstu Kuma (upe). Kuma (persiešu: قم, izrunā: [ɢom]) ir pilsēta Irānā, septītā lielākā pilsēta valstī. Kumas ostāna administratīvais centrs un lielākā pilsēta. 2016. gadā iedzīvotāju skaits pārsniedza 1,2 miljonus. Atrodas Kumas upes krastā, 125 km attālumā no Teherānas. Kuma tiek uzskatīta par svētu pilsētu šiītu islāmā, nozīmīgs svētceļojumu galamērķis. Pilsētā ievērojams Fātimas mauzolejs, galvenā mošeja.