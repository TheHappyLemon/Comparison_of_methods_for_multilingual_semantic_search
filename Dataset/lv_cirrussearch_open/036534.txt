The Office ir videospēle, kas veidota, balstoties uz kanāla NBC seriālu "Ofiss". Spēli izstrādāja uzņēmums Reveille, bet spēles izdevēji ir MumboJumbo. Videospēlē seriāla varoņi tiek attēloti kā Bobblehead lelles. Spēle tika izdota 2007. gada 28. novembrī. Spēlētājs veic darbības kā seriāla tēls Džims Helperns, sacenšoties ar Dvaitu Šrūtu. Spēlētājs tiek izaicināts pildīt dažādus uzdevumus un veikt jokus ar spēles varoņiem. Darbība The Office notiek līdzīgi kā spēlē Diner Dash — spēlētājam tiek likts atnest dažādas biroja lietas pie spēles varoņiem. Katrs līmenis spēlē ir attēlots kā viena darba diena. Katras darba dienas beigās spēlētājs saņem algu par dienas laikā izdarīto darbu. Kad spēle bija izstrādes stadijā, bija iecerēts spēli izdot arī septītās paaudzes konsolēm PlayStation Portable, Wii, Xbox 360, Nintendo DS, izņemot PlayStation 3 un iekļaujot sestās paaudzes konsoli PlayStation 2. Šī ideja netika realizēta, tāpēc spēle ir pieejama tikai operētājsistēmas Microsoft Windows lietotājiem.