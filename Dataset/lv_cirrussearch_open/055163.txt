Žozefs Martiness (franču: Joseph Martinez; dzimis 1878. gada 31. martā, miris 1945. gadā) bija Alžīrijā dzimis franču vingrotājs. Startējis 1900. gada vasaras olimpiskajās spēlēs. Viņš 1900. gda vasaras olimpiskajās spēlēs Parīzē startēja vingrošanas individuālajā daudzcīņā. Šajā disciplīnā viņš iegūstot 277 punktus izcīnīja 7. vietu. Martiness bija pirmais pasaules čempions vingrošanas individuālajā daudzcīņā 1903. gada pasaules čempionātā sporta vingrošanā Antverpenē. Šajā čempionātā viņš ieguva vēl četras zelta medaļas līdztekās, vingrošanas riņķis, vingrošanas stienī un komandu daudzcīņā. 1905. gada pasaules čempionātā sporta vingrošanā Bordo viņš izcīnīja divas zelta medaļas (komandu daudzcīņā un līdztekās) un vienu sudraba medaļu (vingrošanas stienī). 1909. gada pasaules čempionātā sporta vingrošanā Luksemburgā izcīnīja trīs zelta medaļas (līdztekās, vingrošanas stienī un komandu daudzcīņā).