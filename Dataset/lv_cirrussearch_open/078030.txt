Maksims Rafaļskis (dzimis 1984. gada 14. maijā) ir bijušais Latvijas futbolists, pussargs. Savu profesionālā futbolista karjeru Rafaļskis uzsāka FK Rīga sastāvā, kur spēlēja līdz 2008. gada vasarai. Tā kā FK Rīga nespēja pildīt savas finansiālās saistības, ar LFF lēmumu viņam tika atļauts pārtraukt darba attiecības ar klubu. Uzreiz pēc tam Rafaļskis pievienojās citai Latvijas komandai "Liepājas Metalurgs". 2011. gada februārī Rafaļskis pievienojās Krievijas 1. līgas klubam Kaļiņingradas "Baltika", kurā tobrīd jau spēlēja Aleksandrs Koliņko. Kopš 2017. gada Rafaļskis spēlē FK Jelgava komandā. 2009. gada 12. augustā Maksims Rafaļskis debitēja Latvijas izlasē, draudzības spēlē pret Bulgāriju uznākot laukumā uz maiņu.