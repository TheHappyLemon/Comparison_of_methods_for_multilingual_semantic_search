Graciāno Pelle (itāļu: Graziano Pellè, dzimis 1985. gada 15. jūlijā Sančezārio di Lečē, Itālijā) ir bijušais itāļu futbolists un Itālijas futbola izlases spēlētājs. Spēlēja uzbrucēja pozīcijā. Sācis futbolista gaitas vietējā kluba U.S. Lecce jauniešu un junioru komandās. Serie A kluba sastāvā debitējis 2004. gadā. No 2005. līdz 2007. gadam periodiski izīrēts vairākiem Itālijas klubiem. 2007. gadā noslēdzis līgumu ar Nīderlandes klubu AZ Alkmaar, kura sastāvā 2008./2009. gada sezonā kļuva par valsts čempioniem. 2011. gadā atgriezies Itālijā Parma F.C. sastāvā, kas Pelli izīrēja U.C. Sampdoria un Nīderlandes Feyenoord, kur viņš kļūst par pirmo itāli kluba sastāvā un izcēlās ar augstu rezultativitāti. 2014. gadā Pelle noslēdz 3 gadu līgumu ar Anglijas Premjerlīgas klubu Southampton F.C. par 8 miljoniem GBP. Pelle spēlēji Itālijas junioru izlasēs, kā arī piedalījies atlases turnīrā Itālijas izlases sastāvā Pekinas olimpiskajām spēlēm, bet finālturnīrā nepiedalījās. Itālijas galvenajā izlasē debitējis 2014. gada 13. oktobrī spēlē pret Maltu, kurā guva vienīgos vārtus.