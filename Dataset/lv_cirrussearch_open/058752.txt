ATP balvas ir dažādi apbalvojumi, kurus ATP katru gadu piešķir tenisistiem par īpašiem sasniegumiem kalendārā gada laikā. Pīts Samprass ieguvis ATP balvu "Gada spēlētājs" sešas reizes pēc kārtas. Laikā no 1993. līdz 1998. gadam viņš noslēdza gadu tenisa pasaules ranga pirmajā vietā. Līdzjutēju balsojumā Rodžers Federers par populārāko spēlētāju tika atzīts 18 reizes pēc kārtas, no 2003. līdz 2020. gadam. Brāļi Bobs un Maiks Braieni desmit reizes (2003, 2005—2007, 2009—2014) ieguva balvu "Labākā dubultspēļu komanda". Viņi arī 13 reizes pēc kārtas no 2005. līdz 2017. gadam uzvarēja līdzjutēju balsojumā par populārāko komandu.