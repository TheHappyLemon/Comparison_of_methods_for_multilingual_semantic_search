Bostonas "Celtics" (angļu: Boston Celtics) ir profesionāls ASV basketbola klubs, kas bāzēts Bostonā, Masačūsetsas štatā, ASV. Klubs spēlē Nacionālās basketbola asociācijas Austrumu konferences Atlantijas divīzijā. Tas tika dibināts 1946. gadā un kopš dibināšanas brīža spēlē NBA. Savas pastāvēšanas vēsturē "Celtics" 17 reizes uzvarējis NBA čempionātā, 22 reizes kļuvis par konferences uzvarētāju un 30 reizes — divīzijas čempionu. Mājas spēles komanda aizvada TD Garden arēnā. Kopš 2023. gada "Celtics" sastāvā spēlē Latvijas basketbolists Kristaps Porziņģis.