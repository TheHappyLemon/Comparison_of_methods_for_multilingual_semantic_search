Pukcinellijas (latīņu: Puccinellia) ir graudzāļu dzimtas ģints. Sugas aug mitrās vidēs, it sevišķi vidēs ar paaugstinātu sāļu līmeni. To savvaļas izplatības areāls ir mērenajā līdz arktiskajā joslā Ziemeļu un Dienvidu puslodēs. Ģintī ir klasificētas 113 sugas, no kurām Latvijā ir sastopamas divas — matveida pukcinellija (Puccinellia capillaris) un attālā pukcinellija (Puccinellia distans), pāris reizes 20. gadsimta beigās valsts teritorijā ir konstatēta arī milzu pukcinellija (Puccinellia gigantea, sinonīms Puccinellia sclerodes).