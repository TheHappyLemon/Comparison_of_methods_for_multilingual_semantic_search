Nacionālās aizsardzības universitāte (angļu: National Defense University, NDU) ir ASV Aizsardzības departamenta finansēta augstākās izglītības iestāde, kas nodrošina līderu profesionālo izaugsmi nacionālās drošības jomā. Atrodas Vašingtonā, netālu no Baltā nama un ASV Kongresa. Kopš 1985. gada universitātē tiek apmācīti arī ārvalstu studenti. Vairāk nekā 100 valstu pārstāvji ir piedalījušies dažādos kursos un mācību programmās. Šodien universitāte ir elitāra militārā augstākās izglītības iestāde. Lielākā daļa ASV bruņoto spēku ģenerāļu ir šīs universitātes absolventi.