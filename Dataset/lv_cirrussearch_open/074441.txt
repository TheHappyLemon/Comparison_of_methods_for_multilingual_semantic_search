Kaķu lemurs jeb vienkārši lemurs (Lemur catta), ir slapjdeguna pērtiķu (Strepsirrhini) apakškārtas puspērtiķis, kas pieder primātu kārtai (Primates). Tā ir vienīgā suga lemuru ģintī (Lemur), kas savukārt ir viena no četrām lemuru dzimtas (Lemuridae) ģintīm. Tāpat kā visi pārējie lemuru dzimtas pārstāvji kaķu lemurs dzīvo Madagaskarā, bet tikai salas dienvidu daļā. Lemurus sauc arī par hiras (malgašu valodā) vai maki (franču valodā).