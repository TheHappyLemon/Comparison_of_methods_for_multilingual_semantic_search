"Zvaigžņu ceļš" (angļu: Star Trek) ir 2009. gada ASV zinātniskās fantastikas filma, kuras režisors ir Džefrijs Džeikobs Eibramss. Šī ir 11. filma "Zvaigžņu ceļa" filmu sērijā, kā arī sērijas rebūts, kurā oriģinālā televīzijas seriāla tēlus atveido jauns aktieru ansamblis. Filma seko Džeimsam T. Kērkam (Kriss Pains) un Spokam (Zekerijs Kvinto) uz USS Enterprise, kad viņi cīnās ar Nēro (Ēriks Bana), romulānu no viņu nākotnes, kas apdraud Apvienoto planētu federāciju. Stāsts risinās alternatīvā realitātē, kurā ir gan alternatīva Džeimsa T. Kērka dzimšanas vieta, gan turpmākas vēstures izmaiņas, kas izriet no gan Nēro, gan sākotnējās sērijas Spoka (Leonards Nīmojs) ceļojuma laikā. Alternatīvo realitāti izveidoja, mēģinot atbrīvot filmu un franšīzi no noteiktiem nepārtrauktības ierobežojumiem, vienlaikus saglabājot oriģinālos stāsta elementus. Prikvela ideju par "Zvaigžņu ceļa" varoņiem laikā, kad viņi mācījās Zvaigžņu flotes akadēmijā, jau 1968. gadā apsprieda seriāla veidotājs Džīns Rodenberijs. Šī ideja atkal aktualizējās 1980. gadu beigās, kad Hārvs Benets to izvēlējās kā iespējamo sižetu filmai "Zvaigžņu ceļš VI: Neatklātā zeme" (Star Trek VI: The Undiscovered Country), taču to noraidīja par labu citiem Rodenberija projektiem. Pēc filmas "Zvaigžņu ceļš: Atriebība" komerciālās neveiksmes un sliktajām kritiķu recenzijām, kā arī seriāla Star Trek: Enterprise atcelšanas, franšīzes izpildproducents Riks Bermens un scenārists Ēriks Džendresens uzrakstīja neproducētu filmu ar nosaukumu Star Trek: The Beginning, kuras darbība notiek pēc Enterprise. Pēc Viacom un CBS Corporation atdalīšanas 2005. gadā, bijušais Paramount Pictures prezidents Geils Bermans pārliecināja CBS ļaut Paramount izveidot jaunu filmu franšīzes ietvaros. Drīz vien scenārija sarakstīšanai uzaicināja Orsi un Kurtzmanu, bet Eibramsu par filmas režisoru. Kurtcmans un Orsi iedvesmojās no romāniem un absolventu disertācijām, kā arī no pašas sērijas. Filmēšana sākās 2007. gada 7. novembrī un beidzās 2008. gada 27. martā. Filmu uzņēma vietās ap Kaliforniju un Jūtu. Eibramss vēlējās izvairīties no zilā un zaļā ekrāna izmantošanas, tā vietā izvēloties dekorācijas un piemeklētas lokācijas. Spēcīga slepenība aptvēra filmas veidošanu, un tai bija viltots darba nosaukums Corporate Headquarters. Industrial Light & Magic filmai izveidoja digitālus kosmosa kuģus, nevis miniatūras kuģu kopijas, ko izmantotas lielākajā daļā iepriekšējo franšīzes filmu. Filmas ražošanu pabeidza līdz 2008. gada beigām. Filmas "Zvaigžņu ceļš" reklāmas kampaņa sākās jau vairākus mēnešus pirms pirmizrādes; tika rīkotas pirms pirmizrādes seansi atsevišķās pasaules pilsētās, tostarp Ostinā, Sidnejā un Kalgari. ASV un Kanādā filmas pirmizrāde notika 2009. gada 8. maijā un saņēma pozitīvu kritiķu novērtējumu. Pasaules kases ieņēmumi filmai ir vairāk nekā 385 miljoni ASV dolāru pie 150 miljonu ražošanas budžeta. Tā nominēta vairākās balvām, tostarp 82. Kinoakadēmijas balvai četrās kategorijās, iegūstot balvu kategorijā "Labākais grims", padarot to par pirmo (un pašlaik vienīgo) "Zvaigžņu ceļā" filmu, kas saņēmusi Kinoakadēmijas balvu. Filmai izdoti divi turpinājumi "Tumsā: Zvaigžņu ceļš" (2013) un "Zvaigžņu ceļš: Bezgalība" (2016).