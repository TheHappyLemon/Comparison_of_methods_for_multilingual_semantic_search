Tupeļknābis (Balaeniceps rex), arī kurpjknābis un vaļknābis, ir pelikānveidīgo putnu kārtas suga, kas ir vienīgā mūsdienās eksistējošā tupeļknābju dzimtas suga. Agrāk pēc morfoloģiskajām pazīmēm tupeļknābis bija stārķveidīgo kārtas putns. Tupeļknābis ir pelnu pelēks putns, savu nosaukumu ir ieguvis koka tupelei līdzīgā knābja dēļ. Uz pakauša ir cekuls. Tupeļknābji spēj izaug līdz 120 cm gari. Dabiskais izplatības areāls ir Austrumāfrikas un Centrālās Āfrikas purvāji un ezeri.