Pēteris Handke (vācu: Peter Handke; dzimis 1942. gada 6. decembrī) ir austriešu rakstnieks, dramaturgs un tulkotājs. Pazīstamākais darbs ir 1970. gadā publicētais romāns "Vārtsarga bailes no 11 metru soda sitiena" (Die Angst des Tormanns beim Elfmeter). Sadarbojies ar kinorežisoru Vimu Vendersu, tostarp radot scenāriju Vendersa filmai "Debesis pār Berlīni" (Der Himmel über Berlin). Politiski pazīstams kā Serbijas valsts un Slobodana Miloševiča pozīcijas aizstāvis Balkānu karu vērtējumā. 2019. gadā saņēmis Nobela prēmiju literatūrā.