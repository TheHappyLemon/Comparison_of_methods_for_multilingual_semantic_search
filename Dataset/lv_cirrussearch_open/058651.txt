Parīzes rūpnieciskās fizikas un ķīmijas augstskola (franču: École supérieure de physique et de chimie industrielles de la ville de Paris) (ESPCI) ir prestiža Parīzes (Francija) augstskola, kas dibināta 1882. gadā. Tā izglīto bakalaura un maģistratūras studentus fizikā, ķīmijā un bioloģijā un veic augsta līmeņa pētījumus šajās jomās. Šanhajas 2017. gada reitingā tā ir ierindota pirmajā vietā starp Francijas inženiertehniskajām skolām.