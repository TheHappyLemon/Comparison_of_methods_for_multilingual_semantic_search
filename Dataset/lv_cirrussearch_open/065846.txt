Mamudžu (indonēziešu: Mamuju) ir pilsēta Indonēzijā, Rietumsulavesi provinces galvaspilsēta un Mamudžu apriņķa centrs. Izvietojusies provinces vidusdaļā Makasaras šauruma krastā pie Mamudžu līča. Lielākā daļa pilsētas iedzīvotāju pieder mandaru tautai. Pilsētas apkārtnē raksturīga augsta dabīgā radioaktivitāte līdz pat 2800 nSv stundā, kā iemesls ir urānu saturošu minerālu izplatība reģionā.