Jurijs Sedihs (ukraiņu: Юрій Георгійович Сєдих, krievu: Ю́рий Гео́ргиевич Седы́х; dzimis 1955. gada 11. jūnijā, miris 2021. gada 14. septembrī) bija padomju vieglatlēts, startējis vesera mešanas sacensībās. Pašreizējais pasaules rekordists (86,74 m). Trīs reizes startējis olimpiskajās spēlēs un visās trijās izcīnīja medaļu — 1976. gadā Monreālā un 1980. gadā Maskavā — zeltu, savukārt 1988. gadā Seulā — sudrabu. Sedihs ir arī 1991. gada pasaules čempions un trīskārtējs Eiropas čempions. Pēc sportista karjeras beigām kļuvis par vesera mešanas treneri Francijā. Sediha pirmā sieva Ludmila Kondratjeva bija sprintere, olimpiskā čempione 100 m. Viņa pašreizējā sieva Nataļja Lisovska arī ir olimpiskā čempione (lodes grūšanā) un pašreizējā pasaules rekordiste savā disciplīnā. Abas Sediha meitas (pa vienai no katras laulības) arī ir vesera metējas.