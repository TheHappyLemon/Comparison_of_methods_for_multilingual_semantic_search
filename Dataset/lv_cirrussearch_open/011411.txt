Vudstokas mūzikas un mākslas festivāls (angļu: Woodstock Music & Art Fair) bija mūzikas festivāls, kas norisinājās no 1969. gada 15. augusta līdz 17. augustam Betelā, ASV. Festivālā uzstājās 22 mūzikas izpildītāji, kas uzstājās kopumā aptuveni 500 000 cilvēku lielas auditorijas priekšā. Vudstokas festivāls mūsdienās tiek uzskatīts kā viens no centrālajiem notikumiem populārās mūzikas vēsturē. Žurnāls Rolling Stone to nodēvēja par vienu no 50 mirkļiem, kas izmainīja rokenrola vēsturi (50 Moments That Changed the History of Rock and Roll).