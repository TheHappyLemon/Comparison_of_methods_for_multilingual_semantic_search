Globālais dokumenta tipa identifikators (GDTI) ir daļa no GS1 standartu sistēmas. Tas ir vienkāršs rīks, kas paredzēts dokumentu identificēšanai pēc to veida un nepieciešamības gadījumā var unikāli identificēt dokumentus. Termins “dokuments” tiek plaši izmantots, lai aptvertu visus oficiālos vai privātos dokumentus, kas uzrādītājam piešķir tiesības (piemēram, īpašumtiesību apliecinājums) vai pienākumus (piemēram, paziņojums vai aicinājums uz militāro dienestu). Dokumenta izdevējs parasti ir atbildīgs par visu dokumentā ietverto informāciju — gan svītrkodā iekodēto, gan cilvēkiem saprotamā interpretācijā izteikto. Šādiem dokumentiem parasti ir nepieciešama dokumentam atbilstošas informācijas saglabāšana. Piemēri šāda veida dokumentiem, kuriem varētu būt piešķirts GDTI, ir nodokļu prasības, sūtījumu veidlapu apliecinājumi, apdrošināšanas polises, iekšējie rēķini utt. Uzņēmums dokumentam piešķir GDTI, ja ir svarīgi saglabāt dokumenta uzskaiti. GDTI nodrošina saiti uz datubāzi, kurā glabājas dokumenta “galvenā” kopija. GDTI var tikt iekodēts GS1-128 svītrkoda simbolā un uzdrukāts uz dokumenta identifikācijas vai detalizētas informācijas izgūšanas nolūkā.