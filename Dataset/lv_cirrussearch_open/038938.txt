Bernards Tomičs (Bernard Tomic, dzimis 1992. gada 21. oktobrī Štutgartē, Vācijā) ir dienvidslāvu izcelsmes Austrālijas tenisists. Augstāko 17. vietu ATP rangā sasniedzis 2016. gada 11. janvārī. Piedalījies 2012. gada vasaras olimpiskajās spēlēs. Ieguvis Grand Slam junioru titulu 2008. gada Austrālijas atklātajā čempionātā tenisā un 2009. gada ASV atklātajā čempionātā tenisā. Pēc spēles pret Mišu Zverevu 2017. gada Vimbldonas čempionātā Tomičs izteicās, ka laukumā ir garlaikots un medicīnisko pauzi ņēmis, lai traucētu pretiniekam, par ko saņēma 15 tūkstošu naudas sodu un zaudēja sponsoru.