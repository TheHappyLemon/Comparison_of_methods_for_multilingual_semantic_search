Mēlziedes (latīņu: Ligularia) ir daudzgadīgu lakstaugu ģints kurvjziežu dzimtā. Raksturīgi ziedi, kas ir dzelteni vai oranži kurvīši. Ģints dabiskais izplatības areāls ir galvenokārt Centrālāzijā un Austrumāzijā, dažas sugas ir no Eiropas. Ģintī ir aptuveni 120 līdz 140 sugas, un vairāk nekā puse ir endēmas Ķīnai. Latvijā ir sastopama viena suga — Sibīrijas mēlziede (Ligularia sibirica).