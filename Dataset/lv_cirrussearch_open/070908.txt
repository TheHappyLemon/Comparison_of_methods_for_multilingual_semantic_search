Šis raksts ir par gundegu dzimtas augu ģinti. Par animācijas filmu skatīt rakstu Kurpītes (filma). Kurpītes (Aconitum) ir gundegu dzimtas lakstaugu ģints, kurā ietilpst vairāk nekā 250 sugas. Kurpīšu izplatības areāls ir Ziemeļu puslode. Latvijā aug dzeltenā kurpīte un zilā kurpīte. Kurpīšu ģints sugas ir indīgi augi, tajos ir indīgie alkaloīdi, kas ir nāvējoši gan cilvēkam, gan dzīvniekiem. Īpaši bīstami ir lietot kurpītes tradicionālajā medicīnā, ja nav atbilstošas zināšanas. Kurpītes audzē kā dekoratīvos augus puķu dārzos.