Panseksualitāte ir seksuālās tieksmes, romantisku vai emocionālu jūtu izpausme pret visu dzimumu un dzimšu pārstāvjiem. Pašidentificēti panseksuāli cilvēki uzskata panseksualitāti par seksuālu orientāciju, apgalvojot, ka dzimte un dzimums ir nesvarīgi aspekti, nosakot, vai viņi izjutīs seksuālo tieksmi pret citiem. Panseksualitāte noraida dzimšu binaritāti, „uzskatu par divām dzimtēm vai noteiktu seksuālo orientāciju”, jo panseksuāļi ir atvērti attiecībām ar cilvēkiem, kas pilnībā neidentificējas kā vīrietis vai sieviete. Piedēklis „pan-” cēlies no grieķu valodas un nozīmē „visi” vai „katrs”.