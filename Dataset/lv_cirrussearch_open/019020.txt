Raimons Puankarē (franču: Raymond Poincaré; dzimis 1860. gada 20. augustā, miris 1934. gada 15. oktobrī) bija franču labējs politiķis. Pieckārtējs Francijas premjerministrs periodā no 1912. līdz 1929. gadam un Francijas prezidents no 1913. līdz 1920. gadam. Bijis arī valsts ārlietu un finanšu ministrs. Studējis tieslietas, strādājis par advokātu. 1887. gadā ievēlēts par parlamenta deputātu. 1895. gadā kļuva par finanšu ministru. Politiskajā darbībā ieturēja stingri pretvācisku pozīciju, pirms kara divreiz devās vizītēs uz Krieviju, lai stiprinātu sabiedroto saites. Pirmā pasaules kara laikā — Francijas prezidents. Pēc kara aizstāvēja Reinas apgabala okupācijas ideju.