Ričards Filipss Fainmens (angļu: Richard Phillips Feynman, izrunā: [ˈfaɪnmən], dzimis 1918. gada 11. maijā, miris 1988. gada 15. februārī) bija amerikāņu zinātnieks un polimāts. 1965. gadā par pētījumiem kvantu elektrodinamikā Fainmens kopā ar Džulianu Švingeru un japāņu zinātnieku Sinitiro Tomonagu saņēma Nobela prēmiju fizikā. Viņš bija arī viens no pirmajiem, kas 1959. gadā sāka runāt par nanotehnoloģiju piedāvātajām iespējām nākotnē. Savas dzīves laikā Fainmens bija viens no pazīstamākajiem zinātniekiem pasaulē. 1996. gadā par Ričardu Fainmenu tika uzņemta biogrāfiska kinofilma "Bezgalība" (Infinity). Viņu šajā filmā atveidoja aktieris Metjū Broderiks.