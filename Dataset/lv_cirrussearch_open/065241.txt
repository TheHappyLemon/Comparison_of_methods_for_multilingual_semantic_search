Ahala vilajets (turkmēņu: Ahal welaýaty) ir Turkmenistānas pirmās pakāpes administratīvā iedalījuma vienība. Izvietojies valsts dienvidos; vilajeta dienvidos stiepjas Kopetdaga grēda un Ahala oāzes to ziemeļu priekškalnēs, bet pārējā teritorijā plešas Karakuma tuksnesis. Robežojas ar Irānu dienvidos un īsā posmā ar Afganistānu dienvidaustrumos, kā arī Mari vilajetu austrumos, Lebapa un Dašoguzas vilajetiem ziemeļos un Balkana vilajetu rietumos. Anklāvs vilajeta dienviddaļā ir galvaspilsēta Ašgabata. Izveidots 1992. gadā. Lielākās pilsētas ir Tedžena (79 324), Arkadaga (64 086, vilajeta administratīvais centrs) un Eneva (30 086).