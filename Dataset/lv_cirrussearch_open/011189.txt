Glubčice (poļu: Głubczyce), vēsturiski arī Leobšica (vācu: Leobschütz), ir pilsēta Polijas dienvidos, Opoles vojevodistē. No 1377. līdz 1485. gadam - hercogistes centrs. 18. gadsimtā Austrijas mantojuma kara rezultātā pilsēta iekļāvās Prūsijā. Augšsilēzijas referenduma laikā 1921. gadā 99,5% no pilsētas iedzīvotājiem izvēlējās palikt Vācijā, nevis iekļauties jaunajā Polijas valstī. Nacistu laikā pilsētā atradās SS un SA skolas. Līdz 1945. gadam tā ietilpa Vācijā, bet, pamatojoties uz Potsdamas konferences lēmumiem, tika piešķirta Polijai.