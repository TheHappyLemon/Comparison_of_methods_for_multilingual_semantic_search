80 Plus (preču zīme 80 PLUS) ir brīvprātīga sertifikācijas programma, kura paredzēta datoru barošanas bloku (PSU) energoefektivitātes popularizēšanai. To 2004. gadā uzsāka Ecos Consulting un tā sertificē produktus, kuri uzrāda vairāk kā 80% energoefektivitāti pie 20%, 50% un 100% noslodzes un jaudas koeficientu 0,9 vai lielāku pie 100% noslodzes. Tas nozīmē, ka šādi barošanas bloki nelietderīgi siltumā pārvērtīs 20% vai mazāk elektroenerģijas pie norādītās noslodzes, samazinot elektrības lietojumu un izmaksas, salīdzinot ar mazāk efektīviem barošanas blokiem.