Tempeliaukio baznīca (somu: Temppeliaukion kirkko, zviedru: Tempelplatsens kyrka) jeb Klints baznīca ir 1969. gadā celts Somijas Evaņģēliski luteriskās baznīcas draudzes dievnams, kas atrodas Somijas galvaspilsētas Helsinku Tēles (Töölö) rajonā. Baznīca, kuras autori ir brāļi Tuomo un Timo Suomalaineni, uzcelta tieši klintī. Ideja par baznīcas celtniecību šajā vietā radās 20. gadsimta trīsdesmitajos gados. Arhitektūras konkursā uzvarēja Johans Sirens (Johan Sigfrid Sirén, 1889 – 1961), tomēr Otrā pasaules kara sākums šos plānus izjauca. Pēc kara tika rīkots jauns konkurss, kurā 1961. gadā uzvarēja brāļi Tuomo un Timo Suomalaineni. Baznīca uzcelta tieši klintī. Tā ir kļuvusi par vienu no Helsinku tūrisma objektiem. Šeit notiek koncerti, un baznīca ir slavena ar savu akustiku. Baznīcas ieeja