Vikene (norvēģu: Viken) ir viena no 11 Norvēģijas filkēm. Izvietojusies valsts dienvidos Skageraka krastā. Robežojas dienvidrietumos ar Vestfollu un Tēlemarku, rietumos — ar Vestlanni, ziemeļos — ar Innlandeti, bet austrumos — ar Zviedriju. Filkes teritorija no visām pusēm ietver Oslo galvaspilsētas anklāvu, kas ir arī filkes administratīvais centrs. Filkes padome atrodas Drammenē, vairākas administratīvās iestādes — Sarpsborgā, bet gubernatora rezidence — Mosā. Filke izveidota 2020. gada 1. janvārī, kad reģionālās reformas gaitā apvienoja Buskerudas, Ākešhusas un Estfollas filkes, kā arī pievienojot trīs komūnas no kaimiņu Oplannes (Jevnakeri un Lunneri) un Vestfollas (Svelviku) filkēm. Nosaukta pēc vēsturiskā Vikenes reģiona. Filki paredzēts likvidēt 2024. gada 1. janvārī, sadalot atpakaļ trijās iepriekšējās filkēs.