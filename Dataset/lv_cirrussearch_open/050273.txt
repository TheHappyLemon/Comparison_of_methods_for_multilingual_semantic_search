"Petigrjū jaunkundze dzīvo šodienai" (angļu: Miss Pettigrew Lives for a Day) ir 2008. gada romantiska komēdija, kuras režisors ir Barats Naluri. Galvenās lomas filmā atveido Frānsisa Makdormanda, Eimija Adamsa, Siarans Hindss un Lī Peiss. Filmas pirmizrāde notika 2008. gada 7. martā ASV. Džinevere Petigrjū ir pusmūža vecuma guvernante, kura tiek negodīgā veidā atbrīvota no darba. Jauna darba meklējumi Džineveri iesviež amerikāņu aktrises un dziedātājas Delizijas Lafosas krāšņajā un galvu reibinošajā pasaulē.