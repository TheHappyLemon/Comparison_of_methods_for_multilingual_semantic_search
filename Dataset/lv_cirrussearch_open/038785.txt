Šumenas apgabals (bulgāru: Област Шумен) ir apgabals Bulgārijas ziemeļaustrumu daļā, nosaukts tā galvenās pilsētas — Šumenas — vārdā. Tas robežojas ar Silistras un Dobričas apgabalu ziemeļos, Varnas apgabalu austrumos, Burgasas apgabalu dienvidos, Slivenas un Targovištes apgabalu rietumos un Razgradas apgabalu ziemeļrietumos. Apgabals sadalīts desmit pašvaldībās, bet tā kopējais iedzīvotāju skaits ir 180 528 (2011. gada februāris). Šumenas apgabalā atrodas UNESCO Pasaules mantojuma objekts — Madaras jātnieks — skulptūra, kurā attēlota bruņinieka triumfu pār lauvu. Šīs piemineklis ir izgrebts 100 m augstā klintī netālu no Madaras ciema. Madaras ciems bija galvenā svētvieta Pirmās Bulgārijas caristes laikā pirms Bulgārijas pārejas uz kristietību 9. gadsimtā. Uzraksti blakus skulptūrai liecina par notikumiem, kas notika starp 705. un 801. gadu.