"Hobits: Smoga posta zeme" (angļu: The Hobbit: The Desolation of Smaug) ir 2013. gada fantāzijas piedzīvojumu filma, kuras režisors ir Pīters Džeksons. Šī ir otrā daļa filmu triloģijā, kas balstīta uz Džona Ronalda Rūela Tolkīna 1937. gada grāmatu "Hobits" (The Hobbit). Filmas darbība norisinās Viduszemē 60 gadus pirms "Gredzenu pavēlnieka" (The Lord of the Rings) notikumiem. Filmā galvenās lomas attēlo Ians Makellens, Martins Frīmens, Ričards Armitedžs, Benedikts Kamberbačs, Evandželīna Lilī, Lī Peiss, Lūks Evanss, Kens Skots, Džeimss Nesbits un Orlando Blūms. "Hobits: Smoga posta zeme" pirmizrāde notika 2013. gada 2. decembrī Losandželosā, ASV.