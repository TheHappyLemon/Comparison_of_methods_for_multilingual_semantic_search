"Give It to Me" ir repera Timbaland dziesma, tajā piedalās dziedātāja Nellija Furtado un dziedātājs Džastins Timberleiks. Dziesma iekļauta Timbaland otrajā studijas solo albumā Timbaland Presents Shock Value, kas iznaca 2007. gadā. "Give It to Me" tika izdots kā pirmais albuma singls. Dziesma tika nominēta Grammy balvai. Dziesmu producējis Timbaland. "Give It to Me" sasniedza pirmo vietu Kanādas, Lielbritānijas un ASV topā.