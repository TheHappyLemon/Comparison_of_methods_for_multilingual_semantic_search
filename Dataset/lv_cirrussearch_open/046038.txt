"Kā izbēgt no soda par slepkavību" (angļu: How to Get Away with Murder) ir amerikāņu televīzijas seriāls, kuru izveidoja Pīters Novalks un producēja Šonda Raimsa televīzijas kanāla ABC vajadzībām. Seriāls stāsta par juridiskās fakultātes studentiem un viņu profesori Analīzu Kītingu, ko attēlo Vaiola Deivisa. Seriāla pirmizrāde notika 2014. gada 25. septembrī, bet pēdējā noslēdzošās sestās sezonas sērija tika rādīta 2020. gada 14. maijā. Seriāls guvis lielu popularitāti un pozitīvus kritiķu vērtējumus. 2014. gadā seriāls saņēma Amerikas Kinoinstitūta balvu kā viens no 10 labākiem gada seriāliem. 2015. gadā aktrise Vaiola Deivisa ieguvusi Emmy balvu par galveno lomu šajā seriālā.