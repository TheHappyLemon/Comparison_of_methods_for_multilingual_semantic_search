Līčupe (agrāk arī Braki) ir ciems Ogres novada Mazozolu pagastā, pagasta centrs. Izvietojusies Līčupes kreisajā krastā pie autoceļa P4 62 km no novada centra Ogres un 98 km no Rīgas. Apdzīvotā vieta veidojusies padomju gados pie bijušā Līčakroga un Līčupes stacijas kā padomju saimniecības «Oškalns» (no 1989. gada — «Līčupe») ciemats un ciema padomes centrs. Līčupē atrodas pagasta pārvalde, pamatskola, kultūras nams, bibliotēka, veselības punkts, pasts, veikals.