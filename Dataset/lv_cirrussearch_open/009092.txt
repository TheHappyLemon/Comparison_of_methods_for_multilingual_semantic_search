Lāslo Čehs (ungāru: László Cseh; dzimis 1985. gada 3. decembrī) ir ungāru peldētājs, specializējies kompleksajā stilā, tauriņstilā un peldēšanā uz muguras. Piecas reizes piedalījies olimpiskajās spēlēs (2004, 2008, 2012, 2016, 2020). 2004. gadā Atēnās izcīnījis bronzas medaļu 400 m kompleksajā stilā, 2008. gadā Pekinā izcīnīja trīs sudraba medaļas — 200 m tauriņstilā, 200 m un 400 m kompleksajā stilā —, 2012. gadā Londonā — 200 m kompleksā stila peldējumā, 2016. gadā Riodežaneiro izcīnīja sudrabu 100 m tauriņstilā. Pasaules čempionātā garajā baseinā izcīnījis divas uzvaras (400 m kompleksajā stilā un 200 m tauriņstilā), sešas sudraba un piecas bronzas medaļas. Eiropas čempionātā garajā baseinā izcīnījis 14 zelta medaļas. Viņam ir piederējuši vairāki pasaules rekordi. Arī viņa tēvs Lāslo Čehs vecākais bijis peldētājs, divas reizes piedalījies olimpiskajās spēlēs.