Kaķenieki ir ciems Dobeles novada Annenieku pagastā, pagasta centrs. Izvietojusies Bērzes upes krastos pie autoceļa A9 17 km no novada centra Dobeles un 81 km no Rīgas. Apdzīvotā vieta izveidojusies pēckara gados kā padomju saimniecības «Kaķenieki» (no 1977. gada — Lielās Oktobra Sociālistiskās Revolūcijas 60. gadadienas vārdā nosauktā padomju saimniecība) centrālais ciemats. Kaķeniekos atrodas pagasta pārvalde, Annenieku pamatskola, bērnudārzs, Kaķenieku kultūras un sporta komplekss, Annenieku pagasta bibliotēka, veikals, pasts, ambulance, aptieka.