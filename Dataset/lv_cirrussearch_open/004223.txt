Keisija līcis Keisija līcis (angļu: Casey Bay) ir līdz 68 km plats un ap 58 km garš Kosmonautu jūras līcis Austrumantarktīdas piekrastē Enderbiju Zemē. Dienvidrietumos līci norobežo Tenga pussala, ziemeļaustrumos — Sakellari pussala, rietumos paceļas vairākas kalnu grēdas, tai skaitā Skota kalni un Regeta kalni. Krasti stipri izroboti, vairākas salas. Līcī noplūst vairāki šļūdoņi, lielākais no kuriem ir Reinera glečers. Līcis pirmoreiz tika novērots 1956. gadā no Austrālija Antarktiskās ekspedīcijas lidmašīnas, nosaukts par godu tā laika Austrālijas ārlietu ministram (1951—1960) Ričardam Keisijam (Richard Gardiner Casey).