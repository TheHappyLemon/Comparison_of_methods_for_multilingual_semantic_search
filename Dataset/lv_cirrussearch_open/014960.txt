Sorbu valodas (Serbsce, Serbski) ir klasificētas kā slāvu valodu atzars. Sorbu valodās galvenokārt runā sorbi, kas apdzīvo Lauzicas reģionu Vācijā. Valodu ISO 639-2 kods ir 'wen. Tās kopā ar poļu, kašūbu, čehu un slovāku valodām pieder pie rietumslāvu valodu grupas. Pie sorbu valodām pieder augšsorbu valoda, kurā runā aptuveni 40 tūkstoši Saksijas iedzīvotāju, un lejassorbu valoda, kuru prot aptuveni 10 tūkstoši Brandenburgas iedzīvotāju. Vācijā abas sorbu valodas ir oficiāli atzītas un aizsargātas kā minoritāšu valodas.