Keilija Kristīne Kuoko-Svītinga (angļu: Kaley Christine Cuoco-Sweeting, izrunā: [ˈkeɪliː ˈkwoʊkoʊ]; dzimusi 1985. gada 30. novembrī) ir amerikāņu aktrise. Kļuvusi pazīstama ar Bridžitas Henesijas lomu ABC situāciju komēdijseriālā 8 Simple Rules (2002–2005). Pēc tam attēlojusi Billiju Dženkinsu seriāla "Amulets" pēdējā sezonā (2005–2006). Kopš 2007. gada tēlo CBS komēdijseriālā "Lielā sprāziena teorija". Par šo lomu seriālā ir saņēmusi Critics' Choice Television balvu kā labākā otrā plāna aktrise. Vēl ir tēlojusi filmās To Be Fat like Me (2007), The Penthouse (2010) un Hop (2011).