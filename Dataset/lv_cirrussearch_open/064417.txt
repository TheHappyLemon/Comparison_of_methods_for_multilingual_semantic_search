Kristofers Džeimss Bīts (angļu: Christopher James Beath; dzimis 1984. gada 17. novembrī) ir Austrālijas futbola tiesnesis. Austrālijas A-Līgas spēles sāka tiesāt 2008. gadā. Par FIFA kategorijas tiesnesi kļuva 2011. gadā. 2019. gada FIFA Pasaules kausā sievietēm bija viens no video asistentiem. 2019. gada Āzijas kausā kā galvenais tiesnesis tiesāja trīs spēles — divas grupu turnīrā un pusfinālu starp Irānu un Japānu. 2021. gada augustā Bīts tika nozīmēts tiesāt 2020. gada vasaras olimpisko spēļu vīriešu turnīra finālu starp Brazīliju un Spāniju. Bīts tika apstiprināts par tiesnesi arī 2021. gada FIFA Klubu Pasaules kausā. Viņš tiesāja vienu otrās kārtas spēli, kā arī finālu starp Chelsea un Palmeiras. 2022. gada maijā FIFA iekļāva viņu tiesnešu sarakstā 2022. gada FIFA Pasaules kausam Katarā. Viņš tiesāja grupu turnīra spēli starp Meksiku un Poliju.