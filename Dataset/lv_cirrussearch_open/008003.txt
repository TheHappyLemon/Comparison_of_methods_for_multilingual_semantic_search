1961.—1962. gada Nacionālās basketbola asociācijas sezona bija 16. NBA sezona. Šajā sezonā piedalījās 9 komandas (visas no ASV). Par NBA čempioniem kļuva Bostonas "Celtics" spēlētāji, kas septiņu spēļu finālsērijā pieveica Losandželosas "Lakers" ar 4—3. Finālsērija ilga no 7. aprīļa līdz 18. aprīlim. Par regulārās sezonas vērtīgāko spēlētāju tika atzīts Bills Rasels ("Celtics"), savukārt Vilts Čemberlens ("Warriors") bija sezonas rezultatīvākais spēlētājs. 1961. gada NBA drafts notika 1961. gada 27. martā, tajā Čikāgas "Packers" ar pirmo numuru izvēlējās Voltu Belamiju. 12. NBA Visu zvaigžņu spēle notika Kiel Auditorium arēnā Sentluisā. Tajā Rietumu komanda uzvarēja Austrumus ar 150-130. Par spēles vērtīgāko spēlētāju tika atzīts Sentluisas "Hawks" spēlētājs Bobs Petits.