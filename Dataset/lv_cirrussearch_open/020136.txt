1987.—1988. gada PSRS čempionāta hokejā sezona bija 42. PSRS čempionāta hokejā sezona. Sezona ilga no 1987. gada 24. septembra līdz 1988. gada 13. maijam. Šajā sezonā piedalījās 14 komandas. Čempionāta norise sākās ar priekšsacīkstēm, kurā katra komanda aizvadīja 26 spēles. Tālāk sekoja otrais posms, kuram kvalificējās desmit priekšsacīkšu labākās komandas, tajā katra komanda aizvadīja 18 spēles. Tālāk sekoja izslēgšanas turnīrs, kuram kvalificējās četras labākās otrā posma komandas. Par sezonas čempioniem kļuva Maskavas CSKA spēlētāji, kas finālā uzvarēja Rīgas "Dinamo", kam šī bija veiksmīgākā sezona PSRS čempionātā. Par 1987.—1988. gada sezonas labāko spēlētāju tika atzīts CSKA pārstāvošais Vjačeslavs Fetisovs.