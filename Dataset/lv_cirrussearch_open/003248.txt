1988. gada vasaras olimpiskās spēles bija divdesmitceturtās vasaras olimpiskās spēles. Tās no 1988. gada 17. septembra līdz 2. oktobrim notika Dienvidkorejas galvaspilsētā Seulā. Oficiāli spēles atklāja Dienvidkorejas prezidents Rohs Tīvo. Šīs bija otrās olimpiskās spēles, kas notikušas Āzijā, tāpat šīs bija ceturtās vasaras olimpiskās spēles, kas norisinājās rudenī. Seulas Olimpiskajās spēlēs piedalījās 160 valstis, kuras pārstāvēja 8391 sportisti. Kopumā tika sadalīti 263 medaļu komplekti 27 sporta veidos.