"Ivana bērnība" (krievu: Иваново детство) ir krievu režisora Andreja Tarkovska 1962. gadā uzņemtā mākslas filma, kas stāsta par Ivana Bondareva, 12 gadus veca bāreņa, izlūka gaitām Otrā pasaules kara laikā. Filma veidota pēc Vladimira Bogomolova 1957. gadā sarakstītā stāsta "Ivans". Tā ir Tarkovska pirmā pilnmetrāžas filma, kas atnesa viņam pasaules slavu un ieguva augstus apbalvojumus starptautiskos kinofestivālos.