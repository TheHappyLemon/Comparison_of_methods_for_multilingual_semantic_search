"Izsvēpēt dūzi" (angļu: Smokin' Aces) ir 2007. gada ASV un Apvienotās Karalistes trilleris, kura režisors un scenārija autors ir Džo Karnahans. Galvenās lomas filmā atveido Bens Afleks, Kriss Pains, Džeisons Beitmens, Endijs Garsija, Ališija Kīsa un Raiens Renoldss. Filmas pirmizrāde notika 2007. gada 12. janvārī Apvienotajā Karalistē. Bobijs Izraēls, Lasvegasas mākslinieks, kurš kļuvis par ziņu pienesēju, nolemj liecināt pret mafiju. Atrodas cilvēki, kurus šis Izraēla lēmums neapmierina un kuri vēlas pārliecināties, ka Bobijs drīz vairs neelpos.