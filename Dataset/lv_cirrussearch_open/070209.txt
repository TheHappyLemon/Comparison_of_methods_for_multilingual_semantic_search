Koordinātas: 16°35′01″N 120°53′01″E﻿ / ﻿16.58361°N 120.88361°E﻿ / 16.58361; 120.88361 Pulags (filipīniešu: Bundok Pulag, angļu: Mount Pulag, iloku: Bantay Pulag) ir aprimis stratovulkāns Lusonas salā Filipīnās, valsts trešā augstākā virsotne. Atrodas salas ziemeļdaļā Centrālajā Kordiljerā, administratīvi atrodas uz Bengetas, Ifugao un Nuevaviskajas provinču robežas. Apkārtnē dzīvojošajās igorotu tautas kalnu uzskata par svētu; alās tā pakājē ierīkoti seni apbedījumi, tā sauktās Kabajanas mūmijas. Kalna savdabīgie klimatiskie apstākļi rada tā sauktās «mākoņu jūras» efektu — pakājē valda augstienes subtropu klimats, bet virsotnē — subpolārais okeāniskais klimats ar vasaras vidējo temperatūru ap 10° C. Klimata zonu kontrasts rada mākoņu jūras efektu, kas rezultējas ievērojamā nokrišņu daudzumā kalna pakājē — gadā nolīst vidēji 4489 mm, bet augusta mēnesī — vidēji 1135 mm. Kalna virsotnē nereti novērojams sals un krusa, bet sniegs pēdējoreiz novērots 19. gadsimta beigās. Kopš 1987. gada kalns un tā apkārtne 115,5 km² platībā iekļauti Pulaga nacionālā parka teritorijā. Populārs tūrisma galamērķis.