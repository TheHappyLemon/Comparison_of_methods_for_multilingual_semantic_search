Eurosport ir Viseiropas televīzijas sporta kanālu tīkls, kas pieder Discovery, Inc. Discovery 2012. gada decembrī ieguva 20% kapitāldaļu, bet 2014. gada janvārī kļuva par vairākuma akcionāru, iegūstot 51% akciju, iegādājoties tās no TF1. 2015. gada 22. jūlijā Discovery ieguva atlikušos 49% akciju no TF1. Eurosport pieder tiesības translēt plašu sporta veidu klāstu, bet pārsvarā netiek iegādātas tiesības translēt tādus dārgākus sporta pasākumus kā lielākās futbola līgas. Tomēr 2015. gadā Eurosport ieguva tiesības pārraidīt olimpisko spēļu notikumus Eiropas lielākajā daļā no 2018. gada un no 2022. gada Apvienotajā Karalistē un Francijā, darījuma summai veidojot 1,3 miljardus eiro. Dažādām auditorijām tiek pārraidīts tas pats saturs, izmantojot aizkadra komentētājus, lai vizuālo materiālu varētu izmantot vairākās valodās un samazinātu izmaksas.