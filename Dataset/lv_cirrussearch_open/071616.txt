Muskatriekstu dzimta (Myristicaceae) ir augu dzimta magnoliju rindā, kura ir sastopama Āfrikā, Āzijā, Klusā okeāna salās un Amerikā. Dzimta ir aizguvusi nosaukumu no tās zināmākā pārstāvja — smaržīgā muskatrieksta (Myristica fragrans). Dzimtā ir klasificēta aptuveni 21 ģints ar aptuveni 520 koku, krūmu un reti sastopamu liānu sugām, kas aug tropu mežos visā pasaulē. Lielākā daļa sugu ir lieli koki, kas tiek izmantoti kokrūpniecībā.