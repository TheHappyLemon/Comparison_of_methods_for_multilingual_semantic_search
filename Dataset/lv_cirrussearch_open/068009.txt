Džūliuss Kambarage Ņerere (svahili: Julius Kambarage Nyerere, izrunā: [ˈdʒuːlius kɑmbɑˈɾɑɠɛ ɲɛˈɾɛɾɛ], dzimis 1922. gada 13. aprīlī, miris 1999. gada 14. oktobrī) bija Tanzānijas valstsvīrs un politiķis, no 1964. līdz 1985. gadam bija Tanzānijas prezidents, kā arī 1964. gadā bija Tangaņikas un Zanzibāras prezidents un no 1962. līdz 1964. gadam bija Tangaņikas prezidents. Ņerere aktīvi iesaistījās Āfrikas dekolonizācijas procesā, viņa vadībā Tangaņikas teritorija ieguva neatkarību no Apvienotās Karalistes, kā arī Tangaņika apvienota ar Zanzibāru, dibinot Tanzāniju.