Johanness Štarks (vācu: Johannes Stark; dzimis 1874. gada 15. aprīlī, miris 1957. gada 21. jūnijā) bija vācu fiziķis. Atklājis Doplera efektu kanālstaros un spektrālo līniju sašķelšanos elektriskajā laukā, par ko 1919. gadā saņēmis Nobela prēmiju fizikā. Štarks bija nacionālsociālisma ideoloģijas piekritējs. Štarks, tāpat kā vēl viens Nobela prēmijas laureāts Filips Lenards, bija "vāciešu fizikas" atbalstītājs, kas tika pasludināta kā pretstats "ebreju fizikai", īpaši vēršoties pret Alberta Einšteina zinātniskajiem pētījumiem.