Datorzinātnē un kriptogrāfijā Merkles koks (angļu: Merkle tree) ir koks, kur jebkurš nelapas mezgls satur tā apakšmezglu iezīmes vai vērtības (ja apakšmezgls ir lapas mezgls) jaucējvērtību. Merkles koks atļauj efektīvu un drošu lielu datu struktūru verificēšanu. Tas ir nosaukts par godu datorzinātniekam Ralfam Merklem, kas to patentēja 1979. gadā. Merkles koku izmanto Btrs un ZFS failu sistēmas (lai izvairītos no datu degradācijas), BitTorrent protokols, Git versiju kontroles sistēma, Bitcoin, Ethereum un citas kriptovalūtas, kā arī dažādas NoSQL datu bāzu vadības sistēmas, piemēram, Apache Cassandra.