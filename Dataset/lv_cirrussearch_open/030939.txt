Šis raksts ir par sportistu. Par citām jēdziena Liepiņš nozīmēm skatīt nozīmju atdalīšanas lapu. Dainis Liepiņš (1962. gada 13. augusts—2020. gada 27. novembris) bija latviešu treka riteņbraucējs, pārstāvējis PSRS izlasi. Četrkārtējs pasaules junioru čempions komandu iedzīšanas un individuālajā iedzīšanas brauciena (1979 Buenosairesa, 1980 Mehiko), Pasaules pieaugušo čempionātā izcīnījis sudraba (1981 Brno) un bronzas medaļu (1983 Cīrihe). Riteņbraukšanas treniņus uzsācis 12 gadu vecumā pie Arvīda Bogdanova. Ātri tika gūti panākumi, un Liepiņu iekļāva PSRS junioru izlasē. Startēja arī šosejas riteņbraukšanas sacensībās. Pēc karjeras beigām cīnījās ar alkoholismu, krimināli sodīts par armijas ieroču un citu preču nelegālu pārdošanu. Liepiņu apžēloja Valsts prezidents Guntis Ulmanis.