1500 metri ir vidēja garuma distance vieglatlētikas sacensībās stadionā. 1500 m ir iekļauta olimpisko spēļu vieglatlētikas sacensību programmā. Vīrieši Olimpiskajās spēlēs sacenšas kopš 1896. gada, sievietes — kopš 1972. gada. Pasaules rekords 1500 m vīriešiem ir 3:26,00 min un pieder Hišāmam el Gerūdžam no Marokas, uzstādīts 1998. gada 14. jūlijā. Pasaules rekords 1500 m sievietēm ir 3:49,11 min un pieder Feitai Kipjegonai no Kenijas, uzstādīts 2023. gada 2. jūnijā. Latvijas rekords 1500 m vīriešiem ir 3:37,35 min un to 2011. gada 28. jūnijā uzstādīja Dmitrijs Jurkevičs. Latvijas rekords 1500 m sievietēm ir 4:09,8 min un tas pieder Ritai Vilciņai, uzstādīts 1979. gada 8. jūnijā.