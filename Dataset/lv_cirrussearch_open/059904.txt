Bethesda Softworks LLC ir amerikāņu videospēļu izdevējs, kas atrodas Rokvillā, Mērilendas štatā. Uzņēmumu 1986. gadā dibināja Kristofers Vīvers kā Media Technology Limited nodaļu, un 1999. gadā tas kļuva par ZeniMax Media meitasuzņēmumu. Pirmos piecpadsmit gadus uzņēmums bija videospēļu izstrādātājs un pats izdeva savas spēles. 2001. gadā Bethesda atdalīja savu iekšējo izstrādātāju komandu Bethesda Game Studios, bet Bethesda Softworks saglabāja tikai izdevniecības funkciju. 2020. gadā Microsoft iegādājās ZeniMax, paziņojot, ka uzņēmums turpinās darboties kā atsevišķs bizness.