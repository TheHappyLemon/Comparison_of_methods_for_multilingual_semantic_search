Svētā Vīta, Vāclava un Adalberta metropoles katedrāle (čehu: metropolitní katedrála svatého Víta, Václava a Vojtěcha) ir Romas katoļu baznīcas dievnams Prāgā, Čehijā. Līdz 1997. gadam katedrāles nosaukumā bija vienīgi Vīta vārds, arī mūsdienās tā bieži tiek saukta par Svētā Vīta katedrāli. Lielisks gotiskās arhitektūras paraugs, šī ir lielākā baznīca valstī. Atrodas Prāgas pils teritorijā, te atrodas vairāku Bohēmijas karaļu un Svētās Romas impērijas imperatoru kapenes. Šī ir trešā baznīca, kas uzcelta šajā vietā. Visas ir nosauktas svētā Vīta vārdā. Pašreizējā baznīca tika dibināta 1344. gada 21. novembrī. Ievērojama vieta katedrālē ir Vāclava kapela, kur atrodas svētā relikvijas. Svētā Vīta katedrāle ir ietekmējusi vēlā gotiskā stila attīstību Centrālajā Eiropā.