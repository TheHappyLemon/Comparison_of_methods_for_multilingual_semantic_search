Hendriks Averkamps (Hendrick Avercamp, dzimis 1585. gadā, miris 1634. gada 15. maijā) bija baroka laikmeta holandiešu gleznotājs, kuram bija liela nozīme ainavu glezniecības attīstībā. Nereti viņš gleznoja daudzfigūru ziemas ainavas. Averkamps prasmīgi izmantoja perspektīvu un krāsas; viņa gleznās liela nozīme piešķirta detaļām. Averkamps piedzima Amsterdamā un tika kristīts 1585. gada 27. janvārī. Tā kā viņš bija kurlmēms, viņu mēdza dēvēt par "mēmo no Kampenas". Glezniecību Averkamps apguva Amsterdamā; īpaši viņš ietekmējās no Pītera Brēgela Vecākā darbiem. Aptuveni 1610. gadā Averkamps pārcēlās uz Kampenu. Kampenā mākslinieks arī nomira un tika apglabāts Svētā Nikolasa baznīcā. Averkamps bija viens no sava laika nozīmīgākajiem gleznotājiem; izcila viņa darbu kolekcija atrodas Vindzoras pilī. "Ainiņa uz ledus netālu no pilsētas" (ap 1615) Golfa spēlētāji uz ledus (1625) Ziemas ainava