Hjūma ķauķītis (Phylloscopus humei) ir neliels ķauķīšu dzimtas (Phylloscopidae)dziedātājputns, kas ligzdo Āzijas iekšzemes kalnu reģionā, ziemo galvenokārt Indijā. Izšķir divas pasugas. Tuvākā radniecība Hjūma ķauķītim ir ar dzeltensvītru ķauķīti (Phylloscopus inornatus), un nesenā pagātnē abas Hjūma ķauķīša pasugas tika sistematizēts kā dzeltensvītru ķauķīša pasugas. Zinātniskais nosaukums Phylloscopus humei atvasināts no sengrieķu valodas un latviski nozīmē "lapu pārmeklētājs, Hjūma": Phyllon — lapa, scopus — pārmeklētājs un humei — Hjūma, vārds sugas apzīmēšanai dots par godu angļu ornitologam Allanam Hjūmam (1829–1912).