Solončaks (krievu un ukraiņu: солончак, no солоний — 'sāļš') ir augsnes tips, kam raksturīgs augsts viegli šķīstošu sāļu saturs tās virskārtā daudzumā, kas neļauj attīstīties lielākajai daļai augu, izņemot halofītus. Raksturīgs stepju, tuksnešu un pustuksnešu reģioniem ar iztvaicēšanas ūdensapmaiņas režīmu, galvenokārt Centrālajā Āfrikā, Centrālāzijā, Austrālijā, kā arī citur pasaulē. Veidojas reljefa pazeminājumos ar pietiekoši tuvu (ap 1,5 m) gruntsūdens slāni.