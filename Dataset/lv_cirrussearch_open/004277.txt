Aksels Lunns Svindāls (norvēģu: Aksel Lund Svindal; dzimis 1982. gada 26. decembrī Lēreskūgā, Norvēģijā) ir norvēģu kalnu slēpotājs. 2010. gada Olimpisko spēļu čempions supergigantā, tāpat izcīnīja sudrabu nobraucienā un bronzu milzu slalomā. Ar trim izcīnītām medaļām kļuva par 2010. gada Olimpisko spēļu veiksmīgāko kalnu slēpotāju starp vīriešiem. Vēl ir svinējis 5 uzvaras Pasaules čempionātos (kombinācijā, nobraucienā un milzu slalomā). Pasaules kausā ir izcīnījis divus kopvērtējuma titulus: 2007. un 2009. gadā. 2010. gada Olimpiskajās spēlēs izcīnīta sudraba medaļa bija 100. izcīnītā sudraba medaļa Norvēģijai ziemas olimpiskajās spēlēs. Norvēģija ir pirmā 100 sudraba medaļu ziemas olimpiskajās spēlēs izcīnījusi valsts pasaulē.