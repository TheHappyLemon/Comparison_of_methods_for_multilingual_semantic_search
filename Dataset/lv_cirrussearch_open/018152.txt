Vladimirs Koļesņičenko (dzimis 1980. gada 4. maijā) ir bijušais Latvijas futbolists. Savu karjeru viņš sāka kā uzbrucējs, bet vēlāk pārkvalificējās par pussargu. 1997. gada jūlijā 17 gadu un 2 mēnešu vecumā spēlē pret Lietuvas izlasi Koļesņičenko debitēja Latvijas izlasē, kļūstot par visu laiku jaunāko Latvijas izlases futbolistu. Viņš ir arī vienpadsmitkārtējs Latvijas čempions. 2009. gada februārī Koļesņičenko pievienojās Azerbaidžānas klubam Baku "Inter", kurā jau tobrīd spēlēja cits Latvijas futbolists Andrejs Rubins. Tomēr klubā viņam neizdevās noturēties un viņš atgriezās Skonto FC. 2010. gada sākumā viņš kā brīvais aģents pievienojās Ukrainas futbola klubam Odesas "Chernomorets", tomēr nākamo sezonu atkal uzsāka Skonto FC. Sezonas laikā pēc Skonto izstāšanās no Eiropas klubu turnīriem viņš paziņoja par karjeras beigšanu. Viņš Skonto klubā palika, ieņemot komercdirektora amatu.