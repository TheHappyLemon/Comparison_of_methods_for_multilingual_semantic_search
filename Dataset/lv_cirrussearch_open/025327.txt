Leņķiskais paātrinājums ir fizikāls lielums, kas raksturo leņķiskā ātruma izmaiņu laikā. Tā mērvienība SI sistēmā ir radiāns uz sekundi kvadrātā (rad/s2 vai rad⋅s−2). Leņķiskais paātrinājums parasti tiek apzīmēts ar grieķu alfabēta burtu epsilons ε. Leņķiskais paātrinājums var tikt izmērīts ar leņķiskā ātruma ω pirmās kārtas atvasinājumu pēc laika t vai arī ar rādiusa pagrieziena leņķa φ otrās kārtas atvasinājumu pēc laika t: ε → = d ω → d t = d 2 φ d t 2 {\displaystyle {\vec {\varepsilon }}={\frac {d{\vec {\omega }}}{dt}}={\frac {d^{2}{\varphi }}{dt^{2}}}} Tā skaitlisko vērtību var uzzināt, lineāro tangenciālo paātrinājumu aT dalot ar rādiusu (attālumu no koordinātu sistēmas sākumpunkta līdz vajadzīgajam punktam): ε = | d ω d t | = | d 2 φ d t 2 | {\displaystyle {\varepsilon }=\left|{\frac {d{\omega }}{dt}}\right|=\left|{\frac {d^{2}{\varphi }}{dt^{2}}}\right|} ε = a T r {\displaystyle {\varepsilon }={\frac {a_{T}}{r}}} Parasti leņķiskais paātrinājums ir vektors. Tā virziens ir atkarīgs no kustības veida — ja tā ir paātrināta, tad vektors vērsts pa rotācijas asi ω virzienā, ja kustība ir palēnināta, tad — pretēji ω virzienam.