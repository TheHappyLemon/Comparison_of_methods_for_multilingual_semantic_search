Krastkaņepes (latīņu: Eupatorium) ir augu ģints kurvjziežu dzimtā, kas atkarībā no klasifikācijas sistēmas satur no 36 līdz 60 sugām. Lielākā daļa ir daudzgadīgi lakstaugi, kas var sasniegt 0,5–3 m garumu. Dažas sugas ir krūmi. Ģints ir izplatījusies ziemeļu puslodes mērenajos reģionos. Latvijā ir sastopama viena suga — lielā krastkaņepe (Eupatorium cannabinum). Krastkaņepes tiek audzētas kā dekoratīvi augi, it īpaši Āzijā.