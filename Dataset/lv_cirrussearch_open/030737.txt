Kārlis Jozefs Zeics (vācu: Karl Josef Seitz; dzimis 1869. gada 4. septembrī, miris 1950. gada 3. februārī) bija sociāldemokrātisks austriešu politiķis, pirmais Austrijas prezidents no 1919. līdz 1920. gadam un Vīnes pilsētas mērs no 1923. līdz 1934. gadam. Dzimis Vīnē, sīka tirgotāja ģimenē. Pēc tēva nāves dzīvoja bērnu patversmē. Iegūdams izglītību, strādāja par skolotāju. 1896. gadā nodibināja sociāldemokrātisko skolotāju savienību. 1901. gadā Ziecs tika ievēlēts reihsrātē. Pēc Austroungārijas sabrukuma, 1918. gada 30. oktobrī tika ievēlēts par Austrijas pagaidu vadītāju. Pēc tam, kad imperators Kārlis I 1918. gada 12. novembrī atteicās no troņa, Zeics tika ieclets par valsts pagaidu prezidentu. 11. novembrī, pēc Viktora Adlera nāves, kļuva arī par Austrijas sociāldemokrātiskās partijas līderi. 1920. gada 1. oktobrī tika pieņemta jaunā Austrijas konstitūcija, un 9. decembrī Zeics atstāja prezidenta amatu, nepiedaloties Austrijas prezidenta vēlēšanās. 1923. gadā Zeics tika ievēlēts par Vīnes mēru. Ieņēma šo amatu līdz 1934. gadam, kad pēc austrofašisma režīma ieviešanas tika atcelts no amata. Būdams pilsētas mērs, ieviesa vairākas tolaik jaunas idejas pilsētbūvniecībā un sociālajā sfērā. Otrā pasaules kara laiku no 1944. gada jūlija līdz kara beigām pavadīja ieslodzījumā.