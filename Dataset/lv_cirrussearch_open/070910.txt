Vinčesteras katedrāle (angļu: Winchester Cathedral) jeb Sv. Trīsvienības, Sv. Pētera, Sv. Pavila un Sv. Svituna katedrāles baznīca (angļu: Cathedral Church of the Holy Trinity, St Peter, St Paul and St Swithun) ir no 1079. un 1532. gadam celta anglikāņu katedrāle, kas atrodas Anglijas dienvidos, Vinčesteras pilsētā. 7. gadsimtā dibinātās Vinčesteras diecēzes galvenā baznīca. 170 metrus garā baznīca ir garākā viduslaikos uzbūvētā katedrāle pasaulē. Citu starpā katedrālē apglabāti karalis Knuds I Lielais un rakstniece Džeina Ostina. Dievnams ir populārs tūrisma objekts.