Frīstaila slēpošana 2022. gada ziemas olimpiskajās spēlēs bija viens no 15 sporta veidiem, kas tika aizvadīts ziemas olimpisko spēļu laikā. Sacensības notika Gentinas sniega parkā, Džandzjakou un Šoganas Big Air, Pekinā no 2022. gada 3. februāra līdz 19. februārim. Frīstaila slēpošanā tika aizvadītas 13 disciplīnas (6 vīriešiem, 6 sievietēm un 1 jauktā), kas ir par trim disciplīnām vairāk, nekā iepriekšējās olimpiskajās spēlēs. Sacensībās startēja 273 sportisti (142 vīrieši un 131 sieviete) no 26 valstīm. 2018. gada jūlijā, Starptautiskā Olimpiskā komiteja izlēma frīstaila slēpošanas programmai pievienot papildus trīs disciplīnas — vīriešu un sieviešu Big Air, kā arī jaukto komandu akrobātiku. Sniega trases priekš Big Air un sloupstaila disciplīnām veidoja Latvijas uzņēmums "We Build Parks".