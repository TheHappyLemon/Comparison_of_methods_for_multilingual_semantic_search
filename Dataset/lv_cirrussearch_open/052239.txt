Atēnu lauka tenisa klubs (A.L.T.C.) ir tenisa klubs Grieķijas galvaspilsētā Atēnās. Tenisa klubs ir dibināts 1895. gadā. Atēnu lauka tenisa klubs ir vecākais, aktīvākais un uzvarām veiksmīgākais sporta klubs Grieķijā. Klubs atrodas starp Zeva templi un Akropoli no vienas puses un Panatinaiko stadionu no otras puses, iepretim Zapiona savrupmājai. Šis tenisa klubs bija 1896. gada vasaras olimpisko spēļu tenisa sacensību norises vieta, kā arī šajā vietā notika 1906. gada neoficiālo olimpisko spēļu tenisa turnīrs. Mūsdienās kluba teritorijā ir gan tenisa, gan skvoša laukumi. Koordinātas: 37°58′12″N 23°44′4″E﻿ / ﻿37.97000°N 23.73444°E﻿ / 37.97000; 23.73444