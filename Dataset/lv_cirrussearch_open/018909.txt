Čapalas ezers (spāņu: Lago de Chapala) ir lielākais saldūdens ezers Meksikas teritorijā, 45 km dienvidaustrumos no Gvadalaharas, uz Halisko un Mičoakanas štatu robežas. Ap 80 km garš virzienā no rietumiem uz austrumiem un ap 18 km plats. Ezerā divas nelielas saliņas. No ezera iztek Riogrande de Santjago, kas tek uz Kluso okeānu. 39 vietējās un 4 introducētās zivju sugas. Gvadalaharas pilsēta no ezera ņem dzeramo ūdeni. Pārmērīgs ūdens patēriņš apdraud ezeru, tā līmenis krītas, kaut gan pēdējos gados pēc nelegālo dambju nojaukšanas un spēcīgām lietusgāzēm ir novērota ezera līmeņa celšanās. Ezera un tā apkaimes vides problēmas ir radījušas vides aizsardzības kustību ezera apkaimē. Pēdējā laikā ezera krastā uz dzīvi mīl apmesties ASV un Kanādas pensionāri.