Čelmsfordas katedrāle (angļu: Chelmsford Cathedral) jeb Sv. Jaunavas Marijas, Sv. Pētera un Sv. Seda katedrāles baznīca (angļu: Cathedral Church of St Mary the Virgin, St Peter and St Cedd) ir starp 1200. un 1520. gadu celta anglikāņu katedrāle, kas atrodas Anglijas dienvidrietumos, Čelmsfordas pilsētā, Eseksā uz ziemeļaustrumiem no Londonas. 1914. gadā dibinātās Čelmsfordas diecēzes galvenā baznīca. Dievnams kā draudzes baznīca celts ap 1200. gadu un par katedrāli kļuva 1914. gadā. Ap 1520. gadu tā krietni pārbūvēta. 1800. gadā baznīcai daļēja iebruka griesti, tā tika atjaunota pēc Eseksas arhitekta Džona Džonsona (John Johnson, 1732—1814) projekta. Katedrāle arī pārbūvēta 1878., 1953., 1983. un 1995. (iebūvējot ērģeles). gadā. Kopš 2000. gada baznīcas interjeru grezno Pītera Bolla (Peter Eugene Ball, 1943) skulptūra "Kristus godībā".