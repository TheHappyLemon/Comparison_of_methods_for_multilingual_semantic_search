2018. gada Tirreno—Adriatico bija šosejas riteņbraukšanas daudzdienu sacensības, kas notika no 7. līdz 13. martam. Tā bija 53. reize, kad notika Tirreno—Adriatico sacensības un tās bija septītās sacensības 2018. gada UCI Pasaules tūres kalendārā. Sacensībās pirmo reizi uzvarēja Polijas sportists, panākumu kopvērtējumā gūstot Team Sky pārstāvim Mihalam Kvjatkovskim; Kvjatkovskis pārņēma sacensību vadību pēc bonusa sekunžu iegūšanas piektajā posmā un noturēja vadību līdz sacensību beigām. Kvjatkovskis finišēja 24 sekundes pirms Damiāno Karūzo (BMC Racing Team), bet pjedestālu noslēdza vēl viens Team Sky braucējs, Geraints Tomass, vēl 8 sekundes aiz Karūzo. Jakopo Moska (Wilier Triestina–Selle Italia) uzvarēja punktu klasifikācijā, bet Nikola Badžoli (Nippo–Vini Fantini–Europa Ovini) bija labākais kalnu klasifikācijā. Jauno braucēju klasifikācijā uzvarēja Tīšs Benots no Lotto-Soudal, finišējot kopvērtējuma klasifikācijas ceturtajā vietā. Komandu klasifikācijā uzvarēja Astana.