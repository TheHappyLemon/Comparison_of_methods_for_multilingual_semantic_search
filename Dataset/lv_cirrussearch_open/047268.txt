Heresa de la Frontera (spāņu: Jerez de la Frontera, izrunā: [xeˈɾeθ ðe la fɾonˈteɾa]), arī vienkārši Heresa, ir pilsēta Spānijas dienvidrietumos, Andalūzijā. Atrodas Kadisas provincē starp Atlantijas okeānu un Kadisas kalniem. 2017. gadā Heresā dzīvoja 213 tūkstoši iedzīvotāju, līdz ar to tā ir lielākā Kadisas provinces pilsēta un piektā lielākā Andalūzijā. Netālu no pilsētas atrodas Heresas trase, kurā ir notikuši Formula 1 posmi, bet pašlaik tur notiek MotoGP sacīkstes.