Kosmonautika (krievu: космона́втика; no grieķu: κόσμος (kosmos) — 'Visums' + ναυτική (nautiko) — 'braukšana jūrā') ir zinātnes un tehnikas nozaru kopums, kas nodrošina kosmiskās telpas un ārpuszemes objektu apgūšanu ar automātiskiem un pilotējamiem kosmiskiem aparātiem. Terminu "kosmonautika" ierosināja viens no pirmajiem padomju raķešbūves inženieriem Georgijs Langemaks. Rietumu valstīs tiek lietots termins "astronautika" (angļu: Astronautics).