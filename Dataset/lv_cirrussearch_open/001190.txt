Vostok-4 (Восток-4) bija PSRS kosmosa kuģis, kas piedalījās divu kuģu grupveida lidojumā. Pirmoreiz kosmosā vienlaicīgi atradās vairāk nekā viens cilvēks. Kosmosa kuģis tika palaists 1962. gada 12. augustā un tajā atradās Pāvels Popovičs. Dienu agrāk, 1962. gada 11. augustā startēja Vostok-3 ar Andrijanu Nikolajevu. Lai gan kosmosa kuģi nebija aprīkoti ar raķešdzinējiem, ar kuriem mainīt orbītu, to palaišanas laiks un trajektorija tika precīzi izskaitļota. Tādējādi tie orbītā atradās tuvākajā punktā 5 km viens no otra. Kosmonauti arī veica savstarpējus radio seansus, pirmoreiz kosmosā nodibinot sakarus starp diviem kosmiskajiem aparātiem. Lidojums pamatā notika kā plānots, vienīgi dzīvības nodrošināšanas kļūmes dēļ gaisa temperatūra kabīnē nokritās līdz 10 °C