Eimija Anna Dafija (velsiešu: Aimee Anne Duffy; dzimusi 1984. gada 23. jūnijā Grinedā, Velsā), labāk pazīstama ar savu skatuves vārdu Duffy, ir velsiešu dziedātāja, dziesmu autore un aktrise. Viņas debijas albums Rockferry Apvienotās Karalistes albumu topā debitēja 1. vietā. Tas bija pārdotākais 2008. gada albums Apvienotajā Karalistē un pārdotiem 1,68 miljoniem kopiju. Albums vairākkārt tika sertificēts ar platīna disku un visā pasaulē tika pārdots vairāk nekā sešos miljonos kopiju. Ar dziesmu no albuma Mercy Duffy kļuva par pirmo velsieti, kuras singls ierindojas Apvienotās Karalistes singlu topa pirmajā vietā, pēc Bonijas Taileres sasniegtā 1983. gadā ar dziesmu Total Eclipse of the Heart. 2009. gadā māksliniece saņēma Grammy balvu par labāko popmūzikas vokāla albumu Rockferry, tāpat viņa tika nominēta vēl divām balvām 51. Grammy balvu pasniegšanā. 2010. gadā Duffy pabeidza darbu pie otrā studijas albuma Endlessly, kas tika izdots novembra beigās.