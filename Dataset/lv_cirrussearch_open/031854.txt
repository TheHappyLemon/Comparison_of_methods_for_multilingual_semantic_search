Džuzepe Domeniko Skarlati (itāļu: Giuseppe Domenico Scarlatti; dzimis 1685. gada 26. oktobrī, miris 1757. gada 23. jūlijā) bija itāliešu komponists, kas lielu daļu no radošā mūža pavadīja Spānijas un Portugāles galmos. Dzimis Neapolē mūziķa Alesandro Skarlati ģimenē. 1701. gadā tika iecelts par Neapoles galma kapellas ērģelnieku. Vēlāk darbojās Venēcijā, Romā. No 1719. līdz 1727. gadam strādāja Lisabonā, no 1729. līdz 1733. gadam darbojās Seviļā, līdz 1733. gadā devās uz Madridi, kur nodzīvoja atlikušos 25 mūža gadus. Radījis dažādu žanru skaņdarbus, mūsdienās populārākās ir Skarlati 555 sonātes taustiņinstrumentiem.