Republikāniskā partija (angļu: Republican Party), pazīstama arī kā Lielā vecā partija (angļu: Grand Old Party; saīsināti GOP), ir politiska partija Amerikas Savienotajās Valstīs. Republikāniskā partija ir viena no divām lielajām partijām ASV; otra ir ASV Demokrātiskā partija. 2020. gada ASV prezidenta vēlēšanās Republikāniskajai partijai bija otrs lielākais vēlētāju skaits (74 miljoni) valstī. Pēc 2020. gada vēlēšanām partijai bija mazākums gan ASV Senātā, gan ASV pārstāvju palātā. 28 ASV štatos gubernatori ir Republikāniskās partijas pārstāvji.