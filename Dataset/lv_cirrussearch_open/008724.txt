Alanisa Morisete (angļu: Alanis Nadine Morissette; dzimusi 1974. gada 1. jūnijā Otavā, Ontārio, Kanādā) ir kanādiešu-amerikāņu dziedātāja, dziesmu autore, ģitāriste, ierakstu producente un aktrise. Viņa ir ieguvusi 16 Juno balvas un septiņas Grammy balvas, kā arī tikusi nominēta divām Zelta globusa balvām. Viņa uzsāka karjeru Kanādā jaunietes vecumā ierakstīja divus deju popa albumus. Pirmo starptautisko albumu Jagged Little Pill viņa izdeva 1995. gadā. Tas tika pārdots vairāk nekā 33 miljonos kopiju visā pasaulē, tādējādi kļūstot par visu laiku pārdotāko debijas albumu visā pasaulē. Arī mūziķes otrais albums guva labus panākumus. Kopumā izdevusi septiņus studijas albumus, kas kopumā tikuši pārdoti 60 miljonos kopiju.