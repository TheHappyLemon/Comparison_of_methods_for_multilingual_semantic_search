Džeimss Hiljē Blants (angļu: James Hillier Blunt; dzimis 1974. gada 22. februārī Taidvortā, Lielbritānijā) ir angļu dziedātājs un dziesmu rakstnieks, kura debijas albums "Back to Bedlam" un hits "You're Beautiful" nesa viņam popularitāti 2005. gadā. Viņš pārstāv popmūzikas un pieaugušo liriskās mūzikas stilu. Bez vokāla Blants spēlē arī vairākus mūzikas instrumentus, ieskaitot klavieres, ģitāru, marimbu un melotronu. Viņš ir pārstāvējis "Custard Records" un kļuvis par pēc ilgiem laikiem pirmo britu pārstāvi kā pirmās vietas ieguvēju Amerikas "Bilboard the Hot 100" ar dziesmu "You're Beautiful" 2006. gadā. Pēdējais, kas pirms viņa to bija izdarījis, bija Eltons Džons 1997. gadā. Latvijā Blanta dziesma "You're Beautiful" divas nedēļas noturējās "European Hit Radio" topa 1. vietā. Labi panākumi ir bijuši arī viņa dziesmām "Goodbye My Lover", "No Bravery", "High" un "Wisemen".