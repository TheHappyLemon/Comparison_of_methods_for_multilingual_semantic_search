Ivans Rakitičs (horvātu: Ivan Rakitić; dzimis 1988. gada 10. martā) ir Horvātijas futbolists, spēlē pussarga pozīcijā, bijušais Horvātijas futbola izlases dalībnieks. Kopš 2024. gada Rakitičš pārstāv Saūda Arābijas profesionālās līgas komandu Al Shabab. Profesionāļa karjeru sācis dzimtās Šveices klubā FC Basel. Pēc tam spēlējis Vācijas Schalke 04 un Spānijas Sevilla. Sevilla sastāvā ieguvis UEFA Eiropas līgas kausu 2014. gadā. FC Barcelona sastāvā Rakitičš četras reizes kļuva par La Liga čempionu, bet 2015. gadā triumfēja UEFA Čempionu līgā. Ir pārstāvējis gan Šveices, gan Horvātijas U-21 izlasi. Kopš 2007. gada spēlē Horvātijas nacionālajā izlasē. Izlasi pārstāvējis 2014. gada FIFA Pasaules kausā, 2008. 2012. un 2016. gada Eiropas čempionātā.