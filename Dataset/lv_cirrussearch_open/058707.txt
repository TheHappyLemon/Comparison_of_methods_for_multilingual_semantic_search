Dorinels Muntjanu (rumāņu: Dorinel Munteanu, dzimis 1968. gada 25. jūnijā) ir Rumānijas futbola treneris un bijušais futbolists, spēlēja pussarga pozīcijā, bijis Rumānijas futbola izlases dalībnieks. Kopš 2021. gada Munjanu ir Rumānijas kluba Oțelul Galați galvenais treneris. Savu lielāko daļu karjeras pavadījis dažādos Rumānijas klubos. Ar Dinamo București un Steaua București uzvarējis Divizia A čempionātā. Ārpus Rumānijas spēlējis Beļģijas komandā Cercle Brugge un Vācijas komandās 1. FC Köln un VfL Wolfsburg. Muntjanu ir Rumānijas futbola izlases spēlēm bagātākais futbolists. No 1991. gada līdz 2007. gadam aizvadījis 134 mačus un guvis 16 vārtus. Piedalījies 1994. un 1998. gada FIFA Pasaules kausā, kā arī 1996. un 2000. gada Eiropas čempionātā. Pēc spēlētāja karjeras beigām kļuvis par treneri. Strādājis Rumānijā, Krievijā, Azerbaidžānā un Irākā. Ar Oțelul Galați kļuvis par Liga I uzvarētāju.