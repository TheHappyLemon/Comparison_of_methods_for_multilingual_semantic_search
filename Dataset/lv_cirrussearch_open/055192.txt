Ogists Kastiljē (franču: Auguste Castille; dzimis 1883. gada 12. maijā, miris 1971. gada 17. septembrī) bija franču vingrotājs, startējis 1900. gada un 1908. gada vasaras olimpiskajās spēlēs. Kastiljē kopumā ir startējis divās vasaras olimpiskajās spēlēs vingrošanā. 1900. gada vasaras olimpiskajās spēlēs Parīzē viņš startēja vingrošanas individuālajā daudzcīņā. Šajā disciplīnā Kastiljē ieguva 248 punktus, izcīnot dalīto 35. vietu kopā ar francūzi Žilu Perrē. 1908. gada vasaras olimpiskajās spēlēs Londonā Kastiljē atkal startēja vingrošanas individuālajā daudzcīņā. Šajā reizē viņš ar izcīnītiem 220 punktiem ieguva dalīto 28. vietu kopā ar vācu sportistu Vilhelmu Vēberu.