Vienskaitlis (saīs. vsk.) — gramatiskais skaitlis, kas tiek lietots, lai norādītu, ka darbība notiek ar vienu priekšmetu vai darbības veicējs ir viens pats. Mūsdienu literārajā latviešu valodā tiek lietotas tikai vienskaitļa un daudzskaitļa formas, taču sarunvalodā ir sastopamas arī atsevišķas divskaitļa formas, piem, "ar abi roki" ('ar abām rokām'). Vienskaitli lieto arī aiz saliktiem skaitļa vārdiem vai skaitļiem, kas beidzas ar "viens" (51 gads).