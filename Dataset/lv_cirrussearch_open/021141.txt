"500 visu laiku izcilākie albumi" (angļu: The 500 Greatest Albums of All Time) ir amerikāņu mūzikas žurnāla Rolling Stone 2003. gada speciālais izdevums. Saraksts tika veidots, pamatojoties uz balsojumu, kurā piedalījās dažādi mūziķi, kritiķi u.c., kopskaitā 273 personas, kas katra sarindoja 50 labākos albumus. Par visu laiku izcilāko albumu tika atzīts britu grupas The Beatles albums Sgt. Pepper's Lonely Hearts Club Band. Mākslinieki ar visvairāk albumiem sarakstā ir: Bobs Dilans, The Beatles un The Rolling Stones. 2012. gadā tika publicēta atjauninātā saraksta versija.