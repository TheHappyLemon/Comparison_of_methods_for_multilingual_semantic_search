Darens Ešlijs Bents (angļu: Darren Ashley Bent; dzimis 1984. gada 6. februārī Tūtingā, Anglijā) ir bijušais angļu futbolists, spēlēja uzbrucēja pozīcijā, Anglijas futbola izlases dalībnieks. Profesionāļa karjeru uzsāka Ipswich Town sastāvā, tā sastāvā piedalījās 122 spēlēs, kurās guva 47 vārtus. 2005. gadā pievienojās Charlton Athletic par 2,5 miljoniem sterliņu mārciņām. D. Bents nākamajās divās sezonās bija rezultatīvākais spēlētājs un tad pārgāja uz Tottenham Hotspur par 16,5 miljoniem sterliņu mārciņām. Pēc divām Hotspur pavadītām sezonām viņš pievienojās Sunderland un pēc 18 mēnešiem, 2011. gada janvārī, pārgāja uz Aston Villa. Viņš ir spēlējis vairākās Anglijas jaunatnes izlasēs kopš U-15 vecuma. Pieaugušo izlases sastāvā viņš debitēja 2006. gadā pret Urugvajas izlasi, tās sastāvā ir guvis trīs vārtus.