Venēcijas Republika (venēciešu: Republega de Venesia, itāļu: Repubblica di Venezia) aptuvens nosaukums valstij, kas izveidojās tagadējās Venēcijas teritorijā un gadsimtu laikā savu varu izpleta Veneto, Dalmācijā un Vidusjūras reģionā. Tā pastāvēja vairāk nekā tūkstoš gadu no leģendārā 697. gada, līdz 1797. gada 18. oktobrī to likvidē Napoleons. Venēcijas republikai ir bijušas trīs galvaspilsētas: Eraklija (697—742), Malamoko (742—810) un Rialto/Venēcija (810—1797). Venēcijas republikas vadītājs bija dodžs.