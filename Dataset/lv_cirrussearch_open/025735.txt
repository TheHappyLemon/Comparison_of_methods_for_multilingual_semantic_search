Lejasaustrija (vācu: Niederösterreich) ir federatīvā zeme Austrijas ziemeļaustrumos. Lejasaustrijas galvaspilsēta un lielākā pilsēta ir Sanktpeltene. Ziemļos tā robežojas ar Čehiju, austrumos - ar Slovākiju. Dienvidaustrumos atrodas Burgenlande, dienvidos - Štīrija, bet rietumos, augšup pa Donavu - Augšaustrija. Valsts galvaspilsēta Vīne ir Lejasaustrijas teritorijas anklāvs.