Lachnus roboris ir īsto laputu suga. Lachnus roboris attīstās un barojas uz dažādiem ozoliem: parastā ozola, sarkanā ozola, akmens ozola, korķa ozola, Austrijas ozola, klinšu ozola, Quercus coccifera, Quercus faginea, Quercus pyrenaica, Quercus valentina, kā arī uz ēdamās kastaņas. Lachnus roboris laputis apmeklē skudras, tajā skaitā Lasius neglectus, Lasius grandis, Formica lugubris. Šīs skudras savāc lapu medu, ko izdala Lachnus roboris laputis. Šīs laputis var iniciēt ozolu vēzi (koka augoni), kas attīstās no Pseudomonas guercus baktērijas iekļūšanas koksnē. Šīs baktērijas var inficēt visas ozolu sugas, it īpaši parasto ozolu, bet tiek uzskatīts, ka lielākā rezistence pret baktēriju piemīt sarkanajam ozolam.