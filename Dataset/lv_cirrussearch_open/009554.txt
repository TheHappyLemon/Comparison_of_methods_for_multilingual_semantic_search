Grāmata no Plakanās salas (senskandināvu: Flateyjarbók, latīņu: Codex Flatöiensis) ir 14. gadsimta beigās (1387—1394) pārrakstīts islandiešu sāgu krājums, kas cita starpā satur Eimunda sāgu (Eymundar þáttr hrings) ar vērtīgām norādēm par vikingu piedzīvojumiem Gardarīkē (Kijivas Krievzemē). Grāmatas manuskripts satur 225 lapas ar zīmējumiem un ir vislielākā islandiešu viduslaiku grāmata. Liela daļa no sāgām pieder pie t.s. "Ķēniņu sāgām", kas apraksta notikumus, kas saistīti ar norvēģu ķēniņiem.