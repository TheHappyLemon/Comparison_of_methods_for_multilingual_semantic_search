AMX-56 Leclerc (franču: Char Leclerc) ir kaujas pamattanks, kas izstrādāts un ražots Francijā. Tanks tika nosaukts par godu maršalam Filipam Leklerkam de Oteklokam, Brīvo Francijas spēku komandierim, kurš Otrajā pasaules karā vadīja 2. bruņutanku divīziju. Tanka sērijveida ražošana sākās 1992. gadā. Līdz 2010. gadam Francijas bruņotajiem spēkiem piegādāja 406 Leclerc tankus. 388 tankus iegādājās Apvienotie Arābu Emirāti, kas 80 no tiem 2018. gadā nodeva Jordānijas bruņotajiem spēkiem.