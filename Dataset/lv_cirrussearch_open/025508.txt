American Airlines reiss 11 bija iekšzemes pasažieru lidmašīnas reiss, kuru nolaupīja pieci Al-Qaida locekļi 2001. gada 11. septembrī 2001. gada 11. septembra uzbrukuma ASV ietvaros. 15 minūtes pēc pacelšanās teroristi sagrāba lidaparātu, ievainojot vairākus cilvēkus. Muhammeds Atā sēdās pie lidmašīnas vadības pults. Boeing 767-223ER lidmašīna ietriecās Pasaules tirdzniecības centra ziemeļu tornī, Ņujorkā, plkst. 8.46 pēc vietējā laika. Bojā gāja visi 92 lidmašīnā esošie cilvēki, no kuriem 76 bija pasažieri (vēl pieci — nolaupītāji). 102 minūtes pēc ietriekšanās Ziemeļu tornis sabruka. Kopumā Ziemeļu tornī gāja bojā apmēram 1600 cilvēku. Reiss bija paredzēts no Logana starptautiskās lidostas Bostonā, Masačūsetsā, uz Losandželosas starptautisko lidostu Losandželosā, Kalifornijā.