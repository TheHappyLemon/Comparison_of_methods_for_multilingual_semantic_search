Eraldo Mondzeljo (itāļu: Eraldo Monzeglio, dzimis 1906. gada 5. jūnijā, miris 1981. gada 3. novembrī) bija Itālijas futbolists un futbola treneris, spēlēja aizsarga pozīcijā, pārstāvējis Itālijas futbola izlasi. Savas karjeras laikā pārstāvējis Casale, Bologna un AS Roma komandas. Ar Bologna komandu 1929. gadā uzvarējis Itālijas A sērijā. Starptautiskā līmenī viņš pārstāvēja Itālijas futbola izlasi no 1930. līdz 1938. gadam. Ar izlasi izcīnījis divus FIFA Pasaules kausus, 1934. un 1938. gadā. Kopā ar Džuzepi Mecu un Džovanni Ferrāri viņš ir vienīgais futbolists, kas ar Itāliju divas reizes ir uzvarējis Pasaules kausā. Lai gan Mondzeljo izveidoja veiksmīgu futbolista karjeru, viņam bija pretrunīga slava, savas draudzības ar Benito Musolīni dēļ. Viņš bija arī Musolīni personīgais treneris.