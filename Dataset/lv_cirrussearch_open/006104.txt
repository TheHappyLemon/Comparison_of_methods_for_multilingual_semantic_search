Jaunanglijas "Patriots" (angļu: New England Patriots) ir profesionāls amerikāņu futbola klubs, kas ir bāzēts Foksboro, Masačūsetsas štatā, ASV. Tas ir dibināts 1959. gadā kā Bostonas "Patriots". "Patriots" spēlē Nacionālās Futbola līgas (NFL) Amerikas futbola konferences Austrumu divīzijā. Klubs savā pastāvēšanas vēsturē ir uzvarējis sešās Superkausa izcīņās. "Patriots" savas mājas spēles aizvada Gillette Stadium stadionā.