Džefersonsitija (angļu: Jefferson City) ir pilsēta ASV, Misūri štata un Kola apgabala administratīvais centrs. Saskaņā ar 2010. gada ASV tautas skaitīšanas datiem pilsētā dzīvo 43 079 iedzīvotāji. Pilsēta nosaukta 3. ASV prezidenta Tomasa Džefersona vārdā. 1839. gadā tā ieguva pilsētas tiesības. Lielākais darba devējs pilsētā ir Misūri štata administrācija, tam seko starptautisks mācību grāmatu izdevējs Scholastic Corporation, veselības aprūpes centri Capital Region Medical Center un SSM Health Care, kā arī pilsētā esošās izglītības iestādes.