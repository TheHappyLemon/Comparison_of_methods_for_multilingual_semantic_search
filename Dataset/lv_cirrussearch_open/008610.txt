Senfords "Sendijs" Koufekss (angļu: Sanford "Sandy" Koufax; dzimis Senfords Brauns (angļu: Sanford Braun) 1935. gada 30. decembrī Bruklinā, Ņujorkā, ASV) ir bijušais amerikāņu beisbolists, spēlējis pičera pozīcijā. Visus 12 karjeras gadus pārstāvēja Bruklinas/Losandželosas "Dodgers" klubu (1955—1966). Karjeras pēdējās piecas sezonas S. Konfeksam izdevās lieliskas, taču tad viņš beidza karjeru artrīta dēļ. 1963. gadā viņš tika atzīts par Nacionālās līgas vērtīgāko spēlētāju, tāpat viņš 1963., 1965. un 1966. gadā saņēma Saja Janga balvu, tādējādi kļūstot par pirmo spēlētāju beisbola vēsturē, kurš to saņēmis trīs reizes. Četras reizes viņš kopā ar "Dodgers" izcīnīja uzvaru Pasaules sērijā, divās no tām viņš tika atzīts par izcīņas vērtīgāko spēlētāju. 1972. gadā sportists 36 gadu un 20 dienu vecumā tika uzņemts nacionālajā slavas zālē, kļūdams par visu laiku jaunāko slavas zālē uzņemto spēlētāju.