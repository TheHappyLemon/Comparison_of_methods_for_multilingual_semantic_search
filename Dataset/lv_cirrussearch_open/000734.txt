Raita apakšējais glečers (angļu: Wright Lower Glacier) ir stagnants 4 km plats ledājs Raita ielejas austrumu galā. Glečers noslēdz ielejas izeju uz Makmerdo šaurumu un ar austrumu galu pāriet Vilsona piekalnes glečerā. Nosaukts par godu Britu antarktiskās ekspedīcijas dalībniekam Čārlzam Raitam. Līdz 1958. gadam ledāju sauca par Raita glečeru, bet tika pārdēvēts, lai atšķirtu no Raita augšējā glečera, kas aizņem ielejas augšgalu. No glečera pakājē esošā Braunvērta ezera iztek Antarktīdas garākā upe Oniksa.