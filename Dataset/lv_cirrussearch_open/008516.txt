Roberto Remidžo Beninji (itāļu: Roberto Remigio Benigni; dzimis 1952. gada 27. oktobrī) ir itāliešu aktieris, komiķis, scenārists un kinorežisors. Beninji ir spēlējis lomas vairākās plaši pazīstamās filmās: "Ārpus likuma", "Nakts uz Zemes", "Dzīve ir skaista", "Asterikss un Obelikss pret Cēzaru", "Kafija un cigaretes". Visveiksmīgākā Benīni filma ir "Dzīve ir skaista", par ko aktieris saņēma vairākus starptautiskus apbalvojumus, tai skaitā Amerikas Kinoakadēmijas balvu un BAFTA kino balvu. 2021. gadā 78. Venēcijas kinofestivālā apbalvots ar Zelta lauvas goda balvu par mūža ieguldījumu.