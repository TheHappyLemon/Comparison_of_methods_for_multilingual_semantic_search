Code inconnu : Récit incomplet de divers voyages ir 2000. gada Francijas, Vācijas un Rumānijas drāmas filma, kuras režisors un scenārija autors ir Mihaels Hāneke. Filmā galvenās lomas atveido Žiljeta Binoša, Tjerī Neviks, Aleksandrs Hamidi un Helēna Diarrā. Filmas stāsts, kas lielākoties norisinās Parīzē, ir par dažādu cilvēku likteņiem un viņu dzīvju krustošanos. Filmas Code inconnu pirmizrāde notika 2000. gada 19. maijā Kannu kinofestivālā, kur tā sacentās par Zelta palmas zaru. Filma saņēma pārsvarā pozitīvas kritiķu atsauksmes.