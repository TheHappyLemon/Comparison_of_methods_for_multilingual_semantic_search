Nilss Daniels Karls Bilts (Nils Daniel Carl Bildt; dzimis 1949. gada 15. jūlijā) ir Zviedrijas politiķis, bijušais Zviedrijas premjerministrs (1991—1994) un Zviedrijas ārlietu ministrs (2006—2014). Karls Bilts kā Zviedrijas premjerministrs centās panākt iespējami skaidru un stabilu drošības izkārtojumu visā Baltijas jūras reģionā, viņam izdevās pārliecināt Amerikas Savienoto valstu administrāciju, ka iesaistīties Baltijas reģiona nākotnes drošības izkārtojuma izveidē ir ne tikai ASV interesēs, bet arī šīs valsts pienākums.