Planetoloģija jeb planētu zinātne ir astronomijas un kosmosa zinātnes nozare par planētām un to pavadoņiem. Šajā zinātnē pēta planētu izcelsmi, struktūru, ģeoloģiju, atmosfēru, ūdens un citu ķīmisko vielu klātbūtni. Planetoloģija ir starpdisciplināra zinātnes nozare, kurā apvienoti ģeoloģijas, fizikas, ķīmijas, bioloģijas un citu zinātņu zināšanas. Kopš kosmosa izpētes straujas attīstības sākuma 1960.-tajos gados planetoloģijā spēj pētīt planētas ne tikai veicot novērojumus ar teleskopiem no Zemes, bet arī nosūtot starpplanētu zondes.