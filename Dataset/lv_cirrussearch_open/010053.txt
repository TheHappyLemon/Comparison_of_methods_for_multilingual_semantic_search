Transeast Airlines bija Latvijas un Zviedrijas kopuzņēmumam SIA TRANS EAST AIRLINES piederoša lidsabiedrība, kuras bāzes lidosta bija Rīgas Starptautiskā Lidosta. Aviokompānija bija dibināta 1993. gadā, un tā veica regulārus lidojumus no Rīgas uz Jēnčepingas lidostu Zviedrijā (no 1993. gada) un Bilundas lidostu Dānijā (no 1995. gada). Tā izmantoja Jak-40 lidmašīnu ar 30 pasažieru vietām. Pēc lidsabiedrības airBaltic lidojumu skaita straujā pieauguma lidsabiedrība kļuva nerentabla un tās darbību Rīgas lidostā apturēja 1998. gada 10. decembrī. Latvijas-Zviedrijas kopuzņēmums SIA aviokompānija "TRANS EAST AIRLINES" tika likvidēts 2008. gada 25. jūnijā.