Mohendžodaro (urdu: موئن جودڑو, sindhu: موئن جو دڙو — ‘mirušo pakalns’) bija viens no nozīmīgākajiem Indas ielejas civilizācijas centriem. Mūsdienās tas atrodas Sindas provincē, Pakistānā. Pilsēta tika uzbūvēta aptuveni 2600. gadā p. m.ē. Šī ir viena no senākajām lielajām apdzīvotajām vietām pasaulē. Mohendžodaro cilvēki pameta 19. gadsimtā p. m.ē. un tikai mūsu ēras 1922. gadā to atklāja no jauna (to paveica indietis Rakalds Bandopadhjajs). 1980. gadā Mohendžodaro tika iekļauta UNESCO Pasaules mantojuma sarakstā.