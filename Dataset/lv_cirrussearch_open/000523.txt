Patagonijas zebiekste (Lyncodon patagonicus) ir neliels sermuļu dzimtas (Mustelidae) plēsējs, un tā ir vienīgā suga Patagonijas zebiekstu ģintī (Lyncodon). Patagonijas zebieksti var sastapt pampās Argentīnas rietumos un Čīlē. Par Patagonijas zebieksti nav veikti nedz novērojumi, nedz pētījumi, līdz ar to faktu materiāls ir skops. Ir zināms, ka vietējie zemnieki Patagonijas zebieksti tur mājās kā mājdzīvnieku, lai cīnītos ar grauzējiem fermās.