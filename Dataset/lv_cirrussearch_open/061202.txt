Andersons Ernanišs de Karvaļu Vjana Lima (portugāļu: Anderson Hernanes de Carvalho Viana Lima, dzimis 1985. gada 29. maijā), pazīstams kā Ernanišs (Hernanes), ir bijušais Brazīlijas futbolists, spēlēja pussarga pozīcijā, bijis Brazīlijas futbola izlases dalībnieks. Savu karjeru sācis Brazīlijas komandā São Paulo, kur viņš izcīnīja divus Brazīlijas A sērijas titulus. 2010. gadā viņš pievienojās Itālijas Serie A komandai Lazio. Itālijā spēlējis arī Internazionale un Juventus, kuras rindās viņš 2016. gadā kļuva par Itālijas čempionu. Spēlējis arī Ķīnā, bet 2019. gadā atgriezies São Paulo. 2021. gadā pievienojies savas dzimtās pilsētas komandai Sport Recife. Brazīlijas futbola izlases sastāvā debitējis 2008. gadā. Piedalījies 2014. gada FIFA Pasaules kausā un 2008. gada vasaras olimpiskajās spēlēs, kur tika izcīnīta bronzas medaļa.