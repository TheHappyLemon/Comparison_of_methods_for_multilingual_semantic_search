Taimiras ezers (krievu: озеро Таймыр, Таймырское озеро) ir liels saldūdens ezers Krievijas ziemeļos, Krasnojarskas novadā. Atrodas tundras zonā Taimiras pussalā starp Birrangas kalniem ziemeļos un Ziemeļsibīrijas zemieni dienvidos. Ledus ezeru klāj no vēla septembra līdz jūnijam. Ūdens temperatūra augustā ir ap +8 °C. Ezera ziemeļu krastā no 1943. līdz 1995. gadam darbojās Ozerotaimiras polārstacija.