Vasko Rosi (itāļu: Vasco Rossi, dzimis 1952. gada 7. februārī Zokā, Modenas provincē) ir itāļu mūziķis, dziedātājs, dziesmu un tekstu autors. Vasko savas trīsdesmit gadu karjeras laikā ir publicējis 25 albumus, kas kopumā apkopo vairāk nekā 150 dziesmas, kā arī vairākas grāmatas, dziesmu vārdus un mūziku citiem izpildītājiem. Ar vairāk nekā trīsdesmit miljoniem pārdoto eksemplāru ir viens no visveiksmīgākajiem un populārākajiem itāļu dziedātājiem.