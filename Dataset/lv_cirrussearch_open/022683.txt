Marī Esprits Leons Valrass (franču: Marie-Esprit-Léon Walras, dzimis 1834. gada 16. decembrī, miris 1910. gada 5. janvārī) bija franču/šveiciešu ekonomists un matemātiķis, Lozannas ekonomikas skolas pamatlicējs. Kopā ar Kārli Mengeru un Viljamu Stenliju Dževonsu tiek uzskatīts par robežderīguma teorijas pamatlicēju. Tiek uzskatīts arī par vispārējās līdzsvara teorijas dibinātāju. Dzimis Francijā, tomēr lielāko profesionālā mūža daļu pavadīja Šveicē. Pirms kļuva par Lozannas universitātes politekonomikas profesoru, izmēģināja vairākus citus amatus. Pēc amata pamešanas 1893. gadā par Valrasa amata mantinieku kļuva Vilfredo Pareto. Interesējās arī par sociāliem jautājumiem.