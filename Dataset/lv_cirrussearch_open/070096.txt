"Napoleons" (angļu: Napoleon) ir 2023. gada ASV episka vēsturiska drāmas filma, kuras režisors ir Ridlijs Skots. Filmā galveno Napoleona Bonaparta lomu atveido Vakīns Fīnikss. Citas lomas atveido Vanesa Kirbija, Tahars Rahīms un Ruperts Everets. Filma stāsta par Napoleona Bonaparta nākšanu pie varas Francijā, kā arī par viņa attiecībām ar Žozefīni de Boarnē. Pēc filmas "Pēdējais duelis" pabeigšanas 2020. gada oktobrī, Skots paziņoja ka "Napoleons" būs viņa nākamais projekts un Fīnikss atveidos galveno lomu. Pēc aizkavēšanās COVID-19 pandēmijas dēļ, kā dēļ arī Džodiju Komeri aizvietoja Kirbija, filmēšanu uzsāka 2022. gada februārī Anglijā. Filmas "Napoleons" pirmizrāde notika 2023. gada 14. novembrī un to izplatīja Columbia Pictures un Apple Original Films. Filma saņēma galvenokārt pozitīvas kritiķu atsauksmes, slavējot kaujas ainas un aktierspēli. Francijā filma saņēma negatīvas atsauksmes. Filma nopelnīja 213 miljonus ASV dolāru pie 130 miljonu budžeta. Tīmekļa vietnē Rotten Tomatoes filmai ir 59% vērtējums.