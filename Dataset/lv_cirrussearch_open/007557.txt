Igors Kazakevičs (dzimis 1980. gada 17. aprīlī Vietalvā) ir latviešu vieglatlēts, startē soļošanas sacensībās. 2006. gadā kļuva par Latvijas čempionu. 2007. gada Pasaules čempionātā Osakā izcīnīja 28. vietu 50 km soļošanā. 2007. gada Eiropas kausa izcīņā tika ieņemta 35. vieta, 2006. gada Pasaules kausa izcīņā — 38. vieta. Piedalījās 2008. gada vasaras olimpiskajās spēlēs Pekinā, kur 50 km soļošanā ieņēma 16. vietu. 2011. gada Pasaules čempionātā startēja 50 km distancē, taču nefinišēja. 2012. gada vasaras olimpiskajās spēlēs sportists ierindojās 45. vietā 50 km distancē.