Ceturtās paaudzes karš (angļu: fourth-generation warfare (4GW)) ir konflikts, kam raksturīga robežas izplūšana starp karu un politiku, kaujiniekiem un civiliedzīvotājiem. Terminu pirmoreiz lietoja ASV analītiķi 1989. gadā, lai aprakstītu karadarbības atgriešanos pie decentralizācijas. Ceturtās paaudzes karš iezīmē nacionālu valstu monopola zaudēšanu attiecībā uz kaujas spēkiem, atgriežoties pie situācijas, kas bija raksturīga senākos laikos.