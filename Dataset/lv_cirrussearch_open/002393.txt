Nūka (grenlandiešu: Nuuk) jeb Gothoba (dāņu: Godthåb) ir Grenlandes galvaspilsēta. Tā ir arī valsts galvenā osta. Nūka atrodas Grenlandes dienvidrietumu krastā, pie Nūpkanerlua fjorda ieejas Deivisa šaurumā, kur parasti ir novērojams siltākais klimats salā. Mūsdienu pilsētas dibināšanas gads ir 1721. gads, kad norvēģu misionārs Hanss Egede (Hans Egede) dibināja koloniju netālu no 10. gadsimta vikingu apmetnes. 2023. gada janvārī Nūkā dzīvoja 19 604 iedzīvotāji.