Vācija (Vācijas Impērija) bija pārstāvēta 1900. vasaras olimpiskajās spēlēs, kas norisinājās Francijas galvaspilsētā Parīzē no 1900. gada 14. maija līdz 28. oktobrim. Šīs bija otrās vasaras olimpiskās spēles, kurās tā startēja. Vācija šajās olimpiskajās spēlēs bija pārstāvēta ar 76 sportistiem, kuri startēja 10 olimpiskajos sporta veidos. Visvairāk sportistu no Vācijas startēja airēšanā, 21 sportists. Pirmo reizi tā bija pārstāvēta airēšanā, burāšanā, jāšanā, paukošanā, peldēšanā, regbijā un ūdenspolo. Šajās olimpiskajās spēlēs Vācija izcīnīja 9 olimpiskās medaļas (4 zelta, 3 sudraba un 2 bronzas medaļas), kopvērtējumā ierindojoties 9. vietā. Trīs no visām medaļām (1 zelta un 2 bronzas) tika izcīnītas airēšanā. Vācija pirmās olimpiskās medaļas izcīnīja airēšanā, burāšanā, peldēšanā un regbijā. Pieci Vācijas sportisti izcīnīja pa divām olimpiskajām medaļām. Ernsts Hopenbergs bija vienīgais, kurš izcīnīja divas olimpiskās zelta medaļas.