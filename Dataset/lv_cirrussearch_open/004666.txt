Džefs Natansons (angļu: Jeff Nathanson, dzimis 1965. gada 12. oktobrī) ir ASV scenārists, kinoproducents un kinorežisors. Džefs Natansons ir sarakstījis scenāriju tādām populārām filmām kā "Noķer mani, ja vari" (2002), "Lidosta" (2004) un filmu sērijas "Sastrēgumstunda" (Rush Hour) divām daļām — "Sastrēgumstunda 2" (Rush Hour 2, 2001) un "Spriedze 3" (Rush Hour 3, 2007). Natansons ir sarakstījis scenāriju filmai "Pēdējais kadrs" (The Last Shot, 2004). Tā ir pirmā filma, kurai pats bijis arī režisors. 2005. gadā Natansons tika uzaicināts uzrakstīt scenāriju filmai "Indiana Džonss un kristāla galvaskausa karaļvalsts", ar viņa uzrakstītā scenārija pieslīpēšanu nodarbojās Deivids Keps Spīlberga un Lūkasa uzraudzībā. Sarakstījis scenārijus filmām "Kā aplaupīt debesskrāpi" (2011), "Karību jūras pirāti: Salazara atriebība" (2017), "Karalis Lauva" (2019). Par scenāriju filmai "Noķer mani, ja vari" tika nominēts BAFTA kino balvai.