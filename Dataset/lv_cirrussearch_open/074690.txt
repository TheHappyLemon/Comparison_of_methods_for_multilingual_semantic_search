Laikapstākļu prognozēšana ir laikapstākļu iespējamais pareģojums par to, kādi laikapstākļi būs kādā noteiktā vietā noteiktā laika posmā. Tos veido valstiskās vai komerciālās meteoroloģiskās aģentūras. Laikapstākļu prognozes iedalās pēc tā, cik ilglaicīgas tās ir: ļoti īslaicīgās — līdz 12 stundām; īslaicīgās — no 12 līdz 36 stundām; vidējas — no 36 stundām līdz 10 diennaktīm; ilglaicīgās — no 10 diennaktīm līdz 3 mēnešiem; ļoti ilglaicīgās — no 3 mēnešiem līdz dažiem gadiem. Jo ilglaicīgākas ir laikapstākļu prognozes, jo retāk tās piepildās. Ļoti īslaicīgās prognozes piepildās 95—99% gadījumu, īslaicīgās 85—95%, vidējās 65—80%, ilglaicīgās 60—65% un ļoti ilglaicīgās — tikai 50% gadījumu.