Drive eO ir Latvijas uzņēmums, kas nodarbojas ar elektromobiļu un hibrīdauto izstrādi. Tas izveidots 2011. gadā. Uzņēmuma inženieri izveidoja pirmo hibrīdauto 2012. gada Dakaras rallijam, kurš veiksmīgi finišēja (ekipāža — Māris Saukāns un Andris Dambis). Uzņēmums arī izstrādāja elektrisko automobiļu sēriju Paikspīkas sacīkstēm (Pikes Peak International Hill Climb), un 2015. gadā jaunzēlandiešu pilots Rīss Millens ar uzņēmuma izstrādāto auto eO PP03 uzstādīja rekordu elektrisko transportlīdzekļu klasē un guva kopvērtējuma uzvaru.