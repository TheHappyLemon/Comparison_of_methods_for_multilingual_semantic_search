Pols Emersons Kārlails Inss (angļu: Paul Emerson Carlyle Ince, dzimis 1967. gada 21. oktobrī) ir Anglijas futbola treneris un bijušais futbolists, spēlēja pussarga pozīcijā, pārstāvējis Anglijas futbola izlasi. Savu karjeru Inss sāka West Ham United, bet 1989. gadā pievienojās Manchester United, ar kuru izcīnīja divus Anglijas Premjerlīgas titulus. 1995. gadā pievienojās Itālijas Serie A komandai Milānas "Internazionale", kur pavadīja divus gadus. Savā profesionālajā karjerā spēlējis vēl Liverpool, Middlesbrough un Wolverhampton Wanderers. Anglijas futbola izlases sastāvā spēlējis 1996. un 2000. gada Eiropas čempionātā, kā arī 1998. gada FIFA Pasaules kausā.