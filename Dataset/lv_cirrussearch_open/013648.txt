Aureliāns (latīņu: Lucius Domitius Aurelianus Augustus; dzimis 214. vai 215. gadā, miris 275. gadā) bija 44. Romas impērijas imperators, kurš valdīja no 270. gada līdz savai nāvei 275. gadā. Viņš savas valdīšanas laikā sakāva alemaņus, gotus, vandaļus, sarmatus. Aurealiāns atjaunoja impērijas austrumu provinces pēc Palmirenas impērijas iekarošanas 273. gadā. Nākamajā gadā viņš iekaroja Gallu impēriju rietumos, tādējādi atkal apvienojot visu impēriju. Viņš bija Aurēlija sienas veidošanas iniciators. Tāpat pēc karadarbības ar gotiem Dākija vairs nebija impērijas sastāvā. Viņš tika nogalināts 275. gadā.