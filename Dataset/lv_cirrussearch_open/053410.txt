Lemborka (poļu: Lębork) ir pilsēta Polijas ziemeļos, Pomožes vojevodistē starp Slupsku un Vejherovo. Saglabājušies pilsētas viduslaiku aizsardzības mūru fragmenti. Dibināta 1341. gadā. Iesākumā vairums iedzīvotāju bija kašūbi, tomēr pamazām pilsēta kļuva vāciska un līdz pat Otrā pasaules kara beigām, kad pilsētu piešķīra Polijai un vācu iedzīvotāji tika padzīti, pilsētas nosaukums bija Lauenburga Pomerānijā (Lauenburg in Pommern).