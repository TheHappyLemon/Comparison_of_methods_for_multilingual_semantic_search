Bernārs Aleksandrs Žoržs Edmons de Purtalē (franču: Bernard Alexandre Georges Edmond de Pourtalès; dzimis 1870. gada 5. jūnijā, miris 1935. gada 6. jūlijā) bija šveiciešu burātājs, olimpiskās zelta un sudraba ieguvējs 1900. gada vasaras olimpiskajās spēlēs. Purtalē 1900. gada Parīzes olimpiskajās spēlēs startēja burāšanas sacensībās. Open klases sacensībās viņš nefinišēja, bet 1 līdz 2 tonnu laivu klases pirmajā braucienā ieguva zelta medaļu, savukārt otrajā braucienā izcīnīja sudraba medaļu. Sacensībās viņš startēja kopā ar Helēnu de Purtalē un Hermani de Purtalē.