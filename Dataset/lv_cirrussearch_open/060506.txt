Breidens Lūks Maknebs (angļu: Brayden Luke McNabb, dzimis 1991. gada 21. janvārī) ir Kanādas hokejists, spēlē aizsarga pozīcijā. Kopš 2017. gada Maknebs pārstāv NHL komandu Vegasas "Golden Knights". 2009. gada NHL draftā Maknebu ar kopējo 66. numuru trešajā kārtā izvēlējās Bufalo "Sabres". 2011–12. gada sezonā debitējis Bufalo "Sabres" komandas sastāvā. 2014. gadā viņš tika aizmainīts uz Losandželosas "Kings". "Kings" komandā pavadījis trīs sezonas. 2017. gadā, NHL paplašināšanās drafta ietvaros, Maknebs nonāca Vegasas "Golden Knights" komandā.