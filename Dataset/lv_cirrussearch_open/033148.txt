Gabriela Gunčīkova (čehu: Gabriela Gunčíková; dzimusi 1993. gada 27. jūnijā) ir čehu dziedātāja. 2011. gadā piedalījās Česko Slovenská SuperStar (Čehijas un Slovākijas Pop Idol versija) 2. sezonā, kur ieguva 2. vietu. Pēc šova izdeva debijas studijas albumu Dvojí tvář un ieguva gada labākās jaunās mākslinieces balvu Český slavík apbalvošanas ceremonijā. 2013. gadā izdevusi otru studijas albumu Celkem jiná. 2014.—2015. gadā bija amerikāņu progresīvā roka grupas Trans-Siberian Orchestra vokāliste tūrē. Pārstāvējusi Čehiju 2016. gada Eirovīzijas dziesmu konkursā Stokholmā, Zviedrijā, ar dziesmu I Stand, kas ir kvalificējusies finālam. Šī ir pirmā reize Eirovīzijā, kad Čehija kvalificējusies finālam.