Šis raksts ir par hokejistu. Par basketbolistu skatīt rakstu Māris Ziediņš (basketbolists). Māris Ziediņš (dzimis 1978. gada 3. jūlijā Talsos) ir bijušais latviešu hokejists, spēlēja uzbrucēja pozīcijā, Latvijas hokeja izlases dalībnieks. Karjeras lielāko daļu aizvadīja dažādās Ziemeļamerikas hokeja līgās, vēlāk — Anglijas hokeja līgas vienībā Pīterboro "Phantoms". Latvijas hokeja izlases sastāvā piedalījies 2005. gada Pasaules čempionātā un 2006. gada ziemas olimpiskajās spēlēs.