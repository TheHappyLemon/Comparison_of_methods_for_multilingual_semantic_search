Erki Nols (igauņu: Erki Nool; dzimis 1970. gada 25. jūnijā Veru, Igaunijā) ir bijušais igauņu vieglatlēts, pašreiz politiķis, Rīgikogu deputāts. Četras reizes (1996-1998, 2000) atzīts par Igaunijas gada sportistu. Nols ieguva zelta medaļu 2000. gada Sidnejas Olimpiskajās spēlēs desmitcīņas sacensībās. Lai arī Nols neuzvarēja nevienā no 10 disciplīnām, viņa uzrādītais kopējais rezultāts bija visaugstākais no visiem dalībniekiem. Nolam pieder pasaules rekords tāllēkšanā desmitcīņas sacensībās - 8,22 m. 1997. gada septembrī viņš atvēra pirmo privāto vieglatlētikas skolu Igaunijā.