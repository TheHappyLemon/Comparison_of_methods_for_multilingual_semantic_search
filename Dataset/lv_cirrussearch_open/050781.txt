"Nurijevs. Baltais krauklis" (angļu: The White Crow) ir 2018. gada biogrāfiska drāma, kas balstīta uz Džūlijas Kavanahas grāmatu Rudolf Nureyev: The Life. Filmas režisors, kā arī viens no producentiem un galveno lomu atveidotājiem ir Reifs Fainss. Citas lomas atveido Oļegs Ivenko, Adele Eksarčopolusa, Aleksejs Morozovs, Rafaēls Personazs, Luiss Hofmans, Sergejs Polunins un Maksimilians Grogorjevs. Filmas pirmizrāde notika 2018. gada 31. augustā Tellaridas filmu festivālā. Filmas pamatā ir padomju baletdejotāja Rūdolfa Nurijeva dzīve, karjera un bēgšana no PSRS uz Rietumiem 1961. gadā.