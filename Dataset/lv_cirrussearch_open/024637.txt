Radiviļivas rajons (ukraiņu: Радивилівський район) ir Ukrainas Rivnes apgabala administratīvā iedalījuma vienība. Robežojas ar Rivnes apgabala Demidivkas, Mliņivas un Dubno rajoniem, Ternopiļas apgabala Kremenecas rajonu, Ļvivas apgabala Brodu rajonu, kā arī Volīnijas apgabala Horohivas rajonu. Rajona teritorijā 1651. gada 28./30. jūnijā notika Berestečko kauja, kurā poļi-lietuvieši karaļa Jana II Kazimira vadībā sakāva kazakus Bohdana Hmeļnicka vadībā. Rajona teritorijā dzimis Krievijas politiķis Nikolajs Girss (Николай Карлович Гирс, 1820-1895).