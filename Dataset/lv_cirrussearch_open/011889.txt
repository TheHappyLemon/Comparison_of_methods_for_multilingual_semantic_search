Gundars Vētra (dzimis 1967. gada 22. maijā Ventspilī) ir bijušais latviešu basketbolists, un basketbola treneris. Spēlēja uzbrūkošā aizsarga un vieglā uzbrucēja pozīcijā. Viņš bija pirmais Latvijas basketbolists, kas spēlējis Nacionālajā basketbola asociācijā (NBA). 2023. gadā G. Vētra trenē Latvijas—Igaunijas Basketbola līgas komandu Tartu Ülikool Maks & Moorits, kā arī ir Latvijas sieviešu basketbola izlases galvenais treneris. G. Vētram ir divas meitas Laura un Ruta, kuras abas ir bijušas basketbolistes, spēlējušas NCAA čempionātā.