Lindsijs Olins Greiems (Lindsey Olin Graham, dzimis 1955. gada 9. jūlijā), ir Amerikas Savienoto Valstu politiķis, pārstāv Republikānisko partiju. Kopš 2003. gada ir ASV senators pārstāvot Dienvidkarolīnas štatu. Greiems 1981. gadā saņēma doktora grādu Dienvidkarolīnas Universitātes juridiskajā fakultātē. No 1982. gada līdz 1988. gadam Greiems bija ASV Gaisa spēku biedrs. Pirms kļūšanas par ASV pārstāvju palātas deputātu Greiems strādāja par juristu. 2003. gadā Greiems tika ievēlēts par ASV senatoru, pārņemot amatu no Stroma Tērmonda. Greiems Senātā pazīstams ar stipro atbalstu valsts aizsardzības nozares budžeta palielināšanai. 2015. gadā Greiems kandidēja ASV prezidenta amatam, bet 2015. gada decembrī izstājās no cīņas. Sākotnēji Greiems kritizēja Republikāņu partijas kandidātu Donaldu Trampu, bet vēlāk kļuvis par vienu no lielākajiem Donalda Trampa atbalstītājiem ASV senātā.