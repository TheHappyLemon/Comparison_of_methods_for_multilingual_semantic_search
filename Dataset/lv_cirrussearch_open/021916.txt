Arturs Vinns (angļu: Arthur Wynne; dzimis 1871. gada 22. jūnijā, miris 1945. gada 14. janvārī) bija Apvienotās Karalistes, vēlāk arī ASV žurnālists, pazīstams kā modernās krustvārdu mīklas izgudrotājs. Dzimis Anglijā, 19 gadu vecumā pārvācies uz ASV. Sākumā dzīvojis Pitsburgā, kur strādājis Pittsburgh Press laikrakstā un spēlēja vijoli Pitsburgas simfoniskajā orķestrī. Pēc tam pārcēlies uz Ņujorku, kur strādājis New York World laikrakstā. Pirmā krustvārdu mīkla tika publicēta laikrakstā 1913. gada 21. decembrī.