Person of Interest ir amerikāņu televīzijas seriāls, kura autors ir Džonatans Nolans. Seriāls kopš 2011. gada 22. septembra tiek pārraidīts CBS televīzijas kanālā ASV. Pašlaik (2016) seriālam kopumā ir iznākušas piecas sezonas ar vairāk nekā 90 sērijām. Viens no seriāla izpildproducentiem ir Džefrijs Džeikobs Eibramss. Seriāls ir par bijušo CIP darbinieku, ko nolīgst noslēpumains miljardieris, lai novērstu vardarbīgus noziegumus Ņujorkā. Seriālā galvenās lomas attēlo Džims Kevizels, Maikls Emersons, Taradži Hensone, Kevins Čepmens, Sāra Šahi un Eimija Ekere. Seriāla otrā un trešā sezona bija starp desmit attiecīgās sezonas skatītākajām pārraidēm. Person of Interest piektā sezona ir pēdējā seriāla sezona — pēdējā sērija tiks pārraidīta 2016. gada 21. jūnijā.