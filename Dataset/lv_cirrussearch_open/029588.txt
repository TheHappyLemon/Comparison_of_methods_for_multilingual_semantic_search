Strawberry Fields Forever ir angļu grupas The Beatles dziesma, kuras autori ir Lenons un Makartnijs. Lenons iedvesmu dziesmai guva no spēlēšanās Pestīšanas armijas bērnu nama Strawberry Field dārzā. Šī bija viena no pirmajām dziesmām, kas ierakstīta Sgt. Pepper's Lonely Hearts Club Band albuma rakstīšanas laikā. Bija paredzēts dziesmu iekļaut albumā, tomēr 1967. gada februārī tika izdots singla formā kopā ar dziesmu Penny Lane. Apvienotajā Karalistē dziesma ierindojās 2. vietā, ASV — 8. vietā Billboard Hot 100 topā. Pirmā grupas dziesma pēdējo četru gadu laikā, kas nesasniedz 1. vietu Apvienotās Karalistes topā. Vairāki kritiķi šo uzskata par vienu no The Beatles labākajām dziesmām. Strawberry Fields Forever tiek uzskatīta par vienu no tiem darbiem, kas definē psihodēliskā roka žanru. Vairāki izpildītāji ir veidojuši kaverversiju dziesmai. Lenonam veltītais Strawberry Fields memoriāls Ņujorkas Centrālparkā nosaukts dziesmas vārdā.