Džeraldīne Estella "Džerija" Halivela (angļu: Geraldine Estelle "Geri" Halliwell; dzimusi 1972. gada 6. augustā) ir angļu dziedātāja, dziesmu autore, apģērbu dizainere, autore un aktrise. Kļuvusi pazīstama 1990. gados kopā ar grupu Spice Girls, kur viņai bija iesauka Ginger Spice. 1998. gada maijā mūziķe paziņoja par grupas pamešanu, tomēr 2007. gadā, kad grupa atkalapvienojās, Halivela pievienojās grupai The Return of the Spice Girls tūrē, tāpat tika izdota labāko dziesmu izlase. 1999. gadā uzsākusi solokarjeru un izdeva debijas soloalbumu Schizophonic, vēl ir izdevusi divus studijas albumus: Scream If You Wanna Go Faster (2001), Passion (2005). Vairākas reizes tikusi nominēta Brit balvai.