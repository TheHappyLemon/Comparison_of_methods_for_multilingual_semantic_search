Hosē de Sanmartins (spāņu: José de San Martín; dzimis 1778. gada 25. februārī, miris 1850. gada 17. augustā) bija argentīniešu ģenerālis, valstsvīrs, nacionālais varonis. Izglītību ieguvis Spānijā. Palīdzējis vadīt revolūciju pret Spānijas valdību Argentīnā (1812), Čīlē (1818) un Peru (1821). 1821. gada jūlijā kļuva par Peru prezidentu (tobrīdējais amata nosaukums — "Peru aizsargātājs"). Pēc 1822. gada 22. jūlija tikšanās ar Simonu Bolivaru Bolivars pārņēma valsts atbrīvošanu. Sanmartins vēlāk pameta valsti, 1824. gadā pārcēlās uz Franciju. Argentīnā un Peru tiek uzskatīts par nacionālo varoni. Viņa vārdā ir nosaukts Argentīnas valdības augstākais apbalvojums.