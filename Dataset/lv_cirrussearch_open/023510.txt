Brabantse Pijl vai Flèche brabançonne ir profesionālas viendienas šosejas riteņbraukšanas sacensības, kuras katr gadu notiek Flāmu Brabantē un Valoņu Brabantē, Beļģijā. Tās ir vienas no Flandrijas klasikām. Kopš 2005. gada tās tiek organizētas kā 1.1 kategorijas sacensības UCI Eiropas tūres kalendārā. 2011. gadā to statusu paaugstināja uz 1.HC. Visvairāk uzvaru tajās ir guvis Edvigs Van Hojdonks, kurš uzvarēja četras reizes laika posmā no 1987. līdz 1995. gadam. Pēdējos gados starta pilsēta bija Zaventema, bet 2008. gadā sacensības sākās Lēvenē. 2010. gadā Brabantse Pijl noteiktais datums tika pārcelts no svētdienas pirms Flandrijas tūres uz trešdienu pirms Amstel Gold Race. Līdz 2009. gadam finišs atradās Alsembergā, bet no 2010. gada tas ir Overeisē.