Kemlūpsas "Blazers" (angļu: Kamloops Blazers) ir hokeja komanda, kas ir bāzēta Kemlūpsā, Kanādā un spēlē Rietumu hokeja līgā. Komanda dibināta 1966. gadā. Komanda ir titulētākā līgas komanda, par tās čempioni kļūstot sešas reizes. Pēdejo reizi komandai tas izdevās 1995. gadā. Trīs reizes komanda izcīnījusi Memoriālo kausu. Komandas sastāvā spēlējuši virkne vēlāko NHL hokejistu, no kuriem ievērojamākie ir Šeins Doens, Džeroms Iginla, Skots Nīdermaijers un Marks Reki. 2016.—17. gada sezonu "Blazers" sastāvā aizvadīja latviešu uzbrucējs Rūdolfs Balcers.