Intelsat 40e (IS-40e) ir Luksemburgā bāzēta uzņēmuma Intelsat EpicNG sērijas sakaru pavadonis. Tas paredzēts sakaru nodrošināšanai Ziemeļamerikai un Centrālamerikai. Pavadoni uz ģeostacionāro orbītu palaida 2023. gada 7. aprīlī. Pavadoni izgatavoja ASV uzņēmuma Maxar Technologies meitasuzņēmums SSL uz platformas SSL 1300 bāzes. Tam uzstādīti 42 Ku un 3 Ka joslas raidītāji. Pavadonī ir uzstādīta arī NASA un Smitsona institūta Zemes tālizpētes aparatūra ar nosaukumu TEMPO (Tropospheric Emissions: Monitoring of Pollution). Tai ir ultravioletais spektrometrs, kas nosaka piesārņotājus, mērot Saules gaismu, kas atstarota un izkliedēta no Zemes virsmas un atmosfēras.