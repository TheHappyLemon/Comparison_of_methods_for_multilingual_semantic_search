Züri-Metzgete bija klasiskas šosejas riteņbraukšanas sacensība, kuras katru gadu notika Cīrihē, Šveicē un šobrīd turpina pastāvēšanu kā plaša mēroga amatieru sacensības. Lai arī ne tik prestižas kā pieci viendienas sacensību "pieminekļi" (Milāna—Sanremo, Flandrijas tūre, Parīze—Rubē, Ljēža—Bastoņa—Ljēža un Giro di Lombardia), tās bija sacensības ar garu vēsturi un grūtiem kāpumiem. Züri-Metzgete bija iekļauta bijušajā UCI Pasaules kausa seriālā (kurš pastāvēja no 1989. līdz 2004. gadam), kā arī UCI ProTour, kas bija Pasaules kausa pēctecis divos turpmākajos gados. 2007. gada sacensības tika atceltas, jo organizatori nespēja piesaistīt pietiekamu skaitu sponsoru. 2008. gadā sacensības notika 7. septembrī, bet jau kā amatieru sacensības.