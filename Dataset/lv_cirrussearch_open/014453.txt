Sirakjūsas "Crunch" (angļu: Syracuse Crunch) ir hokeja komanda, kas atrodas Sirakjūsā, Ņujorkas štatā, ASV, un spēlē Amerikas hokeja līgā. Tā savas pastāvēšanas vēsturē ne reizi nav izcīnījusi līgas čempiones titulu. No 2005. līdz 2008. gadam trīs sezonas komandas sastāvā aizvadījis latviešu aizsargs Jēkabs Rēdlihs, savukārt no 2013. līdz 2017. gadam komandas rindās spēlēja latviešu vārtsargs Kristers Gudļevskis. 2022. gadā komandā spēlē latviešu uzbrucējs Rūdolfs Balcers.