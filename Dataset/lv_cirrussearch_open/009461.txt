Anatols Franss (franču: Anatole France, izrunā: [anatɔl fʁɑ̃s]), īstajā vārdā Fransuā Anatols Tibo (François-Anatole Thibault, izrunā: [frɑ̃swa anatɔl tibo]), dzimis 1844. gada 16. aprīlī, miris 1924. gada 12. oktobrī) bija franču dzejnieks, žurnālists un romānu rakstnieks. 1921. gadā par literārajiem sasniegumiem saņēma Nobela prēmiju literatūrā. 1896. gadā viņš tika ievēlēts Franču akadēmijā (Académie française). Anatols Franss bija grāmatnīcas pārdevēja dēls, tādēļ bērnībā daudz laika pavadīja, lasot grāmatas.