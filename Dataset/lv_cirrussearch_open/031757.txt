Emlyon Business School (franču: École de Management de Lyon) ir starptautiska biznesa augstskola ar vairākām universitātes pilsētiņām, kas atrodas Ekilī pie Lionas, Parīzē, Sentetjēnā, Kasablankā, un Šanhajā. EM Lyon dibināta 1872. gadā. The Financial Times 2014. gadā skolu Eiropas biznesa skolu vidū ierindoja trīsdesmitajā vietā. Vadītāju MBA programma ieņem 68. vietu pasaulē. Skolas programmas ir trīskārši akreditētas — atbilstoši starptautiskajiem AMBA, EQUIS un AACSB standartiem. Skolas absolventu vidū ir ievērojami uzņēmēji un politiķi, piemēram Schneider Electric izpilddirektors Žans Paskāls Trikoirs (Jean-Pascal Tricoire), ūrnālists Stefāns Berns (Stéphane Bern) un ledus dejotājs Gvendals Peizerā (Gwendal Peizerat).