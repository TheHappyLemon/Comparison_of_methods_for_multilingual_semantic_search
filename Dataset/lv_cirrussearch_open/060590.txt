Drudzenītes (latīņu: Gentianella) ir augu ģints genciānu dzimtā. Šajā ģintī ir 256 lakstaugu sugas, kuras aug kalnainos un aukstos apvidos. Savvaļā šīs ģints pārstāvji ir sastopami Amerikas kontinentos, Eirāzijā, Ziemeļāfrikā, Austrālijā un Jaunzēlandē. Latvijā ir sastopamas divas drudzenīšu sugas: Dūkstu drudzenīte (Gentianella uliginosa), Rūgtā drudzenīte (Gentianella amarella). Abas ir ierakstītas Latvijas Sarkanajā grāmatā.