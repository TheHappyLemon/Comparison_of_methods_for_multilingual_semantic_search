Boulsa rags Boulsa rags (angļu: Cape Bowles) ir zemesrags Klerensas salas dienvidos Antarktīdā, salas galējais dienvidu punkts. Zemesragu 1820. gada 4. februārī atklāja Edvards Brensfīlds ar brigu Williams un nosauca par godu kapteinim (vēlāk — admirālis) Viljamam Boulsam (William Bowles), Britu eskadras komandierim Dienvidamerikā. Boulsa rags atzīts par putniem nozīmīgu vietu, jo zemesragā un tā tiešā tuvumā ligzdo vairāk kā 112 tūkstoši pāru zodasiksnas pingvīnu (Pygoscelis antarcticus).