Astūrija (spāņu: Asturias, astūriešu: Asturies, galisiešu: Asturias) ir viens no Spānijas septiņpadsmit autonomajiem apgabaliem, vēsturisks novads un viena no Spānijas piecdesmit provincēm. Apgabals atrodas valsts ziemeļaustrumu daļā, to ziemeļos apskalo Biskajas līcis. Astūrija robežojas ar Galisiju rietumos, ar Kantabriju austrumos un ar Kastīliju un Leonu dienvidos. Astūrijas administratīvais centrs ir Ovjedo, bet lielākā pilsēta ir Hihona. Apgabala kopējā platība ir 10 604 km², pēc 2014. gada datiem apgabalā dzīvo 1 061 756 iedzīvotāji. Pēc platības tas ir Spānijas desmitais lielākais apgabals. Pēc iedzīvotāju skaita tas ir trīspadsmitais lielākais Spānijas apgabals.