Šis raksts ir par Spānijas provinci. Par Argentīnas provinci skatīt rakstu Kordovas province (Argentīna). Kordovas province (spāņu: Provincia de Córdoba) ir viena no 50 Spānijas provincēm valsts dienvidrietumos, Andalūzijas autonomajā apgabalā. Tā robežojas ar Granadas provinci dienvidaustrumos, ar Malagas provinci dienvidos, ar Seviljas provinci rietumos, ar Badahosas provinci ziemeļrietumos, ar Sjudadrealas provinci ziemeļos un ar Haenas provinci austrumos. Kordovas provinces lielākā pilsēta un administratīvais centrs ir Kordova. Provinces kopējā platība ir 13 769 kvadrātkilometri, 2009. gada beigās tajā dzīvoja 803 038 iedzīvotāji. Tā ir trīspadsmitā lielākā province Spānijā un sīkāk sadalīta 75 municipalitātēs.