Franks Lebēfs (franču: Franck Leboeuf, dzimis 1968. gada 22. janvārī) ir Francijas aktieris, sporta komentētājs un bijušais futbolists. Spēlējis centra aizsarga pozīcijā, bijis Francijas futbola izlases dalībnieks. Savu spēlētāja karjeru sācis Francijas klubos Laval un Strasbourg. Savus vislielākos panākumus guvis Anglijas klubā Chelsea, kur viņš izcīnīja divus FA kausus, Anglijas Līgas kausu, UEFA Kausu ieguvēju kausu un UEFA Superkausu. 2001. gadā atgriezes Francijā, lai spēlētu Marseille komandā. Savu karjeru noslēdzis Katarā. Ar Francijas futbola izlasi uzvarējis 1998. gada FIFA Pasaules kausā un 2000. gada Eiropas čempionātā.