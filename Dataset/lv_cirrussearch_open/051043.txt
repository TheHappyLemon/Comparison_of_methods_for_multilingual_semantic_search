"Septiņi psihopāti" (angļu: Seven Psychopaths) ir 2012. gada kriminālkomēdija, kuras režisors, scenārija autors un viens no producentiem ir Mārtins Makdona. Galvenās lomas atveido Kolins Ferels, Vudijs Harelsons, Kristofers Vokens, Sems Rokvels, Toms Veitss, Ebija Korniša un Olga Kuriļenko. Filmas pirmizrāde notika 2012. gada 7. septembrī Toronto Starptautiskais kinofestivālā. Mārtijs ir scenārists, kurš cīnās par izdzīvošanu un sapņo pabeigt savu scenāriju Seven Psychopaths. Viņa labākais draugs Billijs savu iztiku pelna, nolaupot suņus un vēlāk no suņu īpašniekiem savācot atlīdzības. Pēc tam, kad Billijs nolaupa neparedzamā un bīstamā gangstera Čārlija Kostello šicū Boniju, Losandželosas noziedzīgajā pasaulē tiek ierauts arī Mārtijs.