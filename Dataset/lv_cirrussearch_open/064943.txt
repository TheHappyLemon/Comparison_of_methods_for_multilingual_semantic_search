Erevānas Zilā mošeja (armēņu: Կապույտ մզկիթ) ir 18. gadsimtā celta šiītu mošeja, kas atrodas Armēnijas galvaspilsētā Erevānā. Vienīgā aktīvā mošeja pilsētā. Mošeja uzcelta 1766. gadā, kad Erevāna bija Erivānas hanistes galvaspilsēta. 19. gadsimtā tā bija lielākā no 9 pilsētas mošejām. PSRS laikā mošejā atradās Erevānas vēstures muzejs. Pēc Armēnijas neatkarības atgūšanas, mošeja tika atjaunota ar Irānas valsts atbalstu.