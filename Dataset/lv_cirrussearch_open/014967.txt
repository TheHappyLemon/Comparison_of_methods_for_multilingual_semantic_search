Viktorija (angļu: Victoria) ir pilsēta Kanādā Britu Kolumbijas administratīvais centrs. 2021. gadā pilsētas iedzīvotāju skaits pārsniedza 91 tūkstoti. Tā atrodas valsts galējos dienvidrietumos uz Vankūveras salas, aptuveni 100 km attālumā no Britu Kolumbijas lielākās pilsētas Vankūveras, kas atrodas kontinentā. Pilsēta ir nosaukta Lielbritānijas karalienes Viktorijas vārdā. Viktorija ir viena no reģiona vecākajām pilsētām, briti šeit sāka dzīvot ap 1840. gadiem. Pilsētā ir saglabājušās vairākas vēsturiskās celtnes. Viktorija ir populārs tūristu galamērķis. Šajā pilsētā ir uzaudzis basketbolists Stīvs Nešs. Viktorija bija viena no 2007. gada FIFA U-20 Pasaules kausa rīkotājām.