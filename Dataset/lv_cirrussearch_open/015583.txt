Bergene Rīgenē (vācu: Bergen auf Rügen) ir pilsēta Vācijā, Mēklenburgā-Priekšpomerānijā Rīgenes salas centrā. Āmtes centrs. Pie mūsdienu Bergenes atradās Rīgenes firstistes (1168–1325) administratīvais centrs - Rugarda. Mūsdienās Rugardas pilskalnā, kas ir augstākā virsotne salā, atrodas 1869. gadā celtais Ernsta Morica Arnta skatu tornis (Ernst-Moritz-Arndt-Turm). 1325. gadā Bergene iekļāvās Pomerānijas hercogistē, pēc Trīsdesmitgadu kara - Zviedrijā, bet kopš 1815. gada - Prūsijā. Bergene Rīgenē ir ārsta Teodora Bilrota (Theodor Billroth, 1829-1894), vēsturnieka Hansa Delbrika (Hans Delbrück, 1848-1929), jūrnieka Hansa Langsdorfa (Hans Langsdorff, 1894-1939), šķēpa metējas Štefi Nēriusas (Steffi Nerius, 1972) un filozofa Arnolda Rūges (Arnold Ruge, 1802-1880) dzimtā pilsēta.