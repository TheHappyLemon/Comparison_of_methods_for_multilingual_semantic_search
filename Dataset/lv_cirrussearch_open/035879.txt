Pablo Martins Melitons de Sarasate i Navaskess (spāņu: Pablo Martín Melitón de Sarasate y Navascués); dzimis 1844. gada 10. martā, miris 1908. gada 20. septembrī) bija spāņu romantisma vijoļvirtuozs, komponists un diriģents. Pirmo koncertu sniedzis 8 gadu vecumā. Mācījies Parīzes Konservatorijā. No 1859. gada koncertēja pa pasauli. Speciāli Sarasatem mūziku komponējuši Maksis Bruhs, Antonīns Dvoržāks, Eduārs Lalo un Kamils Sensānss. Arī pats Sarasate komponējis mūziku vijolei, no kuras mūsdienās populārākā ir 1878. gadā radītā Zigeunerweisen vijolei un orķestrim.