Kalgari "Flames" (angļu: Calgary Flames) ir profesionāls Kanādas hokeja klubs, kas ir bāzēts Kalgari, Albertā, Kanādā. Klubs spēlē Nacionālās hokeja līgas Rietumu konferences Klusā okeāna divīzijā. Tas tika dibināts 1972. gadā kā Atlantas "Flames" un kopš dibināšanas brīža spēlē NHL. Savas pastāvēšanas vēsturē "Flames" ir 1 reizi uzvarējis NHL, 3 reizes ir kļuvis par konferences uzvarētāju un 5 reizes — divīzijas čempionu. Mājas spēles komanda aizvada Scotiabank Saddledome hallē.