Sinkrētisms (grieķu: συγκρητισμός (synkrētismos) — 'savienojums') var būt: neattīstītas parādības (piemēram, mākslas tās veidošanās sākumposmā, kad mūzika, deja, dziesma un dzeja veido nedalāmu veselumu) sadalījuma trūkums jeb viengabalainība; antropoloģijā — atšķirīgu reliģiju elementu savienojums; arī reliģija, kas radusies, saplūstot atšķirīgām reliģijām, visbiežāk kristietībai un dažādiem vietējiem ticējumiem (natīvisms, millenārisms, arī vudū); filozofijā — filozofisku vai reliģisku uzskatu sajaukšanās, savstarpēji nesaistīto uzskatu pretrunām paliekot apslēptām; valodniecībā — izteiksmes formu funkcionāls apvienojums.