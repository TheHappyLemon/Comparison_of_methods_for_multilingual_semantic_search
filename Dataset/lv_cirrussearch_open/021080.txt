Pāvila vēstule galatiešiem (latīņu: Epistula ad Galatas, saīsinājumā: Gal.) ir viena no Jaunās Derības vēstulēm, par kuras autoru tradicionāli uzskata apustuli Pāvilu. Tā ir devītā Jaunās Derības grāmata pēc visiem evaņģēlijiem, Apustuļu darbiem un trijām citām Pāvila vēstulēm, kā arī četrdesmit astotā grāmata Bībelē. Pēc dažādām teorijām tiek uzskatīts, ka vēstule galatiešiem ir uzrakstīta ap 57. gadu vai arī ap 49. gadu mūsu ērā. Šo vēstuli Pāvils esot adresējis Galatijā dzīvojošajiem kristiešiem. Galatija bija Romas impērijas province Anatolijas centrālajā daļā. Vēstulē ir vairākas Bībeles mācības, piemēram, par pestīšanu un Gara augli.