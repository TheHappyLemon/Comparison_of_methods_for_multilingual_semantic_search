Ārdalamas ala (maltiešu: Għar Dalam), arī Ghardalamas ala, ir ala Maltas Republikas Maltas salā. Ala ievērojama ar to, ka šeit tika atklāti vērtīgi paleontoloģiski materiāli, tostarp pundurziloņa (Palaeoloxodon falconeri), nīlzirga (Hippopotamus melitensis) un citu dzīvnieku kauli. Šeit tika atklātas arī senāko (pirms 7400 gadiem) Maltā dzīvojošo cilvēku atstātās pēdas. Ala pirmoreiz zinātniski pētīta 1865. gadā. No 1933. gada tā ir atvērta apmeklētājiem. Otrā pasaules kara laikā to izmantoja par patvertni. 1980. gadā no muzeja nozaga vērtīgus materiālus.