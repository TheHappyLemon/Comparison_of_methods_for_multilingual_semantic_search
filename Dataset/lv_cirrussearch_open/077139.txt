Ginesa rekordu grāmata (angļu: Guinness World Records) ir starptautiska datu bāze un ikgadēja grāmata, kurā regulāri apkopo datus par pasaules rekordiem un citiem ekstrēmiem notikumiem vai cilvēku sasniegumiem. Divas lielākās sadaļas ir cilvēku veiktie rekordi un dabas parādības. Pati grāmata arī ir uzstādījusi Ginesa pasaules rekordu kā visvairāk tiražētā grāmata pasaulē. Grāmatas pirmais 197 lapaspušu biezais izdevums tika laists klajā 1955. gada 27. augustā. Savukārt 2009. gada grāmata tika izdota 28 valodās — arī latviešu valodā.