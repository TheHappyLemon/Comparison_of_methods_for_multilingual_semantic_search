Alberts Šveicers (vācu: Albert Schweitzer; dzimis 1875. gada 14. janvārī, miris 1965. gada 4. septembrī) bija Vācijas, vēlāk Francijas teologs, ērģelnieks, filozofs, ārsts un medicīnas misionārs. Viņa tēvs bija luterāņu mācītājs. 19. gadsimta beigās viņš pats kļuva par mācītāja palīgu. Ar 1906. gadā publicēto darbu Geschichte der Leben-Jesu-Forschung kļuva pazīstams teologu aprindās. 1913. gadā dibinājis slimnīcu Gabonas pilsētā Lamberēnā (Āfrika). Pašlaik tā ir viena no vadošajām slimnīcām Āfrikā izpētes jomā. 1952. gadā saņēmis Nobela miera prēmiju.