Ridžaina (angļu: Regina) ir pilsēta Saskačevanā, Kanādā. Saskačevanas provinces administratīvais centrs, provinces dienvidu kultūras un komercijas centrs un pēc iedzīvotāju skaita otra lielākā pilsēta štatā pēc Saskatūnas. Veidojusies kā mednieku nometnes vieta. Sākotnējais nosaukums bija Vaskana (angļu: Wascana), kas cēlies no krī indiāņu nosaukuma Oskana. 1882. gadā pilsēta tika nosaukta par Ridžainu (no latīņu: ‘karaliene’; atsaucoties uz karalienes Viktorijas vārdu). Bijusi Ziemeļrietumu Teritoriju valdības atrašanās vieta. 2013. gadā pilsētas iedzīvotāju skaits sasniedza 232 tūkstošus.