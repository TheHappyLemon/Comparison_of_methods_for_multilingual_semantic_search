Džeimss Konolijs Džonstons (angļu: James Connolly Johnstone, dzimis 1944. gada 30. septembrī, miris 2006. gada 13. martā) bija skotu futbolists. Spēlējis pussarga pozīcijā, pārstāvējis Skotijas futbola izlasi. Džonstons pārstāvēja Celtic komandu 13 gadus un bija daļa no tās komandas, kas uzvarēja 1966–67. gada Eiropas kausa sezonas finālā Lisabonā, kur tika pārspēta Internazionale. Viņš ir arī deviņkārtējs Skotijas čempions. 515 mačos Celtic komandas labā guvis 129 vārtus. 2002. gadā, kluba līdzjutēju balsojumā, Džonstons tika atzīts par visu laiku labāko Celtic futbolistu. Skotijas futbola izlasi pārstāvējis no 1964. līdz 1974. gadam, 23 mačos gūstot 4 vārtus. Piedalījies 1974. gada FIFA Pasaules kausā. 1967. gadā finišējis trešajā vietā Ballon d'Or balsojumā. 2004. gadā viņš tika iekļauts Skotijas futbola slavas zālē.