Džeroms Silbermans (angļu: Jerome Silberman; dzimis 1933. gada 11. jūnijā, miris 2016. gada 29. augustā), pazīstams kā Džīns Vailders (Gene Wilder), bija amerikāņu aktieris, scenārists, kinorežisors un rakstnieks. 20. gadsimta 60. gadu sākumā debitējis Brodvejā. Pēc pāris gadiem debitējis kino ar mazu lomu filmā "Bonija un Klaids" (Bonnie and Clyde). Filmējies vairākās Mela Bruksa filmās, tai skaitā filmā "Producenti" (1967), par lomu šajā filmā Vailderu nominēja Amerikas Kinoakadēmijas balvai. Vailders tēlojis arī vairākās paša režisētajās filmās. Aktiera karjeru beidzis 2003. gadā, pēc tam pievērsies grāmatu rakstīšanai.