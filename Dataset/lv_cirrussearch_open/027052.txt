Federika Mogerīni (itāļu: Federica Mogherini; dzimusi 1973. gada 16. jūnijā) ir itāliešu politiķe un diplomāte, kas ir pašreizējā Eiropas Savienības augstā pārstāve ārpolitikas un drošības politikas jomā, ieņem Eiropas Komisijas viceprezidentes amatu Junkera komisijā. Pārstāv Itālijas Demokrātisko partiju. Absolvējusi Romas Sapiencas universitāti ar grādu politikas zinātnē. 2008. gadā ievēlēta Itālijas parlamenta apakšpalātā, 2013. gadā tika pārvēlēta. 2014. gadā Renci kabinetā kļuva par jaunāko ārlietu ministri Itālijā pēc Otrā pasaules kara. 2014. gadā kļuva par Eiropas Savienības augsto pārstāvi ārpolitikas un drošības politikas jomā.