Pjotrs Dubrovs (Пётр Валерьевич Дубров, dzimis 1978. gada 30. janvārī) ir Krievijas kosmonauts, programmēšanas inženieris. Pjotrs Dubrovs piedzima Habarovskā. No 1994. līdz 1999. gadam viņš studēja Habarovskas Valsts tehniskajā universitātē, iegūstot inženiera programmētāja kvalifikāciju. Pēc tam viņš strādāja par programmētāju Habarovskā. 2002. Dubrovs sāka darbu uzņēmumā SoftPro development Maskavā. Vēlāk viņš strādāja uzņēmumā CBOSS development international. Pjotrs Dubrovs pieteicās 2012. gada 27. janvārī izsludinātajā pirmajā atklātajā konkursā par uzņemšanu kosmonautu grupā. 26. oktobrī viņš tika uzņemts Gagarina Kosmonautu sagatavošanas centra kosmonautu grupā. 2014. gada 16. jūnijā Dubrovs pabeidza kosmonautu vispārējo sagatavošanu, un viņam tika piešķirta kvalifikācija "kosmonauts izmēģinātājs". 2019. gada 24. augustā Pjotrs Dubrovs kopā ar Oļegu Novicki tika apstiprināts 67. / 68. ekspedīcijas dublieru apkalpē. 2020. gada 29. maijā Dubrovs tika apstiprināts par Sojuz MS-17 dublieru apkalpes lidojuma inženieri. Pjotra Dubrova pirmais kosmiskais lidojums sākās 2021. gada 9. aprīlī, esot kosmosa kuģa Sojuz MS-18 lidojuma inženierim. Viņš bija Starptautiskās kosmosa stacijas 64.65. un 66. ekspedīcijas lidojuma inženieris. Uz zemes viņš atgriezās 2022. gada 30. martā kosmosa kuģī Sojuz MS-19. Kosmisko lidojumu kopsavilkums: