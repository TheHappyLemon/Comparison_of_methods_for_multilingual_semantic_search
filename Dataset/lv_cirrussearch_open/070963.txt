Šis raksts ir par reperi. Par citām jēdziena The Game nozīmēm skatīt nozīmju atdalīšanas lapu. Džeisons Terels Teilors (angļu: Jayceon Terrell Taylor, dzimis 1979. gada 29. novembrī), pazīstams kā The Game vai arī vienkārši Game, ir ASV reperis. Kā G-Unit apvienības loceklis viņš kļuva populārs 2005. gadā, pateicoties viņa debijas albuma The Documentary panākumiem un divām nominācijām Grammy balvai. Kopš tā laika viņš tiek uzskatīts par vienu galvenajiem virzītājiem, lai atgrieztu Rietumkrasta hiphopa popularitāti, cīnoties ar daudziem Austrumkrasta hiphopa izpildītājiem. Blakus izlaistajiem diviem albumiem, kas debitēja Billboard 200 topa virsotnē, The Game ir arī ieguvis sliktu slavu par naidošanos ar citiem hiphopa izpildītājiem. Viņa mūzika ietilpst pie gangsteru repa blakus žanra, hiphopa stils, kas ir popularizējies Komptonā, Kalifornijas štatā.