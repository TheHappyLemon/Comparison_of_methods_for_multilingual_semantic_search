Šturmfīrers (vācu: Sturmführer) bija Sturmabteilung (SA) un Schutzstaffel (SS) pakāpe Trešajā Reihā. No 1925. gada šo nosaukumu lietoja SA kā amata nosaukumu, bet no 1928. gada tā kļuva par dienesta pakāpi. Šī pakāpe atbilda apmēram leitnanta pakāpei armijā. Tieši tulkojot tas ir “trieciena līderis”. SA šo terminu aizguva no Pirmā pasaules karā lietota nosaukuma, ko izmantoja, lai apzīmētu speciālas vienību vadītājus. Šīs vienības tika speciāli apmācītas un ekipētas, lai ātrā (bez artilērijas piesega) uzbrukumā izsistu ķīli pretinieku pozīcijās. Aiz šīm vienībām nāca spēki, kuriem bija jānotur izsistais placdarms. No 1930. gada šī kļuva par pakāpi arī daudzās citās nacistu paramilitārajās struktūrās, tai skaitā SS. No 1934. gadā, kad notika "Garo dunču nakts", SS šo pakāpi pārsauca par unteršturmfīrera pakāpi.