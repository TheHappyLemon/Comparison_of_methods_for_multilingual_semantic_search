Entonijs Maikls Gordons (angļu: Anthony Michael Gordon; dzimis 2001. gada 24. februārī) ir angļu futbolists, spēlē uzbrucēja pozīcijā. Kopš 2023. gada Gordons pārstāv Anglijas Premjerlīgas komandu Newcastle United. Iepriekš spēlējis Anglijas komandās Everton un Preston North End. Pārstāvējis dažādu vecumu Anglijas jauniešu izlases. Kļuvis par 2023. gada UEFA Eiropas U-21 čempionāta uzvarētāju.