Džeimss Endrū Arturs (angļu: James Andrew Arthur; dzimis 1988. gada 2. martā) ir angļu dziedātājs un dziesmu autors. 2012. gadā uzvarēja "X Faktora" 9. sezonā. Viņa uzvaras singls Impossible Lielbritānijas singlu topā uzreiz pēc uzvaras debitēja 1. vietā, kopumā tikuši pārdoti 1,4 miljoni kopiju Lielbritānijā, tādējādi šis ir visu laiku sekmīgākais uzvaras singls šova vēsturē. Kopumā izdevis divus studijas albumus: James Arthur un Back from the Edge.