Ricu Doans (japāņu: 堂安 律, Dōan Ritsu, dzimis 1998. gada 16. jūnijā) ir Japānas futbolists, spēlē pussarga pozīcijā, pārstāv Japānas futbola izlasi. Kopš 2022. gada Doans spēlē Vācijas Bundeslīgas komandā SC Freiburg. Iepriekš Doans ir pārstāvējis Japānas komandu Gamba Osaka, Nīderlandes komandas FC Groningen un PSV Eindhoven, kā arī Vācijas komandu Arminia Bielefeld. Japānas futbola izlases rindās debitējis 2018. gadā. Pārstāvējis izlasi 2020. gada vasaras olimpiskajās spēlēs un 2022. gada FIFA Pasaules kausā.