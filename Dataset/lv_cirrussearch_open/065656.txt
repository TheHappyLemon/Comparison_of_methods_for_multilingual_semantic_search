MicroProse Software, Inc. bija ASV videospēļu izstrādes uzņēmums, kuru 1982. gadā nodibināja Sids Maijers un Bils Steilijs. Savu darbību kompānija iesāka un turpināja ar militāra rakstura spēļu izstrādi, kuru vidū bija kaujas lidojumu simulatori un militāras stratēģijas. 1993. gadā MicroProse uzņēmumu iegādājās Spectrum HoloByte, 1998.gadā to nopirka Hasbro Interactive. 2001.gadā Hasbro Interactive kompāniju nopirka Infogrames Entertainment, līdz ar to MicroProse kā datorspēļu izstrādes zīmols pārstāja eksistēt.