Jiveskiles Universitāte (somu: Jyväskylän yliopisto) ir universitāte Somijas vidienes pilsētā Jiveskilē. Universitātes pirmsākumi meklējami 1863. gadā, kad Jiveskilē nodibināja pirmo skolotāju semināru somu valodā. 1967. gadā tā ieguva mūsdienu nosaukumu. Daudzas universitātes celtnes projektējis Alvars Ālto, kurš uzaudzis Jiveskilē. Universitātē darbojas sešas fakultātes. Tās absolventu vidū ir rakstniece Sofi Oksanena un politiķe Juta Urpilainena.