Pirmais pasaules karš Āfrikā norisinājās gandrīz visās kontinenta daļās, karadarbībai iedaloties Eiropas koloniālo valstu uzbrukumiem Vācijas impērijas kolonijām, un Eiropas koloniālajiem kariem pret vietējo iedzīvotāju brīvības cīņām Lībijā, Somālijā, Sudānā u.c. Karadarbības laikā Vācija, karojot pret Britu impēriju, Francijas koloniālo impēriju, Beļģu Kongo un Portugāles koloniālo impēriju, zaudēja visas savas kolonijas - Kamerūnu, Togolandi, Vācu Dienvidrietumu Āfriku (Namībija) un Vācu Austrumāfriku (Tanzānija u.c.).