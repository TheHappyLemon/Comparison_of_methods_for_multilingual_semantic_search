Rīgas Kristus Evaņģēliski luteriskā baznīca ir Latvijas Evaņģēliski luteriskās baznīcas dievnams Mēness ielā 1, Rīgā. 1793. gadā Svētā Jēkaba kapos tika uzcelta mūra kapela, no 1884. līdz 1886. gadam tā tika pārbūvēta pēc O. R. A. Zīversa projekta. 1939. gadā vācu draudzes locekļi repatriējās, baznīca ilgu laiku netika izmantota. Latvijas PSR laikā te tika ierīkota zārku darbnīca. 1995. gadā tika uzsākta kapelas atjaunošana. Baznīcai ir viens joms, mazliet šaurāka priekštelpa.