Kriā atomelektrostacija (franču: Centrale nucléaire de Cruas) ir uzņēmumam Électricité de France piederoša atomelektrostacija Francijas dienvidaustrumos, Ardēšas departamentā, Ronas upes labajā krastā augšpus Montelimāras. Atomstacija uzcelta 1983. gadā un izmanto Ronas upes ūdeni. Stacijā darbojas četri ūdens-ūdens tipa kodolreaktori, katrs ar 900 MW jaudu. Atomelektrostacija ražo no 4 līdz 5% no Francijas elektroenerģijas. Stacijā strādā apmēram 1200 cilvēku.