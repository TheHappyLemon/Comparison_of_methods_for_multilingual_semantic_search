Haralds Antons "Tonijs" Šūmahers (vācu: Harald Anton "Toni" Schumacher, dzimis 1954. gada 6. martā) ir bijušais Vācijas futbolists un futbola treneris, spēlēja vārtsarga pozīcijā, bijis Vācijas futbola izlases dalībnieks. Savu lielāko daļu spēlētāja karjeras pavadījis Vācijas komandā 1. FC Köln, kur viņš 15 sezonu laikā kopumā nospēlēja 541 maču un izcīnīja vienu Bundeslīgas titulu un trīs Vācijas kausus. Rietumvācijas futbola izlases sastāvā spēlējis no 1979. līdz 1986. gadam. Bijis komandas pamatvārtsargs, kad Rietumvācija uzvarēja 1980. gada Eiropas čempionātā. Piedalījies arī 1984. gada Eiropas čempionātā, kā arī 1982. un 1986. gada FIFA Pasaules kausā.