"Gredzenu pavēlnieks: Divi torņi" (angļu: The Lord of the Rings: The Two Towers) ir 2002. gada ASV fantāzijas filma, kuras režisors ir Pīters Džeksons. Šī ir otrā "Gredzenu pavēlnieka" filmu triloģijas daļa. Filma, tāpat kā abas pārējās triloģijas daļas, ir Dž. R. R. Tolkīna grāmatas "Gredzenu pavēlnieks" ekranizējums. Filmas darbība notiek Viduszemē. Filmā tiek turpināts pirmās daļas sižets. "Gredzenu pavēlnieks: Divi torņi" tika izdota 2002. gada 5. decembrī, gūstot milzīgus panākumus. Pašlaik tā ir viena no komerciāli veiksmīgākajām filmām kinoindustrijas vēsturē. 2003. gadā tā ieguva divas Amerikas Kinoakadēmijas balvas.