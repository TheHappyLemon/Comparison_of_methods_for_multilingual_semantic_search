Bohēmija (Bohēmijas Karaliste) bija pārstāvēta 1900. vasaras olimpiskajās spēlēs kas norisinājās Francijas galvaspilsētā Parīzē no 1900. gada 14. maija līdz 28. oktobrim. Šīs bija pirmās vasaras olimpiskās spēles, kurās tā startēja. Šajās olimpiskajās spēlēs Bohēmiju pārtāvēja 7 sportisti (6 vīrieši un 1 sieviete), kuri startēja četros sporta veidos — riteņbraukšanā, tenisā, vieglatlētikā un vingrošanā. Visos šajos sporta veidos tā bija pirmo reizi pārstāvēta. Bohēmija šajās olimpiskajās spēlēs izcīnīja divas olimpiskās medaļas. Sudraba medaļu ieguva vieglatlēts Františeks Janda-Suks, savukārt bronzas medaļu ieguva tenisiste Hedviga Rozenbaumova. Hedviga Rozenbaumova izcīnīja vēl vienu bronzas medaļu kopā ar Lielbritānijas tenisistu Arčibaldu Vordenu kā Jauktās komandas pārstāvji jauktajās dubultspēlēs tenisā. Medaļu kopvērtējumā Bohēmija šajās spēlēs bija 20. vietā.