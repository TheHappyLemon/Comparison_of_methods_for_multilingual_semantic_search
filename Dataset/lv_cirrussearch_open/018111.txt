Linda Melānija Villumsena Serupa (dāņu: Linda Melanie Villumsen Serup; dzimusi 1985. gada 9. aprīlī Herningā) ir profesionāla Dānijā dzimusi šosejas riteņbraucēja, kura 2009. gadā kļuva par Jaunzēlandes pilsoni un no 2010. gada pārstāv šo valsti sacensībās. Villumsena kļuva par Dānijas čempioni gan grupas, gan individuālajā braucienā 2006., 2008. un 2009. gadā. 2008. gada Olimpiskajās spēlēs Pekinā viņa ierindojās 5. vietā sieviešu grupas braucienā. 2009. gada Pasaules čempionātā Mendrīsio trešajā vietā sieviešu individuālajā braucienā un otrajā vietā 2011. gada Pasaules čempionātā individuālajā braucienā Kopenhāgenā. Villumsena 2012. gada Olimpiskajās spēlēs Londonā pārstāvēja Jaunzēlandi. Viņa ierindojās 18. vietā grupas braucienā un ceturtajā vietā individuālajā braucienā, līdz medaļai pietrūkstot mazāk kā divām sekundēm. 2012. gada Pasaules čempionātā Villumsena izcīnīja bronzas medaļu individuālajā braucienā un sudraba medaļu komandu braucienā kopā ar Orica-AIS.