Kaspers Rūds (norvēģu: Casper Ruud; dzimis 1998. gada 22. decembrī Oslo) ir profesionāls Norvēģijas tenisists, vairāku ATP turnīru uzvarētājs, 2022. un 2023. gada Francijas atklātā čempionāta un 2022. gada ASV atklātā čempionāta finālists. 2022. gada rudenī pakāpās uz 2. vietu ATP rangā, kas ir augstākā, ko sasniedzis kāds norvēģu tenisists. Viņa tēvs Kristians arī ir bijis profesionāls tenisists, sasniedzis 39. vietu ATP rangā, tagad ir Kaspera treneris.