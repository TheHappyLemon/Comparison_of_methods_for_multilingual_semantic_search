Trolla (norvēģu: Troll) ir Norvēģijas vissezonas polārstacija Antarktīda. Izvietojusies uz Jūtulsesena nunataka Jelsvika kalnos 235 km no okeāna piekrastes. Izveidota 1989./1990. gada sezonā kā vasaras stacija un nosaukta pēc apkārtējiem kalniem, kas atgādinājuši troļļus no skandināvu mitoloģijas. Sākotnēji stacijas platība bija 100 m² un tā bija paredzēta astoņu cilvēku izmitināšanai. 2004./2005. gada sezonā stacija tika paplašināta, izbūvējot papildus 300 m² korpusu un pārveidojot staciju vissezonas lietošanai. Stacijas oficiālajā atklāšanā piedalījās Norvēģijas karaliene Sonja. 2005. gadā 6,7 km uz ziemeļiem no stacijas tika izbūvēts arī Trollas lidlauks, kas ir viens no DROMLAN transporta sistēmas galvenajiem mezgla punktiem.