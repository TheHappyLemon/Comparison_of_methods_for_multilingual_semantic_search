Melvins Daglass (angļu: Melvyn Douglas, dzimis 1901. gada 5. aprīlī, miris 1981. gada 4. augustā) bija amerikāņu aktieris. Daglass ir dzimis Meikonā, Džordžijas štatā. Viņa tēvs bija ebreju emigrants no Rīgas. Savu atpazīstamību ieguvis 30. gados, kad vairākās filmās attēlojis galvenos tēlus. 1939. gadā kopā ar Grētu Garbo attēlojis galveno lomu romantiskajā komēdijā Ninotchka. Par lomām filmās Hud (1963) un Being There (1979), Daglass saņēma Amerikas Kinoakadēmijas balvas kategorijā labākais aktieris otrā plāna lomā. Ieguvis arī Zelta globusa balvu un Tony balvu. Piedalījies tādās filmās kā The Old Dark House (1932), I Never Sang for My Father (1970), The Candidate (1972), "Īrnieks" (1976), The Changeling (1980) un Ghost Story (1980).