Pētera 1. vēstule ir viena no Jaunās Derības vēstulēm, par kuras autoru tradicionāli uzskata svēto Pēteri, jo vēstule sākas ar "Pēteris, Jēzus Kristus apustulis, svešiniekiem, kas izkaisīti Pontā, Galatijā, Kapadoķijā, Āzijā un Bitinijā". Vēstule tiek adresēta vairāku Mazāzijas ziemeļu daļā izkaisīto draudžu kristiešiem. Vēstule tikusi rakstīta viņu iedrošināšanai neskatoties uz dažādiem pārbaudījumiem un ciešanām, kas jāpiedzīvo ticības dēļ. Tiek uzskatīts, ka vēstuli Pēteris rakstījis no Romas, kas tikusi saukta arī par "Bābeli", neilgi pirms nogalināšanas 65. gadā.