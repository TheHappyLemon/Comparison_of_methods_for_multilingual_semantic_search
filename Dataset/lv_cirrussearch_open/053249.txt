Limasolas "Apollon" (grieķu: Απόλλων Λεμεσού) ir Kipras sporta klubs no Limasolas, plašāk pazīstams ar tā profesionālo futbola komandu, kas pašlaik spēlē Kipras futbola augstākajā līgā — Pirmajā divīzijā. Tas ir dibināts 1954. gadā. Komanda mājas spēles aizvada Cira stadionā. Apollon futbolisti ir trīs reizes izcīnījuši Kipras čempiontitulu, deviņas reizes uzvarējuši Kipras kausa izcīņā un trīs reizes ieguvuši Kipras superkausu. Klubs ir vairākas reizes iekļuvis UEFA Eiropas līgas grupu turnīrā. Klubā ir arī basketbola un volejbola nodaļas.