Žovti Vodi (ukraiņu: Жовті Води) ir apgabala pakļautības pilsēta Ukrainas dienvidos, Dņipropetrovskas apgabalā. Izvietojusies apgabala rietumos Žovtas upes krastos 136 km no apgabala centra Dņipro. Pilsētas padomei pakļauta viena lauku apdzīvotā vieta. 1895. gadā Žovtas upes krastā tika izveidota dzelzs rūdu raktuves, pie kurām izveidojās ciemats Žovta Rika (Жовта Ріка). Nosaukums cēlies no Žovtas (‘Dzeltenās’) upes, kuras ūdeņi, tekot cauri ar dzelzs rūdu bagātajiem iežiem, ieguva dzeltenu nokrāsu. 1904. gadā raktuvēs strādāja ap 1000 strādnieku. 1950. gadā divās raktuvēs tika atrasti rūpnieciski urāna rūdas krājumi un 1951. gadā Žovta Rikā tika uzbūvēts bagātināšanas kombināts. 1957. gadā apdzīvotajai vietai tika piešķirtas pilsētas tiesības un pārdēvēta tagadējā nosaukumā. Mūsdienās nozīmīgs kalnrūpniecības centrs.