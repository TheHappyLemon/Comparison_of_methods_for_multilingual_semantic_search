"Larss un meitene" (angļu: Lars and the Real Girl) ir 2007. gada drāma, kuras režisors ir Kreigs Gilespijs. Galvenās lomas filmā atveido Raiens Goslings, Emīlija Mortimera, Pols Šneiders, Kellija Gārdnere un Patrīcija Klārksone. Filmas pirmizrāde notika 2007. gada 16. septembrī Toronto filmu festivālā. Larss ir noslēgts jauns vīrietis, kurš uzsāk netradicionālas attiecības ar internetā atrastu lelli.