Karlo Janka (vācu: Carlo Janka; dzimis 1986. gada 15. oktobrī Šveicē) ir profesionāls šveiciešu kalnu slēpotājs. 2010. gada Olimpisko spēļu čempions milzu slalomā. Vēl ir svinējis uzvaru 2009. gada Pasaules čempionātā milzu slalomā un 2010. gada Pasaules kausa kopvērtējumā. Pirmoreiz starptautiskās FIS sacensībās piedalījās 2001. gada decembrī. 2004. gada janvārī sāka piedalīties Eiropas kausā. 2005. gada decembrī pirmoreiz piedalījās Pasaules kausa posmos, kurās gan nevienu reizi nefinišēja. 2008. gada 29. novembrī, daudziem par pārsteigumu, izcīnīja otro vietu Leikpleisidā nobraucienā. Savā pirmajā pasaules čempionātā 2009. gadā Francijā K. Janka izcīnīja zeltu milzu slalomā un bronzu nobraucienā. 2010. gada 23. februārī viņš izcīnīja zelta medaļu 2010. gada Olimpisko spēļu milzu slalomā. 2010. gada sezonas finālsacensībās 2010. gada martā viņš kļuva par ceturto šveicieti, kas ir uzvarējis PK kopvērtējumā.