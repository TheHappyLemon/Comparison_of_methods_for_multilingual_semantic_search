Rahīms Šakils Stērlings (angļu: Raheem Shaquille Sterling; dzimis 1994. gada 8. decembrī) ir angļu futbolists, spēlē pussarga pozīcijā, Anglijas futbola izlases dalībnieks. Kopš 2022. gada pārstāv Anglijas Premjerlīgas komandu Chelsea. Dzimis Jamaikā. Piecu gadu vecumā pārcēlies uz dzīvi Londonā, kur sāka futbolista karjeru Queens Park Rangers F.C., 2010. gadā pārgāja uz Liverpool F.C., kura sastāvā 2012. gadā debitēja Premjerlīgā pieaugušo komandas sastāvā. Kopš 2015. gada spēlē Manchester City F.C., kura sastāvā 2015.—2016. gada sezonā izcīnīja Anglijas Līgas kausu. Pārstāvējis vairākas Anglijas jaunatnes izlases. Pieaugušo izlases sastāvā debitējis 2012. gadā. Abus pirmos vārtus pieaugušo izlases sastāvā guvis pret Lietuvas un Igaunijas izlasi. Izlasi pārstāvējis 2014. gada FIFA Pasaules kausā, 2018. gada FIFA Pasaules kausā, 2022. gada FIFA Pasaules kausā. 2016. gada Eiropas čempionātā futbolā un 2020. gada Eiropas čempionātā futbolā.