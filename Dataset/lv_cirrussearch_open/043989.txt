Olimpa krišana (angļu: Olympus Has Fallen) ir 2013. gada ASV asa sižeta filma, kuras režisors ir Antuāns Fukuā. Galvenās lomas filmā atveido Džerards Batlers, Ārons Ekharts, Morgans Frīmens, Angela Baseta, Melisa Leo, Roberts Fosters, Finlijs Džakobsens un Dilans Makdermots. Filmas turpinājums "Londonas krišana" (London Has Fallen) iznāca 2016. gadā. Filma stāsta par teroristu uzbrukumu Baltajam namam. Uzbrukuma laikā ASV prezidents tiek sagrābts par ķīlnieku. Vienīgais cilvēks, kurš spēj viņu glābt, ir bijušais prezidenta apsardzes priekšnieks Maiks Bennings.