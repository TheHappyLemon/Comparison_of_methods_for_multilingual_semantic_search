id Software ir amerikāņu videospēļu ražotājfirma, kuras galvenā mītne atrodas Ričardsonā, Teksasā. To 1991. gada 1. februārī dibināja četri disku žurnāla Softdisk dalībnieki: programmētājs Džons Karmaks, spēļu dizaineri Džons Romero un Toms Hols un mākslinieks Adrians Karmaks (nav savstarpējas radniecības ar Džonu Karmaku). id Software novatoriskais darbs pie trīsdimensiju spēļu dizaina, kā arī galvenā programmētāja Karmaka izgudrotais veids, kā personālajiem datoriem likt efektīvāk veikt reāllaika renderēšanu noveda pie pirmās personas šāvēja žanra definēšanas, par ko liecina tādas pionierkompānijas veiksmīgās videospēles kā: Wolfenstein, Doom un Quake. Papildus tam, id Software izstrādāja izplatāmprogrammatūru un interneta izplatīšanas kanālus, mainot datorspēļu pārdošanas veidus.