"Fantastiskais četrinieks" (angļu: Fantastic Four) ir 2005. gada amerikāņu supervaroņu filma, kuras režisors ir Tims Storijs. Filma ir balstīta uz Marvel Comics tāda paša nosaukuma komiksiem. 2007. gadā filmai iznāca turpinājums "Fantastiskais četrinieks un Sudraba sērfotājs". Galvenās lomas filmā atveido Kriss Evanss, Džesika Alba, Joans Grifids, Kerija Vašingtone, Džulians Makmahons un Maikls Čiklis. Filmas pasaules pirmizrāde notika 2005. gada 8. jūlijā. Filma ir par četru astronautu grupu, kura iegūst superspējas pēc kosmiskā starojuma iedarbības. Viņiem jauniegūtās spējas jāizmanto, lai stātos pretī savam ienaidniekam Doktoram fon Dūmam.