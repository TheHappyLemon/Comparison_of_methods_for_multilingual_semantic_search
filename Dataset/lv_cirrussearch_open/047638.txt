Londonas satiksmes nodeva (bieži saīsina CC) ir maksa tiem Londonas autobraucējiem, kuri pārvietojas ar savu mehāniskajiem transportlīdzekļiem pa noteiktām Londonas satiksmes nodevu zonām (CCZ). Šīs maksas mērķis ir ierobežot privāto automašīnu lietošanu, samazināt sastrēgumus un iegūt naudas līdzekļus, kurus pēc tam iegulda sabiedriskā transporta attīstībā. Par šādu satiksmes nodevas zonu 2003.gada 17.februārī tika pasludināta daļa no Centrālās Londonas. 2007.gada 19.februārī arī Rietumlondonā izveidoja šādas zonas. Lai gan šī nav pirmā šāda veida shēma Apvienotajā Karalistē, tā bija lielākā, kad tā tika ieviesta, un joprojām tā ir viena no lielākajām pasaulē. Par 10,50 sterliņu mārciņu samaksu ir iespējams katru dienu no septiņiem rītā līdz sešiem vakarā iebraukt zonā jebkādiem satiksmes līdzekļiem.