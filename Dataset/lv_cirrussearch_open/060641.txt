Tenesī "Titans" (angļu: Tennessee Titans) ir profesionāls amerikāņu futbola klubs, kas ir bāzēts Našvilā, Tenesī štatā, ASV. Tas ir dibināts 1959. gadā kā Hjūstonas "Oilers". "Titans" spēlē Nacionālās futbola līgas (NFL) Amerikas futbola konferences Dienvidu divīzijā. Klubs savas mājas spēles aizvada Nissan Stadium stadionā. "Titans" vienu reizi ir piedalījies Superkausa izcīņā. 1997. gadā klubs tika pārvietots uz Našvilu un pārdēvēts par Tenesī "Oilers". Ar pašreizējo nosaukumu pazīstams no 1999. gada.