Žaks Turnērs (franču: Jacques Tourneur; dzimis 1904. gada 12. novembrī, miris 1977. gada 19. decembrī) bija franču-amerikāņu kinorežisors, strādājis Holivudas Zelta laikmetā. Pazīstams ar savām stilistiskajām RKO Pictures studijas filmām film noir un šausmu žanrā. Turnēra visslavenākās filmas ir šausmu filma Cat People (1942) un film noir Out of the Past (1947). Režisējis arī filmas I Walked with a Zombie (1943), The Leopard Man (1943), Canyon Passage (1946), Nightfall (1956), Night of the Demon (1957) un The Comedy of Terrors (1963).