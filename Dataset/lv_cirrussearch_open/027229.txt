Gajs Lucīlijs (Gaius Lucilius, dzimis ap 180.g. p.m.ē., miris 103.g. p.m.ē.) bija romiešu dzejnieks satīriķis. No Lucīlija darbiem saglabājušies tikai fragmenti. Lucīlijs dzimis turīgā ģimenē un daudz — atšķirībā no citiem romiešu dzejniekiem pirms viņa — galvenokārt uzturējies augstākajā sabiedrībā. Iespējams, viņš visai ilgu laiku pavadījis, izglītojoties Atēnās. Lucīlijs bijis draugs Scīpionam. Satīras žanru aizsāka Ennijs, tomēr to nostiprināja un lielā mērā izveidoja tieši Lucīlijs. Lucīlija satīras pamatā bijušas rakstītas heksametrā.