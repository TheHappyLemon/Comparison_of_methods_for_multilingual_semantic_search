Baltkrievijas atomelektrostacija jeb Baltkrievijas AES (baltkrievu: Беларуская атамная электрастанцыя) ir atomelektrostacija Baltkrievijā. Elektrostacija atrodas Varņanos, Astravjecas rajonā, Grodņas apgabalā. Tās pirmo no diviem plānotajiem energoblokiem ekspluatācijā nodeva 2020. gada novembrī. Baltkrievijas AES sastāv no diviem energoblokiem (jauda 1194 MW katram) ar VVER-1200 ūdens — ūdens tipa reaktoriem, ko piegādāja Krievijas koncerns Rosenergoatom. Kodoldegvielu atomstacijai piegādā un utilizē Krievijas uzņēmums TVEL.