Draw My Life ir interneta mīms, kas uzsākās 2011. gadā, bet plašu popularitāti ieguva 2013. gada sākumā. Šī mēma ietvaros tiek aicināti cilvēki izveidot video vietnē YouTube, kurā cilvēki uz tāfeles grafiski attēlo savas dzīves gaitas, nereti atklājot kādus neveiksmīgus un nelaimīgus dzīves brīžus un pateicoties saviem skatītājiem par atbalstu. Pirmais nozīmīgais Draw My Life video tika augšupielādēts 2011. gadā, YouTube lietotāja un mūziķa "BriBry" kanālā. Šī mēme sāka izplatīties 2013. gadā, kad Sems Pepers augšupielādēja šāda veida video. Pēc Sema Pepera video augšupielādes vairākas citas YouTube slavenības uzsāka veidot šāda tipa video, no kuriem daži tika ievietoti dažādos ziņu portālos. Vēlāk tika uzsākta šādu video veidošana humoristiskā stilā par dažādiem fantāziju tēliem, piemēram, par Hariju Poteru vai Korru no multiplikācijas filmas The Legend of Korra. 2013. gada decembrī tika izveidota Draw My Life video veidošanas lietotne iPad ierīcēm, kas tika izdota App Store ar nosaukumu Draw My Life App.