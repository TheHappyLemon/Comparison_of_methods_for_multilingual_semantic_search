Norvēģija 2018. gada ziemas olimpiskajās spēlēs bija pārstāvēta 11 sporta veidos. Pirms olimpisko spēļu sākuma Norvēģijas Olimpiskā komiteja uzstādīja mērķi savākt spēlēs vismaz 30 medaļas un iekļūt medaļu kopvērtējumā triju labāko dalībvalstu vidū. Tas tika paveikts. Spēļu noslēgumā Norvēģijas sportistiem bija visvairāk medaļu — 14 zelta, 14 sudraba un 11 bronzas medaļas. Visvairāk medaļu ieguva distanču slēpošanā (14 medaļas). Pirms olimpisko spēļu sākuma radās pārpratums ar norvēģu olimpiskās delegācijas pabarošanu. Misēkļa dēļ delegācija 1500 olu vietā saņēma 15 000 olas. Tiek ziņots, ka šāds starpgadījums radies, pārrakstīšanās rezultātā.