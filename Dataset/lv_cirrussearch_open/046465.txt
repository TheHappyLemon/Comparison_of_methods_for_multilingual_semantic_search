Tolkmicko (poļu: Tolkmicko) ir pilsēta Polijas ziemeļaustrumos, Varmijas-Mazūrijas vojevodistē, uz ziemeļaustrumiem no Elblongas Vislas lagūnas krastā. Līdz 1945. gadam Tolkemita (Tolkemit) Vācijas (Austrumprūsijas) sastāvā. Pilsēta radusies prūšu nocietinājuma vietā. Netālu no pilsētas — Kadinos (poļu: Kadyny, līdz 1945. gadam Cadinen jeb Kadinen) atradās vācu Hoencollernu karaļu un imperatoru rezidence. Pēc 2. pasaules kara, pamatojoties uz Potsdamas konferences lēmumiem, Tolkmicko iekļāva Polijā, bet vācu iedzīvotāji no pilsētas tika padzīti. Tolkmicko bija 16. gadsimta hronista Simona Grūnava dzīvesvieta.