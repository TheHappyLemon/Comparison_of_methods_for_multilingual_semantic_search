Bostona (angļu: Boston, izrunā: [ˈbɒstən]) ir pilsēta ASV, Masačūsetsas štata lielākā pilsēta, kā arī šī štata administratīvais centrs. Šī ostas pilsēta atrodas pie Masačūsetsas līča, Safolkas apgabalā, Amerikas Savienoto Valstu ziemeļaustrumos. 1630. gadā šajā vietā apmetās uz dzīvi angļu puritāņi no Masačūsetsas līča kompānijas (Massachusetts Bay Company). Bostona Džona Vintropa (John Winthrop) vadībā kļuva par pašpārvaldošās Masačūsetsas līča kolonijas (Massachusetts Bay Colony) centru.