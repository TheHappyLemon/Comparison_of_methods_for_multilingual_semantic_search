Antonio Santi Džuzepe Meuči (itāļu: Antonio Santi Giuseppe Meucci, dzimis 1808. gada 13. aprīlī, miris 1889. gada 18. oktobrī) bija itāļu izcelsmes amerikāņu izgudrotājs, dažkārt tiek uzskatīts par "īsto" telefona radītāju. Džuzepes Garibaldi draugs. Savās mājās Steitenailendā Meuči radīja balss pārraides ierīci un 1871. gadā pieteica patenta brīdinājumu (patent caveat) par šo ierīci, neminēdams balss pārraidi ar elektriskās strāvas palīdzību. 1876. gadā Bells iesniedza savu telefona patentu. Dzimis Florencē. 1835. gadā Meuči kopā ar sievu emigrēja uz Kubu, bet 1850. gadā - uz ASV, nodibinot sveču fabriku. 1850./51. gadā Meuči mājā dzīvoja viņa draugs Džuzepe Garibaldi. Neveiksmīgu darījumu rezultātā 1861. gadā Meuči bankrotēja.