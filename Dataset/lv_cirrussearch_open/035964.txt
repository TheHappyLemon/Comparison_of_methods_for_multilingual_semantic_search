Johaness Hanss Daniels Jensens (vācu: Johannes Hans Daniel Jensen; dzimis 1907. gada 25. jūnijā, miris 1973. gada 11. februārī) bija vācu fiziķis. 1963. gada Nobela prēmijas fizikā laureāts par atoma kodola struktūras pētījumiem. Prēmiju saņēma kopā ar Mariju Geperti-Maieri par atoma kodola struktūras pētījumiem un Jūdžīnu Vīgneru par citu pētījumu sfēru. Otrā pasaules kara laikā darbojās vācu kodolieroču programmā. Pēc kara kļuva par Heidelbergas Universitātes profesoru. Kā viesprofesors darbojās vairākās ASV universitātēs.