Beidou G1 (ķīniešu: 北斗G1; zināms arī kā Beidou DW 3) ir Ķīnas navigācijas sistēmas Beidou otrās paaudzes pavadonis, kas palaists 2010. gada janvārī ģeostacionārajā orbītā. Beidou G1 starts sākotnēji bija plānots 2009. gadā, bet problēmas ar Beidou 1D un Beidou G2 lika pārcelt startu uz nākamo gadu, lai pilnveidotu kosmisko aparātu. Beidou G1 tika palaists 2010. gada 16. janvārī 16:12 UTC ar nesējraķeti Chang Zheng 3C (sērijas numurs Y6) no Sjičanas pavadoņu palaišanas centra. Šis bija pirmais Chang Zheng 3 raķešu saimes starts pēc 2009. gada augusta avārijas ar Palapa-D pavadoni. Beidou G1 ģeostacionāro orbītu sasniedza ar saviem dzinējiem un sākotnēji atradās punktā 160° austrumu garuma; martā to pārvietoja uz 144,5° A. Vēlāk tas bija pārvietojies uz pozīciju 140°.