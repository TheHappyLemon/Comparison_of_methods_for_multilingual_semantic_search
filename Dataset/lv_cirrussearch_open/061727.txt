"21 grams" (angļu: 21 Grams) ir 2003. gada ASV psiholoģiskā drāmas filma, kuras režisors ir Alehandro Gonsaless Injaritu. Filmā galvenās lomas atveido Šons Penns, Naomi Votsa, Benisio del Toro, Melisa Leo un Šarlote Gensbūra. "21 grams" ir otrā filma Injaritu "nāves" filmu triloģijā pēc "Mīla - kuce" (2000) un pirms "Bābele" (2006). Šausmīgs negadījums saved kopā smagi slimu matemātikas profesoru, sērojošu māti un izbijušu cietumnieku, kurš pievērsies reliģijai. Filmā savijas kopā vairākas sižeta līnijas nelineārā izkārtojumā. "21 grams" pirmizrāde notika 2003. gada 5. septembrī Venēcijas kinofestivālā. Filma guva gan finansiālus, gan kritiskus panākumus. Kritiķi īpaši uzslavēja Injaritu režiju Giljermo Arrjagas scenāriju, kā arī Votsas un del Toro aktierspēli. Abi tika nominēti Amerikas Kinoakadēmijas balvai attiecīgi kategorijās Labākā aktrise" un "Labākais aktieris otrā plāna lomā".