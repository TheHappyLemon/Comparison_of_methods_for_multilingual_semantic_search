Kerija Marija Andervuda (angļu: Carrie Marie Underwood; dzimusi 1983. gada 10. martā Muskogī, Oklahomas štatā, ASV) ir amerikāņu dziedātāja, dziesmu autore un aktrise. Viņa uzvarēja ASV televīzijas šova "Amerikāņu elks" ceturtajā sezonā 2005. gadā. K. Andervuda ir saņēmusi vairākas Grammy balvas. Viņa izdevusi četrus albumus, ir devusies piecās tūrēs. Ir filmējusies vairākās filmās, no kurām lielākā daļa vēl nav iznākušas. Viņas pirmais albums Some Hearts tika sertificēts ar septiņkāršo platīna disku pēc RIAA sistēmas, tāpat tas Billboard vērtējumā tika atzīts par 2000. gadu dekādes labāko kantrimūzikas albumu.