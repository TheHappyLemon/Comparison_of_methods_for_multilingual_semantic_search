Cīņas sports 1992. gada vasaras olimpiskajās spēlēs bija viens no 32 olimpiādes programmā iekļautajiem sporta veidiem. Tā sacensības notika Barselonā Katalonijas Nacionālā fiziskās audzināšanas institūtā (Institut Nacional d’Educació Física de Catalunya) grieķu-romiešu cīņā no 26. līdz 30. jūlijam, brīvajā cīņā no 3. līdz 7. augustam. Kopā cīņas sportā tika sadalīti 20 medaļu komplekti. No Latvijas cīkstoņiem olimpiādes brīvās cīņas sacensībās spalvas svarā (līdz 62 kg) piedalījās Eduards Žukovs. Viņš vienā cīņā uzvarēja, trijās cieta zaudējumu un turnīru noslēdza dalītā 11. vietā.