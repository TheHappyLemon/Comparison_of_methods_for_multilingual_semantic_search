Der Spiegel (no vācu valodas — 'spogulis') ir viens no vadošajiem Vācijas iknedēļas žurnāliem. Tā kopējais metiens pārsniedz vienu miljonu eksemplāru, kas šo izdevumu padara par lielāko šāda tipa izdevumu Vācijā un visā Eiropā. Žurnāls iznāk Hamburgā kopš 1947. gada. Der Spiegel galvenokārt piedāvā informāciju par politiku. Kā lielākajam šāda tipa žurnālam Vācijā tam ir bijusi un joprojām ir būtiska ietekme uz politiskajiem procesiem šajā valstī. Der Spiegel ir viens no kontinentālās Eiropas ietekmīgākajiem žurnāliem.