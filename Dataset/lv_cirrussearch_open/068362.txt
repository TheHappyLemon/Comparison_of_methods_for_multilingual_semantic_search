"Kad iestājas tumsa" (angļu: Pitch Black), jeb "Melnais caurums", ir 2000. gada ASV zinātniskās fantastikas šausmu filma, kuras režisors ir Deivids Tūī. Filmā galvenās lomas atveido Vins Dīzels, Rada Mičela, Kouls Hausers un Kīts Deivids. Filma stāsta par transporta kosmosa kuģi, kas ar apkalpi avarē uz svešas planētas, kurā dzīvo asinskāri radījumi. Filmas "Kad iestājas tumsa" pirmizrāde notika 2000. gada 18. februārī un to izplatīja USA Films un Universal Pictures. Filma saņēma atšķirīgus kritiķu vērtējumus. Tā bija finansiāli veiksmīga, nopelnot 53,2 miljonus ASV dolāru. Tīmekļa vietnē Rotten Tomatoes filmai ir 59% vērtējums.