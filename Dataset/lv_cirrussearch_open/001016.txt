Heinrihs Alberts Voldemārs Rumba (dzimis 1892. gada 15. oktobrī (pēc vecā stila — 3. oktobrī) Lielvircavas pagastā, miris 1962. gada 10. jūlijā Rīgā) bija latviešu ātrslidotājs, kas piedalījās 1924. un 1928. gada ziemas olimpiskās spēlēs. 1924. gadā viņš bija Latvijas delegācijas karognesējs, 1928. gadā — vienīgais sportists Latvijas delegācijā. Bijis arī sporta funkcionārs un treneris, Latvijas Ziemas sporta savienības priekšsēdētājs.