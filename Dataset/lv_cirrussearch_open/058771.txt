Baudeveins Zendens (nīderlandiešu: Boudewijn Zenden, dzimis 1976. gada 15. augustā) ir Nīderlandes futbola treneris un bijušais futbolists, spēlēja pussarga pozīcijā, bijis Nīderlandes futbola izlases dalībnieks. Sācis savu karjeru Nīderlandes komandā PSV Eindhoven. 1997. gadā atzīts par Nīderlandes futbola gada talantu. 1998. gadā Zendens pārcēlās uz Spānijas komandu Barcelona. Ar Barselonas komandu viņš 1999. gadā kļuva par La Liga uzvarētāju. Vēlāk spēlējis Anglijas klubos Chelsea, Middlesbrough, Liverpool un Sunderland, kā arī Francijas klubā Marseille. Anglijas Premjerlīgā kopumā nospēlējis 180 mačus un guvis 19 vārtus. Nīderlandes futbola izlases sastāvā piedalījies 1998. gada FIFA Pasaules kausā, kā arī 2000. un 2004. gada Eiropas čempionātā.