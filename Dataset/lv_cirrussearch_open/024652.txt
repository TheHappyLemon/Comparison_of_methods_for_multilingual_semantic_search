Džērsisitija (angļu: Jersey City) ir pilsēta Ņūdžersijas štatā, ASV, Hadsona apgabala administratīvais centrs. Ar vairāk nekā 247 tūkstošiem iedzīvotāju (2010. gada ASV tautas skaitīšanas dati) šī ir otra lielākā pilsēta štatā pēc Ņuarkas. Pilsētas kopējā teritorija sasniedz 54,596 km2, no kuriem 29,82% ir ūdens. Atrodas Ņujorkas aglomerācijā, no Manhatanas, Ņujorkas, to atdala Hudzonas upe. Ar ostu un nozīmīgiem dzelzceļa savienojumiem Džērsisitija ir nozīmīgs transporta galapunkts un Ņujorkas un Ņūdžersijas ostas izplatīšanas un ražošanas centrs. Viens no ievērojamākajiem apskates objektiem pilsētā ir Katiņas slaktiņam veltītais memoriāls.