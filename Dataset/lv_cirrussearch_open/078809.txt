Kolāža (no franču val. coller 'pielīmēt') ir dažādu fragmentu apvienojums ar nolūku radīt ko jaunu. Tēlotājā mākslā tā ir tehnika, kurā papīra vai drēbes gabaliņi vai kādi priekšmeti tiek pielīmēti pie gluda pamata. Pirmie kolāžu kā nopietnu mākslas tehniku izmantoja kubisti (1912. gadā Pablo Pikaso, radot darbu "Klusā daba ar krēsla pinumu", pielīmēja pie audekla vaskadrānas gabalu). Līdzīgu tehniku — fotomontāžu — bieži izmantoja dadaismā un sirreālismā.