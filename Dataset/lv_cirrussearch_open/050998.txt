Komi pirmatnējie meži (krievu: Девственные леса Коми, komi: Комилӧн вӧрзьӧдлытӧм вӧръяс) ir 2 645 800 ha liela aizsargājama dabas teritorija Krievijas ziemeļos, Komi Republikā, Ziemeļurālu kalnu rietumu nogāzēs. Tas ir lielākais pirmatnējā meža masīvs Eiropā. Komi pirmatnējo mežu teritorijā atrodas Jugidvas nacionālais parks un Pečoras - Iličas rezervāts. 1995. gadā Komi pirmatnējie meži tika iekļauti UNESCO Pasaules mantojuma sarakstā un ir pirmais Krievijas dabas objekts sarakstā. Neskatoties uz to, mežus apdraud nelegāla mežrūpniecība, kā arī zelta ieguve.