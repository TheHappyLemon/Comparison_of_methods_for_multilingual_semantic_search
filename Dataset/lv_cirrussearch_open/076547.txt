Air Force One (latviešu: Gaisa spēki viens) ir Amerikas Savienoto Valstu gaisa satiksmes izsaukuma signāls, kurš nozīmē to, ka lidaparātā atrodas Amerikas Savienoto Valstu armijas virspavēlnieks - Amerikas Savienoto Valstu prezidents. Oficiāli signāls Air Force One darbojas ASV teritorijā. Kopš 1990. gada prezidenta flote sastāv no divām īpaši konfigurētām, īpaši pielāgotām Boeing 747-200B sērijas lidmašīnām. Lai arī šie abi gaisa kuģi tiek dēvēti Air Force One, signāls Air Force One tiek lietots tikai tad, ja uz to borta atrodas ASV prezidents. Turklāt signāls Air Force One tiek izmantots jebkurai gaisa spēku lidmašīnai, kurā atrodas prezidents.