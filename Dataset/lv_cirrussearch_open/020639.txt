Bvake (Bouaké, Bwake) ir pilsēta Kotdivuāras centrālajā daļā, otrā lielākā valsts pilsēta. Tā ir kokvilnas rūpniecības centrs. Pilsēta sāka strauji attīstīties no 1970. gadiem. Bvake ir baulu tautas centrs. Šobrīd (2014) pilsētā izvietoti franču un ANO miera uzturēšanas spēki, kuri kontrolē pamiera ievērošanu starp naidīgajiem grupējumiem pēc Kotdivuāras pilsoņu kara. Pilsēta ir vienas karojošās puses - Jauno spēku (Forces nouvelles) galvenais centrs.