Hinterštoisera gaisa spēku bāze (vācu: Fliegerhorst Hinterstoisser), iepriekš Celtvēgas gaisa spēku bāze, ir Austrijas gaisa spēku galvenā bāze. Atrodas valsts dienviddaļā, Štīrijas federālajā zemē. Bāze nosaukta austriešu kara aviācijas pioniera Franča Hinterštoisera (1863 - 1933) vārdā. Gaisa kara bāze izveidota 20. gadsimta trīsdesmito gadu beigās. 20. gadsimta vidū lidlaukā notika autosporta sacensības, to starpā Formula 1 Austrijas GP 1964. gada izcīņa. Kopš 2007. gada šeit bāzējas Eurofighter Typhoon lidmašīnas.