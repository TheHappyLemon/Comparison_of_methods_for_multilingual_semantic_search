Sīkziedu plaukšķene (latīņu: Silene chlorantha) ir neļķu dzimtas suga, kura ir sastopama stepē Austrumeiropā un Rietumāzijā. Latvijā tā ir sastopama reti, galvenokārt Rīgas un Daugavpils tuvumā — Latvija ir uz ziemeļ-ziemeļrietumiem ārpus vienlaidu izplatības areāla. Latvijā suga aug stepes apstākļiem tuvinātās augtenēs: nogāzēs priežu mežos, kontinentālās kāpās, mežmalās un aizaugošos smiltājos. Parasti sastopama skrajās grupās. Suga ir ierakstīta Baltijas jūras reģiona Sarkanajā grāmatā un Latvijas Sarkanajā grāmatā 2. kategorijā.