Baleāru jūra (spāņu un katalāņu: Mar Balear) vai Ibērijas jūra (Mar Ibérico) ir Vidusjūras daļa starp Baleāru salām un Ibērijas pussalas austrumu krastu. Nereti Baleāru jūrai pieskaita arī teritoriju austrumos no Baleāru salām līdz Sardīnijai un Korsikai (Sardīnijas jūru). Lielākā pilsēta Baleāru jūras krastā ir Barselona, lielākā ieteka — Ebro upe. Baleāru jūras krastos, gan Baleāru salās (ap 5 miljoni tūristu gadā), gan Spānijas krastā, atrodas daudz Eiropā ļoti populāru atpūtas vietu.