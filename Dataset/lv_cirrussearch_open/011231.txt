Pensilvānijas Universitāte (angļu: University of Pennsylvania; Penn, UPenn) ir privāta universitāte, kas atrodas Filadelfijā, Pensilvānijas štatā. Tā ir ceturtā vecākā augstākā mācību iestāde ASV un viena no deviņām universitātēm, kas dibinātas pirms ASV Neatkarības kara. Tā ir viena no 14 ASV universitāšu asociācijas dibinātājām. Pašu universitāti dibināja Bendžamins Franklins. Starp universitātes beidzējiem ir 12 valstu vadītāji (tai skaitā ASV prezidents Viljams Herisons). Šī tiek uzskatīta par vienu no prestižākajām universitātēm ASV. Pensilvānijas Universitātes Mūra elektroinženierijas skolā no 1943. līdz 1945. gadam izstrādāts pasaulē pirmais elektroniskais vispārējas nozīmes pārprogrammējams dators ENIAC.