Speothos pacivorus ir suņu dzimtas plēsējs. Tā ir krūmu suņu ģints (Speothos) izmirusī suga, kas pleistocēnā apdzīvoja Dienvidameriku kopā ar krūmu suni (Speothos venaticus). Izmirušās sugas (Speothos pacivorus) suņiem, salīdzinot ar mūsdienās sastopamo krūmu suni, ir bijis lielāks augums un apakšējā žokļa dzerokļiem ir bijušas dubultsaknes. Zinātnieki uzskata, ka Speothos pacivorus apdzīvoja Brazīlijas augstkalnu teritoriju. Interesanti, ka izmirušā dzīvnieka fosilie kauli tika atrasti un sistematizēti pirms tika atrasts izdzīvojušais krūmu suns Amazones džungļos.