Krāsu saflors (Carthamus tinctorius) ir divgadīga kurvjziežu dzimta zālaugu suga. Krāsu safloru izmanto kā krāsvielu, arī pārtikas rūpniecībā un eļļas ieguvē. Senajā Ēģiptē ar to krāsoja pārsējus, kurus pēc tam sēja ap mumificētajiem ķermeņiem. Saflora eļļu izmanto kosmētikā. Krāsu saflors izaug no 0,4 līdz 1,5 m augsts. Auga kāts ir taisns, sazarots un ar bālganu spīdumu. Lapas ir iegarenas, lancetiskas.