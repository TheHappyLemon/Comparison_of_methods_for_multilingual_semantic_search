2019. gada Bērnu Eirovīzijas dziesmu konkurss (angļu: Junior Eurovision Song Contest 2019; franču: Concours Eurovision de la chanson junior 2019) bija 17. ikgadējais Bērnu Eirovīzijas dziesmu konkurss. Tas notika Glivicē, Polijā, kas ieguva tiesības rīkot konkursu pirmo reizi tā vēsturē pēc uzvaras 2018. gada konkursā, ko izcīnīja Roksana Veņģele ar dziesmu Anyone I Want to Be. Konkursā uzvarēja Vikija Gabora ar dziesmu Superhero no Polijas. Šī ir pirmā reize, kad rīkotājvalsts vai iepriekšējā gada uzvarētājvalsts ir ieguvusi uzvaru šajā konkursā.