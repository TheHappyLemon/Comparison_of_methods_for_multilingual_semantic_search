"Viens, divi, trīs" (angļu: One, Two, Three) ir 1961. gada ASV kinokomēdija, kuras režisors, producents un viens no scenārija autoriem ir Billijs Vailders. Filmā galvenās lomas atveido Džeimss Kegnijs, Horsts Buholcs, Pamela Tifana un Arlēna Frānsisa. Filma ir balstīta uz Ferenca Molnara 1929. gada lugu Egy, kettő, három un to iespaidoja 1939. gada filma "Ņinočka" (Ninotchka), kurai Vailders bija viens no scenārija autoriem. Filmas darbība galvenokārt notiek Rietumberlīnē, Aukstā kara laikā pirms Berlīnes mūra uzbūvēšanas un stāsta par Coca-Cola vietējo vadītāju, kuram viņa priekšnieks uztic pieskatīt savu nepilngadīgo meitu. Filma ir pazītama ar savu ātro tempu. Filmas "Viens, divi, trīs" pirmizrāde notika 1961. gada 15. decembrī un to izplatīja United Artists. To nominēja Amerikas Kinoakadēmijas balvai kategorijā "Labākais operatora darbs".