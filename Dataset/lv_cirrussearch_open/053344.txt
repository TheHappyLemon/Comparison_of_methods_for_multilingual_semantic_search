Klinī abatija (franču: Abbaye de Cluny) bija 910. gadā Akvitānijas hercoga Giljoma I dibināts benediktīniešu klosteris Francijas austrumdaļā. Abatija 10. un 11. gadsimtā izvirzījās kā Rietumeiropas kristietības t.s. Klinī reformas centrs. Pirmie seši Klinī abati ir iecelti svēto kārtā. Abatija tika sagrauta Franču revolūcijas laikā un mūsdienās saglabājusies tikai neliela daļa no milzīgā romānikas stila kompleksa.