1965.—1966. gada Eiropas kausa sezona bija Eiropas spēcīgākā futbola klubu turnīra 11. sezona. Sezona ilga no 1965. gada 8. septembra līdz 1966. gada 11. maijam. Finālspēle norisinājās Heizela stadionā (tagad — Karaļa Boudēna stadions) Briselē. Par Eiropas kausa uzvarētājiem sesto reizi kļuva Spānijas klubs Real Madrid, kas finālā uzvarēja Dienvidslāvijas klubu Partizan ar rezultātu 2–1. Par turnīra rezultatīvākajiem spēlētājiem kļuva Floriāns Alberts no Ferencváros un Eusebiu no Benfica.