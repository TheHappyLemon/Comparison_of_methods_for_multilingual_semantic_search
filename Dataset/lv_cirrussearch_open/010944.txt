Morzes kods jeb Morzes ābece ir metode, ar kuru pārraida burtus, ciparus un pieturzīmes, izmantojot speciālas garu un īsu signālu sekvences jeb tā saucamās svītras un punktus. Kodu izgudroja un ieviesa Semjuels Morze 19. gadsimta sākumā telegrāfa vajadzībām. Vienas svītras ilgums vienāds ar trīs punktu kopējo ilgumu. Pauze starp vienā burtā ietilpstošām signālu sekvencēm vienāda ar viena punkta ilgumu. Pauze starp diviem burtiem vienāda ar vienas svītras (3 punktu) ilgumu. Pauze starp vārdiem vienāda ar 7 punktu ilgumu.