Karkonošes nacionālais parks (poļu: Karkonoski Park Narodowy) ir 1959. gadā izveidots nacionālais parks Polijas dienvidrietumos, Lejassilēzijas vojevodistē, Sudetu kalnu sistēmas Krkonošes kalnos. Parka teritorija stiepjas gar valsts robežu ar Čehiju, kur izveidots Krkonošes nacionālais parks. Uz abu valstu robežas atrodas 1603 metrus augstais Sņežkas kalns, kas ir augstākā virsotne Čehijā un Sudetos. Kalnos dzīvo mufloni.