"Dienvidparks" (angļu: South Park) ir amerikāņu animēta situāciju komēdija, kuru izveidojuši Mets Stouns un Trejs Pārkers televīzijas kanāla Comedy Central vajadzībām. Šajā televīzijā "Dienvidparks" pirmo reizi uz ekrāniem tika izrādīts 1997. gadā. Tajā tiek stāstīts par četriem zēniem un viņu draugiem un paziņām, kuri visi dzīvo mazpilsētā ar nosaukumu Dienvidparks, Kolorādo štatā. 2021. gada 5. augustā Comedy Central izsludināja, ka Pārkers un Stouns ir parakstījuši 900 miljonus ASV dolāru vērtu līgumu, lai seriālu pagarinātu līdz 30 sezonām (līdz 2027. gadam). Līgums paredz uzņemt arī 14 specizlaidumus pārraidei kanālā Paramount+. Latvijā šis seriāls ticis pārraidīts TV3, TV6 televīzijas kanālos.