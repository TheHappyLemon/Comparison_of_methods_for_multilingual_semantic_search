"Sapņu vārdnīca" (angļu: The Sleeping Dictionary) ir 2003. gada ASV romantiska drāma, kuras režisors un scenārija autors ir Gajs Dženkins. Galvenās lomas atveido Džesika Alba, Hjū Dansijs, Brenda Bletina, Emīlija Mortimera un Bobs Hoskinss. Filmas pirmizrāde notika 2003. gada 31. janvārī Meksikā. Filma ir par jaunu britu vīrieti Džonu Tuskotu, kurš 20. gadsimta 30. gados tiek aizsūtīts uz Saravaku, lai kļūtu par britu koloniālās valdības locekli. Tur viņš saskaras ar neparastām vietējām tradīcijām, kā arī ar smagiem lēmumiem, kas rodas saistībā ar skaistu vietējo sievieti, kura lēnām iekaro Džona uzmanību.