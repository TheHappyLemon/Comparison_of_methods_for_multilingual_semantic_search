"Marta īdas" (angļu: The Ides of March) ir 2011. gada ASV politiska drāma, kas balstīta uz Bo Vilimona lugu Farragut North. Filmas režisors, kā arī viens no producentiem, scenārija autoriem un galveno lomu atveidotājiem ir Džordžs Klūnijs. Citas lomas filmā atveido Raiens Goslings, Evana Reičela Vuda, Filips Sīmors Hofmans, Marisa Tomeja un Džefrijs Raits. Filmas pirmizrāde notika 2011. gada 31. augustā Venēcijas filmu festivālā. Stīvens Mejerss ir prezidenta amata kandidāta Maika Morisa prezidentālās kampaņas menedžeris. Kampaņas laikā Stīvens iekļūst politiskā skandālā, kas drīz vien sāk apdraudēt Morisa izredzes uz prezidenta amatu.