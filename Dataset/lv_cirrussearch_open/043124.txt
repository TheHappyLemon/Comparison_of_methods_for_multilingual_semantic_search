Emīls Henrijs Kristofers Krafts (zviedru: Emil Henry Kristoffer Krafth; dzimis 1994. gada 2. augustā) ir Zviedrijas futbolists, labās malas aizsargs, Zviedrijas futbola izlases dalībnieks. Kopš 2019. gada spēlē Anglijas Premjerlīgas kluba Newcastle United sastāvā. Zviedrijas izlasē debitēja 2014. gada 14. janvārī draudzības spēlē pret Moldovu. Izlases sastāvā piedalījies 2018. gada FIFA Pasaules kausa un 2020. gada Eiropas čempionāta finālturnīros.