Marko Polo Venēcijas Teseras lidosta (itāļu: Aeroporto di Venezia-Tessera "Marco Polo"), zināma arī kā Venēcijas Teseras lidosta (Aeroporto di Venezia-Tessera), ir starptautiska lidosta Itālijas ziemeļaustrumos, apkalpo Venēcijas aviācijas mezglu. Ceturtā noslogotākā lidosta valstī pēc pasažieru un kravu apgrozījuma. Izvietojusies 8 km uz ziemeļiem no Venēcijas centra Teseras (Tessera) priekšpilsētā. Tagadējās lidostas vietā militārais lidlauks pastāvējis kopš 1915. gada. Mūsdienu lidosta atklāta 1961. gadā, aizstājot Venēcijas Lido lidostu. Nosaukta par godu venēciešu ceļotājam Marko Polo. Lidostai ir divi paralēli asfaltēti skrejceļi un viens pasažieru terminālis. Bāzes lidosta zemo cenu aviokompānijām easyJet un Volotea.