Ar mīlestību no Krievijas (angļu: From Russia with Love) ir 1963. gada britu spiegu filma, kuras režisors ir Terenss Jangs. Šī ir otrā filma par Džeimsu Bondu, viņu attēlo Šons Konerijs. Filmas sižets ir balstīts uz Iana Fleminga 1957. gada romānu ar tādu pašu nosaukumu. Filmā Bonds dodas uz Turciju, lai iegūtu atšifrēšanas mašīnu, kamēr organizācija "SPECTRE" ir iecerējusi atriebties Bondam par Doktora Nē nāvi. Galvenās lomas filmā atveido Šons Konerijs, Daniela Bjanki, Pedro Armendarizs, un Roberts Šovs. Filma guva plašu atzinību kritiķu vidū un sasniedza kopējos ienākumus 79 miljonu ASV dolāru apmērā.