Skopjes starptautiskā lidosta (maķedoniešu: Меѓународен аеродром Скопје) ir starptautiska lidosta uz rietumiem no Ziemeļmaķedonijas galvaspilsētas Skopjes. Lielākā lidosta valstī. Pirmais komerciālais lidojums no lidostas notika 1929. gadā uz Belgradu. No 2006. līdz 2018. gadam lidosta bija nosaukta Aleksandra Lielā vārdā, pret ko protestēja Grieķija. Neskaitot čārterlidojumus, lidostā regulārus pasažieru aviopārvadājumus 2023. gadā nodrošināja aviosabiedrības Aegean Airlines, Air Cairo, Air Serbia, AnadoluJet, Austrian Airlines, Chair Airlines, Croatia Airlines, EasyJet, Edelweiss Air, Enter Air, LOT Polish Airlines, Lufthansa, Norwegian Air Shuttle, Pegasus Airlines, SunExpress, Turkish Airlines, Wizz Air. Visu sezonu lidojumi notiek uz 19 ārvalstīm (tās ir Austrija, Beļģija, Dānija, Ēģipte, Francija, Grieķija, Horvātija, Itālija, Lielbritānija, Nīderlande, Norvēģija, Polija, Serbija, Slovākija, Šveice, Turcija, Ungārija, Vācija, Zviedrija), bet sezonāli arī uz Maltu.