Maksimilians Rauls Šteiners (vācu: Maximilian Raoul Steiner, pazīstams kā Makss Stainers (angļu: Max Steiner); dzimis 1888. gada 10. maijā, miris 1971. gada 28. decembrī) bija Austrijas ebreju izcelsmes amerikāņu kino un teātra mūzikas komponists. Trīskārtīgs Oskara balvas kinomūzikā ieguvējs. Dzimis Vīnē, jau bērnībā demonstrēja muzikālas dotības. Piecpadsmit gadu vecumā kļuva par profesionālu komponistu. No 1904. līdz 1914. gadam strādāja Anglijā, vēlāk devās uz ASV. No 1914. līdz 1929. gadam strādāja Brodvejā, vēlāk pārceļoties uz Holivudu. Makss Stainers sarakstījis mūziku vairāk nekā 300 kinofilmām. 24 reizes nominēts Oskara balvai, bet saņēmis to trīsreiz - 1935. gadā par mūziku Džona Forda filmai The Informer, 1942. gadā - Ērvinga Rapera filmai Now, Voyager, bet 1944. gadā - par mūziku Džona Kromvela filmai Since You Went Away. Radījis mūziku tādām klasiskajām Holivudas filmām Vējiem līdzi un Kasablanka.