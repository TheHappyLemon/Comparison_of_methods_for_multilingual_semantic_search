Ivars Vidfamne (Ivars Plašie Apkampieni, Ívarr inn víðfaðmi, †ap 700.) sākotnēji bija Skones ķēniņš tagadējās Zviedrijas dienviddaļā, bet pēc īslandiešu vēsturnieka Snorri Sturlusona (1178 - 1241) hronikas ziņām viņa vadībā 655. - 695. gadā tikusi iekarota gandrīz visa Ziemeļeiropa (tagadējā Zviedrija, Dānija, Norvēģija, daļa no Anglijas un Vācijas ziemeļdaļas, Igaunija, Latvija, Somijas dienviddaļa un Krievijas ziemeļrietumu daļa). Viņa lielvalsts galvaspilsēta bijusi Rīge Fīnes salā Dānijā.