Havjers Alehandro Maskerano (Javier Alejandro Mascherano; dzimis 1984. gada 8. jūnijā Sanlorenso, Argentīnā) ir argentīniešu futbola treneris un bijušais futbolists, aizsargs un Argentīnas futbola izlases dalībnieks. Kopš 2021. gada Maskerano ir Argentīnas U-21 izlases galvenais treneris. Savu profesionāļa karjeru sāka 2003. gadā River Plate klubā. Vēlāk spēlējis klubos Corinthians, West Ham United un Liverpool. No 2010. līdz 2018. gadam spēlēja Spānijas La Liga kluba FC Barcelona sastāvā. 2018. gada janvārī pievienojās Ķīnas klubam Hebei Fortune. Divkārtējs olimpiskais čempions (2004, 2008). Argentīnas futbola izlasi pārstāv kopš 2003. gada. Izlases sastāvā piedalījies 2006., 2010. un 2014. gada FIFA Pasaules kausa finālturnīros.