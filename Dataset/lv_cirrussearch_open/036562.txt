1997. gada FIFA Konfederāciju kauss bija trešais šāda veida nacionālo futbola izlašu turnīrs un pirmais, ko organizēja FIFA ar Konfederāciju kausa nosaukumu. Iepriekš turnīrs bija pazīstams kā Karaļa Fahda kauss. Trešo reizi pēc kārtas tas notika Saūda Arābijā, laikā no 1997. gada 12. līdz 21. decembrim. Turnīrā piedalījās astoņas komandas. Pirmo reizi bija pārstāvētas visas sešas konfederācijas. Par turnīra uzvarētājiem kļuva Brazīlija, kas finālā ar 6:0 pieveica Austrāliju. Par rezultatīvāko spēlētāju, gūstot 7 vārtus, kļuva brazīliešu uzbrucējs Romariu.