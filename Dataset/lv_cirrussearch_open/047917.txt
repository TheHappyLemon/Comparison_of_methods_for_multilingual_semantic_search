"Kontakts" (angļu: Contact) ir 1997. gada ASV zinātniskās fantastikas drāma, kas balstīta uz Karla Sagana tāda paša nosaukuma romānu. Filmas režisors un viens no producentiem ir Roberts Zemekis. Galvenās lomas atveido Džodija Fostere, Metjū Makonahijs, Džeimss Vudss, Džons Hērts, Toms Skerits un Andžela Baseta. Filmas pirmizrāde notika 1997. gada 11. jūlijā. Ellija Eroveja pēc vairākus gadus ilgiem meklējumiem atrod pārliecinošus pierādījumus intelektam uz citām planētām un mēģina sākt kontaktēties ar šo atradumu.