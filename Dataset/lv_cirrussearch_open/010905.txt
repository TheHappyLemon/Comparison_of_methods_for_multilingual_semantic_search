Dovera (angļu: Dover) ir pilsēta ASV, Delavēras štata un Kentas apgabala administratīvais centrs. Saskaņā ar 2010. gada ASV tautas skaitīšanas datiem, Doverā dzīvo 36 047 cilvēki, tādējādi tā ir otra lielākā pilsēta pēc iedzīvotāju skaita štatā aiz Vilmingtonas. Pilsētu 1683. gadā dibināja Viljams Penns, nosaucot to Anglijas pilsētas Duvras vārdā (angļu: Dover, Kentas grāfistē). Pilsēta izvietojusies Delmērvas pussalā Sentdžonsas upes krastā. Doveras lielākais darba devējs ir štata valdība. Doverā katru gadu notiek divi NASCAR posmi.