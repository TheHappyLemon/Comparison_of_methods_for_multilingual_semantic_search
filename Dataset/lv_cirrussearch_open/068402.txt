Astrahaņas guberņa (krievu: Астраханская губерния) bija Krievijas Impērijas, Krievijas Republikas, KPFSR un PSRS administratīva vienība, kas pastāvēja no 1717. līdz 1928. gadam. Guberņas centrs bija Astrahaņa. Bijušās Astrahaņas guberņas teritorijā (1914. gada robežās) tagad pilnībā atrodas Astrahaņas apgabals un Kalmikijas Republika, daļēji — Volgogradas apgabals, Stavropoles novads, Rostovas apgabals un Dagestānas Republika. Daļa iekļauta arī Kazahstānas sastāvā — Atirau apgabals.