Cvaihenders (vācu: Zweihänder — 'divrocis') ir liels divroku zobens, kas tika izmantots 16. gadsimta pirmajās desmitgadēs. Cvaihenderu zobeni tika izstrādāti par pamatu ņemot Eiropas vēlo viduslaiku zobenus un kļuva par vācu algotņiem raksturīgu ieroci Svētās Romas imperatora Maksimiliāna I laikā un tika izmantots Itāļu karos (1494—1559). Šie zobeni ir pēdējais posms tendencei, kas sākās 14. gadsimtā, un kuras laikā zobeni pakāpeniski kļuva lielāki. Cvaihenders vairāk bija ar pīķim raksturīgām īpašībām, ņemot vērā lielos izmērus un svaru, kas nodrošināja lielāku uzbrukuma attālumu un spēku. Tādējādi, cvaihenderi netika pārnēsāti makstīs, bet gan pār plecu, līdzīgi kā alebarda.