Ādams Fokss (angļu: Adam Fox, dzimis 1998. gada 17. februārī) ir ASV hokejists, spēlē aizsarga pozīcijā. Kopš 2019. gada Fokss pārstāv NHL komandu Ņujorkas "Rangers". 2016. gada NHL draftā Foksu ar kopējo 66. numuru trešajā kārtā izvēlējās Kalgari "Flames". 2018. gada jūnijā tiesības uz Foksu ieguva Karolīnas "Hurricanes", bet 2019. gada aprīlī viņš tika aizmainīts uz Ņujorkas "Rangers", kur viņš 2019–20. gada sezonā debitēja NHL. 2022. gadā piedalījies savā pirmajā NHL Visu zvaigžņu spēlē. ASV hokeja izlases sastāvā piedalījies 2019. gada Pasaules čempionātā.