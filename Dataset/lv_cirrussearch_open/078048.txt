Aleksandrs Frederiks Daglass-Hjūms, barons Hjūms no Hairselas (angļu: Alexander Frederick Douglas-Home, Baron Home of the Hirsel; dzimis 1903. gada 2. jūlijā, miris 1995. gada 9. oktobrī) bija britu politiķis no Konservatīvās partijas. No 1963. gada oktobra līdz 1964. gada oktobrim bija Lielbritānijas premjers pēc Harolda Makmillana demisijas. Zaudēja amatu pēc Leiboristu partijas uzvaras 1964. gada vēlēšanās, kad par premjeru kļuva Harolds Vilsons. Pirmais Lielbritānijas premjers, kurš dzimis 20. gadsimtā. Pagaidām pēdējais premjers, kurš no Lordu palātas ievēlēts par premjerministru. Savulaik lielisks kriketa spēlētājs. Dzimis Londonā skotu augstmaņu ģimenē. Mācījies Ītonā un Oksfordas Universitātē. 1931. gadā pirmoreiz ievēlēts parlamentā. Pirms Otrā pasaules kara — Nevila Čemberlena sekretārs. 1945. gadā, kad leiboristi svinēja uzvaru vēlēšanās, parlamentā neiekļuva, tomēr 1950. gadā tika ievēlēts atkal. Pēc Harolda Makmillana demisijas 1963. gadā kļuva par premjeru, tomēr konservatīvo reputāciju bija ietekmējis Profumo skandāls un 1964. gadā vēlēšanās uzvarēja leiboristi. Kad 1970. gadā par premjerministru kļuva konservatīvais Edvards Hīts, Deivids-Hjūms ieņēma Lielbritānijas ārlietu ministra amatu. 1974. gada vēlēšanās uzvarēja leiboristi, un Aleks Daglass-Hjūms aizgāja no aktīvās politikas. No 1977. līdz 1980. gadam — Bilderbergas grupas sanāksmju vadītājs. Miris 1995. gadā.