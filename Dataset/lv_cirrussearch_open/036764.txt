Debora Kāra (angļu: Deborah Kerr, IPA: [kɑːr]; īstajā vārdā Debora Džeina Kāra-Trimera (angļu: Deborah Jane Kerr-Trimmer); dzimusi 1921. gada 30. septembrī, mirusi 2007. gada 16. oktobrī) bija Skotijā dzimusi britu un Holivudas aktrise. Sešas reizes nominēta Oskara balvai, tomēr nekad nav to saņēmusi, līdz 1994. gadā saņēma Kinoakadēmijas goda balvu. Zelta globusa balvas un BAFTA balvas ieguvēja. Tēlojusi tādās filmās kā The Life and Death of Colonel Blimp (1943), Black Narcissus (1947), King Solomon's Mines (1950), Quo Vadis (1951), "No šejienes līdz bezgalībai" (1953), The King and I (1956), An Affair to Remember (1957), Heaven Knows, Mr. Allison (1957), Separate Tables (1958), The Sundowners (1960), "Nevainīgie" (1961).