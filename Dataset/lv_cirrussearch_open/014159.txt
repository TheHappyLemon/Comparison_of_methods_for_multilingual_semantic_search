Denijs Velbeks (angļu: Daniel Nii Tackie Mensah "Danny" Welbeck; dzimis 1990. gada 26. novembrī) ir angļu futbolists, spēlē uzbrucēja pozīcijā, Anglijas futbola izlases dalībnieks. Kopš 2020. gada pārstāv Anglijas Premjerlīgas komandu Brighton & Hove Albion. Visu profesionāļa karjeru aizvadījis Anglijas Premjerlīgā. Manchester United sastāvā uzvarējis 2008.—2009. gada Futbola līgas kausa sezonā. Anglijas izlasē debitējis 2011. gadā. Pirms tam pārstāvējis dažādu vecumu jaunatnes izlases. U-17 izlases sastāvā spēlējis 2007. gada Pasaules kausā. Pārstāvējis pieaugušo izlasi 2012. gada Eiropas čempionātā un 2014. gada FIFA pasaules kausā.