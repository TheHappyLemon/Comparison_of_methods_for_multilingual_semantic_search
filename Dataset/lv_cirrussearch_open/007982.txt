Krivijriha (ukraiņu: Кривий Ріг), vēsturiski arī Krivojroga (krievu: Кривой Рог), ir pilsēta Ukrainas dienvidos, Dņipropetrovskas apgabalā. Izvietojusies apgabala rietumos, Krivijrihas rajona centrs. Pilsēta administratīvi iedalās septiņos rajonos, pilsētas padomei pakļautas piecas lauku apdzīvotās vietas. Liels ekonomikas centrs. Lielākais rūpniecības uzņēmums — viena no lielākajām melnās metalurģijas rūpnīcām Eiropā, kas kopš 2005. gada pieder kompānijai Mittal Steel. Apkārtnē dzelzs un urāna rūdu ieguve. Pati pilsēta stiepjas vairāk kā 130 kilometru garumā, sekojot dzelzs rūdu atradnēm.