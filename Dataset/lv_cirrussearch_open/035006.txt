Žuana Avelanži Olimpiskais stadions (portugāļu: Estádio Olímpico João Havelange) ir futbola stadions Riodežaneiro, Brazīlijā. Stadions uzcelts laikposmā no 2003. līdz 2007. gadam 2007. gada Panamerikas spēlēm. Tas ir Botafogo futbola kluba mājas spēļu stadions, te notiek arī vieglatlētikas sacensības. 2016. gada vasaras olimpiskajās spēlēs un 2016. gada paraolimpiskajās spēlēs te notika vieglatlētikas sacensības. Stadions nosaukts bijušā FIFA prezidenta Žuana Avelanži vārdā. Tas pazīstams arī ar Niltona Santuša vārdu (Estádio Nilton Santos).