INSEAD (franču: Institut européen d'administration des affaires) ir prestiža biznesa augstskola ar atrašanās vietām Parīzē, Singapūrā un Abū Dabī. INSEAD dibināta 1957. gadā. The Financial Times 2016., 2017. un 2021. gadā INSEAD maģistra studiju biznesa programmu (MBA) ierindoja 1. vietā pasaulē. Skolas programmas ir trīskārši akreditētas — atbilstoši starptautiskajiem AMBA, EQUIS un AACSB standartiem. Skolas absolventu vidū ir ievērojami uzņēmēji un politiķi.