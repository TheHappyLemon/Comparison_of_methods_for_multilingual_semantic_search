Nepotisms (latīņu: nepōs — ‘brāļa (māsas) dēls’), arī radu būšana vai draugu būšana, ir priekšrocību, privilēģiju vai stāvokļa piešķiršana radiniekiem vai tuviem draugiem. Nepotisms izpaužas kā ienesīgu amatu, augstu titulu, zemju, īpašumu piešķiršana radiniekiem vienkārši tāpēc, ka tie ir saistīti ar viņu pašu ģimeni, nevis pamatojoties uz viņu profesionālo kompetenci, pieredzi vai sasniegumiem. Nepotisms var negatīvi ietekmēt organizācijas darbību, tas var novest pie neprofesionālas pārvaldības un zemas efektivitātes. Tāpēc daudzas organizācijas cenšas ieviest iekšējo politiku un sistēmu, lai novērstu nepotismu, nodrošinot objektīvu un taisnīgu darba vidi.