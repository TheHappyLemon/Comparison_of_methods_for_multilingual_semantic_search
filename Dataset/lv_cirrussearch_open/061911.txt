Patriks Entonijs Dženingss (angļu: Patrick Anthony Jennings, dzimis 1945. gada 12. jūnijā) ir bijušais Ziemeļīrijas futbolists, spēlēja vārtsarga pozīcijā, bijis Ziemeļīrijas futbola izlases dalībnieks. Gandrīz visu savu spēlētāja karjeru pavadījis Anglijas augstākās līgas komandās Tottenham Hotspur un Arsenal. Ar abām komandām ieguvis vienu FA kausu, savukārt ar Tottenham Hotspur komandu 1972. gadā uzvarējis UEFA kausā. Savas karjeras laikā kopumā nospēlējis vairāk nekā 1000 mačus. Ziemeļīrijas futbola izlases sastāvā 22 gadu laikā aizvadījis 119 mačus. Piedalījies 1982. un 1986. gada FIFA Pasaules kausā.