Wargaming ir 1998. gadā Baltkrievijā dibināts datorspēļu izstrādes uzņēmums, kura galvenā mītne atrodas Kipras galvaspilsētā Nikosijā. Uzņēmumam ir biroji un izstrādes centri 20 vietās pasaulē, tomēr vislielākais izstrādes centrs atrodas Baltkrievijas galvaspilsētā Minskā. Pazīstamākie uzņēmuma produkti ir MMORPG World of Tanks, World of Warplanes un World of Warships.