Epizoda u životu berača željeza (angļu: Episode in the Life of an Iron Picker) ir 2013. gada Bosnijas drāmas filma. Filmas scenārija autors un režisors ir Daniss Tanovičs. Galveno lomu atveido Nazifs Mujičs. Filmas pirmizrāde notika 63. Berlīnes starptautiskā kinofestivāla konkursa programmā, kur tā ieguva Žūrijas Grand Prix un Nazifs Mujičs ieguva Sudraba lāci kā labākais aktieris. Filmu demonstrēja pasaules filmu atlasē 2013. gada Toronto Starptautiskajā kinofestivālā. Bosnija to izvirzīja 86. Kinoakadēmijas balvas atlasei kategorijā "Labākā starptautiskā spēlfilma", bet balvai netika nominēta. Daniss Tanovičs par filmas režiju saņēma Ivica Matiča balvu.