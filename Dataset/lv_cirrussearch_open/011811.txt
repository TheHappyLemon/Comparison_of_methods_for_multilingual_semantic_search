Suportforsa glečers (angļu: Support Force Glacier) ir ap 65 km plats šļūdonis Pensakolas kalnos Antarktīdā. Sākas no Polārā plato un starp Forestala un Argentīnas grēdām noplūst uz Filhnera šelfa ledāju. Glečeri pirmoreiz ieraudzīja Argentīnas pirmā Dienvidpola pārlidojuma Grupo Aeronaval UT 78 1962. gada janvārī. Pirmoreiz nokartēts no 1964. gada ASV Kara flotes uzņemtajiem aerofotouzņēmumiem. Nosaukts par godu ASV Kara flotes Atbalsta spēkiem (Support Force), kas tajā laikā nodrošināja ASV Antarktīdas pētījumu programmas loģistiku. Argentīniešu avotos ledāja augšdaļu sauc par Puntaninfas glečeri (Glaciar Punta Ninfas), bet lejasdaļu — par Lezeklerē glečeri (Glaciar Les Eclaireurs).