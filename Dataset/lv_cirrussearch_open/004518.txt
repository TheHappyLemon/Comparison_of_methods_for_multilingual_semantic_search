Tampabejas "Lightning" (angļu: Tampa Bay Lightning) ir profesionāls ASV hokeja klubs, kas bāzēts Tampā, Floridas štatā, ASV. Klubs spēlē Nacionālās hokeja līgas Austrumu konferences Atlantijas okeāna divīzijā. Tas tika dibināts 1992. gadā un kopš dibināšanas brīža spēlē NHL. 2003.—04. gada sezonā komandai izdevās izcīnīt Stenlija kausu. Par konferences čempioni "Lightning" kļuvusi četras reizes, ceturto reizi Stenlija kausa finālu sasniedzot 2021.—22. gada sezonā. Tajā "Lightning" sērijā ar 2—4 piekāpās Čikāgas "Blackhawks" hokejistiem. Mājas spēles komanda aizvada Amalie Arena hallē. Otro Stenlija kausa titulu komanda izcīnīja 2019.—20. gada sezonā, finālsērijā ar 4—2 pārspējot Dalasas "Stars". Trešo Stenlija kausu tā izcīnīja sekojošajā 2020.—21. gada sezonā, finālsērijā pārspējot Monreālas "Canadiens" vienību ar rezultātu 4—1 (piecu spēļu sērijā).