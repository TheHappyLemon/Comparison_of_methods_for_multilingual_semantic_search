Ernans Horhe Krespo (spāņu: Hernán Jorge Crespo; dzimis 1975. gada 5. jūlijā) ir bijušais Argentīnas futbola uzbrucējs. Kopš 2023. gada Krespo ir AAE Pro līgas komandas Al Ain galvenais treneris. Savas 17 gadus ilgās karjeras laikā Krespo ir guvis vairāk kā 300 vārtu. Karjeras laikā viņš ieguvis Olimpisko spēļu sudraba medaļu, uzvarējis Copa Libertadores turnīrā, Anglijas Premjerlīgā un trīsreiz Itālijas čempionātā. 2000./01. gada sezonā viņš bija Serie A rezultatīvākais spēlētājs ar 26 gūtiem vārtiem, spēlējot Lazio sastāvā. Krespo ir piederējis rekords par dārgāko pārejas maksu, kad 2000. gada jūlijā viņu Lazio iegādājās no Parma. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē.