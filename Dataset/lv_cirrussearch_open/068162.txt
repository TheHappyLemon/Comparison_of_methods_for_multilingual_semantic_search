Roberto Karloss Alvarado Ernandess (spāņu: Roberto Carlos Alvarado Hernández, dzimis 1998. gada 7. septembrī) ir Meksikas futbolists, spēlē uzbrucēja pozīcijā, pārstāv Meksikas futbola izlasi. Kopš 2022. gada Alvarado spēlē Liga MX komandā Guadalajara. Iepriekš pārstāvējis Meksikas komandas Celaya, Pachuca, Necaxa un Cruz Azul. Meksikas futbola izlases rindās debitējis 2018. gadā. Pārstāvējis izlasi 2022. gada FIFA Pasaules kausā. Izcīnījis bronzas medaļu 2020. gada vasaras olimpiskajās spēlēs, kā arī palīdzējis izlasei uzvarēt 2019. un 2023. gada CONCACAF Zelta kausā.