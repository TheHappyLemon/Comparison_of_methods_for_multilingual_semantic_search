Gustavs Elija "Guss" Ors (dzimis 1996. gada 1. novembrī, miris 2017. gada 15. novembrī), plašāk pazīstams ar skatuves vārdu Lil Peep, bija amerikāņu reperis, dziedātājs un dziesmu autors. 2014. gadā Lil Peep sāka publicēt mūziku SoundCloud, izmantojot pseidonīmu Lil Peep, jo māte viņu dēvēja par Peep kopš bērnības. Savas dzīves laikā izlaidis albumu Come Over When You're Sober, Pt. 1, piecus miksteipus un 11 mini albumus. Pēc Lil Peep nāves izlaisti vairāki citi darbi, t.sk., otrais albums Come Over When You're Sober, Pt. 2, kas sasniedza 4. vietu Billboard 200 mūzikas topā, un trešais — Everybody's Everything, kas bija skaņu celiņš pavadošai dokumentālai filmai ar tādu pašu nosaukumu. Lil Peep bija problēmas ar narkotiku atkarību, kas saistāmas ar depresiju un bipolārismu. 2017. gada 15. novembrī, 21 gada vecumā, viņš nomira no fentanila un alprazolama pārdozēšanas. 2017. gada augustā reperis savā Twitter lapā atklāja, ka ir biseksuāls; ap šo laiku viņš tikās ar aktrisi un dziedātāju Bellu Tornu.