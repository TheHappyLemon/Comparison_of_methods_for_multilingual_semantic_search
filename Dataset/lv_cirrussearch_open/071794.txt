Andželīna Džolija (angļu: Angelina Jolie; dzimusi Andželīna Džolija Voita (Angelina Jolie Voight) 1975. gada 4. jūnijā Losandželosā, Kalifornijas štatā, ASV) ir amerikāņu aktrise, režisore un producente. Viņa ir saņēmusi Amerikas Kinoakadēmijas balvu ("Oskaru"), divas Ekrāna aktieru ģildes balvas un trīs Zelta globusa balvas. Tāpat viņa ir UNHCR īpašā sūtne, piedalās bēgļu atbalsta kustībā. Par savu ieguldījumu šajā darbā Džolija saņēma Džīna Heršolta humanitāro balvu (par 2013. gadu). Pēc ietekmīgā žurnāla Forbes datiem, viņa bija 2009. un 2011. gada vislabāk apmaksātā Holivudas aktrise. Džolija tiek uzskatīta par pasaulē "seksīgāko" un "visskaistāko" sievieti.