Mārgarita Etvuda (angļu: Margaret Atwood, dzimusi 1939. gada 18. novembrī) ir Kanādas dzejniece, romānu rakstniece, literatūrkritiķe, esejiste, izgudrotāja, skolotāja un vides aktīviste. Ir izdotas vairākas viņas dzejas grāmatas, romāni un citi darbi, starp ievērojamākajiem darbiem ir “Iznirstot” (1972), “Istabenes stāsts” (1986) un “Aklais slepkava” (2000). Ir ieguvusi Bukera balvu, Artura Klārka balvu, Franca Kafkas balvu un citus apbalvojumus.