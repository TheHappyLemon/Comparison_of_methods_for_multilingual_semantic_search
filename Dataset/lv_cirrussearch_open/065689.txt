"Mumbajas viesnīca" (angļu: Hotel Mumbai) ir 2018. gada Indijas, Austrālijas un ASV kopražojuma spraiga sižeta trillera filma, kuras režisors ir Entonijs Marass. Filmā galvenās lomas atveido Devs Patels, Ārmijs Hammers, Nazenīna Bunjadi un Anupams Khers. Filma stāsta par 2008. gada teroristu uzbrukumu Mumbajā, Taj Mahal Palace viesnīcā. Filmas "Mumbajas viesnīca" pirmizrāde notika 2018. gada 7. septembrī Toronto Starptautiskajā kinofestivālā. Filma saņēma pozitīvas kritiķu atsauksmes.