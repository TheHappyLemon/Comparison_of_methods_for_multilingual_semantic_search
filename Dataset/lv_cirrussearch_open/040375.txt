Jūliāns Drakslers (vācu: Julian Draxler; dzimis 1993. gada 20. septembrī) ir Vācijas futbolists, pussargs, Vācijas futbola izlases dalībnieks. Kopš 2023. gada spēlē Kataras Zvaigžņu līgas kluba Al Ahli sastāvā. Vācijas izlasē debitējis 2012. gada 26. maijā draudzības spēlē pret Šveices izlasi. Pirmos vārtus izlases labā guvis 2013. gada 2. jūnijā pret ASV. Izlases sastāvā uzvarējis 2014. gada FIFA Pasaules kausā un piedalījies 2016. gada Eiropas čempionātā. 2017. gada FIFA Konfederāciju kausā ieguvis zelta bumbu kā turnīra labākais spēlētājs.