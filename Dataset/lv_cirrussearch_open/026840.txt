Sasolīns (arī sasolīts) ir borātu grupas minerāls — borskābes minerālā forma. Tas veidojas vulkāniskajās fumarolās un karstajos avotos. Sasolīns pirmo reizi tika aprakstīts 1800. gadā, un tika nosaukts pēc atrašanas vietas Sasso Pisano, Castelnuovo Val di Cecina Pizas provincē, Toskānā, Itālijā. Minerālu var atrast lagūnās visā Toskānā un Sasso. Parasti sasolīns ir baltā līdz pelēkā krāsā; var būt dzeltens no sēra piemaisījumiem vai brūns no dzelzs oksīdiem.