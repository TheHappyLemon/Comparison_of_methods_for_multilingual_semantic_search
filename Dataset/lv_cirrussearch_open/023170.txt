Bārbara Stenvika (angļu: Barbara Stanwyck; dzimusi Rūbija Ketrina Stīvensa (Ruby Catherine Stevens) 1907. gada 16. jūlijā, mirusi 1990. gada 20. janvārī) bija amerikāņu aktrise. Karjeru sākusi teātrī 1920. gados, pēc tam 38 gadu laikā filmējusies 85 Holivudas filmās, tad pievērsās darbam televīzijā. Filmējusies tādās filmās kā "Dubultā apdrošināšana" (1944), The Big Valley (1965), The Lady Eve (1941), "Satikt Džonu Do" (Meet John Doe, 1941). Nominēta četrām Amerikas Kinoakadēmijas balvām, ieguvusi trīs Emmy un Zelta globusa balvas. Stenvika saņēmusi vairākas balvas par mūža ieguldījumu, tai skaitā 1981. gada Kinoakadēmijas goda balvu. 1944. gadā bijusi augstāk apmaksātā sieviete ASV. Aktrisei ir sava zvaigzne Holivudas Slavas alejā. 1999. gadā Amerikas Kinoinstitūts ierindoja Stenviku 11. vietā izcilāko sieviešu kārtas zvaigžņu sarakstā.