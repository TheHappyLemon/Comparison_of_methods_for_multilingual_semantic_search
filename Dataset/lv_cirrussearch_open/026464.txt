Pandora sengrieķu mitoloģijā ir pirmā sieviete, ko radījuši dievi, precīzāk — Atēna un Hēfaists pēc Zeva pavēles. Vārds Πανδώρα (Pandōra) grieķu valodā nozīmē ‘bagāti apdāvinātā’; tā nosaukta, jo dāvanas bija devuši visi dievi. Zevs pavēlēja radīt sievieti, jo vēlējās atriebties cilvēkiem par to, ka Prometejs cilvēkiem atdevis no dieviem nozagto uguni. Sieviete tikusi izveidota no zemes un ūdens, tikusi ietērpta sudraba drānās, galvā ticis uzlikts zelta kronis. Zevs iecerēja, ka Pandora cilvēkiem atnesīs netikumus un nelaimes. Pandorai tika iedots trauks, kurā bija visas cilvēku nelaimes un netikumi, pēc trauka atvēršanas likstas un slimības pārņēmušas Zemi. Pandora paspēja aizvērt vāku, un tajā bija palikusi cerība. Trauku atvērusi ziņkārības pēc, nevis ļaunprātīgi.