Nukualofa (tongiešu: Nukuʻalofa — ‘mīlestības mājoklis’) ir Tongas galvaspilsēta un nozīmīgākā valsts osta, kā arī vienīgā apdzīvotā vieta Tongā, kurai ir pilsētas statuss. Tā atrodas Tongatapu salas ziemeļu piekrastē, Klusā okeāna piekrastē. Pilsētu dienvidu pusē ieskauj Fanga'utas lagūna. 2016. gadā Nukualofā dzīvoja aptuveni 23,2 tūkstoši iedzīvotāju, kas ir ceturtā daļa no visiem Tongas iedzīvotājiem. 96% no iedzīvotājiem ir tongieši.