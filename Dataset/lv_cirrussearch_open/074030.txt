Dženna Džeimsone (angļu: Jenna Jameson, dzimusi Dženna Marija Massoli (angļu: Jenna Marie Massoli) 1974. gada 9. aprīlī) ir amerikāņu pornoaktrise un uzņēmēja, kura ir bijusi nosaukta par pasaulē populārāko pornozvaigzni un par "Porno karalieni" ("The Queen of Porn"). Viņa erotiskās filmās sāka filmēties kopš 1993. gada — pēc tam, kad bija strādājusi par striptīza dejotāju un fotografējusies erotisko bilžu sesijās. Ap 1996. gadu viņa ieguva trīs nozīmīgākās balvas, kuras tiek piešķirtas jaunajiem aktieriem pornogrāfijas industrijā. Kopš tiem laikiem viņa ir ieguvusi vairāk nekā 20 dažādu citu pieaugušo filmu AVN balvu un ir iekļauta X-Rated Critics Organization (XRCO) un Adult Video News (AVN) slavas zālē.