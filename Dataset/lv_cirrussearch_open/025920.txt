Antiļu straume ir siltā okeāna straume Atlantijas okeāna rietumos. Sākas austrumos no Puertoriko, Ziemeļekvatoriālajai straumei sasniedzot Antiļu salas un Koriolisa spēka ietekmē mainot virzienu uz ziemeļiem. Plūst ziemeļrietumu virzienā paralēli Lielajām Antiļu salām un Bahamu Salām, kur, saplūstot ar Floridas straumi, veido Golfa straumi. Vidējais straumes ātrums ir 0,9—1,9 km/h, temperatūra februārī 25 °C, bet augustā — 28 °C. Sāļums 36—37‰.