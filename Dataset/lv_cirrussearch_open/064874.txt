Space Needle ir 184,4 metrus augsts skatu tornis Sietlā, Vašingtonas štatā, ASV. Tas tiek uzskatīts par pilsētas zināmāko simbolu. Tornis tika atvērts 1962. gada 21. aprīlī, 1962. gada pasaules izstādes ietvaros, kas piesaistīja vairāk nekā 2,3 miljonus apmeklētāju. Uz to brīdi tornis bija augstākā struktūra uz rietumiem no Misisipi upes. 160 metru augstumā atrodas skatu laukums, no kā paveras skats uz Sietlas centru, Olimpijas un Kaskāžu kalniem, kā arī Reinīra un Beikera kalnu. Atšķirībā no daudzām citām līdzīgām struktūrām, piemēram, CN torņa Toronto, Space Needle netiek izmantota televīzijas vai radio vajadzībām.