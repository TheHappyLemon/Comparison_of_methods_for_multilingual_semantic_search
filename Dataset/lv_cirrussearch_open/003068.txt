Bridžtauna (angļu: Bridgetown) ir Barbadosas galvaspilsēta. Pilsētā dzīvo 96,6 tūkstoši iedzīvotāju, aptuveni trešā daļa no visiem valsts iedzīvotājiem. Bridžtaunā atrodas vienīgā osta visā valstī. Ienākumus galvenokārt nodrošina kuģošana un tūrisms. Bridžtaunā atrodas cukura un ruma rūpnīcas. Bridžtaunu 1628. gadā dibināja briti. Vairākas reizes pilsētu ir nopostījuši ugunsgrēki. 1854. gadā aptuveni 20 tūkstoši pilsētas iedzīvotāju nomira no holēras. 1966. gadā, kad Barbadosa kļuva par neatkarīgu valsti, Bridžtauna kļuva par tās galvaspilsētu.