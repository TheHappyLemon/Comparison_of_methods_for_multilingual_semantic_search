Hecate II ir Francijas armijas standarta lielkalibra snaiperšautene. Pazīstama arī ar nosaukumu FR-12,7 (franču: Fusil à Répétition de calibre 12,7 - 12,7 mm kalibra aizslēga darbības šautene). Šautenes ražo Francijas ieroču kompānija PGM Précision. Šis arī ir lielākais ierocis, kuru ražo šī kompānija. Snaiperšautenei tiek lietota 12,7x99 mm munīcija. Šautene ir aprīkota ne tikai ar priekšējo divkāji, bet arī ar aizmugures vienkāji — lielākai ieroča precizitātei. Šautene galvenokārt ir paredzēta šaušanai lielos attālumos, pretinieka snaiperu iznīcināšanai, nesprāgušas munīcijas iznīcināšanai no drošas distances un viegli bruņotu mērķu caursišanai. Standarta versijā šautene ir aprīkota ar SCROME LTE J10 F1 10x optisko tēmēkli.