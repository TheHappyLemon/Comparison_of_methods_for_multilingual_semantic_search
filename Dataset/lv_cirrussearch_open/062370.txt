Kristīgā demokrātija ir politiska ideoloģija, kas radās 19. gadsimta Eiropā, katoļu sociālās mācības un arī neokalvinisma ietekmē. Tā tika izdomāta kā mūsdienu demokrātisko ideju un tradicionālo kristīgo vērtību kombinācija, kas ietver sociālo taisnīgumu, kā arī sociālās mācības, kuras dažādās pasaules daļās atbalsta katoļu, luterāņu, reformātu, vasarsvētku un citu konfesionālu kristietības tradīcijas. Pēc Otrā pasaules kara kristīgās demokrātijas veidošanā savu izveides lomu spēlēja attiecīgi katoļu un protestantu neosholastikas un sociālā evaņģēlija kustības. Politiskajā spektrā kristīgā demokrātija bieži tiek uzskatīta par centriski labēju kultūras, sociālajos un morāles jautājumos, bet centriski kreisu "attiecībā uz ekonomikas un darba jautājumiem, pilsoņu tiesībām un ārpolitiku". Kristīgie demokrāti atbalsta sociālo tirgus ekonomiku. Pazīstamas ideoloģijas pārstāves ir Vācijas Kristīgo demokrātu apvienība, Eiropas Tautas partija u.c. Latvijā šo virzienu šobrīd pārstāv partija "Latvija pirmajā vietā" un Kristīgi demokrātiskā savienība, agrāk — Kristīgā tautas partija, kas 1996. gadā izveidojās uz Latvijas Tautas frontes bāzes; Latvijas Pirmā partija un citas.