Barletas-Andrijas-Trani province (itāļu: Provincia di Barletta-Andria-Trani) ir viena no Itālijas provincēm valsts dienvidaustrumu daļā, Apūlijas reģionā. Provinci austrumos apskalo Adrijas jūra. Tās administratīvie centri ir Barleta, Andrija, Trani, bet lielākā pilsēta ir Andrija. Provinces kopējā platība ir 1543 km2, 2005. gada beigās tajā dzīvoja 384 293 iedzīvotāji. Barletas-Andrijas-Trani province sīkāk iedalās 10 komūnās.