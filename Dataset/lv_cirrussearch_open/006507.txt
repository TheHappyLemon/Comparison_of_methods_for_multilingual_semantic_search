Lady A, līdz 2020. gadam Lady Antebellum, ir ASV kantrimūzikas grupa no Našvilas, Tenesī štata. Grupa dibināta 2006. gadā. 2007. gadā grupa kā viesmākslinieki piedalījās Džima Brikmana singlā Never Alone, pēc tam parakstīja līgumu ar ierakstu kompāniju Capitol Records Nashville un izdeva singlu Love Don't Live Here. Dziesma ierindojās Hot Country Songs topa trešajā vietā 2008. gada maijā un bija viņu debijas albuma pirmais singls. 2008. gada 15. aprīlī izdots debijas albums ar nosaukumu Lady Antebellum. Otrais studijas albums Need You Now izdots 2010. gada 26. janvārī. 2009. un 2010. gadā grupu nominēja Grammy balvai divās kategorijās. Savukārt 2011. gadā jau saņēma sešas nominācijas, no kurām piecās kategorijās saņēma balvu, tai skaitā dziesma Need You Now kļuva par gada ierakstu, albums Need You Now kļuva par gada kantrī mūzikas albumu.