Ichaks Rabins (ivritā: יִצְחָק רַבִּין, Yitzhak Rabin; dzimis 1922. gada 1. martā, miris 1995. gada 4. novembrī) bija Izraēlas politiķis, valstsvīrs un ģenerālis. 1994. gadā kopā ar Šimonu Peresu un Jāsiru Arafātu saņēma Nobela miera prēmiju. Divas reizes bija Izraēlas premjerministrs, pirmoreiz — laikā no 1974. gada 3. jūnija līdz 1977. gada 22. aprīlim, otrreiz — no 1992. gada 13. jūlija līdz 1995. gada 4. novembrim, kad tika nogalināts pret viņu vērsta atentāta laikā. Atentātu pret I. Rabinu veica ultralabējs ebreju students demonstrācijas laikā Telavivā. Rabins bija pirmais Izraēlas premjerministrs, pret kuru veikts atentāts, kā arī otrais, kurš mira, esot amatā. Laukums, kur viņš tika nogalināts, ir pārdēvēts no Kikar Malkhei Yisrael par "Rabina laukumu".