The Quarterback ir amerikāņu seriāla "Radīti skatuvei" (Glee) piektās sezonas 3. sērija (seriālā tā kopumā bija 91. sērija). Pirmoreiz tā tika pārraidīta Fox televīzijas kanālā 2013. gada 10. oktobrī. Sērija tika veltīta Finna Hadsona un lomas attēlotāja Korija Montīta piemiņai (Montīts mira 2013. gada vasarā). Sērijas režisors bija Breds Falčuks, scenāriju ir sarakstījuši visi trīs seriāla autori: Raiens Mērfijs, Breds Falčuks un Jans Brenans. Pirmo sērijas pārraidi ASV kopumā noskatījās 7,39 miljoni skatītāju.