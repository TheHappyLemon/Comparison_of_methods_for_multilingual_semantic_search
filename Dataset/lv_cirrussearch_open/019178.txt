Jaja Ture (franču: Gnégnéri Yaya Touré; dzimis 1983. gada 13. maijā) ir bijušais Kotdivuāras futbolists, spēlēja pussarga pozīcijā, Kotdivuāras futbola izlases dalībnieks. Karjeru sācis Kotdivuāras klubā ASEC Mimosas. 2001. gadā sācis spēlēt Eiropā, karjeras Eiropā pirmajā pusē spēlējis Beļģijā un Ukrainā. Laikā no 2005. līdz 2006. gadam bijis Grieķijas Olympiacos spēlētājs, pēc tam spēlējis Francijas Monaco. Laikā no 2007. līdz 2010. gadam Ture pārstāvēja Spānijas klubu Barcelona, 2010. gadā Ture pievienojās Anglijas Premjerlīgas klubam Manchester City. Ar Manchester City komandu Ture trīsreiz uzvarēja Premjerlīga. Sava spēlētāja noslēdzošos gadus Ture pavadīja Olympiacos un Ķīnas komandā Qingdao Huanghai. 2021. gada februārī Ture pievienojās Ukrainas Premjerlīgas komandai Doneckas "Olimpik", kā trenera asistents. Karjeras laikā kļuvis par Kotdivuāras, Grieķijas, divkārtēju Spānijas, Premjerlīgas čempionu, Barcelona sastāvā uzvarēja arī UEFA Čempionu līgā 2008.—2009. gada sezonā. Trīs gadus pēc kārtas tika nosaukts par Āfrikas gada labāko futbolistu (2011, 2012, 2013). Kotdivuāras izlases sastāvā spēlējis vairākos Āfrikas Nāciju kausa turnīros, kā arī trijos FIFA Pasaules kausa turnīros (2006, 2010, 2014). Arī viņa brālis Kolo Ture ir futbolists.