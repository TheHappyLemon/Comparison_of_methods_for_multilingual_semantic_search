Šis raksts ir par ASV štatu. Par citām jēdziena Džordžija nozīmēm skatīt nozīmju atdalīšanas lapu. Džordžija (angļu: Georgia) ir Amerikas Savienoto Valstu štats, kas atrodas Dienvidaustrumu reģionā. Robežojas ar Tenesī un ar Ziemeļkarolīnas štatu ziemeļos, ar Dienvidkarolīnas štatu ziemeļaustrumos, ar Floridas štatu dienvidos, ar Alabamas štatu rietumos, kā arī ar Atlantijas okeānu dienvidaustrumos. Džordžijas štata galvaspilsēta un lielākā pilsēta ir Atlanta. Štata kopējā platība ir 153 909 km², pēc 2019. gada datiem štatā dzīvo 10,62 miljoni iedzīvotāju. Tas ir 24. lielākais ASV štats pēc platības un 8. lielākais pēc iedzīvotāju skaita. Štats ir sīkāk sadalīts 159 apgabalos. Kopš 2019. gada 14. janvāra Džordžijas štata gubernators ir Braiens Kemps.