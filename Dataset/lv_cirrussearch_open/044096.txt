Zendaja Marī Stormera Kolmena (angļu: Zendaya Maree Stoermer Coleman; dzimusi 1996. gada 1. septembrī) ir amerikāņu aktrise un dziedātāja. Viņa karjeru sāka kā bērnu modele un fona dejotāja citiem dziedātājiem. Atpazīstamību ieguva ar lomu Disney Channel situāciju komēdijā Shake It Up (2010—2013). Filmējusies 2017. gada kinofilmā "Zirnekļcilvēks: Atgriešanās mājās" un muzikālajā drāmā "Izklaides karalis". Filmējusies 2019. gada HBO seriālā Euphoria, kur attēloja Rū Benetu.