"Mapeti" (angļu: The Muppets) ir 2011. gada muzikāla komēdija, kuras režisors ir Džeimss Bobins. Galvenās lomas filmā atveido Džeisons Sīgels, Eimija Adamsa, Kriss Kūpers un Rašida Džounsa. Filmas pirmizrāde notika 2011. gada 4. novembrī Savannas filmu festivālā. 2014. gadā filmai iznāca turpinājums Muppets Most Wanted. Filma ieguva Amerikas Kinoakadēmijas balvu nominācijā "Labākā dziesma". Filmā Mapetu fanam Volteram, viņa brālim Gerijam un Gerija draudzenei Mērijai jāpalīdz vardei Kermitam atkalapvienoties ar izjukušo Mapetu grupu. Apvienošanās mērķis ir iegūt 10 miljonus dolāru, lai izglābtu Mapetu teātri no Teksa Ričmena, uzņēmēja, kurš vēlas nojaukt teātri, lai iegūtu naftu teātra atrašanās vietā.