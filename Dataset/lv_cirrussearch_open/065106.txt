Horagollas nacionālais parks (singāļu: හොරගොල්ල ජාතික උද්‍යානය) ir nacionālais parks Šrilankas rietumdaļā. Parks nosaukts Šrilankā endēmā koka Dipterocarpus zeylanicus (singāļu valodā — hora) vārdā, kas aug nacionālā parka teritorijā. Nelielais nacionālais parks atrodas starp apbūvētām teritorijām. Nodibināts kā liegums 1973. gadā, no 2004. gada — nacionālais parks. Parka teritorijā dzīvo apdraudētie Āzijas zvejniekkaķi (Prionailurus viverrinus).