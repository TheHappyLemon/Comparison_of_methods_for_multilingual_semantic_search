Čārlzs Semjuels Adamss (angļu: Charles Samuel Addams; dzimis 1912. gada 7. janvārī, miris 1988. gada 29. septembrī) bija amerikāņu karikatūrists, vislabāk zināms ar savu melno humoru un drūmajiem karikatūru tēliem. Karikatūras parakstīja kā Čass Adamss (Chas Addams). Daži no viņa veidotajiem tēliem kļuva par Adamsu ģimeni, kas laika gaitā nostiprinājušies popkultūrā un piedzīvojuši dažādas adaptācijas.