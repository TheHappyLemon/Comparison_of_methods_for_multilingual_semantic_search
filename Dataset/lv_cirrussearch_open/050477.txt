Kompaktais mionu solenoīds (KMS) (angļu: Compact Muon Solenoid (CMS)) ir viens no Eiropas kodolpētījumu centra CERN Lielā hadronu pretkūļu paātrinātāja daļiņu detektoriem. Kompaktā mionu solenoīda eksperimenta uzdevums ir izpētīt plašu fizikas jautājumu loku, tostarp meklēt Higsa bozonu, papildu dimensijas un tumšās matērijas daļiņas. Detektors ir 14 000 tonnu smags, 21 metrus garš un 15 metri diametrā. Tas atrodas pazemē Francijas teritorijā, netālu no Ženēvas. KMS izveidē un eksperimenta norisē piedalās vairāk nekā 4000 cilvēku no 229 zinātnes iestādēm 51 valstī, tostarp RTU (no 2017. gada).