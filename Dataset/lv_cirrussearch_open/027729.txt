Šis raksts ir par biatlonistu. Par citām jēdziena Jānis Bērziņš nozīmēm skatīt nozīmju atdalīšanas lapu. Jānis Bērziņš (dzimis 1984. gada 9. janvārī Cēsīs) ir latviešu biatlonists. Biatlonā sācis trenēties 10 gadu vecumā. Kopš 2004.-2005. gada sezonas piedalās Pasaules kausa posmos, pirmajā sezonā kopvērtējumā izcīnīja 85. vietu. 2005.-2006. gada sezonā viņš palika 81., bet 2006.-2007. gada sezonā - 70. vietā. Bija Latvijas izlases rezervists 2002. gada Olimpiskajās spēlēs, piedalījās 2006. gada Olimpiskajās spēlēs Turīnā, bet veselības problēmu dēļ neizturēja konkurenci un neiekļuva Latvijas izlasē startam 2010. gada Olimpiskajās spēlēs. J. Bērziņa karjeras labākais sasniegums ir 24. vieta, ko viņš izcīnīja 2007. gada Pasaules čempionātā 20 km distancē. Izglītību ieguvis biznesa augstskolā "Turība". Viņa tēvs, arī Jānis Bērziņš ir Latvijas Biatlona federācijas prezidents.