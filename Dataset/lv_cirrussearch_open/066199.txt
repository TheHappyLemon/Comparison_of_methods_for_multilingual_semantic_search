Teita modernās mākslas muzejs (angļu: Tate Modern) ir modernās un mūsdienu mākslas muzejs, kas atrodas Londonas centrā, Temzas upes labajā krastā, iepretim Svētā Pāvila katedrālei. Ar upes pretējo krastu muzeju savieno gājējiem paredzētais Londonas Tūkstošgades tilts. Teita modernās mākslas muzejā atrodas viena no lielākajām mūsdienu mākslas kolekcijām pasaulē. Muzejs ir viena no Teita muzeju tīkla sastāvdaļām. Citi muzeji ir Teita Britānijas mākslas muzejs (Tate Britain), kas atrodas vecajā Teita galerijas ēkā, Teita Liverpūles mākslas muzejs (Tate Liverpool) un Teita Sentaivsas mākslas muzejs (Tate St Ives) Kornvolā. Muzejs ierīkots 1981. gadā slēgtās Benksaidas spēkstacijas ēkā. Tas tika atklāts 2000. gadā. Muzejs ir bez ieejas maksas, ja tiek apmeklēta pamatekspozīcija.