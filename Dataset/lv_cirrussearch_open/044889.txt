Steven Universe ir ASV animācijas seriāls, kuru kanālam Cartoon Network izveidoja Rebeka Šugara. Tas ir stāsts par zēnu, Stīvenu Visumu (ierunā Zeks Kalisons), kurš Pludmales pilsētā dzīvo kopā ar Kristāla Dārgakmeņiem — maģiskiem humanoidu citplanētiešiem — Pērli (Dīdī Magno Holla), Garnetu (Estele), un Ametistu (Mikeila Dītsa). Stīvens, kurš ir dārgakmens un cilvēka hibrīds (māte- Rozā kvarcs, tēvs- Gregs Visums), dodas piedzīvojumos ar saviem draugiem un palīdz Dārgakmeņiem aizsargāt pasauli no Mājzemes Dārgakmeņiem. Steven Universe sāka raidīt 2013. gada 24. novembrī, un ir Cartoon Network pirmā animācija, kuru radīja tikai sieviete. Seriāla tēmas ietver mīlestību un ģimeni. Pēc seriāla motīviem izdotas grāmatas, komiksi, videospēles un filma. Šim seriālam ir arī turpinājums Steven Universe Future, kurā Stīvens ir jau pusaudža vecumā, un pieredz dzīvi no ne-tik-dzīvespriecīga skatījuma.