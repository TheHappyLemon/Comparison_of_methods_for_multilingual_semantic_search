Cresa (horvātu: Cres) ir Horvātijai piederoša sala Adrijas jūrā. Izvietojusies Dalmācijas piekrastē, Kvarnera līcī, 4 km plats jūras šaurums rietumos to atdala no Istras pussalas, Kvarneriča šaurums austrumos — no Dalmācijas krasta, administratīvi ietilpst Piejūras-kalnu županijā. Salas reljefs kalnains, augstākais punkts ir Gorice (648 m vjl). Kopā ar Krkas salu tiek uzskatītas par lielākajām Adrijas jūras salām — to aprēķinātā platība ir identiska: 405,78 km². No Lošiņas salas dienvidos Cresu atdala mākslīgs kanāls, ko šķērso paceļamais tilts. Ar Krkas salu un Istras pussalu Cresu savieno prāmja satiksme. Populārs tūristu galamērķis.