iCarly ir ASV tīņu komēdijseriāls, kura autors ir Dens Šneiders. To pārraidīja Nickelodeon televīzijas kanālā, laikā no 2007. gada 8. septembra līdz 2012. gada 23. novembrim. Seriāls ir par pusaudzi Kārliju Šeju un viņas draugiem Semu Paketu un Frediju Bensonu, kas izveidojuši savu interneta šovu iCarly. Seriālam izdotas septiņas sezonas (kopumā 109 sērijas). Tas saņēmis vairākus apbalvojumus un nominācijas. Seriālā galvenās lomas attēlo Miranda Kosgrova, Dženeta Makerdija, Neitans Kress, Džerijs Treinors, Noā Manks. 2013. gadā izveidoja jaunu Nickelodeon seriālu ar nosaukumu Sam & Cat, kurā galvenajās lomās ir dalībnieki gan no iCarly, gan Victorious.