Riharts Vitshe (nīderlandiešu: Richard Witschge, dzimis 1969. gada 20. septembrī) ir bijušais Nīderlandes futbolists, spēlēja pussarga pozīcijā, bijis Nīderlandes futbola izlases dalībnieks. 18 gados sācis savu karjeru AFC Ajax komandā. Kopumā 11 sezonu laikā Eredivisie turnīrā viņš aizvadīja 226 mačus un guva 15 vārtus. Spēlējis arī Spānijas komandās FC Barcelona un Deportivo Alavés un Francijas komandā Bordeaux. Ar Barcelona komandu 1992. gadā ieguvis Eiropas kausu. Ar Nīderlandes futbola izlasi piedalījies 1990. gada FIFA Pasaules kausā un 1996. gada Eiropas čempionātā.