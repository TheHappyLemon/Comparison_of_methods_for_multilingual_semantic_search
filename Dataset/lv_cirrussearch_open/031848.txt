Maurīcijas pelēkā baltactiņa jeb Maurīcijas pelēkais briļļuputns (Zosterops mauritianus) ir dziedātājputnu suga, kas pieder baltactiņu dzimtai (Zosteropidae). Endēms Maurīcijai. Tai nav ģeogrāfisko variāciju. Lai arī suga sastopama visai bieži, ļoti maz ir zināms par tās dzīvesveidu. Reinjonas pelēkā baltactiņa (Zosterops borbonicus) agrāk tika klasificēta kā Maurīcijas pelēkās baltactiņas pasuga. Izdalītas kā atsevišķas sugas, abas tiek dēvētas arī par Maskarēnu baltactiņām.