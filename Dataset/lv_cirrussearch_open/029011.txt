Koordinātas: 50°05′13.23″N 14°25′15.30″E﻿ / ﻿50.0870083°N 14.4209167°E﻿ / 50.0870083; 14.4209167 Prāgas astronomiskais pulkstenis (čehu: Pražský orloj) ir viduslaiku astronomiskais pulkstenis Prāgā, Čehijā. Uzstādīts 1410. gadā, to izveidoja pulksteņmeistari Mikulāšs no Kadaņas un Jans Šindels. Trešais vecākais astronomiskais pulkstenis pasaulē un vecākais, kas darbojas arī mūsdienās. Pulkstenim ir trīs galvenās sastāvdaļas: astronomiskā pulksteņa ciparnīca, "Apustuļu procesija" un kalendārā ciparnīca ar medaljoniem. Katras stundas sākumā tiek iezvanīts zvans, parādās 12 apustuļu un citu tēlu figūras. Galvenajā ciparnīcā tiek attēlotas dažādas astronomiskās parādības, Saules un Mēness kustība.