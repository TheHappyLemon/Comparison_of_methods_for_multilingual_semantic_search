"Rītausma. 1. daļa" (angļu: The Twilight Saga: Breaking Dawn – Part 1) ir 2011. gada amerikāņu filma, kuras režisors ir Bils Koldons. Šī ir pirmā no divām filmām, kas ir balstītas uz Stefanijas Meieres romānu ar tādu pašu nosaukumu. Šī ir "Krēslas sāgas" ceturtā daļa un turpinājums 2010. gada filmai "Aptumsums". Galvenās lomas filmā attēlo Kristena Stjuarta, Roberts Patinsons un Teilors Lautners. Filmas pirmizrāde notika 2011. gada 18. novembrī (arī Latvijā). Nākamā filma "Rītausma. 2. daļa" iznāca 2012. gada 16. novembrī.