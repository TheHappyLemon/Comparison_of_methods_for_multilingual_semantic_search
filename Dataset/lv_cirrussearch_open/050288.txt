Ielu vingrošana (angļu: Street workout) ir sporta veids. Tas ir fizisks treniņš, sporta, vieglatlētikas un mākslas vingrošanas apvienojums. Galvenokārt tā notiek ārpus telpām, publiskās vietās, piemēram, parkos. Ar ielu vingrošanu var nodarboties gan bērni, gan pieaugušie. Ielu vingrošana satur gan dažādus trikus, gan arī spēka vingrinājumus. Latvijā notiek arī pasākumi, kas ar to ir saistīti, piemēram, Vislatvijas Spēka diena. Šis pasākums ir radies tieši Latvijā, un ar nosaukumu Pasaules pievilkšanās diena (World Pull Up Day) notiek jau 73 valstīs (2019). Ielu vingrošana radusies ASV. Ielu vingrošanai ir trīs veidu pasaules čempionāti: brīvā stila, izturība, spēka kategorijās. Ielu vingrošanai nav nepieciešams aprīkojums, tādēļ tā tiek saukta par ielu vingrošanu.