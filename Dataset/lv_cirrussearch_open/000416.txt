World of Warcraft (saīsinājumā WoW) ir Blizzard Entertainment izdota datorspēle. Tā ir ceturtā spēle Warcraft sērijā un viena no populārākajām daudzspēlētāju tiešsaistes spēlēm pasaulē. Tā ir MMORPG tipa spēle, kas norisinās slavenās reāllaika stratēģijas spēles Warcraft pasaulē. World of Warcraft darbība notiek Azerotas pasaulē, četrus gadus pēc Blizzard iepriekšējās spēles Warcraft III: The Frozen Throne notikumu beigām. Blizzard Entertainment paziņoja par videospēles izstrādes uzsākšanu 2001. gada 2. septembrī, svinot Warcraft desmitgadi. Pirmais papildinājums, The Burning Crusade, tika izlaists 2007. gada 16. janvārī. Otrais papildinājums, Wrath of the Lich King, 2008. gada 13. novembrī Par trešo papildinājumu — Cataclysm — tika paziņots 2009. gada BlizzCon. Ar vairāk kā 11,5 miljoniem ikmēnēša maksājošajiem spēlētājiem World of Warcraft ir vispopulārākā videospēle MMORPG žanrā. Tai pieder Ginesa pasaules rekords kā populārākajai MMORPG. 2008. gada aprīlī, World of Warcraft pārvaldīja apmēram 62 procentus no MMORPG (MMOG) tirgus.