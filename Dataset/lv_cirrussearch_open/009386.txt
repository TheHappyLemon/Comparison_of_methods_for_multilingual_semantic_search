Džefrijs Atkinss (angļu: Jeffrey Atkins; dzimis 1976. gada 29. februārī Ņujorkā, ASV), plašāk pazīstams kā Ja Rule, ir amerikāņu reperis, aktieris, dziesmu autors. Savus ierakstus viņš ir pārdevis vairāk nekā 40 miljonos kopiju visā pasaulē. Viņš uzsāka karjeru grupā Cash Money Click un 1999. gadā izdeva debijas studijas albumu Venni Vetti Vecci. Laikā no 2000. līdz 2004. gadam Ja Rule izdeva vairākus hitus, kas sasniedza ASV Billboard Hot 100 topa pirmo divdesmitnieku. Daži no tiem bija Between Me and You, I'm Real (Murder Remix), Always on Time, Mesmerize un Wonderful. 21. gadsimta sākumā viņš parakstīja līgumu ar ierakstu kompāniju The Inc. Records, kas iepriekš bija pazīstama kā Murder Inc.