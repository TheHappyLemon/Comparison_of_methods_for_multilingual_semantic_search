Paolo Čezāre Maldīni (itāļu: Paolo Cesare Maldini; dzimis 1968. gada 26. jūnijā Milānā) ir bijušais Itālijas futbolists, kurš visu savu karjeru 25 gadu garumā nospēlēja vienā klubā — AC Milan. Viņa tēvs ir Sezare Maldīni, bijušais AC Milan spēlētājs un kapteinis, kā arī veiksmīgs Itālijas U21 treneris. Paolo Maldīni ir spēlētājs, kurš aizvadījis visvairāk spēļu AC Milan un Serie A. Lielāko daļu savas karjeras viņš ir spēlējis kā malējais aizsargs, lai arī var spēlēt centra aizsarga pozīcijā. Itālijas izlasē viņš ir aizvadījis 126 spēles, gūstot 7 vārtus. Pēc spēļu skaita viņu apsteidz tikai Fābio Kanavāro. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē.