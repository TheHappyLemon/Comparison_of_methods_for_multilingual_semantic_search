Noumi Rapasa (zviedru: Noomi Rapace, dzimusi 1979. gada 28. decembrī) ir zviedru aktrise. Starptautisku atpazīstamību iemantojusi, attēlojot Līzbeti Salanderi zviedru filmās "Meitene ar pūķa tetovējumu" (Män som hatar kvinnor, 2009), "Meitene, kas spēlējās ar uguni" (Flickan som lekte med elden, 2009) un "Meitene, kas izpostīja sirseņu pūzni" (Luftslottet som sprängdes, 2009). Par šo lomu viņa saņēma zviedru Guldbagge balvu un Satellite Award balvu, kā arī tika nominēta BAFTA kino balvai, Emmy balvai un Eiropas Kino balvai. Vēlāk kļuvusi par pieprasītu aktrisi arī ASV. Piedalījusies arī tādās filmās kā "Šerloks Holmss: Ēnu spēle" (2011), "Prometejs" (2012), "Par vienu mazāk" (Dead Man Down, 2013), "Piliens" (2014), "Bērns Nr. 44" (2015), What Happened to Monday (2017), "Slepenā aģente" (2017), "Stokholma" (2018) un "Jērs" (2021).