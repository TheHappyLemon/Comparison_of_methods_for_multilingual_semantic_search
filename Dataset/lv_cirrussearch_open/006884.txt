Šis raksts ir par futbola klubu. Par sporta skolu skatīt rakstu Rēzeknes BJSS. Rēzeknes FA/BJSS ir Latvijas futbola klubs no Rēzeknes, kas pašlaik spēlē 1. līgā. Mājas spēles aizvada Sporta pārvaldes stadionā. Augstākā vieta izcīnīta 2014. gada sezonā, kad komanda ierindojās 2. vietā 1. līgā un ieguva iespēju pārspēlēs cīnīties par vietu Virslīgā ar Virslīgas 9. vietas ieguvēju FS METTA/Latvijas Universitāte. Vietu Virslīgā izcīnīt tomēr neizdevās, divu spēļu summā zaudējot ar 1:6 (0:1 un 1:5).