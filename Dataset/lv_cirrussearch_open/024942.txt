Kodolvasara ir hipotētisks Zemes globālā klimata stāvoklis, kas sekotu kodolziemai. Pēc šīs teorijas, palielinātos ūdens daudzums stratosfērā, kas novestu pie planētas virskārtas uzkaršanas. Kodolieroču detonācijas arī izmestu atmosfērā lielu daudzumu slāpekļa oksīdu, kas novestu pie pilnīgas ozona slāņa sairšanas, kā rezultātā Zeme nebūtu aizsargāta no Saules ultravioletā starojuma. Lielākā daļa uz Zemes pastāvošo dzīvības formu šādos apstākļos izdzīvot nespētu.