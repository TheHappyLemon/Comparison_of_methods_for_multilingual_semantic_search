Akts par ūniju (angļu: Act of Union) bija līgums, ar kuru Anglija un Skotija, kam kopš 1603. gada bija kopīgs monarhs, apvienojās vienotā Apvienotajā Karalistē. Jau iepriekš (1606, 1667, 1689) bija mēģinājumi apvienot Skotiju un Angliju vienotā valstī, tomēr neveiksmīgi. Apvienošanās aktu 1707. gada 16. janvārī ratificēja Skotijas parlaments, tā paša gada martā — Anglijas parlaments. Līgums stājās spēkā 1707. gada 1. maijā. Līdz ar līgumu tika izveidots viens parlaments, kas atradās Vestminsterē.