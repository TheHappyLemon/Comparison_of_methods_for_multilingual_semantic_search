Šanhajas Sadarbības organizācija (ŠSO) (ķīniešu: 上海合作组织, krievu: Шанхайская организация сотрудничества) ir politiska un ekonomiska Eirāzijas valstu starptautiska organizācija, kuru 2001. gadā Šanhajā izveidoja 1996. gadā dibinātā Šanhajas piecinieka valstis (Ķīnas Tautas Republika, Krievijas Federācija, Kazahstāna, Kirgizstāna, Tadžikistāna), piesaistot Uzbekistānu. Organizācijas deklarētais mērķis ir stiprināt stabilitāti un drošību dalībvalstu teritorijās, sadarboties zinātnes un kultūras jomās, cīnīties pret terorismu, separātismu un ekstrēmismu, kā arī narkotiku tirdzniecību. 2017. gadā organizācijā iestājās Indija un Pakistāna, bet 2022. gadā arī Irāna kļuva pastāvīgo dalībvalsti, parakstot ŠSO saistību memorandu.