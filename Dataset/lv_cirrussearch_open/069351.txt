Mamburao (filipīniešu: Bayan ng Mamburao, angļu: Municipality of Mamburao) ir municipalitāte Filipīnās, Mimaropas reģionā, Rietummindoro provinces administratīvais centrs un otra lielākā apdzīvotā vieta. Atrodas Mindoro salas ziemeļrietumos Dienvidķīnas jūras krastā Mamburao upes grīvā. Mamburao sākotnēji bijis moro jūrasbraucēju atbalsta centrs un cietoksnis Mindoro salā. Tā kļuva par vienu no pirmajām jaunatklātā arhipelāga pilsētām, ko spāņiem 16. gadsimtā nācās iekarot. Kaujas ar moro bija ilgstošas un postošas, kā rezultātā depopulēta tika visa Mindoro sala; iedzīvotāji tajā sāka atjaunoties tikai 18.—19. gadsimtā, galvenokārt no Lusonas. Pēc Rietummindoro provinces izveidošanas 1950. gadā Mamburao tika nozīmēta par tās administratīvo centru.