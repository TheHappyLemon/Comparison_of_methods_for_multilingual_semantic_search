Sodoma (ivritā: סְדוֹם, Sədom, grieķu: Σόδομα) un Gomora (arī Amora; ivritā: עֲמוֹרָה, ʿAmora, grieķu: Γόμορρα) ir divas pilsētas, kas minētas Radīšanas grāmatā, ebreju Bībelē, Jaunajā Derībā. Saskaņā ar Toru abām pilsētām to iedzīvotāju izlaidības dēļ tika uzsūtīta uguns no debesīm, pilsētas tika pārvērstas pelnos. Vecajā Derībā tiek skaidrots, ka pilsētas atrodas Nāves jūras krastā. No Sodomas pilsētas nosaukuma radies sodomijas jēdziens. Sodoma un Gomora tiek izmantota kā metafora homoseksualitātei. Mūsdienās abu pilsētu eksistence nav ne pierādīta, ne noliegta. Ja Sodoma un Gomora patiešām ir eksistējušas, tās, iespējams, ir iznīcinājusi dabas katastrofa. Par dabas katastrofu Nāves jūras apkaimē ir vēstījuši arī Jozefs Flāvijs, Tacits un Strabons.