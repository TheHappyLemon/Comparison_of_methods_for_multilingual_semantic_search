Igaunija piedalījās 2016. gada vasaras olimpiskajās spēlēs, kas notika Riodežaneiro, Brazīlijā no 2016. gada 5. līdz 21. augustam. Igaunijai šīs bija 12. vasaras olimpiskās spēles kopš neatkarības iegūšanas 1918. gadā un 7. vasaras olimpiskās spēles kopš Padomju Savienības sabrukuma. Igaunijas olimpiskās komandas sastāvā 2016. gada vasaras olimpiskajās spēlēs bija 45 sportisti (29 vīrieši un 17 sievietes), kuri startēja 13 olimpiskajos sporta veidos. Šī bija otrā lielākā Igaunijas olimpiskā komanda, kas piedalījusies vasaras olimpiskajās spēlēs. Pēc astoņu gadu pārtraukuma Igaunija bija atkal pārstāvēta svarcelšanā, tenisā un triatlonā. Visvairāk sportistu, 18 sportisti, bija pārstāvēti vieglatlētikā. Igaunijas komandas sastāvā bija 15 sportisti, kuri startējuši iepriekšējās olimpiskajās spēlēs. Paukotājam Nikolajam Novosjolovam šīs bija cetrutās vasaras olimpiskās spēles. 2016. gada vasaras olimpiskajās spēlēs Igaunija izcīnīja vienu bronzas medaļu, kas bija sliktākais rādītājs kopš 1996. gada Atlantas spēlēm. Šo bronzas medaļu izcīnīja airēšanas četrinieks. Igaunijas karognesējs atklāšanas ceremonijā bija burātājs Karls-Martins Rammo, savukārt noslēguma ceremonijā svarcēlājs Marts Seims.