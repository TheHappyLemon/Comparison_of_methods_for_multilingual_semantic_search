2014. gada Eirovīzijas dziesmu konkurss (angļu: Eurovision Song Contest 2014; franču: Concours Eurovision de la chanson 2014) bija 59. ikgadējais Eirovīzijas dziesmu konkurss. Tas notika B&W Hallerne arēnā, Kopenhāgenā, Dānijā, kas konkursu rīko pēc Emmelijas de Forestas uzvaras 2013. gadā ar dziesmu Only Teardrops. 2014. gada konkursu vada Līse Renne, Nikolajs Kopels un Johans Filips Asbeks. Šī ir trešā reize Eirovīzijas vēsturē, kad konkurss notiek Dānijā (pēdējo reizi 2001. gadā). Konkursa pusfināli notiek 2014. gada 6. un 8. maijā, savukārt fināls — 10. maijā. Konkursā uzvarēja Austrijas pārstāve Končita Vursta, kas izpildīja dziesmu Rise Like a Phoenix. Konkursā dalību bija apstiprinājušas 37 valstis. Latviju pārstāvēja grupa "Aarzemnieki" ar dziesmu Cake to Bake, kas nekvalificējās finālam.