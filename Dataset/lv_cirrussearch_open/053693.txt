Tohāru valodas ir miris indoeiropiešu valodu saimes atzars. Tarimas ieplakas oāzēs ir atrasti dažādi rakstītie avoti tohāru valodās, kas tapuši laika posmā no 5. līdz 8. gadsimtam. Par valodu saimes izmiršanas laiku tiek uzskatīts 9. gadsimts. Tohāru valodu saime sīkāk dalījās tohāru A valodā (turfaniešu, karašariešu jeb austrumtohāru valoda), tohāru B valodā (kučiešu jeb rietumtohāru valoda) un tohāru C valodā.