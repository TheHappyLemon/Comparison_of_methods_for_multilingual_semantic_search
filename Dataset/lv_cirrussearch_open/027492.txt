Vavra (franču: Wavre, nīderlandiešu: Waver, vācu: Wavre) ir pilsēta Beļģijas centrālajā daļā, Valonijas reģionā. Valoņu Brabantes administratīvais centrs un lielākā pilsēta. Atrodas 33 kilometrus uz dienvidiem no Beļģijas galvaspilsētas Briseles un 67 kilometru attālumā no Beļģijas otrās lielākās pilsētas Antverpenes pie Dilas upes. Pilsētas kopējā platība ir 41,8 km², pēc 2013. gada datiem pilsētā dzīvo 33 231 iedzīvotāji. Tā ir sešdesmitā lielākā pilsēta Beļģijā. Lielākā daļa no pilsētas iedzīvotājiem runā franču valodā. Pilsētas teritorijā atrodas lielākais Beļģijas atrakcijas parks Walibi. Parks ir nosaukts kā viens no labākajiem šāda veida atrakcijas parkiem Eiropā, kuru katru gadu apmeklē vairāk kā viens miljons iedzīvotāji.