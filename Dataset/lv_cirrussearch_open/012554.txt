Jouhanna Sīgurdardoudira (islandiešu: Jóhanna Sigurðardóttir, izrunā: [jo͡uːhanːa ˈsɪːɣʏrðarto͡uhtɪr]; dzimusi 1942. gada 4. oktobrī) ir īslandiešu politiķe, no 2009. līdz 2013. gadam bija Islandes premjerministre. Dzimusi Reikjavīkā. Pēc Islandes komercskolas absolvēšanas strādājusi lidsabiedrībā. Sīgurdardoudira bija aktīva arodbiedrību darbiniece. 1978. gadā pirmo reizi ievēlēta Altingā (Islandes parlamentā), kur turpmāk ievēlēta visos nākamajos sasaukumos. Divreiz (1987 — 1994 un 2007 — 2009) strādājusi valdībā kā labklājības ministre. 2009. gadā kļuvusi par Islandes premjerministri. Viņa ir pirmā sieviete premjerministre Islandes vēsturē un pirmā pasaulē zināmā atklātā homoseksuāliste valdības vadītāja.