Salmenes (latīņu: Helichrysum) ir augu ģints kurvjziežu dzimtā, kas savvaļā sastopama Āfrikā (Dienvidāfrikā ir 244 sugas), Madagaskarā, Austrālijā un Eirāzijā. Augi var būt viengadīgi vai daudzgadīgi lakstaugi vai krūmi, kas var sasniegt 60–90 cm augstumu. To lapas ir iegarenas līdz lancetiskas, ziedi var būt dažādās krāsās, atskaitot zilu. Ģints tipiskā suga ir Helichrysum orientale.