Aldairs Nasimentu duš Santušs (portugāļu: Aldair Nascimento dos Santos, dzimis 1965. gada 30. novembrī) ir bijušais Brazīlijas futbolists, spēlēja centra aizsarga pozīcijā, bijis Brazīlijas futbola izlases dalībnieks. Lielāko daļu karjeras Aldairs pavadīja Itālijas klubā AS Roma, 13 gadu laikā izcīnot Serie A titulu, Coppa Italia un Supercoppa Italiana. Bijis arī Roma komandas kapteinis. Brazīlijas futbola izlases sastāva uzvarējis 1994. gada FIFA Pasaules kausā, kā arī 1989. un 1997. gada Copa América. Piedalījies arī 1990. un 1998. gada FIFA Pasaules kausā, un 1996. gada vasaras olimpiskajās spēlēs.