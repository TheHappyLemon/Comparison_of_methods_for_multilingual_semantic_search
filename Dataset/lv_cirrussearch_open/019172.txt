"Enciklopēdija jeb Zinātņu, mākslu un amatu skaidrojošā vārdnīca" (franču: Encyclopédie, ou dictionnaire raisonné des sciences, des arts et des métiers) ir vispārēja satura enciklopēdija, kas tika izdota Francijā laikā no 1751. līdz 1772. gadam. Enciklopēdijas redaktors bija Denī Didro un līdz 1759. gadam rediģējis kopā ar Žanu Leronu Dalambēru. Lielu daļu ierakstu autori nav zināmi, taču lielāko ieguldījumu grāmatas tapšanā sniedza Luijs Žakūrs (17 288 raksti), kā arī pats Didro (5394). Enciklopēdijā ir 17 sējumi rakstu, 11 sējumi ar ilustrācijām, 18 tūkstoši lapu ar tekstu, 75 tūkstoši ierakstu.