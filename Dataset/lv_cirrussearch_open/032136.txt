Denjels Andrē Staridžs (angļu: Daniel Andre Sturridge; dzimis 1989. gada 1. septembrī) ir angļu futbolists, spēlē uzbrucēja pozīcijā, Anglijas futbola izlases dalībnieks. Visu profesionāļa karjeras sākumu aizvadījis dažādos Premjerlīgas klubos: Manchester City, Chelsea, Bolton Wanderers un Liverpool. Lielākos panākumus guvis kluba Chelsea sastāvā — izcīnījis Premjerlīgas, UEFA Čempionu līgas čempiontitulu. 2013.—2014. gada Premjerlīgas sezonā iekļauts sezonas simboliskajā izlasē. 2019. gadā Staridžam beidzās līgums ar Liverpool un viņš pievienojās Trabzonspor. Anglijas izlases sastāvā spēlējis 2014. gada FIFA Pasaules kausā, 2016. gada Eiropas čempionātā, Lielbritānijas izlases sastāvā — 2012. gada vasaras olimpiskajās spēlēs.