Nīderlandes Antiļas (nīderlandiešu: Nederlandse Antillen, papjamento: Antias Hulandes, angļu: Netherlands Antilles) bija ar Nīderlandes Karalisti asociēta valsts Karību jūras austrumos un dienvidaustrumos. Sastāvēja no divām salu grupām: Kirasao un Bonaire Aizvēja salās Venecuēlas piekrastē un Sintēstatiusa, Saba un Sintmārtena Vējpuses salu ziemeļos. 2010. gadā valsts sadalījās, Kirasao un Sintmārtena kļuva par valstīm Nīderlandes Karalistes sastāvā, bet pārējās salas pievienojās Nīderlandei kā īpašas pašvaldības.