Tomass Lunds Helvegs (dāņu: Thomas Lund Helveg, dzimis 1971. gada 24. jūnijā) ir Dānijas futbola treneris un bijušais futbolists, spēlēja labās malas aizsarga pozīcijā. Savu karjeru Helvegs iesāka Dānijas klubā Odense Boldklub, ar ko viņš 1989. gadā uzvarēja Dānijas Superlīgā. Vēlāk spēlējis Itālijas klubos Udinese, AC Milan un Internazionale. Ar Milan komandu 1999. gadā uzvarējis Itālijas A sērijā un 2003. gadā UEFA Čempionu līgā. 2004. gadā pievienojies Anglijas klubam Norwich City. Pēc vienas sezonas Anglijā, viņš pārcēlās uz Vācijas Bundeslīgas komandu Borussia Monchengladbach, kur viņš nospēlēja divas sezonas. Savu karjeru noslēdzis Odense Boldklub. Dānijas futbola izlases sastāvā piedalījies 1998. un 2002. gada FIFA Pasaules kausā, kā arī 1996., 2000. un 2004. gada Eiropas čempionātā.