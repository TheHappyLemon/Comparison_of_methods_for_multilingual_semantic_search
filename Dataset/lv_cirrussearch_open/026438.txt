Panamax un New Panamax ir termini, kurus izmanto izmēru ierobežošanai kuģiem, kuri ceļo caur Panamas kanālu, šos ierobežojumus un prasības publicē organizācija Autoridad del Canal de Panamá (ACP). Šīs prasības apraksta tādus tematus kā galējie sausās sezonas ierobežojumi, dzinējspēku, saziņu un detalizētu kuģu konstrukciju. Atļauto izmēru ierobežo pieejamo slūžu kameru garums un platums, ūdens dziļums kanālā un kopš tā uzbūvēšanas arī Puente de las Américas tilta augstums. Šie izmēri nosaka skaidrus Panamas kanāla kuģošanai izmantojamo kuģu parametrus un ir ietekmējuši jaunu kravas, pasažieru un kara kuģu projektēšanu. Panamax specifikācijas ir bijušas spēkā kopš kanāla atklāšanas 1914. gadā. Kuģi, kuri neatbilst Panamax izmēriem, tiek saukti par post-Panamax. 2009. gadā ACP publicēja New Panamax standartu, kurš būs spēkā līdz ar trešā slūžu komplekta atklāšanu, kuras būs lielākas par esošajā divām. Palielinātā maksimālā atļautā izmēra kuģu izplatība ir aktuāla problēma, jo Panamax izmēra kuģis prasa precīzu kuģa vadību slūžās, kā rezultātā slūžās pavadītais laiks palielinās un šie kuģi ir jālaiž cauri dienasgaismā. Tā kā lielākie kuģi ceļojot pretējos virzienos nevar droši izmainīties Kulebras kanālā, tad šajā daļā tas šiem kuģiem darbojas kā pārmaiņu vienvirziena ceļš.