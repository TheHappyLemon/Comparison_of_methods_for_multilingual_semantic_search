Nokia 1011 bija Somijas uzņēmuma Nokia GSM pirmais masu produkcijas mobilais telefons. Tas izlaists 1992. gada 10. novembrī. Telefons tika tirgots arī ar nosaukumu Mobira Cityman 2000. Telefona ārējais izskats bija bāzēts uz analogo modeli Nokia 101. Nokia 1011 bija ārēja izvelkama antena, tam bija monohroms displejs, kurā varēja parādīt divas teksta rindas. Aparāta izmēri bija 195 x 60 x 45 mm un masa 495 g. Telefonā varēja saņemt īsziņas. Nokia 1011 tika izlaists līdz 1994. gadam, kad to nomainīja Nokia 2110 .