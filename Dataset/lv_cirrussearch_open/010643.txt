Dace Lina (dzimusi 1981. gada 1. decembrī Bauskā) ir latviešu vieglatlēte, startē garo distanču skriešanā. Viņa izpildīja 2012. gada vasaras olimpisko spēļu kvalifikācijas B normatīvu maratonā. Olimpiskajās spēlēs sportiste ar 2:47:47 stundās veiktu maratonu ierindojās 98. vietā. 2011. gada oktobra beigās Frankfurtes maratonu viņa veica 2.40:08 stundās (tika ieņemta 24. vieta), kas bija sportistes jauns personiskais rekords. Vēl viņa ir guvusi uzvaru 2010. gada Valmieras maratonā (2.50:15).