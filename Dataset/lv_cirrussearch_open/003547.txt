Gran Turismo ir kopš 1997. gada iznākošu Sony videospēļu konsolēm (Playstation, Playstation 2, Playstation 3 un PSP) paredzētu autosimulācijas sacīkšu videospēļu sērija. Gran Turismo sēriju izstrādā Polyphony Digital ar tās producentu Kazunori Jamauči vadībā. Šī spēļu sērija ir piesaistījusi un piesaista spēlētājus ar grafikas, braukšanas modeļa kvalitāti un licencēto automašīnu modeļu klāstu. 2023. gada augustā tika izlaista filma "Gran Turismo. No spēles līdz trasei" (režisors Nīls Blomkamps) par datorspēļu sēriju un sacīkšu braucēja Jana Mardenborova karjeras pirmsākumiem.