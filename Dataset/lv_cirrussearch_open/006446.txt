Šons Dveins Merions (angļu: Shawn Dwayne Marion; dzimis 1978. gada 7. maijā Vokeganā, Ilinoisas štatā, ASV) ir bijušais amerikāņu basketbolists, spēlēja vieglā uzbrucēja un spēka uzbrucēja pozīcijās, bijušais ASV basketbola izlases dalībnieks. Pašlaik (2014) pārstāv NBA klubu Klīvlendas "Cavaliers". 1999. gada NBA draftā viņu Fīniksas "Suns" izraudzījās ar kopējo 9. kārtas numuru. Pēc pirmajā divās sezonās NBA līgā uzrādītā labā snieguma, viņš tika iekļauts 2003. gada NBA Visu zvaigžņu spēles sastāvā. 2005.—2006. gada NBA sezonā viņš ierindojās pirmajā divdesmitniekā rezultatīvāko, visvairāk atlēkušo bumbu savākušo, pārtverto bumbu savākušo, bloķēto metienu veikušo, nospēlēto minūšu un metienu no spēles precizitātē. Tāpat šajā sezonā viņš pirmo reizi tika iekļauts līgas simboliskajā trešajā izlasē. 2008. gadā viņš pārgāja uz Maiami "Heat", taču pēc gada viņš tika aizmainīts uz vienīgo Kanādas komandu līgā Toronto "Raptors" un pēc pusgada viņš parakstīja līgumu ar Dalasas "Mavericks". Klubā aizvadīja piecas sezonas, tika izcīnīts arī līgas čempiontituls. 2014. gada septembrī Merions pievienojās Klīvlendas "Cavaliers". ASV izlases sastāvā spēlējis 2001. gada Labas gribas spēlēs, kur tika izcīnīta uzvara. 2002. gada Pasaules čempionātā ASV izlase ar Š. Merionu sastāvā izcīnīja 6. vietu un 2004. gada Olimpiskajās spēlēs tā izcīnīja bronzas medaļu.