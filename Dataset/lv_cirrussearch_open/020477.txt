Kadiķi jeb paegļi (Juniperus) ir ciprešu dzimtas ģints skujkoki. Speciālistu vidū nav vienprātības par sugu skaitu, kas ietilpst šajā ģintī, jo dažas sugas tiek izdalītas atsevišķi, kamēr citi uzskata, ka tās ir kādas sugas pasuga. Dažādos avotos ir norādītas no 52 līdz 67 sugām. Kadiķi ir izplatīti Ziemeļu puslodē — Eirāzijā un Āfrikā līdz tropiskajiem mežiem, kā arī Centrālamerikas kalnainajos apvidos. Latvijā savvaļā ir sastopama tikai viena kadiķu ģints suga — parastais kadiķis.