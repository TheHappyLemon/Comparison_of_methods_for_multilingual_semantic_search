"Elfs" (angļu: Elf) ir 2003. gada Ziemassvētku komēdija, kuras režisors ir Džons Favro. Galvenās lomas filmā atveido Vills Ferels, Džeimss Kāns, Zoja Dešanela, Mērija Stīnbērdžena, Daniels Tejs, Bobs Ņūhārts un Eds Ezners. Filmas pirmizrāde notika 2003. gada 7. novembrī. Badijs ir cilvēks, kuru adoptēja un uzaudzināja Ziemassvētku vecīša elfi, kā rezultātā Badijs domā, ka arī viņš ir elfs. Kādu dienu viņš uzzina, ka patiesībā ir piedzimis cilvēkiem, un dodas meklēt savu īsto tēvu.