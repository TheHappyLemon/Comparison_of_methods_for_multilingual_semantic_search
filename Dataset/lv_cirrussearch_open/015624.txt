Džons Kristofers Stīvenss (angļu: John Christopher Stevens; dzimis 1960. gada 18. aprīlī, miris 2012. gada 11. septembrī) bija amerikāņu diplomāts un advokāts. Laikā no 2012. gada jūnijam līdz tā paša gada septembrim viņš bija ASV vēstnieks Lībijā. Ticis nogalināts uzbrukuma laikā ASV konsulātam Bengāzī, Lībijā, 2012. gada 11. septembrī. Izglītību ieguvis Kalifornijas Universitātē Bērkli, University of California, Hastings College of the Law un National War College. Bijis starptautiskās tirdzniecības advokāts Vašingtonā. 2012. gada septembrī viņu nogalināja protestētāji uzbrukumā ASV konsulātam. Protestus izraisīja filma "Musulmaņu nevainība" (Innocence of Muslims). K. Stīvenss kļuva par pirmo amata pildīšanas laikā uzbrukumā nogalināto ASV vēstnieku kopš 1979. gada.