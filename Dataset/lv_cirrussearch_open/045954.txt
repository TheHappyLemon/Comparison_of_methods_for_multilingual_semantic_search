Vīmsi pagasts (igauņu: Viimsi vald) ir viena no 16 Igaunijas Harju apriņķa pašvaldībām tā Tallinas ziemeļaustrumu pievārtē. Pagastā ietilpst 2 lielciemi (Hābnēme, Vīmsi) un 20 ciemi. Aizņem Vīmsi pussalu, tāpēc tā no trijām pusēm robežojas ar Somu līci. Dienvidaustrumos tas robežojas ar Mārdu pilsētu, dienvidos šaurā joslā ar Jēlehtmes pagastu, bet dienvidrietumos — ar Tallinu. Pagastā ietilpst arī 8 salas Somu līcī, tostarp Naisāre, Prangli, Aksi un Keri.