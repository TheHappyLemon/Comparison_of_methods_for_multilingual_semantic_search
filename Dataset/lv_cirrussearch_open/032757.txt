2018. gada Eirovīzijas dziesmu konkurss (angļu: Eurovision Song Contest 2018; franču: Concours Eurovision de la chanson 2018) bija 63. ikgadējais Eirovīzijas dziesmu konkurss. Pirmo reizi Eirovīzijas vēsturē tas notika Portugāles galvaspilsētā Lisabonā, kas konkursu rīkoja pēc Salvadora Sobrala uzvaras 2017. gada konkursā Kijivā ar dziesmu Amar pelos dois. Trīs šovus vadīja Katarina Furtado, Daniela Rua, Filomena Kautela un Silvija Alberto. Konkursā piedalījās rekordaugsts dalībvalstu skaits — 43 valstis (arī 2008. un 2011. gada konkursos). Krievija atgriezās konkursā pēc pārtraukuma iepriekšējā gada konkursā. Pirmo reizi kopš 2011. gada konkursa neviena valsts nebija izstājusies no tā. Pusfināli notika 2018. gada 8. maijā un 10. maijā, savukārt fināls — 12. maijā. Konkursā uzvarēja Netta ar dziesmu Toy no Izraēlas.