Montserrata (angļu: Montserrat) ir sala Karību reģionā un Britu aizjūras teritorija. Tā ir 16 km gara un 11 km plata ar 40 km garu krasta līniju. Salā ir vairāki aktīvi vulkāni. 1997. gadā, notiekot Sufriēra vulkāna izvirdumam austrumos no Plimutas, galvaspilsēta tika nopostīta. Pašreizējā de facto galvaspilsēta ir Breidisa. Montserratā dzīvo vairāk nekā 5000 iedzīvotāju (2012). To apskalo Karību jūra un Atlantijas okeāns.