Andrea Pirlo (itāļu: Andrea Pirlo; dzimis 1979. gada 19. maijā) ir itāļu futbola treneris un bijušais futbolists, spēlēja pussarga pozīcijā, bija Itālijas futbola izlases dalībnieks. Kopš 2023. gada Pirlo ir Itālijas B sērijas komandas Dženovas "Sampdoria" galvenais treneris. Gandrīz visu profesionāļa karjeru aizvadījis Itālijas klubos, lielāko karjeras daļu pārstāvējis Milan klubu. Kopumā profesionāļa karjeras laikā ir četras reizes kļuvis par Itālijas čempionu, divas reizes Milan sastāvā uzvarēja UEFA Čempionu līgā. Karjeru noslēdza ASV klubā New York City FC. Izlasi pārstāvējis divās olimpiskajās spēlēs (2000, 2004), divos Pasaules kausos (2006, 2010; 2006. gadā izcīnījis uzvaru), kā arī trijos Eiropas čempionātos (2004, 2008, 2012). 2020. gada 30. jūlijā tika apstiprināts par Turīnas "Juventus" U23 komandas, kas spēlē C sērijā, galveno treneri. Tikai deviņas dienas vēlāk pēc Maurīcio Sarri atlaišanas kļuva par Juventus pirmās komandas galveno treneri.