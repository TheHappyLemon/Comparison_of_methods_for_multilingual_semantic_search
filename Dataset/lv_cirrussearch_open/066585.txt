Bitlisas vilājets (turku: Vilâyet-i Bitlis) bija viens no sešiem "armēņu" vilājetiem Osmaņu impērijā. Pārtrauca pastāvēt 1923. gadā Turcijas Republikas reformu rezultātā. Zaudējums Pirmajā pasaules karā izraisīja kurdu neatkarības kustības izvēršanos. Turcijas cīņa pret kurdiem aptvēra arī Bitlisas vilājetu. Tomēr turku valdībai izdevās to noturēt. Saskaņā ar 1885. gada pirmās Osmaņu tautas skaitīšanas rezultātiem (publicēti 1908. gadā) provincē dzīvoja 388 625 cilvēki. Galvenās tautas bija armēņi (47,1 %) un kurdi (33,8 %), dzīvoja arī turki, asīrieši un haldei.