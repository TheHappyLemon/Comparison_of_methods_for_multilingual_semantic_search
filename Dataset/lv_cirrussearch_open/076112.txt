Janvāris Februāris Marts Aprīlis Maijs Jūnijs Jūlijs Augusts Septembris Oktobris Novembris Decembris Decembris (latīņu: December) pēc Gregora kalendāra ir gada divpadsmitais mēnesis. Decembrī ir 31 diena. Decembris ir ziemas pirmais un gada pēdējais mēnesis. Decembrī ir ziemas saulgrieži, kad diena ir visīsākā un nakts visgarākā. Vārds decembris nāk no latīņu valodas vārda decem (desmit), jo līdz pat 8. gadsimtam p.m.ē. decembris romiešu kalendārā bija desmitais mēnesis. Latviešu mēneša senais nosaukums ir vilku mēnesis, savukārt lietuviešu senie nosaukumi ir sausis vai Kalėdų mėnuo, bet mūsdienās — gruodis. Astroloģijā, decembris sākas, kad Saule ieiet Strēlnieka zvaigznājā, un beidzas, kad tā ieiet Mežāža zvaigznājā.