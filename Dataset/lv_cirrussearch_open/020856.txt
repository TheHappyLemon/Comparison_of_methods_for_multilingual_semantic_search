The Wall Street Journal ir laikraksts angļu valodā, kas iznāk kopš 1889. gada. Laikraksta vadība atrodas Ņujorkā, ASV. Tas ir lielākais laikraksts ASV pēc pārdotajiem eksemplāriem. Vidēji darba dienās The Wall Street Journal metiens pārsniedz 2,378 miljonus eksemplārus, nedēļas nogalēs — 2,406 miljonus. Tā lielākais konkurents biznesa laikrakstu sektorā ir Londonā bāzētais Financial Times. Laikraksts pieder News Corp. The Wall Street Journal ir saņēmis 34 Pulicera balvas. Laikrakstā lielākā daļa rakstu ir par ASV ekonomiku un starptautisko biznesu. Laikraksta nosaukums ir atvasinājums no Volstrītas (Wall Street), kas ir Ņujorkas finanšu rajona centrs.