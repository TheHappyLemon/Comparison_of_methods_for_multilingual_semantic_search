Dienvidsavo (somu: Etelä-Savo, zviedru: Södra Savolax) ir viens no Somijas reģioniem valsts dienvidaustrumos, vēsturiskā Savonijas novada dienviddaļa. Robežojas dienvidos ar Dienvidkarēliju un Kimenlākso, rietumos — ar Peijethemi un Vidussomiju, ziemeļos — ar Ziemeļsavo, bet austrumos — ar Ziemeļkarēliju. Reģionā 12 pašvaldības, no kurām 3 ir pilsētas — Mikeli (52 121 iedzīvotāji; administratīvais centrs), Savonlinna (32 551) un Pieksemeki (17 245).