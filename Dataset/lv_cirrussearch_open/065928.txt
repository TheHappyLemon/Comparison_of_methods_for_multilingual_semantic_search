Bjarezinas biosfēras rezervāts (baltkrievu: Бярэзінскі біясферны запаведнік) ir 1925. gadā izveidots dabas rezervāts Baltkrievijas centrālajā daļā, ap Bjarezinas upi. Rezervāts dibināts 1925. gadā un bija viens no pirmajiem PSRS. Iesākumā tas tika radīts bebru aizsardzībai. Rezervāts tika ievērojami izpostīts Otrā pasaules kara laikā un 1951. gadā tika nolemts to likvidēt. Tas atkal tika atjaunots 1958. gadā, bet 1979. gadā tas kļuva par biosfēras rezervātu. Bjarezinas biosfēras rezervāts 2010. gadā iekļauts Rāmsaras konvencijas aizsargājamo vietu sarakstā. 89% teritorijas klāj dažādi meži. 43 000 ha no teritorijas aizņem purvi. Cauri rezervātam apmēram 110 kilometru garumā tek Bjarezinas upe. Šeit atrodas arī mākslīgu kanālu sistēma.