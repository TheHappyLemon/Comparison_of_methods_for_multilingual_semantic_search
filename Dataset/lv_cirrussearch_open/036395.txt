Holivudas un Hailendas centrs (angļu: Hollywood & Highland Center) ir tirdzniecības centrs un izklaides komplekss Holivudā, Losandželosā. Centrā 36 000 m2 aizņem Ķīniešu teātris TCL un Dolby teātris (iepriekš zināms kā Kodak teātris), Amerikas Kinoakadēmijas balvas pasniegšanas vieta. Pirms tirdzniecības un izklaides centra uzbūvēšanas, šajā vietā atradās viesnīca Hollywood Hotel. Gar centru ved Holivudas Slavas aleja, kas ir visapmeklētākā vieta Losandželosā. Pretī centram pāri Holivudas bulvārim atrodas teātris El Capitan, ziemeļos redzami Holivudas kalni un Holivudas zīme, rietumos Santamonikas kalni un austrumos Losandželosas centrs. Kompleksa centrā atrodas masīvs trīsstāvu pagalms, kas veidots iedvesmojoties no Deivida Vorka Grifita filmas "Neiecietība" Babilonijas ainas. Tirdzniecības centrā ir vairāk kā 70 veikali un 25 restorāni, kā arī boulinga zāle, vairākzāļu kinoteātris un naktsklubs.