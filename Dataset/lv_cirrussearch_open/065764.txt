Hosē Marija Gutjerress Ernandess (spāņu: José María Gutiérrez Hernández, dzimis 1976. gada 31. oktobrī), pazīstams kā Guti (Guti), ir spāņu futbola treneris un bijušais futbolists. Spēlējis pussarga pozīcijā, pārstāvējis Spānijas futbola izlasi. Gandrīz visu savu spēlētāja karjeru pavadījis La Liga komandā Real Madrid, kopumā piedaloties 542 oficiālos mačos. Palīdzējis komandai izcīnīt 15 trofejas, tai skaitā piecus La Liga čempionu titulus un trīs UEFA Čempionu līgas kausus. Savas karjeras noslēguma spēlējis Turcijas komandā Beşiktaş. Spānijas futbola izlasi pārstāvējis no 1999. līdz 2005. gadam, kopumā piedaloties 13 mačos.