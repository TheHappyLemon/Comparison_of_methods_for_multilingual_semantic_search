Kopenhāgenas lidosta jeb Kastrupas lidosta (dāņu: Københavns Lufthavn, Kastrup) ir starptautiska lidosta uz dienvidaustrumiem no Dānijas galvaspilsētas Kopenhāgenas centra, netālu no Ēresunda tilta. Tā ir pēc pasažieru skaita lielākā lidosta Skandināvijā un viena no vecākajām starptautiskajām lidostām Eiropā (tā atklāta 1925. gadā). Kopenhāgenas lidosta ir lidsabiedrību Scandinavian Airlines un Sunclass Airlines bāzes lidosta. Lidostā regulārus pasažieru aviopārvadājumus 2019. gadā nodrošināja aviosabiedrības Aegean Airlines, Aeroflot, Air Canada, Air China, Air France, Air Greenland, Air Serbia, Air Transat, airBaltic, Alsie Express, Atlantic Airways, Austrian Airlines, Blue Air, British Airways, Brussels Airlines, Corendon Airlines, Croatia Airlines, Czech Airlines, DAT, easyJet, Egyptair, Emirates, Eurowings, Finnair, FlyErbil, Iberia Express, Icelandair, Iraqi Airways, KLM, LOT Polish Airlines, Lufthansa, Luxair, Middle East Airlines, Norwegian Air Shuttle, Novair, Nouvelair, Pegasus Airlines, Qatar Airways, Royal Jordanian, Ryanair, Scandinavian Airlines, Sichuan Airlines, Singapore Airlines, Sunclass Airlines, SunExpress, Swiss International Air Lines, TAP Air Portugal, Thai Airways, Transavia, TUI Airways, TUI fly Nordic, Turkish Airlines, Ukraine International Airlines, Vueling, Widerøe, Wizz Air. Visu gadu notiek lidojumi uz 44 valstīm (tās ir AAE, ASV, Austrija, Beļģija, Bulgārija, Čehija, Dānija, Ēģipte, Francija, Grieķija, Horvātija, Igaunija, Irāka, Islande, Itālija, Īrija, Japāna, Jordānija, Kanāda, Katara, Kipra, Krievija, Ķīna, Latvija, Libāna, Lielbritānija, Lietuva, Luksemburga, Nīderlande, Norvēģija, Polija, Portugāle, Rumānija, Serbija, Singapūra, Somija, Spānija, Šveice, Taizeme, Turcija, Ukraina, Vācija, Ziemeļmaķedonija, Zviedrija), bet sezonāli - arī uz Kosovu, Maltu, Melnkalni, Tunisiju.