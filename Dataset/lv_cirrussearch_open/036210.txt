Voss ir zīmols pudelēs iepildītam ūdenim no Vatneštrēmas ciemata Norvēģijā. Ūdens pildīšanas vieta atrodas 400 km no Vosa apgabala, kuram par godu nosaukts zīmols. Ūdens ir pieejams gan gāzētā, gan negāzētā veidā. Zīmola galvenā mītne atrodas Oslo un Ņujorkā. 2007. gadā Women's Health žurnāls apzīmēja Voss kā vienu no labākajiem pudelēs pildītajiem ūdeņiem. Vēlāk Somijas raidorganizācija Yle sponsorēja eksperimentus, kuros salīdzināja Voss ar citiem Skandināvijā pieejamiem ūdeņiem. Tajos trīs vīna eksperti ar aizsietām acīm novērtēja Voss viszemāk no sešiem pārbaudītajiem ūdeņiem, no kuriem viens bija Helsinku krāna ūdens. 2010. gada oktobrī Norvēģijas kanāls TV 2 ziņoja, ka Voss tiek iegūts no tā paša avota kā ciema krāna ūdens un, pretēji Voss mārketingam, tas nav artēzisks. Zīmola cilindriskās stikla pudeles dizainu veidoja Neil Kraft. Voss apgalvo, ka tās ražošanas process ir pilnībā oglekļneitrāls. Dažās valstīs, tostarp ASV un Austrālijā, Voss ūdens arī tiek iepakots plastmasas pudelēs, kas saglabā cilindrisko dizainu.