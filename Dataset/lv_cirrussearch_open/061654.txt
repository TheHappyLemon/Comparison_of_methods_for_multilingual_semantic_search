Marks Brešāno (angļu: Mark Bresciano, dzimis 1980. gada 11. februārī) ir bijušais Austrālijas futbolists, spēlēja pussarga pozīcijā, bijis Austrālijas futbola izlases dalībnieks. Savu karjeru sācis Austrālijā, bet karjeras lielāko daļu, 12 gadus, pavadījis Itālijā, kur spēlējis Empoli, Parma, Palermo un Lazio. Vēlāk spēlējis arī AAE un Katarā. Austrālijas futbola izlasi pārstāvējis no 2001. līdz 2015. gadam. Piedalījies 2000. gada vasaras olimpiskajās spēlēs, kā arī 2006., 2010. un 2014. gada FIFA Pasaules kausā.