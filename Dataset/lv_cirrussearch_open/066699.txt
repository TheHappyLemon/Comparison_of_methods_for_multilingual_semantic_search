Islāms Indijā ir otra lielākā reliģija Indijas Republikā ( pēc dominējošā hinduisma). Musulmaņi veido aptuveni 204 miljonus iedzīvotāju (≈14,4 %). Musulmaņu īpatsvars valsts iedzīvotāju skaitā pakāpeniski pieaug. Indijas musulmaņu dzimstības koeficients ir 2,36, kas ir augstākais rādītājs valstī saskaņā ar 2019.-21. gada aplēsēm. Musulmaņi veido vietējo iedzīvotāju vairākumu Lakšadvīpā (96,2 %) un Džammu un Kašmirā (68,3 %). Vislielākais musulmaņu īpatsvars, aptuveni 47 % no visiem Indijas musulmaņiem, dzīvo trīs štatos — Utarpradēšā, Rietumbengālē un Bihārā. Attiecības starp musulmaņiem un hinduistiem ir saspringtas. Dažādās pasaules valstīs 2006. gadā veiktā reliģiju pārstāvju aptauja liecina, ka visnegatīvākā attieksme pret musulmaņiem bija vērojama tieši Indijā.