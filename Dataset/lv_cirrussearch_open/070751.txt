Nahuma grāmata, saīsinājumā Nah (ivritā: נַחוּם, nakhum), ir Vecās Derības grāmata, viena no divpadsmit mazo praviešu grāmatām. Grāmata sastāv no 3 nodaļām. Par tās autoru tradicionāli tiek uzskatīts pravietis Nahums. Grāmatā stāstīts par asīriešu impērijas, it īpaši par tās galvaspilsētas Ninīves, galu un par Dieva tiesas nākšanu par viņu veiktajiem postījumiem pret citām tautām. Grāmata sniedz ieskatu tā laika vēsturē un Dieva attiecībās ar cilvēci, uzsverot taisnīgumu un tiesu.