Kurts Eisners (vācu: Kurt Eisner, dzimis 1867. gada 14. maijā, miris 1919. gada 21. februārī) bija ebreju izcelsmes vācu žurnālists, teātra kritiķis un sociāldemokrāts. Pirmais Bavārijas ministru prezidents pēc monarhijas krišanas. Viens no Novembra revolūcijas līderiem Bavārijā. Kopā ar citiem sociālistiem gāza Bavārijas karaļnamu un pasludināja Bavārijas neatkarību no pārējās Vācijas, kļūstot par pašpasludinātās valsts pirmo premjerministru. 1919. gadā, kad sociālisti cieta zaudējumu vēlēšanās, Eisneru, kurš devās paziņot par atkāpšanos no amata, nogalināja monarhists Antons fon Arko-Vallijs. Minētais incidents noveda pie Bavārijas Padomju republikas izveides.