"Boulevard of Broken Dreams" ir amerikāņu pankroka grupas Green Day otrais singls no septītā studijas albuma American Idiot. Singls tika izdots 2004. gada 29. novembrī sadarbībā ar ierakstu kompāniju Reprise Records. Dziesmu sarakstīja grupa Green Day un tās vokālists Billijs Džo Ārmstrongs, taču singla producents ir Robs Kavallo. Dziesma sasniedza otro vietu ASV topos, šī ir Green Day veiksmīgākā un slavenākā dziesma. Grupa par šo dziesmu saņēma Grammy balvu 2006. gadā par labāko gada ierakstu. Līdz 2010. gadam singls ir ticis pārdots 2 miljonos kopiju ASV. Reaģējot uz viesuļvētras "Katrīna" nodarītajiem postījumiem un dziesmas milzīgo popularitāti, grupa visus ienākumus, kas gūti iTunes, novēlēja Sarkanā Krusta biedrībai.