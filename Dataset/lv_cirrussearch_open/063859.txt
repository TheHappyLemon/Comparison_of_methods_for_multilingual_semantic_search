Metjū Lins Lilards (angļu: Matthew Lyn Lillard; dzimis 1970. gada 24. janvārī) ir amerikāņu aktieris, komiķis un režisors. Savu atpazīstamību ieguvis, piedaloties tādās filmās kā Serial Mom (1994), "Hakeri" (1995), "Kliedziens" (1996), SLC Punk! (1998), She's All That (1999) un Summer Catch (2001). Attēlojis Šagiju filmā "Skubijs Dū" (2002) un tās turpinājumā "Skubijs Dū 2: Briesmoņi savā vaļā" (2004). Vēlāk piedalījies filmās, kā "Trijatā kanoe" (Without a Paddle, 2004), The Groomsmen (2006), "Pēcteči" (2011), "Problēmas ar metienu" (2012), Match (2014). Attēlojis lomu kulta seriāla "Tvinpīka" (2017) trešajā sezonā. 2012. gadā ar filmu Fat Kid Rules the World debitējis kā režisors. No 2018. līdz 2021. gadam piedalījies NBC seriālā Good Girls. Viņš atveido vienu no galvenajām lomām videospēles Five Nights at Freddy's adaptācijā (2023).