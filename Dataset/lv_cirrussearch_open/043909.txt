"Item 47" ir 2012. gada amerikāņu īsfilma, kuras režisors ir Luiss D'Espozito. Šī ir Marvel Cinematic Universe īsfilmu sērijas "Marvel One-Shots" trešā daļa. Galvenās lomas filmā atveido Lizija Kaplana, Džesijs Bredfords, Maksimiliano Hernandezs un Tituss Velivers. Filmas pirmizrāde notika 2012. gada 25. septembrī. Filmā divi cilvēki atrod ieroci, ko uz Zemes pēc filmas "Atriebēji" notikumiem atstājuši Čitauri, un izmanto šo ieroci, lai izdarītu noziegumus.