Entertainment Weekly (saīsināti EW) bija ASV žurnāls, ko drukātā veidā izdeva no 1990. gada februāra līdz 2022. gada aprīlim. Žurnāla pamattēmas bija kino, televīzija, mūzika, Brodvejas teātris, grāmatas un popkultūra. Līdz 2019. gada jūlijam žurnāls iznāca reizi nedēļā, sākot ar augustu - reizi mēnesī. Atšķirībā no tādiem uz slavenībām tendētiem žurnāliem kā Us Weekly, People un In Touch Weekly, EW pirmkārt koncentrējās uz izklaides sfēras jaunumiem un apskatiem. Tomēr, salīdzinot ar Variety un The Hollywood Reporter, kas vairāk vērsti uz konkrētu industrijas daļu, EW mērķauditorija bija plašāka. Kopš 2022. gada februāra turpina darboties žurnāla interneta atzars ew.com.