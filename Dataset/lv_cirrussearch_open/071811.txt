Adils Kulijevs (azerbaidžāņu: Adil Quliyev, krievu: Адиль Гусейн оглы Кулиев; dzimis 1922. gada 22. novembrī, miris 1992. gada 16. decembrī) bija azerbaidžāņu izcelsmes Sarkanās armijas lidotājs Otrā pasaules kara laikā. Padomju Savienības varonis. Izcīnijis 20 uzvaras gaisa kaujās, to skaitā Latvijas teritorijā (pie Teteles, Auces, Kuldīgas un citur). Pēc kara turpināja dienestu, pēc tam — Baku lidostas priekšnieks. Apglabāts Baku Goda alejā (Fəxri Xiyaban).