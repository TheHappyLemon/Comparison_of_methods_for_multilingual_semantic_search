2003. gada FIFA Konfederāciju kauss bija sestais Konfederāciju kausa turnīrs futbolā. Tas notika Francijā no 2003. gada 18. līdz 29. jūnijam. Turnīru organizēja FIFA, un tajā piedalījās astoņas izlases. Par turnīra uzvarētājiem otro reizi kļuva Francija, kas finālā ar 1:0 (papildlaikā) pieveica Kamerūnu. Par rezultatīvāko spēlētāju, gūstot 4 vārtus, kļuva Francijas izlases uzbrucējs Tjerī Anrī. Turnīra norisi aizēnoja Kamerūnas futbolista Marka Vivjēna Foe nāve pusfināla spēlē pret Kolumbiju. Vēlāk tika noskaidrots, ka nāves iemesls bija sirdslēkme, ko radīja hipertrofiskā kardiomiopātija.