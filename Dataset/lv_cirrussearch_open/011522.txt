Metjū Lengfords Perijs (Matthew Langford Perry; dzimis 1969. gada 19. augustā, miris 2023. gada 28. oktobrī) bija kanādiešu-amerikāņu aktieris un komiķis. Viņš vislabāk pazīstams ar Čāndlera Binga lomu NBC situāciju komēdijā "Draugi". Par šo lomu saņēmis TV Guide un Teen Choice balvu, kā arī nominēts vairākām balvām, tai skaitā Emmy balvai. Kritiķi atzinīgi novērtēja viņa sniegumu filmā The Ron Clark Story. Tāpat Metjū Perijs filmējies tādās filmās kā "Atkal 17", "Visi deviņi jardi", A Night in the Life of Jimmy Reardon un "Vieglprātības nasta" (Fools Rush In).