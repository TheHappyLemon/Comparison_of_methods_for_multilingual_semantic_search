"Klīstošā Zeme 2" (ķīniešu: 流浪地球2) ir 2023. gada Ķīnas zinātniskās fantastikas asa sižeta piedzīvojumu filma, kuras režisors un scenārija līdzautors ir Frants Gvo. Galvenās lomas atveido Endijs Lau, Vu Džings un Li Suejiana. Filma ir prikvels 2019. gada filmai "Klīstošā Zeme", kas balstīta uz tāda paša nosaukuma Ljū Cisina īsā stāsta, kurš ir arī viens no filmas producentiem. Pēc iepriekšējās filmas lielajiem kases ieņēmumiem, par turpinājumu Gvo paziņoja 2019. gada 20. novembrī, bet 2021. gada 13. oktobrī oficiāli sākās filmas veidošana. Filmas "Klīstošā Zeme 2" pirmizrāde notika 2023. gada 22. janvārī, Kīniešu Jaunā gada dienā. Filmas pasaules kases ieņēmumi ir vairāk nekā 604 miljoni ASV dolāru, padarot to par astoto ienesīgāko 2023. gada filmu.