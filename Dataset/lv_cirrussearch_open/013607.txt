Frīdrihs fon Flotovs (vācu: Friedrich von Flotow; dzimis 1812. gada 27. aprīlī, miris 1883. gada 24. janvārī) bija vācu komponists. Apmēram 30 operu un 4 baletu autors. Mūsdienās visbiežāk tiek pieminēts kā operas "Marta" (Martha oder Der Markt zu Richmond, pirmatskaņojums - 1847. gadā Vīnē) autors. Dzimis Teitendorfā, Mēklenburgā. Studēja Parīzes Konservatorijā. Ietekmējies no Obēra, Rosīni, Meierbēra, Doniceti, Alevī, vēlāk no Guno un Ofenbaha. No 1856. līdz 1863. gadam bija teātra intendants Šverīnē. Vecumdienas pavadīja Parīzē un Vīnē. Miris Darmštatē.