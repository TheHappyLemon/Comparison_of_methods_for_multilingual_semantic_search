Anda Zaice (dzimusi 1941. gada 11. jūnijā) ir latviešu aktrise. No 1951. līdz 1957. gadam mācījusies horeogrāfijas skolā. 1962. gadā beigusi Dailes teātra studiju un kļuvusi par Liepājas teātra aktrisi. 1964. gadā pārgājusi uz Jaunatnes teātri, kur nostrādājusi līdz tā slēgšanai 1992. gadā. 1977. gadā Zaicei piešķirts Latvijas PSR Nopelniem bagātās skatuves mākslinieces goda nosaukums. Filmējusies vairākās Rīgas Kinostudijas filmās, tai skaitā "Saulessvece", "Vajadzīga soliste", "Īsa pamācība mīlēšanā", "Atcerēties vai aizmirst", "Piejūras klimats" un "Purva bridējs", kā arī Savas Kuliša filmā "Klusā sezona" (Мёртвый сезон, 1968) un Alekseja Germana filmā "Pārbaude uz ceļa" (Проверка на дорогах, 1971).