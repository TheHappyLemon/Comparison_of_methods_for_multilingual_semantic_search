Biaka (indonēziešu: Pulau Biak) ir Indonēzijai piederoša sala Klusajā okeānā. Administratīvi ietilpst Papua provincē; lielākā salas daļa ietilpst Biakas-Numforas apriņķī, bet neliela daļa ziemeļrietumos — Supiori apriņķī. Lielākā apdzīvotā vieta ir apriņķa centrs Biaka. Sala ir izvēlēta par potenciālo vietu Indonēzijas kosmodroma būvniecībai, pret ko iebilst vietējie iedzīvotāji.