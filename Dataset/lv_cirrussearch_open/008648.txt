Postpankroks (angļu: post-punk) ir rokmūzikas žanrs, kas izveidojās 1970. gadu beigās neilgi pēc pankroka rašanās. Žanrs daļēji iekļauj dažādus pankroka mūzikai un idejām raksturīgus stila paņēmienus, tomēr ir intravertāks, sarežģitāks un eksperimentālāks nekā pankroks. Postpankrokam bija nozīmīga loma 1980. gadu neatkarīgās mūzikas skatuvē, un tas nozīmīgi ietekmēja arī daudzu mūzikas žanru, piemēram, alternatīvā roka, gotiskā roka un industriālās mūzikas izveidi un attīstību.