Temija Sjūzana Grīna Boldvina (Tammy Suzanne Green Baldwin, dzimusi 1962. gada 11. februārī) ir Amerikas Savienoto Valstu politiķe, pārstāv Demokrātisko partiju. Kopš 2013. gada ir ASV senatore, pārstāvot Viskonsinas štatu. Pirms kļūšanas par ASV senatori Boldvina bija ASV pārstāvju palātas deputāte, no 1999 līdz 2013. gadam pārstāvot Viskonsinas 2. kongresa apgabalu. Boldvina piedzima un pieauga Medisonā, Viskonsinā. 1980. gadā Boldvina absolvēja Medisonas Rietumu vidusskolu. Viņa 1984. gadā saņēma grādu jurisprudencē Smita koledžā un 1989. gadā doktora grādu Viskonsinas Universitātē. 1989. gadā viņa kļuva par advokāti privātpraksē. Tur viņa strādāja līdz 1992. gadam. 2012. gadā viņa tika ievēlēta ASV senatā, pārspējot Republikāniskās partijas pretinieku Tomiju Tompsonu. 2018. gadā viņa tika pārvēlēta ASV senatora amatā, saņemot vairāk nekā 55% balsu. Boldvina ir atklāta lesbiete un ir pirmā atklātā LGBT persona visā ASV Senāta vēsturē.