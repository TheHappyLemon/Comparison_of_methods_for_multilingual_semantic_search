Šis raksts ir par pašreizējo klubu. Par bijušo klubu skatīt rakstu Pallacanestro Reggiana (agrākais). Pallacanestro Reggiana, sponsorēšanas dēļ šobrīd startē ar nosaukumu Grissin Bon Reggio Emilia, ir basketbola klubs no Redžo Emīlijas, Itālijas. Klubs dibināts 1974. gadā, komanda pārsvarā spēlējusi pirmajā un otrajā Itālijas čempionāta līgā. Kopš 2012. gada rudens atgriezās augstākajā līgā, katru sezonu uzlabojusi sniegumu un 2015. gada vasarā pirmoreiz kluba vēsturē tika līdz Itālijas čempionāta finālam un 2016. gadā šo panākumu atkārtoja. 2014. gadā ieguva FIBA Eiropas Izaicinājuma kausu, trešo prestižāko klubu trofeju kontinentā. 2010. gadā kluba jauniešu komandai pievienojās latviešu basketbolists Ojārs Siliņš, bet divus gadus vēlāk, 2012. gadā noslēdza ar klubu pirmo profesionāļa līgumu. Klubu pameta 2016. gada vasarā. Kopš 2014. gada kluba jauniešu komandā spēlē cits latviešu jaunais basketbolists Artūrs Strautiņš, kurš jau 2015./2016. gada sezonā nereti izgāja laukumā pirmās komandas sastāvā, bet 2016. gada vasarā parakstīja jaunu profesionāļa līgumu uz četrām sezonām.