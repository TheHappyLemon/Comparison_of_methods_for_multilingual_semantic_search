"Dzīve, pārtraukta" (angļu: Girl, Interrupted) ir 1999. gada ASV psiholoģiska drāmas filma, kuras režisors un viens no scenārija autoriem ir Džeimss Mengolds. Galvenās lomas atveido Vinona Raidere, Andželīna Džolija, Klea Duvalla, Britānija Mērfija, Elizabete Mosa, Endžela Betisa un Džiliana Armenante. Filmas pirmizrāde notika 1999. gada 8. decembrī Losandželosā. Astoņpadsmitgadīgā Sjūzana piedzīvo nervu sabrukumu un pārdozē, tāpēc viņu aizsūta uz psihiatrisko slimnīcu Kleimūru. Tur viņa satiek citas meitenes, tai skaitā patoloģisku meli Džordžīnu, Polliju, kurai ir šizofrēnija, un dumpiniecisko sociopāti Lizu, kura māk manipulēt ar ārstiem.