Stranda iela (angļu: Strand street) ir iela Dienvidāfrikā, Keiptaunā. Stranda ielā atrodas tādas ēkas kā Keiptaunas dzelzceļa stacija, luterāņu baznīca, Āfrikas Zelta muzejs, Kopmaņa māja, Labās Cerības pils. Stranda iela ir viena no vecākajām un platākajām ielām Keiptaunā. Starp 1664. gadu un 1702. gadu to sauca par Zee Straat. Nīderlandes Austrumindijas kompānijas 1704. gada dokumentos uz to atsaucas kā Breete Strand Straat un Breete Opgaande Straat no. I. 1790. gadā to pārsauca par Strand Straat. Divus gadsimtus Stranda ielā dzīvoja Kāpas kolonijas iedzīvotāji. Agrāk Stranda iela atradās pie krasta, afrikandu un nīderlandiešu valodā Strand nozīmē pludmale. Bet pilsētas paplašināšanās rezultātā jaunā osta atrodas vienu kilometru uz ziemeļaustrumiem tālāk. Uz austrumiem no centra, Stranda iela beidzas zem N2 automaģistrāles, ar kuru savieno uzbrauktuves.