Ēģiptes futbola izlase ir nacionālā futbola komanda, kas pārstāv Ēģiptes valsti starptautiskās futbola sacensībās. Ēģiptes futbola izlasi pārvalda Ēģiptes Futbola Asociācija. Savu pirmo spēli izlase aizvadīja 1920. gadā cīnoties pret Itālijas izlasi. 1934. gadā Ēģiptes izlase kļuva par pirmo Āfrikas komandu, kas piedalās Pasaules čempionātā. Vēl ēģiptieši piedalījās arī 1990. un 2018. gada finālturnīrā. Āfrikas Nāciju kausa izcīņā Ēģipte ir piedalījusies 26 reizes un ir titulētākā šī turnīra izlase ar 7 čempionu tituliem.