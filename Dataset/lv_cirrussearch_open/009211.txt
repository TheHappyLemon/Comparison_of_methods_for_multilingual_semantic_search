Kristofers Eštons Kučers (angļu: Christopher Ashton Kutcher; dzimis 1978. gada 7. februārī) ir amerikāņu aktieris, producents, investors, bijušais modelis. Viņš vislabāk pazīstams ar lomu Fox komēdijseriālā "Tas septiņdesmito šovs" (That '70s Show). Tāpat filmējies tādās Holivudas filmās kā "Kur ir mans autiņš, vecīt?", "Tikko precējušies", "Tauriņa efekts", "Glābējs" un "Līdz džekpots mūs šķirs". 2011. gada maijā paziņoja, ka E. Kučers aizvietos Čārliju Šīnu CBS komēdijseriālā "Divarpus vīri".