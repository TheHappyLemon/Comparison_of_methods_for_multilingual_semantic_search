Čārlzs Ārons "Buba" Smits (angļu: Charles Aaron "Bubba" Smith; 1945. gada 28. februāris — 2011. gada 3. augusts) bija profesionāls ASV amerikāņu futbola spēlētājs un aktieris. Amerikāņu futbola karjeru viņš aizvadīja NFL klubu Baltimoras "Colts", Oklendas "Raiders" un Hjūstonas "Oilers" klubu sastāvos. "Colts" sastāvā 1971. gadā uzvarēja Super Bowl V izcīņā. Divas reizes piedalījies Visu zvaigžņu spēlēs (1970, 1971). 1970. gadu beigās pēc profesionālā sportista karjeras beigām viņš uzsāka aktiera karjeru — pazīstams ar filmēšanos "Policijas akadēmijas" filmās, kurās atveidoja policistu Haitaueru.