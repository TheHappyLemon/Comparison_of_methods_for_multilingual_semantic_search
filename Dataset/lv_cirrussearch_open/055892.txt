Koordinātas: 37°10′00″N 71°40′00″E﻿ / ﻿37.166667°N 71.666667°E﻿ / 37.166667; 71.666667 Majakovska smaile (krievu: Пик Маяковского) ir 6096 metrus augsta Pamira Iškošimas grēdas augstākā virsotne Tadžikistānas galējos dienvidos, Kalnu Badahšānā. Atrodas vietā kur pie Iškošimas grēdas pietuvojas Šohdaras grēda. Virsotne nosaukta dzejnieka Vladimira Majakovska vārdā. Tā tika atklāta 20. gadsimta trīsdesmitajos gados un pirmoreiz Majakovska smailē uzkāpa padomju ekspedīcija 1947. gadā.