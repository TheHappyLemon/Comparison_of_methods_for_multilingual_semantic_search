Sers Rodžers Džordžs Mūrs (angļu: Sir Roger George Moore; dzimis 1927. gada 14. oktobrī, miris 2017. gada 23. maijā) bija angļu aktieris. Vislabāk pazīstams kā britu slepenā aģenta Džeimsa Bonda lomas attēlotājs septiņās filmās oficiālajā filmu sērijā no 1973. līdz 1985. gadam, kā arī ar lomu seriālā The Saint laikā no 1962. līdz 1969. gadam. Kino debitējis ar lomu 1945. gada filmā Perfect Strangers. 2003. gadā karaliene Elizabete II iecēla Mūru bruņinieku kārtā, apbalvojot ar Britu impērijas Goda bruņinieka titulu (KBE). Aktiera karjeras laikā saņēmis vairākus apbalvojumus. 2007. gadā saņēmis zvaigzni Holivudas Slavas alejā. 2008. gadā saņēmis Francijas Mākslas un literatūras ordeni (L'Ordre des Arts et des Lettres). Miris 2017. gadā 89 gadu vecumā no vēža.