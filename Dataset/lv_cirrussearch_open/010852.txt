Ferrāra (itāļu: Ferrara) ir pilsēta un komūna Itālijas ziemeļos, Emīlijas-Romanjas reģionā, Ferrāras provinces administratīvais centrs. Tā atrodas 50 km uz ziemeļaustrumiem no Boloņas. Pilsēta ir iekļauta UNESCO Pasaules mantojuma objektu sarakstā. 2006. gadā te tika atvērta Itālijas Ermitāža. Pilsētā ir bāzēti vairāki sporta klubi, tāpat kopš 1979. gada te notiek Ferrāras maratons. Pilsētas svētais aizbildnis ir Svētais Juris.