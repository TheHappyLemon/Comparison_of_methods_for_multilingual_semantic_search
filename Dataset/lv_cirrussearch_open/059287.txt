Volodimirs Bezsonovs (ukraiņu: Володимир Безсонов, dzimis 1958. gada 5. martā) ir Ukrainas futbola treneris un bijušais futbolists, spēlēja labās malas aizsarga pozīcijā, bijis PSRS futbola izlases dalībnieks. Gandrīz visu savu spēlētāja karjeru, no 1976. gada līdz 1990. gadam, pārstāvējis Ukrainas komandu Dynamo Kyiv. Sešas reizes kļuvis par PSRS Augstākā līgas čempionu, piecas reizes ieguvis PSRS kausu un 1986. gadā uzvarējis UEFA Kausu ieguvēju kausā. Ar PSRS futbola izlasi piedalījies 1982., 1986. un 1990. gada FIFA Pasaules kausā, kā arī 1988. gada Eiropas čempionātā. Izcīnījis bronzas medaļu 1980. gada vasaras olimpiskajās spēlēs. Kā treneris vadījis vairākas Ukrainas komandas un Turkmenistānas futbola izlasi.