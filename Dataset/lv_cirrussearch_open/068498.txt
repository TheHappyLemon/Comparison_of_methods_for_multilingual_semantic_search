Hetere Greiema (angļu: Heather Graham, dzimusi 1970. gada 29. janvārī) ir amerikāņu aktrise. Greiemas pirmā galvenā loma bija komēdijā License to Drive (1988), kurai sekoja loma krimināldrāmā "Aptieku kovbojs" (1989). 1991. gadā atveidojusi lomu seriāla "Tvinpīka" otrajā sezonā. Vēlāk piedalījusies filmās "Sešas atsvešināšanās pakāpes" (Six Degrees of Separation, 1993), Swingers (1996), "Naktis bugi stilā" (1997), Lost in Space (1998), "Dullais Boufingers" (Bowfinger, 1999), "Ostins Pauerss: Spiegs, kurš mani iz..." (1999), Say It Isn't So (2001), "No elles" (From Hell, 2001), "Nogalini mani maigi" (Killing Me Softly, 2002), "Bobijs" (2006), Mary (2006), "Paģiras" (2009), At Any Price (2012), "Paģiras 3" (2013) un "Ragi" (Horns, 2013). Greiemai bija arī lomas tādos seriālos kā "Dakterīši" (2004) un "Grēcīgā Kalifornija" (Californication, 2014).