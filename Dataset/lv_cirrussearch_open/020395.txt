Ksenofans (Ξενοφάνης, dzimis ap 570. gadu p.m.ē. Kolofonā, miris 480.-470. gadā p.m.ē.) bija sengrieķu filozofs un dzejnieks, kurš tradicionāli ticis uzskatīts par tā sauktās Eleātu filozofu skolas dibinātāju (mūsdienās šis uzskats tiek apšaubīts). Ksenofons rakstījis elēģijas, eposus, didaktiska un satīriska rakstura dzeju. No viņa darbiem saglabājušies tikai fragmenti. Savā dzejā Ksenofons visai kritiski skatījies uz antropomorfisko sengrieķu reliģiju (viņa paša reliģiskā koncepcija tiek uzskatīta gan par panteistisku, gan pat protomonoteisku). Ksenofons dzimis Kolofonā, bet ap 545. gadu devies trimdā persiešu iebrukuma dēļ un turpmāko dzīvi pavadījis, ceļojot pa dažādām Senās Grieķijas pilsētām.