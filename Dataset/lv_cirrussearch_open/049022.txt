Šis raksts ir par eposu. Par citām jēdziena Sasunas Dāvids nozīmēm skatīt nozīmju atdalīšanas lapu. Sasunas Dāvids (armēņu: Սասունցի Դավիթ Sassunzi Dawit), arī armēņu: Սասնա ծռեր Sasna cřer, "Sasunas pārgalvji" vai "Sasunas neprāši", ir Armēnijas eposs par varoni Sasunas Dāvidu un viņa radiniekiem, kas balstīts uz vēsturiskā fona un sācis rasties ap astoto gadsimtu. Nostāsti gadsimtu gaitā tika nodoti mutvārdos, pirmo reizi pierakstīti 1873. gadā un kopš 1936. gada ir pazīstami ar nosaukumu Sasna cřer kā nacionālais eposs.