Memfiss Depajs (nīderlandiešu: Memphis Depay; dzimis 1994. gada 13. februārī) ir nīderlandiešu futbolists, spēlē pussarga pozīcijā, Nīderlandes futbola izlases dalībnieks. Kopš 2023. gada pārstāv Spānijas La Liga futbola klubu Atlético Madrid. Profesionāļa karjeru sācis 2011. gadā Nīderlandes PSV Eindhoven sastāvā. 2014.—2015. gada sezonā Depajs bija Nīderlandes čempionāta rezultatīvākais spēlētājs (22 vārti 30 spēlēs) un kluba sastāvā izcīnīja Nīderlandes čempiontiulu. 2015. gadā pārcēlās uz Anglijas futbola Premjerlīgas klubu Manchester United FC, bet 2017. gadā pievinojās Francijas klubam Lionas "Olympique". 2021. gadā FC Barcelona nopērk Depaju un viņš pievienojas Spānijas titulētajam klubam. 2023. gada 20. janvārī Madrides "Atletico" paziņoja par divu gadu līguma parakstīšanu ar Depaju. Tiek lēsts, ka sākotnējā transfēra maksa bija vairāk nekā 4 miljoni eiro. 2011. gadā Nīderlandes U-17 izlases sastāvā uzvarējis Eiropas čempionātā. Pieaugušo izlasē debitējis 2013. gadā, tās sastāvā izcīnījis trešo vietu 2014. gada FIFA Pasaules kausā. 2015. gadā žurnāls France Football Depaju nosauca par labāko jauno futbolistu pasaulē.