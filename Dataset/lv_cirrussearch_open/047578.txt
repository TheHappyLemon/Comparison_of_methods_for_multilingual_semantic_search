"Hičs. Konsultants mīlas jautājumos" (angļu: Hitch) ir 2005. gada romantiska komēdija, kuras režisors ir Endijs Tenants. Galvenās lomas filmā atveido Vills Smits, Eva Mendesa, Kevins Džeimss, Maikls Rapaports, Ādams Arkins un Embera Voleta. Filmas pirmizrāde notika 2005. gada 11. februārī ASV. Profesionāls "randiņu ārsts" Alekss "Hičs" Hičenss, palīdzot savam pēdējam klientam iekarot viņa sapņu dāmu, saprot, ka viņa paša iekarošanas metodes nestrādā ar dāmu, kura patīk pašam Hičam.