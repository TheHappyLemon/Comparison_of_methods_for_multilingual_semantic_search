Roberts Gesinks (nīderlandiešu: Robert Gesink; dzimis 1986. gada 31. maijā Varseveldē) ir profesionāls Nīderlandes šosejas riteņbraucējs, kurš šobrīd pārstāv UCI ProTeam komandu Jumbo–Visma. Viņa lielākās uzvaras ir 2012. gada Tour of California, 2011. gada Tour of Oman, 2010. gada Grand Prix Cycliste de Montréal un 2013. gada Grand Prix Cycliste de Québec. Gesinks divreiz uzvarējis arī Giro dell'Emilia un uzrādījis labus rezultātus lielajās tūrēs, galvenokārt pateicoties savām kalnu braucēja spējām. 2016. gada Vuelta a España izcīnījis pirmo uzvaru kādā no lielo tūru posmiem.