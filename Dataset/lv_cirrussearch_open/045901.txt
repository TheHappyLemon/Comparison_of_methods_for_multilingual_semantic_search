"Hatiko — uzticamais draugs" (angļu: Hachi: A Dog's Tale) ir 2009. gada ASV drāma, kuras režisors ir Lase Halstrēms. Galvenās lomas atveido Ričards Gīrs, Džoana Allena, Sāra Rēmere, Džeisons Aleksandrs un Ēriks Avari. Filmas pirmizrāde notika 2009. gada 8. jūnijā Sietlā. Filma ir balstīta uz patiesiem notikumiem. Filmā parādītas kāda koledžas profesora attiecības ar pamestu suni, kuru viņš pieņem savās mājās.