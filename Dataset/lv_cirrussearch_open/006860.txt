2004. gada Pasaules sērija (angļu: 2004 World Series) bija 2004. gada MLB sezonas čempionu noskaidrošanas sērija. 2004. gadā Pasaules sērija tika aizvadīta 100. reizi. Amerikāņu līgas čempioni Bostonas "Red Sox" tikās ar Nacionālā līgas čempioniem Sentluisas "Cardinals". Pēc četru spēļu sērijas beigām "Red Sox" beisbolisti kļuva par 2004. gada sezonas čempioniem, sērijā viņi triumfēja ar 4—0. Sērija tika aizvadīta Fenway Park un Busch Memorial Stadium laukumos laika posmā no 2004. gada 23. līdz 27. oktobrim. Katru spēli skatījās vidēji 25,5 miljoni skatītāju. Par sērijas vērtīgāko spēlētāju tika atzīts čempionus pārstāvošais Menijs Ramiress.