Novele ir neliela apjoma prozas sacerējums, kura pamatā ir raksturīgs spraigs, pat dramatisks sižeta risinājums ar neparastu komisku vai traģisku notikumu centrā, bieži ar negaidītu atrisinājumu. Neparasts, spilgts, bet reāli iedomājams notikums, kas tiek risināts spraigi un strauji, samērā īsā laika periodā, nenovirzoties ar izvērstām atkāpēm no galvenās sižeta līnijas. Darbības norisi, kas balstās uz centrālo konfliktu, būtiski raksturo kulminācijas un pavērsiena punkti un necerēti negaidīts atrisinājums.