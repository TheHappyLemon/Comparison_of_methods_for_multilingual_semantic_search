2016. gada Pasaules čempionāts hokejā notika Krievijā — Maskavā un Sanktpēterburgā — no 2016. gada 6. līdz 22. maijam. Otro gadu pēc kārtas čempiones titulu ieguva Kanādas hokeja izlase, kamēr otrā bija Somija. Turnīra saimnieki, Krievija, izcīnīja bronzas medaļas. Citas pretendentes uz čempionāta rīkošanu bija Dānija un Ukraina. Krievija par čempionāta rīkotāju tika apstiprināta 2011. gada Pasaules čempionāta laikā 13. maijā.