Prāksidike, arī Jupiters XXVII ir Jupitera pavadonis. To 2000. gadā atklāja Havaju universitātes zinātnieku komanda, kuru vadīja Skots Šepards (Scott S. Sheppard). Pēc atklāšanas tam tika piešķirts pagaidu apzīmējums S/2000 J 7. Vārds Prāksidike pavadonim tika piešķirts 2003. gada augustā. Prāksidike ir tēls grieķu mitoloģijā. Prāksidike ir neliels pavadonis. Tā diametrs ir tikai apmēram 7 km. Pavadonis ir piederīgs Anankes grupai. Pēc izskata tas ir pelēks, līdzīgs C tipa asteroīdiem.