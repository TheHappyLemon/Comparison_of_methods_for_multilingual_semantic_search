"Visuredzošā acs" (angļu: Eye in the Sky) ir 2015. gada Apvienotās Karalistes trillera filma, kuras režisors ir Geivins Hūds. Filmā galvenās lomas atveido Helēna Mirena, Ārons Pols, Elans Rikmens, Barhads Abdi, Džeremijs Nortems un Iens Glens. Militāras operācijas laikā, teroristu nogalināšanu sarežģī deviņus gadus veca meitenīte, kura atrodas raķešu trieciena zonā. "Visuredzošā acs" pirmizrāde notika 2015. gada 11. septembrī Toronto Starptautiskajā kinofestivālā. Filma saņēma pozitīvas kritiķu atsauksmes un nopelnīja 34,6 miljonus ASV dolārus. Šī bija pēdējā Elana Rikmena kinoloma, kurš nomira 2016. gada janvārī.