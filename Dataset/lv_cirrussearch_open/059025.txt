Ekonomiskās sankcijas ir ierobežojoši ekonomiskas dabas pasākumi pret kādu valsti, fizisku vai juridisku personu, kā arī citiem nevalstiskiem subjektiem. Ekonomiskās sankcijas lieto ar mērķi nodarīt zināmu kaitējumu tās finansiālajam stāvoklim, lai tādējādi uzspiestu savus noteikumus, parasti — mainīt tās ekonomisko kursu, iekšējo vai ārējo politiku, un panāktu piekāpšanos no sankcionētās puses bez militāra spēka lietošanas.