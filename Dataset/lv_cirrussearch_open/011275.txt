"Tors" (angļu: Thor) ir 2011. gada amerikāņu supervaroņu filma, kuras režisors ir Kenets Brana. Filma ir balstīta uz Marvel Comics tāda paša nosaukuma tēlu. Filma ir stāsts par dievu Toru, kurš tiek nosūtīts dzīvot no Asgardas uz Zemi. Tur viņš sāk veidot attiecības ar zinātnieci Džeinu Fosteri. Taču Toram ir jāaptur savs brālis Loki, kurš vēlas kļūt par jauno Asgardas karali. Galvenās lomas filmā atveido Kriss Hemsvorts, Natālija Portmane, Toms Hidlstons, Entonijs Hopkinss, Stellans Skašgords, Keta Denningsa un Idriss Elba. Filmas pirmizrāde notika 2011. gada 21. aprīlī Austrālijā. Filma saņēma pozitīvas kritiķu atsauksmes un guva labus komerciālos panākumus. 2013. gadā tika izdots turpinājums "Tors: Tumsas karaļvalsts".