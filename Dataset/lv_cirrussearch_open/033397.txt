Jākfas vitēzs Ģula Gembešs (ungāru: Vitéz jákfai Gömbös Gyula; dzimis 1886. gada 26. decembrī, miris 1936. gada 6. oktobrī) bija ungāru labēji konservatīvs politiķis. Bijis Ungārijas premjerministrs no 1932. līdz 1936. gadam. Dzimis skolotāja ģimenē. Austroungārijas armijas virsnieks. Izvirzījās par vienu no Mikloša Horti tuvākājiem līdzgaitniekiem, kad 1919. gadā Segedas pilsētā koncentrējās komunistiskās Ungārijas padomju republikas pretinieki. Pēc komunistu sakāves Ģula Gembešs kļuva par vienu no ungāru nacionālistu līderiem un premjerministra Ištvāna Betlena politiskajiem pretiniekiem. 1932. gadā Horti iecēla Gembešu par premjerministru. Amata pildīšanas laikā Gembešs, cenšoties likvidēt Trianonas līguma sekas, bija ļoti aktīvs ārpolitikā. Ārpolitiski tuvinājās Itālijai un Austrijai. Gembešs bija pirmais ārvalstu līderis, kurš ieradās vizītē pie Ādolfa Hitlera, kas tas bija kļuvis par kancleru. Pēc slimības miris 1936. gadā.