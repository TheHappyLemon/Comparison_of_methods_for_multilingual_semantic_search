Rīss "Gūss" Teitums (angļu: Reece "Goose" Tatum; dzimis 1921. gada 31. maijā, miris 1967. gada 18. janvārī) bija amerikāņu basketbolists. Karjeru sācis kā beisbolists, spēlējis pirmās bāzes spēlētāja pozīcijā nēģeru beisbola līgā, pēc tam pārgājis uz basketbolu. Spēlējis Hārlemas "Globetrotters" basketbola šovu komandā, kur bija viens no populārākajiem spēlētājiem. Viņš ir pirmais, kas ticis nosaukts par basketbola klauna princi. Tiek uzskatīts par vienu no savas ēras labākajiem basketbolistiem, kā arī vienu no labākajiem izklaidētājiem "Globetrotters". 2011. gadā ticis uzņemts basketbola slavas zālē. 2012. gadā par viņu tika uzņemta ESPN dokumentālā filma GOOSE.