Džesika Dreika (angļu: Jessica Drake; dzimusi 1974. gada 14. oktobrī) ir amerikāņu pornoaktrise. Darbojas pornoindustrijā kopš 1999. gada. Savu pirmo AVN balvu saņēmusi 2001. gadā. Vēl trīs reizes tikusi atzīta par labāko aktrisi dažādās kategorijās AVN balvu pasniegšanas ceremonijā, tāpat saņēmusi vairākas citas šīs industrijas balvas. 2010. gadā Dž. Dreika tika uzņemta AVN slavas zālē, 2011. gadā — XRCO slavas zālē. Piedalījusies Lady Gaga singla Telephone videoklipa filmēšanā.