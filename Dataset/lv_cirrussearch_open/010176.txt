Lesoto (Lesoto karaliste) ir valsts Dienvidāfrikā, kuru no visām pusēm ieskauj Dienvidāfrika. Tā ir vienīgā Āfrikas valsts, kurai visa teritorija atrodas vairāk nekā 1000 m virs jūras līmeņa. Galvenā dabas bagātība — ūdens resursi. Lesoto tiek īstenots milzīgs hidroelektrostacijas būves projekts, kas pilnībā nodrošinās Lesoto ar nepieciešamo enerģiju, kā arī ļaus piegādāt lielu daudzumu ūdens Dienvidāfrikai. Līdz šim Lesoto ir bijusi saimnieciski atkarīga no bagātākās kaimiņvalsts.