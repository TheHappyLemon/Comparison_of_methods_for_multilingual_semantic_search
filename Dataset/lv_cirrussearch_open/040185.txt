Peloponēsas perifērija (grieķu: Περιφέρεια Πελοποννήσου) ir administratīvi teritoriālā vienība Grieķijas dienvidos, Peloponēsas pussalā, aizņemot pussalas lielāko daļu, izņemot ziemeļrietumos esošās Ahajas un Elīdas nomes. Tā ziemeļrietumos robežojas ar Rietumgrieķijas perifēriju un ziemeļaustrumos ar Atikas perifēriju. Peloponēsas perifērijas dienvidaustrumos atrodas Krētas perifērija, bet austrumos Dienvidegejas perifērija. Perifērijā ietilpst Arkādijas, Argolīdas, Korintijas, Lakonijas un Mesēnijas nomes. Administratīvais centrs ir Tripoles pilsēta.