Šis raksts ir par grēdu Aizbaikālā. Par grēdu Tālajos Austrumos skatīt rakstu Čerska grēdājs. Čerska grēda (krievu: хребет Черского) ir kalnu grēda Krievijas Aizbaikāla novadā. Nosaukta par godu krievu ģeologam un ģeogrāfam Ivanam Čerskim, līdz tam dēvēta par Aļentujas grēdu (Алентуйский хребет). Stiepjas 650 km garumā dienvidrietumu—ziemeļaustrumu virzienā; grēdas ziemeļdaļa ir daļa no ūdensšķirtnes starp Ziemeļu ledus un Kluso okeānu. Grēdas rietumu pusē ir Ingodas un Karengas upju ielejas, austrumu — Ņerčas un Oļengujas ielejas. Vidējais augstums ap 1000—1400 m vjl; augstākais kalns Čingikans (1644 m vjl) izvietojies grēdas ziemeļdaļā. Nogāzēs lapegļu un ciedrupriežu meži.