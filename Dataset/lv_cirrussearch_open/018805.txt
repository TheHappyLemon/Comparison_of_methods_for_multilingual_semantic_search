AAUSAT3 (NLS-8.3) ir Dānijas studentu pavadonis. Tas palaists 2013. gada februārī un darbojās līdz 2014. gada septembrim. Pavadoni izgatavoja un apkalpoja studenti no Ālborgas universitātes. Kosmiskais aparāts veidots CubeSat 1U formā ar izmēriem 100 × 100 × 113 mm. Tā galvenā derīgā krava ir divi atšķirīgas konstrukcijas automātiskās identifikācijas sistēmas uztvērēji, kas uztver ziņojumus no kuģiem jūrās un okeānos. Galvenā pavadoņa darbības zona bija paredzēta Grenlande, kur ir zems kuģu blīvums, bet tas fiksēja kuģus arī visos pasaules okeānos. AAUSAT3 palaišana notika Toronto universitātes aerokosmisko pētījumu institūta Kosmisko lidojumu laboratorijas nanopavadoņu palaišanas projekta Nanosatellite Launch Service (NLS) ietvaros. Šis bija NLS astotais starts, un pavadonim dots apzīmējums NLS-8.3. AAUSAT3 tika palaists 2013. gada 25. februārī 12:31 UTC ar nesējraķeti PSLV-CA no Satiša Dhavana kosmosa centra. Tas bija sekundārā kravas Indijas/Francijas Zemes tālizpētes pavadonim SARAL. Kopā ar to palaisti pavadoņi Sapphire, NEOSSat, UniBRITE, TUGSAT-1, STRaND-1. 2014. gada septembrī pavadoņa baterijas bija degradējušās, nespējot uzturēt pietiekamu spriegumu. 2014. gada 17. septembrī 08:20 UTC no AAUSAT3 saņemts pēdējais signāls.