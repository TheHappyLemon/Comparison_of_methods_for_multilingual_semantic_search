Pehja-Sakalas pagasts (igauņu: Põhja-Sakala vald) ir viena no 4 Igaunijas Viljandi apriņķa pašvaldībām tā ziemeļrietumos. Pašvaldībā ietilpst 2 pilsētas (Sūre-Jāni, Vehma), 2 lielciemi (Kepu, Olustvere) un 70 ciemi. Pagasts izveidots 2017. gada reģionālās reformas gaitā, apvienojot Sūre-Jāni, Keo un Kepu pagastus, kā arī Vehmas pilsētu. Robežojas ar Jervas apriņķa Tiri pagastu ziemeļos, Jervas apriņķa Jervas pagastu ziemeļaustrumos, Jegevas apriņķa Peltsamā pagastu austrumos, Viljandi pagastu dienvidaustrumos, Mulgi pagastu dienvidos, Pērnavas apriņķa Sārdes pagastu dienvidrietumos, Pērnavas pilsētas pašvaldību rietumos, kā arī Pērnavas apriņķa Tori pagastu un Pehja-Pernumā pagastu ziemeļrietumos.