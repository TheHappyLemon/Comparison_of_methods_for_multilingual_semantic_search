Pontevedra (spāņu: Pontevedra) ir pilsēta Spānijā pilsēta, kas atrodas Pireneju pussalas ziemeļrietumu daļā, pie Tomezas un Lerezas upes. Pilsēta atrodas Galisijas autonomajā novadā un Pontevedras provincē, 614 km attālumā no Spānijas galvaspilsētas Madrides. Tā ir Pontevedras provinces administratīvais centrs un lielākā pilsēta, tā ir arī sestā lielākā Galisijas autonomā novada pilsēta pēc iedzīvotāju skaita. Pilsētas kopējā platība ir 118,3 km2, pēc 2014. gada datiem pilsētā dzīvo 82 946 iedzīvotāji. Pilsētas vēsturiskajā centrā un lielā daļā pārējās pilsētas ir aizliegta autosatiksme, ierobežojumi pastāv arī pārējā pilsētā. Pontevedra ir atzīta par vienu no pasaulē pieejamākajām pilsētām cilvēkiem ar īpašām vajadzībām.