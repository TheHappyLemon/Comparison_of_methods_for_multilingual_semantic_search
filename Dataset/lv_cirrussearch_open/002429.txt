Pīrss Džons Sellerss (angļu: Piers John Sellers; dzimis 1955. gada 11. aprīlī, miris 2016. gada 23. decembrī) bija NASA astronauts, meteoroloģijas zinātnieks. Viņš ir dzimis Apvienotajā Karalistē, bet 1991. gadā ieguvis ASV pilsonību. Pirmais Sellersa kosmiskais lidojums notika 2002. gada oktobrī SKS montāžas misijā 'STS-112, kuras laikā viņš veica trīs iziešanas kosmosā ar kopējo ilgumu 19 stundas 41 minūte. Otro lidojumu viņš veica 2006. gada jūlijā misijā STS-121 uz SKS, trīs reizes izejot atklātā kosmosā. Trešais Sellersa kosmiskais lidojums notika 2010. gada maijā misijā STS-132. Pīrss Sellerss mira 2016. gada 23. decembrī no aizkuņģa dziedzera vēža.