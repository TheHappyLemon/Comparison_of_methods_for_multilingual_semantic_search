They Cloned Tyrone ir 2023. gada ASV zinātniskās fantastikas mistērijas kinokomēdija, kuras režisors ir Džuels Teilors. Filmā galvenās lomas atveido Džons Bojega, Teiona Parisa un Džeimijs Fokss. Filma stāsta par trio, kuri atklāj slepenu valdības sazvērestību. Filmas They Cloned Tyrone pirmizrāde notika 2023. gada 14. jūnijā American Black Film Festival festivālā. Kopš 2023. gada 21. jūlija filma ir pieejama straumēšanas platformā Netflix. Filma saņēma pozitīvas kritiķu atsauksmes, īpaši slavējot humoru un aktierspēli. Tīmekļa vietnē Rotten Tomatoes filmai ir 94% vērtējums.