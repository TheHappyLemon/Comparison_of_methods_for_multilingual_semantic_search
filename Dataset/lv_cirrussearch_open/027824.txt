Parīzes metro (franču: Métro de Paris) jeb Parīzes metropolitēns ir metro sistēma Francijas galvaspilsētā Parīzē, kas sāka darboties 1900. gada 19. jūlijā un tika atvērta uz World Expo 1900. Tas ir viens no Parīzes simboliem. Metro sastāv no sešpadsmit līnijām un 303 stacijām. Kopējais līniju garums sasniedz 214 kilometrus, no kuriem lielākā daļa atrodas zem zemes. Pēc 2012. gada datiem metro pārvadāja 1,541 miljardus pasažieru gadā un 4,210 miljonus pasažieru vienas dienas laikā. Viena brauciena biļete Parīzes metro izmaksā 1,80 eiro, desmit braucienu biļete 14,10 eiro. Tas ir otrais noslogotākais metro Eiropā aiz Maskavas metro pēc pārvadāto pasažieru skaita un desmitais lielākais metro pasaulē pēc kopējā līniju garuma.Tas ir viens no visblīvāk izvietotajiem metro pasaulē, jo uz 86,9 km2 atrodas 245 stacijas. Liela daļa no stacijām ir celtas jūgendstilā. Gare de Châtelet – Les Halles, caur kuru iet piecas metro līnijas, ir lielākā metro stacija pasaulē. Līdz 2019. gadam plānoja paplašināt trīs metro līnijas.