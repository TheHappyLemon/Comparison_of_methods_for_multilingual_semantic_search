Bahadurs Šahs Zafars (urdu: بہادر شاہ ظفر, Bahadur Shah Zafar, dzimis 1775. gada 24. oktobrī, miris 1862. gada 7. novembrī) bija Mogulu impērijas pēdējais valdnieks. Viņš valdīja no 1837. līdz 1857. gadam, kad norisinājās 1857. gada nemieri Indijā, pēc kuriem valsts nonāca Britu impērijas pakļautībā un tā kļuva par daļu no Britu Indijas. Bahadurs tika izsūtīts trimdā uz britu kontrolēto Birmu, kur pēc pieciem gadiem nomira.