Jesajas grāmata (ivritā: ספר ישעיה), ir viena no Bībeles grāmatām, par kuras autoru tradicionāli tiek uzskatīts pravietis Jesaja, kurš dzīvojis 8. gadsimtā p.m.ē. Grāmatā ir 66 nodaļas: pirmajās 39 nodaļās Jesaja paredz grēkā slīgstošās Jūdejas karalistes iznīcību, bet pēdējās 27 nodaļās viņš pravieto, ka Izraēla bērni atkal atdzims. Šī sadaļa arī ietver pareģojumus, kuros kristieši saskata norādes uz Jēzus Kristus nākšanu, bet ebreji — pareģojumus par viņu valsts atdzimšanu.