Pandža (tadžiku: Панҷ; persiešu: پنج‎) ir upe Centrālāzijā, viena no Amudarjas satekupēm. Sākas Pamira dienvidos, satekot Pāmiras un Vāhāndarjas upēm. Tek rietumu—ziemeļrietumu virzienā pa šauru ieleju starp Pamiru un Hindukušu; visā garumā ir Afganistānas un Tadžikistānas robežupe. Upes garums ir 921 km, kopā ar Vāhāndarju — 1141 km. Lejasdaļā Pandža tek pa Baktrijas līdzenumu, kur, satekot ar Vahšu, veido Amudarjas sākumu. Lielākās pietekas ir Šīve, Koukče, Kondoza (kreisās), Gunda, Bartanga, Kizilsu (labās). Upei galvenokārt ledāju kušanas barošana. Lielākās pilsēta krastos ir Horuga un Pandža Tadžikistānā. Gar upes labo krastu stiepjas Pamira trakts, upi šķērso tilti pie Iškošimas un Horugas.