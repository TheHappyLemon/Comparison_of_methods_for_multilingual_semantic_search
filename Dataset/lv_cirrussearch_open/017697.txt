Etoša (angļu: Etosha pan) ir liels beznoteces sāls līdzenums Namībijas ziemeļos. Izvietojies Kalahari ieplakas ziemeļdaļā Ošikoto reģionā. Nosaukums ovambo valodā nozīmē ‘Lielā baltā vieta’. Līdzenums izvietojies bijušajā ezera gultnē, kas bijis pildīts ar ūdeni pirms 16 000 gadiem pēc pēdējā Ledus laikmeta. Tā platība ir ap 4800 km², izstiepts ziemeļaustrumu—dienvidrietumu virzienā, garums ap 120 km, platums — 50 km. Ietilpst Etošas nacionālajā parkā. Lielāko gada daļu Etoša ir sauss sāls un sakaltušu dubļu līdzenums, kas tikai pēc lietus mitrajā sezonā pārklājas ar plānu pārsāļa ūdens kārtu. Senākos laikos Etošas ezerā ietecēja Kunenes upe, bet mūsdienās tikai Ekumas upe sasniedz līdzenumu tā ziemeļrietumu galā.