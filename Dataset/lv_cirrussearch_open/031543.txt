Lea Davidova-Medene (dzimusi 1921. gada 31. martā, mirusi 1986. gada 31. jūlijā) bija latviešu tēlniece. 1949. gadā absolvējusi Latvijas Valsts Mākslas akadēmijas Tēlniecības nodaļu, kur mācījusies pie Teodora Zaļkalna. 1951. gadā sāka piedalīties izstādēs, pārsvarā veidoja portretus. Davidova-Medene bija viena no vadošajām portreta žanra attīstītājām latviešu tēlniecībā. No 1956. gada — Latvijas Mākslinieku savienības biedre. 1965. gadā saņēmusi Latvijas PSR Valsts prēmiju, 1966. gadā — Latvijas PSR Nopelniem bagātās mākslas darbinieces goda nosaukumu.