Apsilocephalidae ir mušveidīgo divspārņu dzimta, kas pieder pie laupītājmušu virsdzimtas (Asiloidea). Šajā dzimtā ietilpst 4 mūsdienu sugas un 2 fosilas sugas. Sastopamas Nearktikā, Austrālijā un Jaunzēlandē, sausos biotopos. Šīs dzimtas sugām tuvākās radinieces ir samtmušas (Therevidae), no kurām Apsilocephalidae atdalīta 1991. gadā. Abas dzimtas var atšķirt pēc dzimumorgāniem. Apsilocephalidae dzimtas mušām ir drukns ķermenis ar īsu vēdera posmu, kurš ir apmēram vienā garumā ar krūtīm. Šīm mušām ir liela galva ar lielām saliktajām acīm, taustekļi ar 3 posmiem, kājas un krūtis ar matiņiem. Zinātniekiem nav datu par kāpuriem.