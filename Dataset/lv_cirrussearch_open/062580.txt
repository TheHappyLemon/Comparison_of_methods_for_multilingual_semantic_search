Līdz 0,5 tonnām bija viena no astoņām olimpiskajām disciplīnām, kas tika aizvadīta burāšanas sacensībās 1900. gada vasaras olimpisko spēļu laikā Parīzē. Sacensības tika aizvadītas Sēnas upē Mēlanenivelīnas komūnā, tās notika 1900. gada 22. maijā (1. brauciens) un 24. maijā (2. brauciens). Šajās sacensībās startēja vismaz 12 burātāji (7 buru laivas) no Francijas. Sacensībās tika rīkoti divi braucieni un katra brauciena trīs labākās ekipāžas tika apbalvotas ar olimpiskajām medaļām. Pirmajā braucienā, 22. maijā, zelta medaļu ieguva Pjērs Žervē. Sudraba medaļu ieguva Teksjē I, Teksjē II, Žans Batists Šarko un Robērs Linzeljē. Savukārt bronzas medaļu ieguva Anrī Monno, Leons Teljē un Gastons Kejo. Otrajā braucienā zelta medaļu ieguva Emīls Sakrē. Sudraba medaļu arī šoreiz ieguva Teksjē I, Teksjē II, Žans Batists Šarko un Robērs Linzeljē, bet bronzas medaļu ieguva Pjērs Žervē.