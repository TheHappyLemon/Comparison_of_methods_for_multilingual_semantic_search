2019. gada Eirovīzijas dziesmu konkurss (angļu: Eurovision Song Contest 2019; franču: Concours Eurovision de la chanson 2019) bija 64. ikgadējais Eirovīzijas dziesmu konkurss. Trešo reizi konkursa vēsturē tas notika Izraēlā, bet pirmo reizi Telavivas pilsētā, kas konkursu rīkoja pēc dziedātājas Netta uzvaras 2018. gada konkursā Lisabonā, Portugālē ar dziesmu Toy. Trīs šovus vadīja Erezs Tals un Bara Refaeli, kā arī Asī Azārs un Lūsija Ajūba, kas bija green room vadītāji. Konkursā piedalījās 41 valsts. Bulgārija un Ukraina izstājās no konkursa pirms tā sākuma. Pusfināli notika 2019. gada 14. maijā un 16. maijā, savukārt fināls — 18. maijā. Konkursā uzvarēja Dankans Lorencs ar dziesmu Arcade no Nīderlandes.