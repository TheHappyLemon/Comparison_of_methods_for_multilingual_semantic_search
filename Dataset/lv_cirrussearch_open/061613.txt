Makta ir 4,8 kilometrus gara upe Alžīrijas ziemeļrietumos, uz austrumiem no Orānas. Izveidojas, satekot 230 kilometrus garajai Habrai un 210 kilometrus garajai Sigai. Ietek Vidusjūras Erzīvas līcī. Visā tecējumā veido mitrāju, kas atgādina Kamarku Francijas dienvidos. 2001. gadā teritorija tika iekļauta Rāmsaras vietu sarakstā. Maktas purvs ir ievērojama putnu pulcēšanās vieta. Šeit sastopams marmora krīklis un rudā dižpīle. Sastopami arī reti augi, to skaitā jūrmalas šķēpene (Cakile maritima) un Ephedra distachya.