Valodas filozofija ir filozofijas pētniecības joma, kas nosaka valodas un runas pamatlomu izziņā un apziņas un zināšanu struktūrās. Valodas filozofijas virziena priekšteči bija Aristotelis (traktāts "Kategorijas"), Imanuels Kants, Žans Žaks Ruso, Džons Stjuarts Mills, Vilhelms fon Humbolts un citi. Vispārīgi jautājumi: Kā teikumi veidojas kā vienots veselums un kāda ir atsevišķu teikuma daļu nozīme? Kāda ir jēgas būtība? Kas ir jēga? Ko darām ar valodu? Kā to izmantojam sabiedriskajā dzīvē? Kāds ir valodas mērķis? Kā valoda ir saistīta ar apziņu (gan runātāja, gan interpretētāja)? Kā valoda ir saistīta ar pasauli?