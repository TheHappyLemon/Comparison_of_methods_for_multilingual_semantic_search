Kazlu Rūda (lietuviešu: Kazlų Rūda) ir pilsēta un pašvaldības centrs Lietuvas dienvidrietumos, 27 kilometrus uz ziemeļaustrumiem no Marijampoles. Pilsētu ieskauj meži. Viļņas – Karaļauču dzelzceļa līnija sadala pilsētu divās līdzīgās daļās. Apdzīvotā vieta rakstos pirmoreiz minēta 1744. gadā, un iesākumā attīstījusies kā darvas ieguves centrs. Uz ziemeļiem no pilsētas atrodas bijusī PSRS kara aviācijas bāze.