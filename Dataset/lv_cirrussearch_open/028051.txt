Marī Dorēna-Abēra (franču: Marie Dorin-Habert; dzimusi 1986. gada 19. jūnijā) ir franču biatloniste. Trīs reizes piedalījusies olimpiskajās spēlēs (2010, 2014, 2018). 2010. gadā Vankūverā izcīnījusi bronzas medaļu sprintā un sudraba medaļu Francijas komandas sastāvā stafetē. 2014. gadā Sočos augstākais individuālais sasniegums bija iedzīšanā ieņemtā 14. vieta. 2018. gadā Phjončhanā kļuva par olimpisko čempioni jauktajā stafetē, kā arī 4×6 km stafetē sievietēm izcīnīja bronzas medaļu . Ar panākumiem startējusi Pasaules čempionātā. 2015. gadā Kontiolahti izcīnījusi divas zelta medaļas, 2016. gadā Holmenkollene vēl trīs reizes kļuvusi par pasaules čempioni. Kopumā izcīnījusi 5 zelta, 8 sudraba un 4 bronzas medaļas. Pasaules kausā startē kopš 2008.—2009. gada sezonas, augstākais sasniegums kopvērtējumā ir 2015.—2016. gada sezonā ieņemtā 2. vieta. Pirmo individuālo uzvaru kādā Pasaules kausa distancē guvusi tikai 2015. gada Pasaules čempionātā, kad uzvarēja sprintā.