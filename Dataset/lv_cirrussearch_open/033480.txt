The Boeing Company ir aviācijas, kosmiskās un militārās tehnikas kompānija. To 1916. gadā dibinājis Viljams Boings. Centrālais birojs atrodas Čikāgā, ASV. Boeing ir liekākais aviācijas tehnikas ražotājs pasaulē pēc ienākumiem, noslēgtiem līgumiem un piegādēm, otrs lielākais aerokosmisko un aizsardzības sistēmu kontraktors pasaulē. Tiesa no 2009. gada Boeing savas līderpozīcijas nedaudz zaudē savam Eiropas konkurentam Airbus. Kompānijas sastāvā ietilpst divas pamata struktūras: Boeing Commercial Airplanes (civilā aviācija) un Integrated Defense Systems (militārā produkcija). Tāpat vēl sastāvā ietilpst Boeing Capital Corporation (jautājumi par finanšu projektiem), Shared Services Group (infrastruktūras uzturēšana), un Boeing Engineering, Operations & Technology (izstrāde, iegūšana un padziļinātas inovatīvas tehnoloģijas). Pamata ražošanas jaudas kompānijai ir izvietotas tādās pilsētās kā Sietla (Vašingtona), Sentluisa (Misūri).