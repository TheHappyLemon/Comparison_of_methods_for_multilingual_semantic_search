Nikola Gruevskis (maķedoniešu: Никола Груевски, izrunā: [ˈnikɔɫa ˈɡruefski], dzimis 1970. gada 31. augustā) ir Ziemeļmaķedonijas politiķis, no 2006. līdz 2016. gadam bija Maķedonijas premjerministrs. No 1999. līdz 2002. gadam bija Maķedonijas finanšu ministrs. 2018. gada maijā tika notiesāts par korupciju, piespriestais sods ir divi gadi cietumā. 2018. gada novembrī aizbēga no valsts uz Ungāriju, kas piešķīra viņam politisko patvērumu.