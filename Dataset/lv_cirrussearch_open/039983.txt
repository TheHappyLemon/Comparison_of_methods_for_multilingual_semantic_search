Somālijas pilsoņu karš ir militārs konflikts Somālijā, kas sākās 1991. gadā pēc centrālās valdības krišanas. 1991. gadā neatkarību pasludināja Somālilenda, 1998. gadā autonomiju pasludināja Puntlenda. 2000. gadu sākumā tika izveidota Somālijas Pagaidu federālā administrācija. 2006. gadā Federālā pagaidu valdība ar Etiopijas karaspēka palīdzību pārņēma kontroli pār lielāko daļu Islāma tiesu savienības kontrolētās valsts dienvidu daļas. Kopš 2009. gada vairākas radikālās grupas (Al-Shabaab sadarbībā ar Al-Qaeda u.c.) turpināja cīnīties ar Federālo pagaidu valdību un tās sabiedrotajiem. 2011. gadā Somālijas valdības un Kenijas karaspēks sāka ofensīvu pret islāmistu nemierniekiem. 2012. gadā nemiernieki zaudēja lielāko daļu no iepriekš ieņemtās teritorijas, tika uzsākts politisks process, lai nodibinātu centrālo valdību un pastāvīgas demokrātiskas institūcijas. 2012. gada septembrī Somālijas valdības un Kenijas armijas ieņēma Kismajo pilsētu.