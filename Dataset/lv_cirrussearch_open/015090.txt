Reklī pussala Reklī pussala (angļu: Reclus Peninsula) ir ap 12 km gara un līdz 5,5 km plata ziemeļu—dienvidu virzienā orientēta pussala Antarktīdā. Izvietojusies Danko krastā starp Benkrofta līci rietumos un Šarlotes līci austrumos. Pussalu 1898. gada 28. janvārī atklāja Beļģijas Antarktiskā ekspedīcija Adriena de Žerlaša vadībā un tās ziemeļu galu nosauca par Reklī ragu (Cap Reclus) par godu franču ģeogrāfam, Briseles Jaunās universitātes profesoram Elizē Reklī (Jacques-Elisée Reclus). Vēlāk nosaukums tika attiecināts uz visu pussalu. No 1956. līdz 1959. gadam pussalas ziemeļos Portalpointa ragā funkcionēja britu polārstacijas Bāze O patvērums Keipreklī (Cape Reclus), kas 2004. gadā tika izjaukta un pārvesta uz Stenli Folklenda Salās, kur rekonstruēta kā ekspozīcija muzejā.