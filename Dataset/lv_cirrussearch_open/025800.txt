Dānijas kultūras kanons (dāņu: Kulturkanonen) sastāv no 108 kultūras izcilības darbiem astoņās kategorijās: arhitektūra, vizuālā māksla, dizains un amatniecība, kino, literatūra, mūzika, skatuves māksla un bērnu kultūra. Tas tika izveidots pēc Briana Mikelsena 2004. gada iniciatīvas, darbojoties vairākām komitejām Dānijas Kultūras ministrijas uzraudzībā 2006.—2007. gadā ar mērķi apkopot un attēlot labākos un svarīgākos Dānijas kulturālā mantojuma darbus. Katrā kategorijā ir 12 darbi, bet mūzikas kategorijā ir pa 12 darbiem no klasiskās un populārās mūzikas, un literatūras sadaļā divpadsmitais ieraksts ir 24 darbu antoloģija.