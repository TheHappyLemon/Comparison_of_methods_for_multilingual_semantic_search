"Zemes meitenes ir viegli pieejamas" (angļu: Earth Girls Are Easy) ir 1988. gada ASV komēdija, kuras režisors ir Džuliens Templs. Galvenās lomas atveido Džims Kerijs, Džīna Deivisa, Deimons Vejenss, Džefs Goldblūms un Džūlija Brauna. Filmas pirmizrāde notika 1988. gada 8. septembrī Toronto filmu festivālā. Dienvidkalifornijas meitene Valērija Geila sadraudzējas ar trim pūkainiem citplanētiešiem, kuru kosmosa kuģis nolaižas tieši Valērijas peldbaseinā.