Pīters Benensons (angļu: Peter Benenson; dzimis 1921. gada 31. jūlijā kā Pēters Džeimss Henrijs Solomons (angļu: Peter James Henry Solomon), miris 2005. gada 25. februārī) bija britu jurists un cilvēktiesību organizācijas Amnesty International (AI) dibinātājs un pirmais vadītājs. Dzimis Londonā, ebreju ģimenē. Pirms mācībām Ītonā, ņēma privātstundas pie dzejnieku V. H. Odena. Otrā pasaules kara laikā Benensons darbojās šifrēšanas dienestā, pēc kara — jurists. 1961. gadā Benensons iesāka kampaņu par divu portugāļu studentu atbrīvošanu, kuri par varai netīkamiem tostiem uz septiņiem gadiem tika ieslodzīti cietumā. Kampaņas koordinācijai tika nodibināta AI. Iekšēju nesaskaņu dēļ 1967. gadā Benensons no organizācijas aizgāja. Vēlāk viņš atkal salaba ar AI līderiem, tomēr aktīvi organizācijā vairs nedarbojās.