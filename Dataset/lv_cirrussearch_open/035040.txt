Ceļa pāreju veido pārmiju pārvedas un ceļš, kurš tās savieno. Ceļu pāreja nodrošina vilcienu novirzīšanu no viena ceļa uz otru — blakusesošo sānu ceļu. Izšķir: parastās ceļu pārejas, kuras sastāv no divām parastajām pārmiju pārvedām; šķērspārejas, kad ceļa pāreja tiek nodrošināta ar slīpleņķa nekustīgā ceļa krustojuma palīdzību. Parastās ceļu pārejas ierīko, kad sadales punktā vietas ir pietiekoši, bet šķērspārejas, kad vietas nepietiek. Pēc ceļa pārejas sliežu ceļa garenasu nogriežņu un tangenšu savstarpējā savienojuma veida pāreja var būt: taisna; savienota ar vienu līkni starp diviem taisniem, taču ne paralēliem ceļiem; savienota ar vienu līkni starp diviem līklīnijas ceļiem; saīsinātās ceļu pārejas starp paralēliem vai neparalēliem, vai līklīnijas ceļiem, kad pārmijas savstarpēji savieno ar "S" veida līkni.