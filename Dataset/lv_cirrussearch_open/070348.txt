Džuzepe Tornatore (itāļu: Giuseppe Tornatore; dzimis 1956. gada 27. maijā) ir itāļu kinorežisors un scenārists. Tornatores pazīstamākā filma ir drāma "Jaunais kinoteātris "Paradiso"" (Nuovo Cinema Paradiso, 1988), kas saņēma Amerikas Kinoakadēmijas balvu kategorijā "Labākā filma svešvalodā". Režisējis arī filmas Stanno tutti bene (1990), "Leģenda par pianistu" (The Legend of 1900, 1998), "Malēna" (Malèna, 2000), "Nezināmā" (La sconosciuta, 2006), "Bārija" (Baarìa, 2009) un "Labākais piedāvājums" (2013) un "Mīlestības vēstules" (La corrispondenza, 2016). Vairākkārt sadarbojies ar komponistu Ennio Morrikoni, kurš sarakstījis mūziku 13 viņa filmām. 2021. gadā Tornatore režisēja arī dokumentālo filmu Ennio, kas stāsta par Morrikones dzīvi.