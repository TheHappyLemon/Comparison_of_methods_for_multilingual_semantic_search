Oahu (havajiešu: Oʻahu; angļu: Oahu) ir sala ASV piederošajā Havaju salu arhipelāgā Klusajā okeānā. Oahu ir trešā lielākā sala arhipelāgā un 20. lielākā ASV sala. Tā ir visapdzīvotākā no Havaju salām, te atrodas arī Havaju štata administratīvais centrs Honolulu. Tās kopējā platība ir 1545,4 km2. Oahu ir 71 km gara un 48 km plata sala. Tās krasta līnija ir 365 km gara. Oahu ir vulkāniska sala, te atrodas divi vairogvulkāni: Vaianae un Koolau. Uz salas daļu savas jaunības pavadījis 44. ASV prezidents Baraks Obama.