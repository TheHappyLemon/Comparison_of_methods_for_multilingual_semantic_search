Abduls Rahmans Baba (angļu: Abdul Rahman Baba, dzimis 1994. gada 2. jūlijā) ir Ganas futbolists, spēlē kreisās malas aizsarga pozīcijā, pārstāv Ganas futbola izlasi. Kopš 2023. gada Rahmans pārstāv Grieķijas Superlīgas komandu PAOK. Iepriekš spēlējis Ganas komandā Asante Kotoko, Vācijas Bundeslīgas komandās Greuther Fürth un FC Augsburg. 2015. gadā pievienojies Anglijas Premjerlīgas komandai Chelsea. Ticis izīrēts Schalke 04, Reims, Mallorca, PAOK un Reading. Ganas futbola izlases sastāvā debitējis 2014. gadā. Ticis iekļauts izlases sastāvā 2022. gada FIFA Pasaules kausam.