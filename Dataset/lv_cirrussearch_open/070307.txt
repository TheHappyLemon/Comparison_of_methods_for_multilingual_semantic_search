Kalnu province (filipīniešu: Lalawigan ng Mountain Province, angļu: Mountain Province) ir viena no Filipīnu provincēm valsts ziemeļdaļā, Kordiljeras administratīvajā reģionā. Administratīvi dalās 10 municipalitātēs un sīkāk 144 barangajās. Provinces centrs ir Bontoka. Provincē daudznacionāls iedzīvotāju sastāvs, lielākoties kalniešu igorotu tautas kankanaji (53 %), balangao (13 %), bontoki (12 %), kā arī 20. gadsimtā ieceļojušie iloki (5 %).