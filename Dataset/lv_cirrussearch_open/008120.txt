Dimitris Diamantidis (grieķu: Δημήτρης Διαμαντίδης, angļu: Dimitris Diamantidis; dzimis 1980. gada 6. maijā Kastorijā, Grieķijā) ir bijušais profesionāls grieķu basketbolists, Grieķijas basketbola izlases dalībnieks. Pēdējo sezonu (2016) pārstāvēja Grieķijas līgas klubu Atēnu "Panathinaikos". Karjeru uzsācis 14 gadu vecumā dzimtās pilsētas klubā, taču 1999. gadā tika aizmainīts uz Iraklis Thessaloniki. Taču kopš 2004. gada vasaras viņš pārstāv Atēnu "Panathinaikos". "Panathinaikos" sastāvā D. Diamantidis ir izcīnījis trīs Eirolīgas čempiontitulus (2007, 2009, 2011), divas reizes ticis atzīts par Final Four turnīra vērtīgāko spēlētāju un 2011. gadā basketbolistu atzina par visas sezonas MVP. Tāpat viņš ir izcīnījis sešus Grieķijas līgas čempiontitulus pēc kārtas (2005—2010) un piecus Grieķijas kausus pēc kārtas (2005—2009). Grieķijas izlases sastāvā izcīnījis sudraba medaļu 2006. gada Pasaules čempionātā un uzvaru 2005. gada Eiropas čempionātā.