Braslavas ezeri (baltkrievu: Браслаўскія азёры, krievu: Браславские озёра) ir viens no četriem Baltkrievijas nacionālajiem parkiem, atrodas valsts ziemeļos, Latvijas un Lietuvas pierobežā. Dibināts 1995. gadā. 691 kvadrātkilometru lielā nacionālā parka kodols ir Braslavas ezeru sistēma. Ezeri aizņem 17% no teritorijas, bet meži — 46%. Nacionālā parka administrācija atrodas Braslavā. Ezeru sistēmā ietilpst apmēram 30 savastarpēji savienoti ezeri (lielākie — Drivjatu ezers, Snudu ezers, Strustas ezers), to krastos — atpūtas bāzes.