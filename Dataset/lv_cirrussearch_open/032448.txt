Nothing Else Matters ir amerikāņu smagā metāla grupas Metallica dziesma. Šis bija grupas trešais singls no piektā studijas albuma Metallica. Dziesmas autori ir Džeimss Hetfīlds un Larss Ulriks. Šī tiek uzskatīta par vienu no populārākajām grupas dziesmām. Viena no nedaudzajām grupas dziesmām, kurās ģitāras solo izpilda Hetfīlds, nevis Kērks Hemets. Singls ierindojās 11. vietā Billboard Mainstream Rock topā. Vairākās valstīs singls tika sertificēts ar platīna diska statusu.