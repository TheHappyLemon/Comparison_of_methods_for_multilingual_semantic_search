1798. gada īru sacelšanās (īru: Éirí Amach 1798) bija īru sacelšanās Īrijas karalistē pret Britu Impērijas varu, kas notika Revolucionāro karu laikā. Resursu trūkums un milzīgais britu spēku skaitliskais pārsvars noveda pie īru sakāves. Četrus mēnešus pēc sākuma sacelšanās tika apspiesta, un divus gadus vēlāk britu parlaments nolēma pievienot Īrijas karalisti kā provinci — tika pieņemts Savienības akts. Jauno valsti nosauca par Lielbritānijas un Īrijas Apvienoto Karalisti. 1801. gadā tika likvidēta Īrijas autonomija (parlaments un pašpārvalde). 1798. gada sacelšanās bija vardarbīgākais un traģiskākais notikums Īrijas vēsturē starp Jakobītu kariem un Lielo badu.