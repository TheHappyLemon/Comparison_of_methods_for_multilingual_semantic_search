Koordinātas: 8°15′S 118°0′E﻿ / ﻿8.250°S 118.000°E﻿ / -8.250; 118.000 Tambora (indonēziešu: Gunung Tambora) ir aktīvs stratovulkāns Sumbavas salā Indonēzijā. Sumbavas sala robežojas gan ziemeļos, gan dienvidos ar okeānisko garozu. Līdz ar to Tamboras kalns ir izveidojies tieši virs subdukcijas zonas. Tamboras augstums no pamatnes ir 4300 m (virs jūras līmeņa tikai 2850 m), kas to padara par vienu no augstākajiem kalniem visā Indonēzijas arhipelāgā. Kalns ir veidojies, magmai ilgstošā laika periodā izplūstot no kalna iekšienes uz āru. Tas norisinās gadsimtiem ilgi, lai gan 1815. gada aprīlī notika viens no spēcīgākajiem vulkānu izvirdumiem, kāds jebkad reģistrēts, rezultātā izplūstot lielam daudzumam lavas.