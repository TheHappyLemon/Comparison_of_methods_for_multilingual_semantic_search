Amguema (krievu: Амгуэма) vai Omvāma (čukču: Оʼмваам — ‘platā upe’) ir nacionālais čukču ciems Krievijas ziemeļaustrumos, administratīvi ietilpst Čukotkas autonomā apvidū Iuļtinas rajonā. Izvietojies Amguemas upes labajā krastā pie Egvekinotas—Iuļtinas autoceļa — vienīgā rajona pastāvīgā apdzīvotā vieta, kas neatrodas kādas jūras krastā. Ciemā ir vidusskola, bērnudārzs, kultūras centrs, mākslas skola, sporta komplekss, feldšeru punkts, bibliotēka, pasts, vairāki veikali, maizes ceptuve, gaļas pārstrādes uzņēmums. Iedzīvotāju galvenā nodarbošanās ir briežkopība.