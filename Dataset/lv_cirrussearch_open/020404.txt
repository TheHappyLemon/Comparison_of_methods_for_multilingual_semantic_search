Firte (vācu: Fürth, izrunā: [fʏʁt]) ir pilsēta Vācijā, ziemeļu Bavārijā. Firte robežojas ar daudz lielāko Nirnbergu, abu pilsētu centri atrodas 7 kilometru attālumā viena no otra. Firte, Nirnberga un Erlangene kopā ar dažām mazākām pilsētām veido Centrālo Frankonijas metrapoli, kas ir viena no 23 galvenajiem centriem Bavārijā un viena no 11 metropolēm Vācijā. 2007. gadā pilsēta svinēja savu pirmo tūkstošgadi, pirmo reizi tā ir minēta 1007. gada 1. novembrī. Tūkstošgades jubilejā Vācijas Zinātnes ministrija pasniedza pilsētai Zinātnes pilsētas titulu.