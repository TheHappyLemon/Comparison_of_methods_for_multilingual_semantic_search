Series 40 ir Nokia programmatūras platforma vidējas klases mobilajiem telefoniem, kā arī dažiem no Vertu luksusa tālruņiem. Šī ir viena no plašāk lietotajām mobilo telefonu platformām pasaulē: to izmanto vairāk nekā 150 tālruņu modeļos, un 2012. gada 25. janvārī bija pārdoti vairāk nekā 1,5 miljardi ierīču ar Series 40 sistēmu. Salīdzinot ar iepriekšējo platformu Series 30, kuru izmantoja lētākajiem telefona modeļiem, Series 40 ir daudz vairāk iespēju. Lai gan to neizmantoja viedtālruņiem, tomēr Nokia Asha modeļi tiek klasificēti kā viedtālruņi. Pirmais telefons ar Series 40 (Nokia 7110) izlaists 1999. gadā . Tam bija 96 × 65 pikseļu monohroms displejs un bija pirmais tālrunis ar WAP atbalstu. Laika gaitā Series 40 ir attīstījies no zemas izšķirtspējas grafiskās saskarnes līdz augstas izšķirtspējas krāsu grafikas ar dažādām interneta un multimediju iespējām. Izlaistas platformas sešas paaudzes. Pēdējais tālrunis ar Series 40 izlaists 2013. gadā (Nokia Asha 210). Series 40 pēctecis bija Nokia Asha platform. 2014. gadā Nokia mobilo telefonu biznesu nopirka Microsoft. 2014. gada jūlijā paziņots, ka 18 mēnešu laikā tiks pārtraukts Series 40 un Asha atbalsts, turpmāk izlaižot modeļus tikai ar Windows Phone operētājsistēmu.