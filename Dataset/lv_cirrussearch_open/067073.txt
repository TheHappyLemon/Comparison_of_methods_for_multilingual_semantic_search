"Pazudušie zēni" (angļu: The Lost Boys) ir 1987. gada ASV šausmu kinokomēdija, kuras režisors ir Džoels Šūmahers. Filmā galvenās lomas atveido Džeisons Patriks, Kīfers Saterlends, Korijs Heims, Džeimija Gerca, Korijs Feldmens, Edvards Hermans, Barnards Hjūzs un Daiena Vīsta. Filma stāsta par diviem brāļiem, kuri pārceļas uz jaunu pilsētu, kur atklāj, ka tajā dzīvo jauniešu vampīru grupa. Filmas "Pazudušie zēni" pirmizrāde notika 1987. gada 31. jūlijā un to izplatīja Warner Bros.. Filma guva gan finansiālus panākumus, nopelnot 32,2 miljonus ASV dolāru, gan arī kritiķu atzinību. Filma atstāja lielu ietekmi uz to, kā populārajā kultūra tiek atainoti vampīri. Filma saņēma Saturna balvu par 1987. gada labāko šausmu filmu. Tīmekļa vietnē Rotten Tomatoes filmai ir 76% vērtējums.