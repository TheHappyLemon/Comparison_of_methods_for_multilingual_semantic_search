Bamberga (vācu: Bamberg) ir pilsēta Bavārijas federālajā zemē, Vācijā. Pilsēta ir 54,58 km2 liela un 2011. gada decembrī tās iedzīvotāju skaits sasniedza 70 tūkstošus. Bambergas vēsturiskais centrs ir ticis iekļauts UNESCO Pasaules kultūras mantojuma sarakstā. Pilsētā ir bāzēts viens no valsts spēcīgākajiem basketbola klubiem, Brose Baskets, kurā vairākus gadus spēlējis arī latvietis Uvis Helmanis.