Šis raksts ir par Lielbritānijas premjerministru. Par viņa dēlu, Kanādas ģenerālgubernatoru un Stenlija kausa dibinātāju skatīt rakstu Frederiks Stenlijs. Edvards Džordžs Džefrijs Smits-Stenlijs, Četrpadsmitais Derbi grāfs (angļu: Edward George Geoffrey Smith-Stanley, 14th Earl of Derby; dzimis 1799. gada 29. martā, miris 1869. gada 23. oktobrī) bija britu politiķis 19. gadsimta vidū. Pirms 1834. gada pazīstams kā Edvards Stenlijs (Edward Stanley), bet no 1834. līdz 1851. gadam — lords Stenlijs (Lord Stanley). Ticis uzskatīts par lielisku parlamenta oratoru. Smits-Stenlijs vadīja Konservatīvo partiju no 1848. līdz 1868. gadam — pagaidām visilgāk šīs partijas līdera amatu pildošais politiķis valsts vēsturē. Trīs reizes bija valsts premjerministrs — 1851. gadā, no 1858. līdz 1859. gadam un no 1866. līdz 1868. gadam. Kaut arī ir tikai vien no četriem politiķiem vēsturē, kurš ieņēmis premjerministra amatu vairāk nekā divas reizes, kopumā vadīja valsti mazāk nekā četrus gadus.