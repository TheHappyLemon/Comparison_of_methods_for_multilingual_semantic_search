51. zona (angļu: Area 51) ir slepena ASV Gaisa spēku Edvardsa gaisa spēku bāzes daļa. Atrodas Linkolnas apgabalā, Nevadā, ASV. Nav zināms, kāds ir bāzes galvenais mērķis, taču tiek uzskatīts, ka tajā tiek izstrādāta eksperimentāla lidaparātu tehnika. Ar zonu saistītā lielā slepenība bieži sasaista to ar dažādām sazvērestības teorijām un NLO. Lai arī tā nekad nav tikusi atzīta par slepeno bāzi, visi ar to saistītie dokumenti un pētījumi ir augstākās slepenības. Vairākus gadu desmitus ASV valdība noliedza 51. zonas pastāvēšanu, tomēr 2013. gadā CIP oficiāli paziņoja par bāzi, atslepenojot dažādus dokumentus par tās vēsturi un mērķiem. Apgabals ap 51. zonu ir populārs tūrisma objekts.