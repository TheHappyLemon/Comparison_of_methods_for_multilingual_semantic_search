"Volstrītas vilks" (angļu: The Wolf of Wall Street) ir 2013. gada amerikāņu kinokomēdija, kuras režisors ir Mārtins Skorsēze. Filmas sižets veidots pēc Džordana Belforta memuāriem The Wolf of Wall Street un Catching the Wolf of Wall Street. Filma ir par Ņujorkas biržas mākleri, kurš vada uzņēmumu, kas ir iesaistīts vērtspapīru krāpšanā un korupcijā. Filmā galvenās lomas attēlo Leonardo Di Kaprio, kā arī Džona Hills, Margota Robija un Metjū Makonahijs. Šī ir piektā Skorsēzes un Di Kaprio sadarbības filma. "Volstrītas vilks" pirmizrāde notika 2013. gada 17. decembrī Ņujorkā. Filma tikusi atzinīgi novērtēta, Amerikas Kinoinstitūts to nosauca par vienu no desmit gada labākajām filmām, tāpat tā tikusi nominēta dažādiem apbalvojumiem dažādās kategorijās.