Bostonas maratons ir ikgadējs maratons, kas kopš 1897. gada notiek Bostonā, Masačūsetsā, ASV. Tas katru gadu notiek aprīļa trešajā pirmdienā, kas Masačūsetsā ir pazīstama kā Patriotu diena. Bostonas maratons ir vecākais ikgadējais maratons, tāpat šīs ir vienas no vislabāk pazīstamākajām šosejas skriešanas sacensībām. Tas ir otrs nozīmīgākais sporta pasākums ASV pēc atspoguļojuma medijos (pēc Superkausa izcīņas). Bostonas maratons ietilpst World Marathon Majors sacensību seriālā. Kopš 1897. gada to rīko Bostonas vieglatlētikas asociācija. Maratonā piedalās gan profesionāļi, gan amatieri. Maratonā uzvaru nav guvis neviens Latvijas pārstāvis. 2013. gada maratona laikā notika sprādzieni.