Sīksikspārņu apakškārta (Microchiroptera) ir viena no divām sikspārņu kārtas apakškārtām. Otra sikspārņu apakškārta ir dižsikspārņi. Atšķirībā no dižsikspārņiem, sīksikspārņi izmanto eholokāciju (tikai dažām dižsikspārņu sugām arī raksturīga eholokācija), kā arī sīksikspārņiem otrajam pirkstam trūkst nags, savukārt dižsikspārņiem (izņemot Nyctimene ģints sugas) nav astes.