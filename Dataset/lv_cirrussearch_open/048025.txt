Aristokaķi (angļu: The Aristocats) ir 1970. gada ASV muzikāla animācijas piedzīvojumu filma, kas balstīta uz Toma Makgovana un Toma Rova tāda paša nosaukuma stāstu. Filmas režisors un viens no producentiem ir Volfgangs Rītermans. Galvenos tēlus angļu valodā ierunājuši Fils Heriss, Eva Gabora, Hermione Badelija, Gerijs Dabins, Dīns Klārks, Stērlings Holovejs, Rodijs Mods-Roksbijs un Liza Ingliša.