Naktsputni (angļu: Nighthawks) ir Edvarda Hopera 1942. gadā radīta glezna. Tajā attēloti vēlā vakara stundā vakariņojoši cilvēki pilsētas centra kafejnīcā. Tā gleznota ar eļļas krāsu uz audekla. To uzskata par Hopera pazīstamāko darbu un tas ir viens no amerikāņu mākslas atpazīstamākajiem darbiem. Pāris mēnešus pēc tā pabeigšanas, 1942. gada 13. maijā, to pārdeva Čikāgas mākslas institūtam par 3000 ASV dolāriem.