Romans Šebrle (čehu: Roman Šebrle; dzimis 1974. gada 26. novembrī Lanškrounā, Čehoslovākijā) ir čehu vieglatlēts, desmitcīņnieks. R. Šebrlem iepriekš piederēja Pasaules rekords desmitcīņā, 2001. gadā viņš kļuva par pirmo sportistu, kam izdevies pārsniegt 9000 punktu robežu. Viņa uzstādītais rezultāts bija 9026 punkti. Iepriekšējais rekords piederēja citam čehu sportistam Tomāšam Dvoržākam, kas divus gadus iepriekš sasniedza 8994 punktu robežu. Šebrle ir piedalījies trijās olimpiskajā spēlēs (2000, 2004, 2008). 2000. gada Sidnejas spēlēs viņš ieguva sudraba medaļu, zaudēja vienīgi Igaunijas sportistam Erki Nolam, 2004. gada Atēnu spēlēs viņš kļuva par olimpisko čempionu, taču 2008. gada Pekinas spēlēs spēja iegūt tikai 6. vietu. Ir piedalījies 7 Pasaules čempionātos (1997, 1999, 2001, 2003, 2005, 2007, 2009), kuros ir ieguvis zelta medaļu 2007. gadā un sudrabu 2003. un 2005. gada čempionātos. R. Šebrle ir divkārtējs Pasaules čempions telpās (2001, 2004), divkārtējs Eiropas čempions (2002, 2006). Tāpat ir svinējis uzvaru 1997. gada Universiādē.