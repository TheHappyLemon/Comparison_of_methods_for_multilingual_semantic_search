Ma Luns (vienkāršotā ķīniešu: 马龙, piņjiņs: Mǎ Lóng; dzimis 1988. gada 20. oktobrī) ir ķīniešu galda tenisists. Trīs reizes piedalījies vasaras olimpiskajās spēlēs (2012, 2016, 2020). Ir trīskārtējs olimpiskais čempions komandu sacensībās (2012, 2016, 2020) un divkārtējs čempions individuālajās sacensībās (2016, 2020). Ir pirmais galda tenisists, kas kļuvis par divkārtēju olimpisko čempionu individuālajās sacensībās. Ir medaļām bagātākais galda tenisists starp vīriešiem olimpiskajās spēlēs. Ir trīskārtējs pasaules čempions individuālajās sacensībās (2015, 2017, 2019), kopumā pasaules čempionātā izcīnītas 12 zelta medaļas. Kopš 2014. gada ir Ķīnas galda tenisa vīriešu komandas kapteinis. Ir piektais galda tenisists starp vīriešiem, kas izcīnījis karjeras Grand Slam (uzvara olimpiskajās spēlēs, pasaules čempionātā un pasaules kausā). Bijis pasaules ranga līderis 64 mēnešus, kas ir rekords starp vīriešiem.