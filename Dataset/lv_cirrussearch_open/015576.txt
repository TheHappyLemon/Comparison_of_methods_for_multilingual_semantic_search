Nasdaq Nordic Oy (agrāk NASDAQ OMX Nordic) ir Somijā reģistrēts uzņēmums, kas pārvalda Ziemeļvalstu un Baltijas valstu fondu biržas. Uzņēmuma īpašnieks ir ASV reģistrētais Nasdaq. Nasdaq Nordic grupas uzņēmumi sniedz fondu biržas, preču biržas, vērtspapīru depozitārija, klīringa pakalpojumus. Tiek veidots biržas indekss OMX Nordic 40, kas rāda 40 uzņēmumus ar pārdotākajām akcijām virtuālā Ziemeļvalstu tirgū: Dānijā, Islandē, Somijā un Zviedrijā.