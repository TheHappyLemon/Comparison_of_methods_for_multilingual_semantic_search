300 metru šaušana ar šauteni trijās pozīcijās vīriešiem bija viena no piecām šaušanas disciplīnām, kas bija iekļauta 1896. gada vasaras olimpisko spēļu programmā. Šī bija viena no divām disciplīnām, kurā izmantoja šauteni. Sacensības notika 11. un 12. aprīlī Kalitejas šaušanas poligonā Skopeftirionā. Tajās sacentās 20 sportisti no 3 valstīm. Sportistiem bija jāveic 40 šāvieni pa četrām šāvienu virknēm. Zelta medaļu šajā disciplīnā izcīnīja Grieķijas sportists Georgijs Orfanidis, arī sudraba medaļu izcīnīja Grieķijas sportists — Joannis Frangudis. Savukārt bronzas medaļu izcīnīja Dānijas sportists Vigo Jensens. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika piešķirta sudraba medaļa, bet turpmākās vietas netika apbalvotas.