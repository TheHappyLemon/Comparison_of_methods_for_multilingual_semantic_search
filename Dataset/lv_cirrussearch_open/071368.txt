The Naked City ir 1948. gada ASV krimināldrāmas filma, kuras režisors ir Džūlss Dasēns. Filmā galvenās lomas atveido Berijs Ficdžeralds, Hauards Dafs, Dorotija Hārta un Dons Teilors. Filma stāsta par jaunas modeles slepkavības izmeklēšanu Ņujorkā. The Naked City bija viena no retajām tā laika filmām, kuru filmēja nevis studijā, bet ārpus tās. Filma pazīstama ar savu vizuālu stilu, kuru salīdzina ar itāļu neoreālismu. Filmas The Naked City pirmizrāde notika 1948. gada 4. martā un to izplatīja Universal-International. Filma saņēma Amerikas Kinoakadēmijas balvu kategorijās "Labākais operatora darbs" un "Labākā montāža". 2007. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma".