Hiršsprunga slimība ir iedzimta slimība, kurai raksturīgi, ka kādā zarnas segmentā neizveidojas ne Meisnera (Meissner) zemgļotādas, ne Auerbaha (Auerbach) starpmuskuļu nervu pinums. Līdz ar to bojātajā segmentā iztrūkst peristaltika un var veidoties sastrēgums. Tas var radīt zarnas dilatāciju jeb izplešanos (līdz pat 20 cm diametrā). Slimības biežums piedzimušajiem bērniem ir 1:5000. Var kombinēties ar Dauna sindromu un neiroloģiskiem traucējumiem.