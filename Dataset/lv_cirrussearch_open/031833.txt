Vācijas hokeja līga (vācu: Deutsche Eishockey-Liga; saīsinājumā DEL) ir Vācijas spēcīgākā hokeja līga. Tradicionāli DEL ir vislielākais Ziemeļamerikas hokejistu īpatsvars Eiropas hokeja līgās. Deviņas reizes līgā triumfējusi Berlīnes "Eisbären" . DEL tika izveidota 1994. gadā un tās pirmajā sezonā līgā spēlēja 18 komandas (visas 12 agrākās 1. bundeslīgas komandas un labākās sešas vienības no 2. bundeslīgas). Pirms DEL izveidošanas, Vācijā tika spēlēts Bundeslīgās un DEL vēl joprojām mēdz saukt par 1. Bundeslīgu. Bundeslīga tika izveidota 1958. gadā.