Edvards Lodevijks van Halens (Edward Lodewijk van Halen, dzimis 1955. gada 26. janvārī Nijmēgenā, miris 2020. gada 6. oktobrī Santamonikā) bija nīderlandiešu izcelsmes amerikāņu ģitārists, komponists un producents, plašāk pazīstams kā Edijs van Halens (Eddie Van Halen). Pasaules atzinību ieguvis kā smagā roka grupas Van Halen dibinātājs un soloģitārists. Līdz septiņu gadu vecumam dzīvoja Nīderlandē līdz ģimene pārcēlās uz Pasadīnu, Kalifornijā, kur 1972. gadā kopā ar brāli Aleksu van Halenu nodibināja grupu Van Halen. Kopš 2006. gada šajā grupā spēlē arī Edija van Halena dēls Volfgangs.