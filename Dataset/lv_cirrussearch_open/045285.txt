"Klejotkāre" (angļu: Wanderlust) ir 2012. gada ASV komēdija, kuras režisors, kā arī viens no producentiem un scenārija autoriem ir Deivids Vains. Galvenās lomas atveido Dženifere Anistone, Pols Rads, Džastins Terū, Mālina Okermane, Katrīna Hāna, Lorēna Embrousa un Alans Alda. Filmas pirmizrāde notika 2012. gada 24. februārī. Džordžs un Linda ir precēts pāris, kas, cenšoties aizbēgt no mūsdienu sabiedrības, aizbrauc uz komūnu Džordžijā, kamēr Ņujorkā sabrūk ekonomika.