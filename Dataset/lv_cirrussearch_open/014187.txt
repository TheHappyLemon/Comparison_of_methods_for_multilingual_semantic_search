Vasilis Torosidis (grieķu: Βασίλης Τοροσίδης, Vasílis Torosídis; dzimis 1985. gada 10. jūnijā) ir bijušais Grieķijas futbolists un Grieķijas izlases dalībnieks. Futbolista karjeru sāka savas dzimtās pilsētas klubā Skoda. 2007. gadā par viņu interesi izrādījās "trīs lielie" Grieķijas klubi — Olympiacos, Panathinaikos un A.E.K. Viņš pievienojās Olympiacos vienībai, ar kuru sešas reizes ir izcīnījis Grieķijas čempiona titulu un četras reizes ieguvis Grieķijas kausu. 2010. gadā Torosidis tika atzīts par Grieķijas Superlīgas gada spēlētāju. Grieķijas futbola izlasē Torosidis debitēja 2007. gadā spēlē pret Turcijas izlasi. Pirmos vārtus izlases labā guva 2008. gada 6. septembrī pret Luksemburgas izlasi. Ir piedalījies 2010. gada FIFA Pasaules kausā, 2008. gada Eiropas čempionātā un 2012. gada Eiropas čempionātā.