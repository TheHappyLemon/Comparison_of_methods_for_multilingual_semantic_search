Tautsaimnieku politiskā apvienība bija politiskā partija Latvijā. Tā tika dibināta 1994. gada maijā un likvidēta 1996. gada novembrī. To izveidoja deputāti, kas tika ievēlēti no "Saskaņa Latvijai — atdzimšana tautsaimniecībai" saraksta, taču nepievienojās Tautas Saskaņas partijai. 1995. gadā tā piedalījās 6. Saeimas vēlēšanās, taču nepārvarēja 5% barjeru. 1996. gadā notika apvienošanās ar Latvijas Zemnieku savienību.