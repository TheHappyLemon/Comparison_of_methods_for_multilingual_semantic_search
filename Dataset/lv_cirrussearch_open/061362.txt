Esekjels Marselo Garajs Gonsaless (spāņu: Ezequiel Marcelo Garay González, dzimis 1986. gada 10. oktobrī) ir bijušais Argentīnas futbolists, spēlēja aizsarga pozīcijā, bijis Argentīnas futbola izlases dalībnieks. Savu karjeru sācis Argentīnas komandā Newell's Old Boys. 19 gadu vecumā pārcēlies uz Spāniju, kur pievienojies Racing de Santander. Spānijā spēlējis arī Real Madrid un Valencia, kopumā nospēlējot 201 spēles La Liga. 2011. gadā pievienojies Portugāles komandai Benfica, iegūstot četras trofejas. Argentīnas futbola izlases sastāvā debitējis 2007. gadā. Piedalījies 2014. gada FIFA Pasaules kausā. Ieguvis zelta medaļu 2008. gada vasaras olimpiskajās spēlēs.