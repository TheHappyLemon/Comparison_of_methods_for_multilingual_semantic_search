UAE Tour ir ikgadējas šosejas riteņbraukšanas daudzdienu sacensības, kas notiek Apvienotajos Arābu Emirātos. Sacensības tika izveidotas apvienojot Dubai Tour un Abu Dhabi Tour daudzdienu sacensības. Pirmo reizi sacensības notika 2019. gada 24. februārī—2. martā kā daļa no 2019. gada UCI Pasaules tūres. Pirmās sacensības sastāvēja no septiņiem posmiem, kas aptvēra visus septiņus emirātus, kas veido valsti. 2020. gada sacensībās sākotnēji bija plānoti septiņi posmi, bet pēc piektā posma finiša, tika paziņots, ka pēdējie divi sacensību posmi tiek atcelti saistībā ar satraukumu par koronavīrusa COVID-19 epidēmiju.