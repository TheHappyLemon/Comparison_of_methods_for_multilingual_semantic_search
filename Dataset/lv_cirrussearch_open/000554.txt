Zelmeņi (agrāk Bites muiža) ir apdzīvota vieta Dobeles novadā. Tērvetes pagasta centrs. Izvietojusies Tērvetes un Svēpaines upju krastos pie autoceļa P95 4 km no Tērvetes, 35 km no Jelgavas un 78 km no Rīgas. Zelmeņos atrodas pagasta administrācija, Tērvetes kultūras nams, bibliotēka, pasta nodaļa, veikals, agrāk arī ģimenes ārsta prakses vieta. Apdzīvotā vieta veidojusies ap vēsturisko Bites muižu (Bittenhof).