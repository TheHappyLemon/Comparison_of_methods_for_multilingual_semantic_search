Hanss Šēfers (vācu: Hans Schäfer, dzimis 1927. gada 19. oktobrī, miris 2017. gada 7. novembrī) bija Vācijas futbolists, spēlēja uzbrucēja pozīcijā, bijis Vācijas futbola izlases dalībnieks. Visu savu karjeru, no 1948. līdz 1965. gadam, pavadījis 1. FC Köln komandā. 1962. un 1964. gadā kļuvis par Vācijas čempionu. 1963. gadā atzīts par Vācijas gada futbolistu. Rietumvācijas futbola izlasi pārstāvējis no 1952. līdz 1962. gadam, kopumā 39 mačos gūstot 15 vārtus. Ar izlasi uzvarējis 1954. gada FIFA Pasaules kausā. Spēlējis arī 1958. un 1962. gada FIFA Pasaules kausā. Viņš ir pirmais vācu futbolists, kurš ir piedalījies trijos FIFA Pasaules kausos. Ilgstoši bijis arī izlases kapteinis.