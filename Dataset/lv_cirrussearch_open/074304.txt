Šiva (sanskritā: शिव — 'žēlīgais') ir viena no svarīgākajām hinduisma dievībām, kas iznīcina un pārvērš visu esošo jaunās formās. Veido trimūrti (trīsvienību) ar diviem citiem dieviem — Brahmu, kas simbolizē radīšanas spēku, un Višnu, kas simbolizē uzturēšanas spēku. Šivaisma novirziena sekotājiem Šiva ir Augstākās Būtnes visnozīmīgākā izpausme. Šivu bieži attēlo kopā ar viņa sievu Pārvatī un dēlu Ganēšu.