Google+ (zināms arī kā Google Plus) bija tiešsaistes sociālā tīkla platforma, ko izveidoja uzņēmums Google. Pakalpojums darbību sāka 2011. gadā, mēģinot konkurēt ar sociālajiem tīkliem Facebook un Twitter. Google+ tika slēgts 2019. gada 2. aprīlī. Google+ publiski kļuva pieejams 2011. gada 28. jūnijā. Sākotnēji tam varēja pieķļūt tikai ar ielūgumiem kā "lauka testēšanas" fāzē. Nākamajā dienā esošajiem lietotājiem bija iespēja konta izveidei ielūgt draugus, kuri vecāki par 18 gadiem. Vēl pēc dienas lielā pieprasījuma dēļ tas tika pārtraukts. The New York Times šo bija nosaukusi par Google lielāko mēģinājumu konkurēt sociālajam tīklam Facebook. kam 2011. gadā bija vairāk kā 750 miljoni lietotāju. Google+ bija integrēti Google pakalpojumi Google Account un Google Buzz, kā arī pievienoti jauni pakalpojumi Circles, Hangouts, Sparks un Huddles.