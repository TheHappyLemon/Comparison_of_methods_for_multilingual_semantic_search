Mitrofans Grekovs (krievu: Митрофан Борисович Греков), īstajā vārdā Mitrofans Martiščenko (Митрофан Мартыщенко, dzimis 1882. gada 15. jūnijā [v.s. 3. jūnijā], miris 1934. gada 27. novembrī) bija Padomju Krievijas batālā žanra gleznotājs. Dzimis kazaku ģimenē. Studēja Odesas mākslas skolā, pēc tam pārgāja Pēterburgas Mākslas akadēmijā, kur mācījās pie batālā žanra klasiķiem Iļjas Repina un Franca Rubo. Pirmajā pasaules karā devās uz fronti, no kurienes atveda daudz skiču. Krievijas pilsoņu karā brīvprātīgi karoja Sarkanās armijas rindās. Zīmēja Semjona Budjonnija vadīto 1. kavalērijas armiju. Bija Revolucionārās Krievijas Mākslinieku Asociācijas biedrs. Viņa pazīstamāko gleznu vidū ir "1. kavalērijas armijas taurētāji" (Трубачи Первой Конной армии), "Tačanka" (Тачанка), "Ģenerāļa Pavlova sasalušie kazaki" (Замерзшие казаки генерала Павлова). Vadīja kolektīvu, kas veidoja panorāmu "Uzbrukums Perekopam" (Штурм Перекопа). Miris 1934. gada 27. novembrī. Apbedīts Novodevičjes kapsētā. Viņa vārdā ir nosauktas mākslas skolas Rostovā un Odesā un kara mākslinieku studija Maskavā. Novočerkaskā atrodas Grekova memoriālā muzejmāja. Daži viņa darbi ir izstādīti Tretjakova galerijā.