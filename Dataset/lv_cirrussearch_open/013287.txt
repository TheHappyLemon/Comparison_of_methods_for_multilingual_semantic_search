Dmitrijs Trefilovs (dzimis 1987. gada 13. maijā Rīgā) ir Latvijas vingrotājs. Vingrošanā trenējas kopš četru gadu vecuma. Lielākos panākumus guvis 2010. gada Eiropas čempionātā, kur ierindojās 12. vietā daudzcīņā. Lielākais sasniegums Pasaules čempionātā individuālajās disciplīnās ir 32. vieta vingrojumā uz zirga 2007. gadā. D. Trefilovs 2012. gada janvārī kvalificējās startam 2012. gada vasaras olimpiskajās spēlēs. Tajās kvalifikācijā izcīnīja 38. vietu daudzcīņā un 24. vietu vingrojumā uz zirga, tādējādi nekvalificējoties finālsacensībām.