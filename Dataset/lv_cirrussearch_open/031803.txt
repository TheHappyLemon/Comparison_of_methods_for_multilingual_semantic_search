Līza del Džokondo (itāļu: Lisa del Giocondo, izrunā: [ˈliːza del dʒoˈkondo]; dzimusi Gerardīni (Gherardini) 1479. gada 15. jūnijā, mirusi 1542. gada 15. jūlijā vai ap 1551. gadu) bija itāļu Gerardīni ģimenes pārstāve. Uzskata, ka viņa ir attēlota Leonardo da Vinči gleznā "Mona Liza", kuru pasūtīja viņas vīrs. Par viņas pašas dzīvi ir zināms maz. Dzimusi Florencē, 15 gadu vecumā apprecējusies ar auduma un zīda tirgotāju (vēlāk kļuvis par amatpersonu), kas bija daudz vecāks par viņu, bija pieci bērni. Leonardo da Vinči 1503. gada pavasarī nebija ienākumu, tas ir iespējamais iemesls, kāpēc viņš piekrita šim projektam. Vēlāk tajā pašā gadā māksliniekam nācās atlikt darbu pie "Monas Lizas", jo bija ienesīgāks darbs, kas bija jāpabeidz līdz 1505. gada februārim. 1506. gada februārī Leonardo da Vinči uzskatīja portretu par nepabeigtu, viņš nesaņēma maksu par to un nenogādāja to pasūtītājam. "Monu Lizu" viņš pabeidza pēc vairākiem gadiem Francijā (tiek uzskatīts, ka 1516. gadā). Vairākus gadsimtus nebija skaidrs, kas ir gleznā attēlotā sieviete. 2005. gadā tika apstiprināts, ka "Monā Lizā" attēlota Līza del Džokondo. Pašlaik glezna atrodas Luvras muzejā, Francijā.