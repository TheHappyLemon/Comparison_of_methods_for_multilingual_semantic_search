Družkivka (ukraiņu: Дружкiвка) ir apgabala pakļautības pilsēta Ukrainas austrumos Doneckas apgabalā. Izvietojusies apgabala ziemeļdaļā pie Krivijtorecas ietekas Kazennijtorecā, ietilpst Kramatorskas aglomerācijā. Pilsētas municipalitātei pakļauti 2 pilsētciemati — Oleksijevo-Družkivka un Rajske (kopā 64 km², 69 362 iedzīvotāji (2014)). Vēstures avotos Družkivka pirmoreiz minēta 1781. gadā un ir sens Zaporožjes kazaku ciems. Pēc leģendas, tās nosaukums cēlies no ciema dibinātāja kazaka Družko vārda. Mūsdienu pilsēta radusies 19. gadsimta 70. gados kā ciemats pie dzelzceļa stacijas. 20. gadsimta sākumā te jau darbojās vairāki metalurģijas, metālapstrādes un mašīnbūves uzņēmumi. 1938. gadā piešķirtas pilsētas tiesības. Mūsdienās metalurģijas, metālapstrādes un mašīnbūves centrs, darbojās arī keramikas un pārtikas uzņēmumi.