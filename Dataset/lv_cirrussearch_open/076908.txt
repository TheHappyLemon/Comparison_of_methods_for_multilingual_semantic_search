Mailija Sairusa (angļu: Miley Cyrus; dzimusi Destenija Hopa Sairusa (Destiny Hope Cyrus) 1992. gada 23. novembrī Našvilā, Tenesī štatā, ASV) ir amerikāņu dziedātāja, aktrise un dziesmu autore. Sairusa ir vairāk pazīstama kā Mailija Stjuarta/Hanna Montana Disney kanāla seriālā "Hanna Montana". Pateicoties šova panākumiem, 2006. gada oktobrī klajā nāca seriāla skaņu celiņa mūzikas disks, kurā viņa izpildīja astoņas dziesmas. Sairusas mūzikas karjera sākās ar viņas debijas albumu Meet Miley Cyrus, kurš nāca klaja 2007. gada 23. jūnijā. Viņas otrais albums Breakout klajā nāca 2008. gada 22. jūlijā. Breakout ir Sairusas pirmais neatkarīgais albums. Abi albumi ieņēma 1. vietu Billboard 200. 2008. gadā viņa izdeva Hannas Montanas un Mailijas Sairusas koncertfilmu: "Best of Both Worlds Concert film". 2010. gadā viņa izdeva trešo studijas albumu Can't Be Tamed.