Mr. Jones (poļu: Obywatel Jones, ukraiņu: Ціна правди) ir 2019. gada Polijas, Ukrainas un Apvienotās Karalistes biogrāfiska trillera filma, kuras režisore ir Agņeška Holanda. Filmā galvenās lomas atveido Džeimss Nortons, Vanesa Kirbija un Pīters Sārsgārds. Filma balstīta uz patiesu stāstu par britu žurnālistu Geretu Džonsu, kurš 1933. gadā pasaulei atklāja patiesību par Holodomoru. Filmas Mr. Jones pirmizrāde notika 2019. gada 10. februārī Berlīnes starptautiskajā kinofestivālā. Filma saņēma pozitīvas kritiķu atsauksmes.