Džordžtauna (George Town, retāk arī Georgetown) ir pilsēta Malaizijā Penangas salas ziemeļaustrumu stūrī, Penangas štata administratīvais centrs. Tā nosaukta par godu Lielbritānijas karalim Džordžam III. Pilsētas iedzīvotāju skaits ir 720 202 un tās aglomerācijā 2 292 394, kas to padara par otru lielāko aglomerāciju Malaizijā. Iepriekš tā bija pašvaldība, pēc tam atsevišķa pilsēta, bet šobrīd kopš 1976. gada Džordžtauna ir daļa no Penangas salas pašvaldības, lai arī reģionu, kuru iepriekš pārvaldīja pilsētas padome, joprojām apzīmē kā pilsētu. Džordžtaunas vecpilsēta ir UNESCO Pasaules mantojuma objekts.