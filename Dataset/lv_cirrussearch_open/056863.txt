Kampa (vācu: Kamp) ir 153 kilometrus gara Donavas kreisā krasta pieteka Austrijā, Lejasaustrijas federālajā zemē. Tehniski tā ir Kremsas pieteka, kas kanalizēta plūst gar Donavas upi. Izteka no Lejasaustrijas galējos rietumos, netālu no Lībenavas Augšaustrijā. Augštecē, līdz tajā ietek Mazā Kampa (Kleiner Kamp), tā saukta par Lielo Kampu (Großer Kamp). Tek austrumu virzienā. Nesasniedzot Hornu, Kampa pagriežas uz dienvidiem-dienvidaustrmiem. Ietek Donavā (Kremsā) pie Grāfenvertas, lejpus Kremsas pie Donavas. Upes krastos atrodas Cvetle un Langenloisa.