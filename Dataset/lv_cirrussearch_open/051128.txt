Loketas pils (čehu: Hrad Loket) ir 13. gadsimtā celta pils Čehijas rietumos pie Loketas pilsētas. No trijām pusēm to ietver Ohržes upe. Mūsdienās pilī ierīkots muzejs. Pie pils notiek tradicionāls operas festivāls. Pils pirmoreiz rakstos minēta 1234. gadā. Pils vairākkārt pārbūvēta un paplašināta. Līdz 15. gadsimtam pils kalpoja kā viena no karaļa rezidencēm. 1725. gadā tā nodega. No 1822. līdz 1948. gadam Loketas pilī bija ierīkots cietums.