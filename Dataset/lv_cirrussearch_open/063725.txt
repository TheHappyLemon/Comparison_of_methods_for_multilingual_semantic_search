Kolins Bells (angļu: Colin Bell, dzimis 1946. gada 26. februārī, miris 2021. gada 5. janvārī) bija angļu futbolists, spēlēja pussarga pozīcijā, bijis Anglijas futbola izlases dalībnieks. Lielāko daļu savas karjeras Bells ir aizvadījis Manchester City un viņš tiek uzskatīts par kluba vienu no visu laiku labākajiem futbolistiem. Ar Manchester City 1968. gadā kļuvis par Anglijas čempionu, izcīnījis arī FA kausu, divus Anglijas Līgas kausus, kā arī UEFA Kausu ieguvēju kausu. Anglijas futbola izlasi pārstāvējis no 1968. līdz 1975. gadam, kopumā 48 mačos gūstot 9 vārtus. Piedalījies 1968. gada Eiropas čempionātā un 1970. gada FIFA Pasaules kausā.