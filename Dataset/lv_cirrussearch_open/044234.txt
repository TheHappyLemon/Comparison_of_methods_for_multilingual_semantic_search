"Lieliskais Lapsas kungs" (angļu: Fantastic Mr. Fox) ir 2009. gada ASV animācijas filma, kura ir uzņemta pēc Roalda Dāla tāda paša nosaukuma bērnu grāmatas. Filmas režisors ir Vess Andersons. Galvenos tēlus ir ierunājuši Džordžs Klūnijs, Merila Strīpa, Džošs Švarcmans, Bills Marijs, Vilems Defo un Ouens Vilsons. Filmas pirmizrāde notika 2009. gada 14. oktobrī Londonas filmu festivālā. Filma 2009. gadā tika nominēta Amerikas Kinoakadēmijas balvai kategorijās "Labākā animācijas filma" un "Labākā oriģināmūzika", lai gan abās nominācijās tā zaudēja animācijas filmai "Augšup"". Filmā kāda lapsa katru nakti zog pārtiku no trim nejaukiem un bagātiem zemniekiem. Vienā brīdī zemniekiem šīs lapsas zādzības apnīk, tāpēc viņi izrokas līdz lapsas ģimenes mājai, tomēr dzīvnieki zemniekus pārspēj un paliek dzīvot zem zemes.