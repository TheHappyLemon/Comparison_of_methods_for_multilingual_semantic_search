Šis raksts ir par politiķi. Par citām jēdziena Pīrsons nozīmēm skatīt nozīmju atdalīšanas lapu. Lesters Boulss "Maiks" Pīrsons (angļu: Lester Bowles "Mike" Pearson; dzimis 1897. gada 23. aprīlī, miris 1972. gada 27. decembrī) bija Kanādas politiķis no Kanādas Liberālās partijas un Kanādas 14. premjerministrs no 1963. gada aprīļa līdz 1968. gada aprīlim. 1957. gadā Lesteram Pīrsonam tika piešķirta Nobela miera prēmija par ieguldījumu organizējot ANO iesaistīšanos Suecas krīzes noregulēšanā. Pīrsona valdību laikā Kanādā tika ieviesta medicīniskā aprdrošināšana, studentu kredīti, pensiju plāni, Kanādas ordenis un pašreizējais Kanādas karogs. 1963. gadā tika nodibināta komisija bilingvisma un bikulturālisms, kas rekomendēja oficiālā līmenī paplašināt franču valodas tiesības Kanādā. Šīs izmaiņas valstī, kā arī Pīrsona darbība starptautiskajā politikā, ļauj uzskatīt Pīrsonu par vienu no ietekmīgākajiem kanādiešiem XX gadsimtā. Līdz 2010. gadam Pīrsona vārdā tika dēvēta Teda Lindsija balva, kuru pasniedz katras sezonas NHL labākajam spēlētājam, pēc līgas spēlētāju asociācijas balsojuma. Tas bija NHL apbalvojums, kas nosaukts kāda politiķa vārdā.