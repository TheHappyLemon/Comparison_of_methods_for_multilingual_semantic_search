Eikalipti (Eucalyptus) ir miršu dzimtas mūžzaļu koku ģints. Ir sastopamas vairāk nekā 700 dažādas eikaliptu sugas, galvenokārt Austrālijā, vēl mazā skaitā tie ir sastopami Jaungvinejā un Indonēzijā, savukārt Eucalyptus deglupta ir sastopami ziemeļu Filipīnās. Tā ir vienīgā eikaliptu suga, kas atrasta ziemeļu puslodē. Eikaliptu sugas tiek kultivētas tropos un subtropos Amerikā, Eiropā, Āfrikā, Vidusjūras baseina reģionā, Vidējos Austrumos, Ķīnā un Indijas subkontinentā. No eikaliptiem iegūst medicīnā un tehnikā izmantojamu ēterisko eļļu. Eikaliptu lapas ir galvenā koalu barība.