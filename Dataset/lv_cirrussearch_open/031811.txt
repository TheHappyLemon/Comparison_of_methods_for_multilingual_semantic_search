Persijs Viljamss Bridžmens (angļu: Percy Williams Bridgman, dzimis 1882. gada 21. aprīlī, miris 1961. gada 20. augustā) bija amerikāņu fiziķis. 1946. gadā ieguva Nobela prēmiju fizikā par aparatūru ļoti augstu spiedienu radīšanai, un par atklājumiem augstu spiedienu fizikas jomā. Bridžmens sarakstījis arī nozīmīgus darbus par zinātnisko metodi un zinātnes filozofiju. Mūža nogalē Bridžmens cieta no vēža. 1961. gadā 79 gadu vecumā viņš izdarīja pašnāvību nošaujoties.