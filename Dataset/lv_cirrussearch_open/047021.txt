Salīdzināšanas dienas (Jom Kipur) karš (ivritā: מלחמת יום הכיפורים, Milẖemet Yom HaKipurim), Oktobra karš (arābu: حرب أكتوبر, Ḥarb ʾUktōbar vai حرب تشرين, Ḥarb Tišrīn), arī 1973. gada arābu un izraēliešu karš, bija militārs konflikts 1973. gada oktobrī Tuvajos Austrumos starp Izraēlu un Ēģiptes, Sīrijas savienību. Konflikts galvenokārt norisinājās Golānas augstienēs un Sīnāja pussalā, atsevišķas epizodēs norisinājās Suecas kanāla rietumu pusē un Izraēlas ziemeļos. Divdesmit dienas ilgušais konflikts noslēdzās ar Izraēlas militāro uzvaru.