Dīpika Padukone (kannadu: ದೀಪಿಕಾ ಪಡುಕೋಣೆ, Dīpikā Paḍukōṇe; dzimusi 1986. gada 5. janvārī) ir Dānijā dzimusi indiešu Bolivudas aktrise. Viņas tēvs ir badmintona spēlētājs. Arī Dīpika sākumā nodarbojusies ar badmintonu, tomēr jaunietes gados pievērsās modeles karjerai. Drīz pēc tam saņēmusi piedāvājumus filmēties kino. Debiju kino piedzīvojusi 2006. gadā ar lomu kanādiešu filmā Aishwarya. Nākamajā gadā debitējusi Bolivudas kino, 2017. gadā — Holivudā ar lomu filmā "xXx: Reaktivēts". Filmējusies daudzās filmās, kas ir starp visu laiku pelnošākajām filmām Indijas kino vēsturē. Par darbu kino saņēmusi dažādus apbalvojumus, tai skaitā trīs Filmfare balvas. Viena no vislabāk apmaksātajām aktrisēm Indijā. Time iekļāva aktrisi 2018. gada 100 ietekmīgāko cilvēku sarakstā.