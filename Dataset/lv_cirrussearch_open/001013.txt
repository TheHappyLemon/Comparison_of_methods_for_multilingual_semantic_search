Bītbokss ir mūzikas forma, kurā tiek izmantots vokāls, lai pilnībā vai daļēji aizstātu mūzikas instrumentus un radītu dažādas skaņas un ritmu. To mēdz uzskatīt par piekto hiphopa elementu. Bītbokss ir radies 80. gadu vidū. Latvijā tas sācis izplatīties tikai 2000. gadu sākumā. Bītboksu Latvijā popularizēja grupa PeR, kura arī ir vienīgā meinstrīma grupa Latvijā šajā mūzikas stilā. Vēl tika organizēts arī Ghetto Beatbox battle (2012—2018), kā arī vairāki Latvijas bītbokseri sekmīgi darbojas pagrīdē.