Zaječara (serbu: Зајечар, izrunā: [zâjɛtʃar]) ir pilsēta Serbijas austrumos, Dienvidu un Austrumu Serbijā. Zaječara ir Zaječaras apgabala administratīvais centrs. Pilsēta atrodas ap 10 km no Serbijas un Bulgārijas robežas. 2011. gadā Zaječarā dzīvoja 38 tūkstoši iedzīvotāju. 86% pilsētas iedzīvotāju ir serbi, ievērojamākā minoritāte — vlahi (Serbijas rumāņi), kas ir ap 5%. Rumāņu valodā pilsētu sauc Zaicear vai Zăiceari. Zaječara ir sena pilsēta, zināma kopš Senās Romas laikiem. Šeit dzimuši trīs Romas imperatori: Galērijs, Maksimīns un Licīnijs. Viduslaikos Zaječara atradās Serbijas un Bulgārijas, kā arī Ungārijas īpašumā, bet kopš 15. gadsmita ietilpa Osmaņu impērijā. Pirmo reizi atgūta no turkiem 1806. gadā, bet kopš 1833. gada ietilpst Serbijā (vai Dienvidslāvijā).