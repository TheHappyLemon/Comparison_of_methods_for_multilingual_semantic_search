Jevgeņija Medvedeva (krievu: Евгения Армановна Медведева; dzimusi 1999. gada 19. novembrī) ir krievu daiļslidotāja. Divas reizes kļuvusi par pasaules (2016, 2017), Eiropas (2016, 2017) čempioni. 2015. gadā izcīnīja pasaules junioru čempiones titulu. Medvedeva ir pirmā individuālā sieviešu slidojuma sportiste, kas pēc izcīnīta pasaules junioru čempiones titula nākamajā gadā izcīna pasaules čempiones titulu starp pieaugušajiem (kā arī uzvara Pasaules čempionātā divus gadus pēc kārtas pēc junioru čempionāta uzvarēšanas). 2017. gada Pasaules čempionātā kļuva par pirmo sievieti pēdējo 16 gadu laikā, kas uzvar divus gadus pēc kārtas. 2018. gada 23. Ziemas Olimpiskajās spēlēs Phjončhanā kļuva par divkārtēju sudraba medaļas ieguvēju.