"Iznīcināšana" (angļu: Annihilation) ir 2018. gada Apvienotās Karalistes un ASV zinātniskās fantastikas šausmu filma, kuras režisors un scenārija autors ir Alekss Gārlends. Filmā galvenās lomas atveido Natālija Portmane, Dženifere Džeisone Lī, Džīna Rodrigesa, Tesa Tompsone, Tūva Novotnija un Oskars Aizeks. Filma stāsta par pētnieku grupu, kuri dodas uz noslēpumainu zonu, kurā dabas likumu vietā valda anomālas parādības. "Iznīcināšana" pirmizrāde notika 2018. gada 13. februārī ASV, kur to izlaida Paramount Pictures, savukārt vairākās citās vietās to izlaida straumēšanas platforma Netflix. Filma bija finansiāla izgāšanās, nopelnot 43,1 miljonu ASV dolāru, pie 40—55 miljonu budžeta. "Iznīcināšana" saņēma pozitīvas kritiķu atsauksmes.