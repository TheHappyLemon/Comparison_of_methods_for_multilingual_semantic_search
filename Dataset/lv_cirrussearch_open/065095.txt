Angammedillas nacionālais parks (singāļu: අංගම්මැඩිල්ල ජාතික වනෝද්‍යානය, tamilu: அங்கம்மெடில்லை தேசிய வனம்) ir 2006. gadā izveidots nacionālais parks Šrilankas centrālajā daļā. Nacionālais parks galvenokārt izveidots, lai aizsargātu 4. gadsimta izveidotās Parakramas Samudras ūdenskrātuves baseinu. Parka teritorijā atrodas sausie mūžzaļie meži ar ebenkoku kā valdošo sugu. No apdraudētajām dzīvnieku sugām nacionālajā parkā dzīvo Šrilankas zilonis (Elephas maximus maximus), Šrilankas leopards (Panthera pardus kotiya), garlūpu lācis (Melursus ursinus), Šrilankas milzu vāvere (Ratufa macroura), pērtiķi slaidais loris (Loris tardigradus) un svētais langurs (Semnopithecus vetulus).