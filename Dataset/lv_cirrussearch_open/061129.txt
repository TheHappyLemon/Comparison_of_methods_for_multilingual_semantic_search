FC Hradec Králové ir Čehijas futbola klubs no Hradeckrāloves. Tas ir dibināts 1905. gadā. Pašlaik spēlē Čehijas 1. līgā jeb Fortuna liga, kas ir valsts augstākā līga. Mājas spēles aizvada Všesportovní stadionā. Kluba nozīmīgākais panākums ir Čehoslovākijas čempiontituls 1960. gadā, kad komandas nosaukums bija Spartak Hradec Králove. Čehijas 1. līgā labākais sasniegums ir divreiz iegūta 8. vieta. 1995. gadā uzvarēja Čehijas kausa izcīņā. Pēc uzvaras Čehoslovākijas 1. līgā komanda piedalījās 1960.—1961. gada Eiropas kausā, kurā sasniedza ceturtdaļfinālu, tajā divu spēļu summā piekāpjoties Spānijas klubam FC Barcelona. 1995.—1996. gada sezonā spēlēja UEFA Kausu ieguvēju kausa izcīņā, sasniedot astotdaļfinālu.