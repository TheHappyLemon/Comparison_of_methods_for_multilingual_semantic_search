Kalifornijas Universitāte Losandželosā (angļu: University of California, Los Angeles; UCLA) ir uz pētniecību orientēta publiska universitāte. Tā atrodas Losandželosā, Kalifornijas štatā. Šī tiek uzskatīta par vienu no prestižākajām universitātēm visā pasaulē. Universitāte tika dibināta 1919. gadā. Pasaules universitāšu akadēmiskajā reitingā ieņem 12. vietu (2016). Universitāti beigušie studenti ar panākumiem startējuši olimpiskajās spēlēs. UCLA studenti ir izcīnījuši 214 olimpisko spēļu medaļas: 106 zelta, 54 sudraba un 54 bronzas. Tās studenti ir piedalījušies visās olimpiskajās spēlēs kopš 1920. gada, izņemot 1924. gadu, kā arī izcīnījuši medaļas katrās olimpiskajās spēlēs kopš 1932. gada, izņemot 1980. gadu (boikota dēļ).