Andreass Brēme (vācu: Andreas Brehme, dzimis 1960. gada 9. novembrī, miris 2024. gada 20. februārī) bija Vācijas futbolists un futbola treneris, spēlēja kreisās malas aizsarga pozīcijā, bijis Vācijas futbola izlases dalībnieks. Savas karjeras laikā pārstāvējis klubus Vācijā, Itālijā un Spānijā. Divas reizes kļuvis par Vācijas Bundeslīgas čempionu, vienreiz ar Bayern Munich, otrreiz ar 1. FC Kaiserslautern. 1989. gadā bijis arī Itālijas A sērijas čempions ar Internazionale. Ar Vācijas futbola izlasi uzvarējis 1990. gada FIFA Pasaules kausā. Guvis arī uzvaras vārtus finālā pret Argentīnu ar 85. minūtē realizētu 11 metru soda sitienu. Piedalījies arī 1986. un 1994. gada FIFA Pasaules kausā, kā arī 1984., 1988. un 1992. gada Eiropas čempionātā.