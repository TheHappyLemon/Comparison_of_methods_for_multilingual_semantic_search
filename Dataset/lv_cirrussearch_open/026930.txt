Gaurs (Bos gaurus) ir lielākais mūsdienās dzīvojošais dobradžu dzimtas (Bovidae) vērsis, kura dabīgais izplatības areāls aptver Dienvidāziju un Dienvidaustrumāziju. Saskaņā ar Starptautiskās dabas un dabas resursu aizsardzības savienības (IUCN) datiem gaurs ir iespējami apdraudēta zīdītāju suga (angļu: Vulnerable), kuras kopējā populācija lēnām samazinās. Aizsargātās teritorijās gauru populācijas ir stabilas un vietām tās ir arī augošas. Gauram izšķir arī domesticēto formu — mājas gauru (Bos frontalis).