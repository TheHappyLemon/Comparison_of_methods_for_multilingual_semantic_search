"Intrigante" (angļu: Gossip Girl) ir amerikāņu seriāls, kas ir balstīts uz rakstnieces Sesīlijas fon Zigezāras izdoto grāmatu sēriju. Seriāla autori ir Džošs Švarcs un Stefānija Saveidža. "Intrigante" tika pārraidīta The CW televīzijas kanālā no 2007. gada 19. septembra līdz 2012. gada 17. decembrim. Seriālam iznāca 121 sērija (sešas sezonas). Šis ir pirmais The CW seriāls, kam ir iznākušas vairāk nekā 100 sērijas. Seriāls stāsta par bagātu jauniešu dzīvi Augšīstsaidas apkaimē, Manhatanā, Ņujorkā. Galvenās lomas tajā atveido Bleika Laivlija, Leitone Mīstere, Penns Bedžlijs, Čeiss Krofords, Teilora Momsena, Eds Vestviks, Kellija Raterforda, Matjū Sitls, Džesika Zora un Keilija Defera. Latvijā to rādija LNT un Kanāls 2.