Portlendas "Winterhawks" (angļu: Portland Winterhawks) ir hokeja komanda, kas ir bāzēta Portlendā, ASV un spēlē Rietumu hokeja līgā. Komanda dibināta 1951. gadā. 1982., 1998. un 2013. gadā komanda kļuvusi par līgas čempioni, 1983. un 1998. gadā izcīnot arī Memoriālo kausu. Pašlaik (2015) komandas sastāvā spēlē arī latviešu uzbrucējs Rodrigo Ābols. Komandas rindās savus junioru gadus aizvadījusi virkne vēlāko NHL zvaigžņu, kuru starpā ir tādi spēlētāji kā Hokeja slavas zālē uzņemtie Marks Mesjē un Kems Nīlijs, kā arī Svens Bertši, Ādams Dedmaršs, Brendons Dubinskis, Endrū Ferenss, Marians Hosa, Sets Džounss, Nino Nīderreiters, Maiks Vernons un citi. Līdz 1976. gadam komanda startēja ar nosaukumu Edmontonas "Oil Kings".