Ankona (itāļu: Ancona, izrunā: [anˈkona]) ir pilsēta Itālijā, Markes reģiona administratīvais centrs. Tā atrodas Itālijas centrālajā daļā Adrijas jūras krastā, aptuveni 280 km uz ziemeļaustrumiem no Romas. Ankona ir dibināta ap 390. gadu p.m.ē kā sirakūziešu kolonija. 2. gadsimtā p.m.ē. pilsētu iekaroja Senā Roma un uzplauka kā nozīmīga ostas pilsēta. Līdz 1860. gadam, kad Ankona kļuva par daļu no Itālijas, pilsētu bija kontrolējušas dažās tautas un valstis.