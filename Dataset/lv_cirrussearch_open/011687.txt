1950. gada FIFA Pasaules kauss notika Brazīlijā no 24. jūnija līdz 16. jūlijam. Tas bija ceturtais Pasaules kausa finālturnīrs. Par Pasaules čempioniem kļuva Urugvajas izlase, kas izšķirošajā spēlē ar 2-1 uzvarēja Brazīliju. Šis bija pirmais Pasaules kausa finālturnīrs pēc Otrā pasaules kara. Šis bija arī vienīgais čempionāts, kurā nenotika izslēgšanas turnīrs, un uzvarētājs tika noskaidrots starp 4 spēcīgākajām izlasēm grupu turnīrā.