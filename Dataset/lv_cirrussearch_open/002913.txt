Asama (asamiešu: অসম, Ôxôm, izrunā: [ɔxɔm], hindi: आसाम, angļu: Assam) ir Indijas štats, kas atrodas valsts ziemeļaustrumos. Administratīvais centrs ir Dispura, lai gan lielākā pilsēta ir Gauhātī. Būtībā Dispura ir Gauhātī piepilsēta. Caur Asamu plūst Brahmaputra, viena no lielākajām Indijas upēm. Asama atrodas uz dienvidiem no Himalaju kalniem. Robežojas ar divām valstīm: Butānu un Bangladešu, un septiņiem citiem Indijas štatiem: Rietumbengāli, Meghālaju, Tripuru, Mizorāmu, Manipuru, Nāgālendu un Arunāčalu Pradēšu.