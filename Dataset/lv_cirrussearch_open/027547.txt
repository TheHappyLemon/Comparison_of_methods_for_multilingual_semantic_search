Tallinas Aleksandra Ņevska katedrāle (igauņu: Aleksander Nevski katedraal) ir pareizticīgo dievnams Tallinā, Igaunijā. Atrodas uz Tompea paugura Tallinas vecpilsētā. Baznīca tikusi celta no 1894. līdz 1900. gadam, ēkas arhitekts ir Mihails Preobraženskis. Nosaukta krievu karavadoņa Aleksandra Ņevska, Ledus kaujas uzvarētāja vārdā. 20. gadsimta 20. un 30. gados vairākas reizes tika ierosināta baznīcas nojaukšana, tomēr tā netika realizēta.