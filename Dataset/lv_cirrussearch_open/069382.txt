"Muļķu nauda" (angļu: Dumb Money) ir 2023. gada ASV biogrāfiska komēdijdrāmas filma, kuras režisors ir Kreigs Gilespi. Filmā galvenās lomas atveido Pols Deino, Šeilīna Vudlija, Pīts Deividsons, Vinsents D'Onofrio, Amerika Ferrera, Niks Ofermens, Entonijs Ramoss, Sebastians Stens, Sets Rogens, Klensijs Brauns un Deins Dehāns. Filma ir balstīta uz Bena Mezrika 2021. gada grāmatu The Antisocial Network. Filma ir uz patiesiem notikumiem balstīts stāsts par to, kā 2021. gada sākumā parasti cilvēki pārsteidza Volstrītu, investējot naudu videospēļu mazumtirgotājā GameStop. Filmas "Muļķu nauda" pirmizrāde notika 2022. gada 8. septembrī Toronto Starptautiskajā kinofestivālā. Latvijā filmas pirmizrāde notika 2023. gada 13. oktobrī. Filma saņēma pozitīvas kritiķu atsauksmes un nopelnīja 20 miljonus ASV dolāru. Tīmekļa vietnē Rotten Tomatoes filmai ir 84% vērtējums.