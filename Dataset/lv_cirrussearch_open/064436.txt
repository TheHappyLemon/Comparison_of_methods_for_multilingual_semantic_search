Žetisu apgabals (kazahu: Жетісу облысы, Jetısu oblısı) ir viens no Kazahstānas apgabaliem valsts dienvidaustrumos. Tā administratīvais centrs ir Taldikorghana. Apgabals robežojas ar Abaja apgabalu ziemeļos, Karaghandi apgabalu ziemeļrietumos, Almati apgabalu rietumos un dienvidos un Ķīnu austrumos. Apgabals izveidots 2022. gadā, atdalot no Almati apgabala teritoriju, kurā no 1944. līdz 1997. gadam pastāvēja Taldikorghanas apgabals. Jaunais apgabals nodēvēts pēc reģiona vēsturiskā nosaukuma Žetisu vai Semirečje, kas nozīmē ‘Septiņas upes’ (Ile, Karatala, Bujena, Aksu, Lepsi, Baskana, Sarkanda).