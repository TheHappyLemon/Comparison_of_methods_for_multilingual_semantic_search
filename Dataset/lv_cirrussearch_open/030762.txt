Neocrepidodera ir lapgraužu dzimtas ģints, kurā ietilpst vairāk nekā 100 sugas. Izplatītas Holarktikas, Āfrikas un Orientālajā apgabalos, gandrīz puse no sugām izplatītas Palearktikas apgabalā. Neocrepidodera lapgraužus raksturo šādas pazīmes: ķermenis ir vidēja izmēra, ovāls, skatoties laterāli, vairāk vai mazāk izliekts; ķermeņa krāsa ir dažāda: dzeltena, tumši brūna, melna ar vai bez metāliska spīduma, metāliski zaļa vai zila; galva ar ūsiņu kalijām (latīņu: calli), kas ir paceltas, ovālas, ar savienotām malām, dažreiz bez redzamas vagas no verteksa; ūsas diegveidīgas un sastāv no 11 posmiem; pronotums kvadrātisks ar apaļām malām (subkvadrātisks), ar antibazālo šķērsiedobumu, ko sānos ierobežo īsas iegarenas vagas; segspārnu punktiņi kārtīgi novietoti rindās (strijās), šis strijas ir neregulāras vai pat nekārtīgi izmētātas. Latvijā sastopamas šādas sugas: suga: Neocrepidodera crassicornis (Faldermann, 1837) suga: Neocrepidodera femorata (Gyllenhal, 1813) suga: Neocrepidodera ferruginea (Scopoli, 1763) suga: Neocrepidodera interpunctata (Motschulsky, 1859) suga: Neocrepidodera motschulskii Konstantinov, 1991 suga: Neocrepidodera nigritula (Gyllenhal, 1813) suga: Neocrepidodera transversa (Marsham, 1802)