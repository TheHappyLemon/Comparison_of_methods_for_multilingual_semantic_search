Daeta (filipīniešu: Bayan ng Daet, angļu: Municipality of Daet, bikolu: Banwaan kan Daet) ir municipalitāte Filipīnās, Bikolas reģionā, Ziemeļkamarinesas provinces administratīvais centrs un lielākā apdzīvotā vieta. Atrodas provinces ziemeļaustrumos Daetas upes krastā 6 km no tās ietekas Filipīnu jūrā. Sena apdzīvota vieta, pastāvējusi pirms spāņu ienākšanas. Kā spāņu apmetne dibināta 1583. gadā. Provinces centrs kopš Amboskamarinesas pirmās dalīšanas 1829. gadā.