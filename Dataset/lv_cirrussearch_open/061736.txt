Mortens Poulsens (dāņu: Morten Poulsen, dzimis 1988. gada 9. septembrī) ir Dānijas hokejists, spēlē uzbrucēja pozīcijā. Kopš 2018. gada Poulsens spēlē Dānijas hokeja līgas komandā Herningas "Blue Fox". Iepriekš spēlējis Dānijas komandā Nordsjælland Cobras, Zviedrijas Allsvenskan komandā IK Oskarshamn, Austrijas EBEL komandās Graz 99ers un HC TWK Innsbruck, kā arī Somijas hokeja līgas komandā Lahti "Pelicans". Dānijas hokeja izlases rindās piedalījies deviņos Pasaules čempionātos, kā arī 2022. gada ziemas olimpiskajās spēlēs.