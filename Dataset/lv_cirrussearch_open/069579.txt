Vulfpeck ir ASV fankmūzikas grupa, kuru 2011. gadā Enārborā, Mičiganā izveidoja Džeks Stratons, Teo Katzmens, Vudijs Goss un Džo Darts. Grupa savā ierakstu kompānijā izdevusi četrus EP ierakstus, trīs studijas albumus un vienu koncertalbumu. Grupa atpazīstamību ieguva 2014. gadā pēc klusā albuma Sleepify izdošanas, kurš atklāja Spotify autoratlīdzības sadales nepilnību, un finansēja klausītājiem bezmaksas koncerttūri. Šī ir viena no pirmajām grupām, kas izpārdeva Madison Square Garden koncertu bez menedžera vai izdevniecības atbalsta, un 2019. gadā izdeva šī pasākuma koncertalbumu. Grupas jaunākais albums Schvitz izdots 2022. gada decembrī.