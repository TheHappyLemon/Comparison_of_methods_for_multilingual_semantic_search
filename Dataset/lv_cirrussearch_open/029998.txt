Zaļžubītes, zaļžubīšu ģints (Chloris) ir žubīšu dzimtas (Fringillidae) dziedātājputnu ģints, kas pieder dadzīšu apakšdzimtai (Carduelinae). Apvieno 5 mūsdienās dzīvojošas sugas. Nesenā pagātnē lielākā daļa zaļžubīšu sugu tika klasificētas dadzīšu ģintī (Carduelis). Zaļžubītes izplatītas Eirāzijā. Viena mājo Dienvidaustrumāzijā, divas Himalaju reģionā, bet pārējām trim ir ļoti plaša izplatība: kapuces zaļžubīte (Chloris sinica) sastopama palearktikas austrumu daļā, zaļžubīte palearktikas rietumu un centrālajā daļā. No tām Latvijā sastopama viena zaļžubīšu ģints suga - zaļžubīte (Chloris chloris).