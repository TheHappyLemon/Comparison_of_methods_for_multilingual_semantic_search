Lionas "Olympique" (franču: Olympique Lyonnais), saukts arī par OL vai vienkārši Lyon, ir Francijas futbola klubs, kas bāzēts Lionā, Ronas-Alpu reģionā. Dibināts 1899. gadā kā Racing Club, spēlē Francijas futbola augstākajā līmenī — 1. līgā. Mājas spēles komanda aizvada jaunuzceltajā Parc Olympique Lyonnais stadionā. Olympique futbolisti septiņas reizes ir kļuvuši par Francijas čempioniem, kā arī piecas reizes izcīnījuši Francijas kausu.