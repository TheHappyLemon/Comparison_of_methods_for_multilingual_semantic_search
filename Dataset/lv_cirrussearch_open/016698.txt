Associazione Calcio Milan ir Milānā (Itālijā) bāzēts futbola klubs. Kluba iesauka ir Rossoneri (Sarkanmelnie), jo spēlē formās ar sarkanām un melnām strīpām. Klubs ir atpazīstams arī kā Milan, savukārt šīs pašas pilsētas otrs slavenais futbola klubs saucas vienkārši Inter Milan. AC Milan 19 reizes ir bijis Itālijas čempions (vienīgi Turīnas "Juventus" ir izcīnījuši čempiona nosaukumu tikpat reižu kā Milan), 5 reizes - Itālijas Kausa (Coppa Italia) ieguvējs, 7 reizes - UEFA Čempionu Līgas Kausa ieguvējs (vienīgi Madrides "Real" ir ieguvuši to vairāk reižu), 4 reizes - Interkontinentālā Kausa ieguvējs. Kopā komandai pieder 14 Eiropas trofejas. Vienīgi Madrides "Real" ir tikpat daudz Eiropas kausos iegūtās trofejas. AC Milan kopā ar Juventus un Milānas "Internazionale" veido Itālijas klubu elites trijnieku. 1899. gadā klubu dibināja anglis Alfrēds Edvardss. Sākumā klubs tika nosaukts pilsētas vārdā, tikai angļu valodā nevis itāļu. Laika gaitā nosaukumu gribēja pārveidot itāļu valodā, bet no šīs ieceres atteicās.