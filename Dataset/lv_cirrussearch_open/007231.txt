Pasekstes guana (Aburria aburri) ir Dienvidamerikas kokuvistu dzimtas (Cracidae) putnu suga, kas ir vienīgā suga pasekstes guanu ģintī (Aburria). Šī suga ir sastopama no Venecuēlas rietumiem un Kolumbijas ziemeļiem līdz pat Peru dienviddaļas vidienei. Starptautiskajā Sarkanajā grāmatā šī suga ir ierakstīta NT kategorijā. Pamanīt šo putnu sugu var mežaudzes vainaga klājā uz kokiem, kam ir augļi. Abu dzimumu putni ir līdzīgi, bet tēviņš ir nedaudz lielāks par mātīti. Ķermeņa garums ir 71—77,5 cm. Kakls ir garš un tievs, knābis — blāvi zils ar tumšu galiņu, kājas — blāvi dzeltenas. Apspalvojums ir melns ar bronzas un zaļu atspīdumu.