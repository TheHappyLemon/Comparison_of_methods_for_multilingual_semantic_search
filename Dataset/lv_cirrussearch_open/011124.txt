"Barcelona" ir singls, ko izdeva Queen vokālists Fredijs Merkūrijs un operas soprāns Montserata Kabaļe. Tas bija daļa no viņu sadarbības albuma Barcelona un tika iekļauts arī Queen izlasē Greatest Hits III. Dziesma attēloja Merkūrija mīlestību uz operu, tajā akcentēts viņa augstais balss tembrs un Kabaljē operas vokāls un to pavadīja pilns orķestra sastāvs. Tas pirmoreiz tika izdots 1987. gadā un kļuva ar vienu no lielākajiem hītiem Merkūrija solokarjerā, sasniedzot astoto vietu Lielbritānijas singlu topā. Pēc Merkūrija nāves 1991. gadā tas tika izpildīts 1992. gada vasaras olimpiskās spēlēs, pēc kurām tas pakāpās vēl augstāk, sasniedzot 2. vietu Lielbritānijā, Nīderlandē un Jaunzēlandē. 2004. gadā BBC Radio 2 ierindoja Barcelona 41. vietā savā Sold On Song Top 100 sarakstā.