Zvīņnešu kārta (Pholidota) ir Laurāzijas placentāļu (Laurasiatheria) kārta, kas apvieno vienu mūsdienu zvīņnešu dzimtu un vairākas izmirušas aizvēsturiskās dzimtas. Mūsdienās dzīvojošie zvīņneši sastopami Āzijā un Subsahāras Āfrikā. Zvīņnešu tuvākie radinieki ir plēsēji (Carnivora), ar kuriem veido kopīgu plēsēju un zvīņnešu kladu (Ferae). Aizvēsturiskie kreodonti (Creodonta) ir tuvāk radniecīgi zvīņnešiem nekā plēsējiem. Plēsēji un zvīņneši viens no otra nodalījās pirms apmēram 87 milj. gadu, bet Āzijas zvīņneši no Āfrikas zvīņnešiem nodalījās pirms 47 milj. gadu.