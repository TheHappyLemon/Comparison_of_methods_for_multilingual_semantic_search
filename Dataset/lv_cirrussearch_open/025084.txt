Judīte Vīdere (vācu: Judith Wyder; dzimusi 1988. gada 25. jūnijā Bernē) ir Šveices orientieriste, izcīnījusi četras zelta medaļas Pasaules čempionātos orientēšanās sportā. Par Šveices sieviešu orientēšanās izlases līderi J. Vīdere izvirzījās 2014. gadā, pēc tam kad profesionālo sportu pameta visu laiku titulētākā orientieriste Simona Nigli-Lūdere. Līdz tam guvusi panākumus junioru sacensībās, taču jau 2011. gada Pasaules čempionātā, kas notika Šveicē, izcīnīja savu pirmo medaļu — sudrabu vidējā distancē. 2014. gada Pasaules čempionātā J. Vīdere kļuva par titulētāko sportisti ar trim zelta un vienu bronzas medaļu, bet vēl pirms tam — Eiropas čempionātā Portugālē, viņai bija iespaidīgāks sniegums: trīs zelta medaļas no trim iespējamajām. Pasaulas kausa kopvērtējumā augstāko — piekto vietu ieguva 2013. gadā. 2018. gada oktobrī J. Vīdere paziņoja par profesionālās karjeras beigām.