"Frediju piečakarēja" (angļu: Freddy Got Fingered) ir 2001. gada ASV un Kanādas sireāla melnā komēdija. Filmas režisors, scenārists un galvenās lomas atveidotājs ir kanādiešu komiķis Toms Grīns. Sākotnēji, pēc filmas izdošanas, tā ieguva vienozīmīgi sliktas atsauksmes. Kritiķi negatīvi vērtēja filmas humoru, bērnišķīgos tēlus un bezsakarīgo sižetu. Interneta portālā Rotten Tomatoes filma ir ieguvusi tikai 10%, vienu no zemākajiem portāla vēsturē. Tāpat filma ieguva piecas Zelta avenes balvas, ieskaitot kategorijā "Sliktākā filma", kā arī tika nominēta kategorijā "Desmitgades sliktākā filma". Par spīti sākotnējai negativitātei, pēdējo gadu laikā filma ir ieguvusi kulta filmas statusu un kritiķi mūsdienās novērtē filmu nevienozīmīgi. Joprojām negatīvi tiek vērtēti daudzi aspekti filmā, bet sākotnēji negatīvi vērtētais sižets tiek pielīdzināts eksperimentālā kino un franču jaunā viļņa mākslas darbiem.