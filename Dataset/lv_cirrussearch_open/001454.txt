Toronto "Raptors" (angļu: Toronto Raptors) ir profesionāls Kanādas basketbola klubs, kas bāzēts Toronto, Ontārio provincē, Kanādā. Klubs spēlē Nacionālās basketbola asociācijas Austrumu konferences Atlantijas divīzijā. Tas tika dibināts 1995. gadā un kopš dibināšanas brīža spēlē NBA. 2019. gadā "Raptors" izcīnīja NBA čempiontitulu. Mājas spēles komanda aizvada Scotiabank Arena arēnā.