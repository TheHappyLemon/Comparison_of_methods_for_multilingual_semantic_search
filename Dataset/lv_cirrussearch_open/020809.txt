Deniss Osvalds (vācu: Denis Oswald; dzimis 1947. gada 9. maijā) ir bijušais šveiciešu airētājs, tagad sporta darbinieks. Piedalījies trijās Olimpiskajās spēlēs (1968, 1972, 1976). 1968. gadā Mehiko izcīnījis bronzas medaļu. Augstākais panākums Pasaules čempionātā ir 1974. gadā izcīnītā 4. vieta. 1989. gadā ticis ievēlēts Starptautiskās airēšanas federācijas prezidenta amatā. 1991. gadā kļuvis par SOK locekli.