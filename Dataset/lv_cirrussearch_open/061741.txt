Dmitrijs Gordons (krievu: Дмитрий Ильич Гордон) jeb Dmitro Hordons (ukraiņu: Дмитро Ілліч Гордон; dzimis 1967. gada 21. oktobrī Kijivā) ir Ukrainas žurnālists, TV raidījumu vadītājs, blogeris, politiķis, mūziķis un uzņēmējs. Avīzes Бульвар Гордона galvenais redaktors (1995-2019), tiešsaistes izdevuma ГОРДОН dibinātājs, divu YouTube Zelta pogu ieguvējs par viņa YouTube kanālu Дмитрий Гордон un В гостях у Гордона abonentu skaitu, kas pārsniedz miljonu. Bijis arī Kijivas pilsētas domes deputāts (2014–2016). Savas žurnālista karjeras laikā Gordons ierakstījis vairāk nekā 1100 intervijas ar slaveniem politiķiem, māksliniekiem, dzejniekiem, rakstniekiem, režisoriem, sabiedriskiem darbiniekiem, sportistiem, utt.