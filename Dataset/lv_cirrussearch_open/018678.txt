Jūdžīns Elens "Džīns" Hekmens (angļu: Eugene Allen "Gene" Hackman; dzimis 1930. gada 30. janvārī) ir amerikāņu aktieris un autors. Kļuvis pazīstams ar lomu 1967. gada filmā "Bonija un Klaids" (Bonnie and Clyde). Vēl ir filmējies tādās filmās kā "Franču sakarnieks" (1971), The Poseidon Adventure (1972), "Saruna" (1974), "Supermens" (1978) (kurā attēloja Leksu Lutoru), "Puiši no Indiānas" (Hoosiers, 1986), Mississippi Burning (1987), "Nepiedots" (1992), "Firma" (1993), "Mijkrēslis" (Crimson Tide, 1995), "Ķeriet īso" (1995), "Putnubūris" (1996), "Valsts ienaidnieks" (1998), "Karaliskie Tenenbaumi" (2001) un "Zvērinātie" (2003). Aktieris ticis nominēts piecām Amerikas Kinoakadēmijas balvām, no kurām saņēmis divas — kā labākais aktieris par lomu filmā "Franču sakarnieks" un kā labākais aktieris otrā plāna lomā par lomu filmā "Nepiedots". Saņēmis arī trīs Zelta globusa balvas un divas BAFTA kino balvas. Par lomu filmā Mississippi Burning ieguvis balvu "Sudraba lācis" Berlīnes starptautiskajā kinofestivālā kā labākais aktieris.