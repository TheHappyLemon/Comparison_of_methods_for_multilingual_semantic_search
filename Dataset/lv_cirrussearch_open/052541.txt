Dienvidslāvu valodas ir viens no slāvu valodu atzariem. Šajās valodās runā aptuveni 30 miljoni cilvēku, kas galvenokārt dzīvo Balkānu pussalā. Tiek uzskatīts, ka dienvidslāvu valodas radušās no baznīcslāvu valodas. Lielākās dienvidslāvu valodas pēc runātāju skaita ir bulgāru valoda, maķedoniešu valoda (abas ir austrumu dienvidslāvu valodas), slovēņu valoda un serbhorvātu valoda (serbu valoda, horvātu valoda, bosniešu valoda un melnkalniešu valoda; šīs valodas ir rietumu dienvidslāvu valodas). No pārējām slāvu valodām ģeogrāfiski atdala josla, kur izplatītas vācu, ungāru un rumāņu valoda.