Daniils Kvjats (krievu: Даниил Вячеславович Квят; dzimis 1994. gada 26. aprīlī) ir krievu autosportists. Pašlaik (2014) startē Formula 1 čempionātā Toro Rosso komandas sastāvā. 2010. gadā debitējis formulu autosacīkstēs. 2013. gadā uzvarēja GP3 sacensību seriālā. 2013. gada oktobrī tika paziņots, ka Kvjats 2014. gada sezonā būs viens no diviem Toro Rosso komandas pilotiem. 2014. gada sezonas pirmajā posmā Austrālijā Kvjats ierindojās 9. vietā, tādējādi 19 gadu un 324 dienu vecumā krievu autobraucējs kļuva par jaunāko pilotu F1 vēsturē, kas guvis punktus F1 sacīkstē.