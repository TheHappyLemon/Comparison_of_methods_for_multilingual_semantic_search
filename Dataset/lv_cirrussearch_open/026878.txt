Karls Roberts Jakobsons (igauņu: Carl Robert Jakobson; dzimis 1841. gada 26. jūlijā [v.s. 14. jūlijā], miris 1882. gada 19. martā [v.s. 7. martā]) bija igauņu rakstnieks, politiķis, pedagogs. Viens no nozīmīgākajiem cilvēkiem igauņu nacionālajā atmodas kustībā 19. gadsimta otrajā pusē. No 1856. līdz 1859. gadam mācījies Valkas skolotāju seminārā. No 1863. līdz 1871. gadam strādājis par skolotāju. 1865. gadā sācis darboties publicistikā. 1872. gadā dibinājis Igaunijas literāro biedrību, bijis arī tās priekšsēdētājs. Sarakstījis vairākas mācību grāmatas, dzeju, lugas, tulkojis dažādus darbus. Attēlots uz 500 Igaunijas kronu banknotes.