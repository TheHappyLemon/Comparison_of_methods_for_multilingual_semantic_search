Aleksandrs Koreškovs (krievu: Александр Геннадьевич Корешков; 1968. gada 28. oktobrī) ir bijušais Kazahstānas hokejists, kreisās malas uzbrucējs, Kazahstānas hokeja izlases dalībnieks. Karjeras lielāko daļu aizvadījis dažādu augstāko Krievijas hokeja līgu klubos. 2001. gadā kļuvis par Krievijas, bet 2007. gadā par Kazahstānas čempionu. Koreškovs ir visvairāk spēles aizvadījušais un rezultatīvākais Kazahstānas hokeja izlases spēlētājs. Bija Kazahstānas karognesējs 2006. gada Turīnas olimpiskajās spēlēs. Pašlaik (2020) ir Kazahstānas hokeja izlases ģenerālmenedžeris. Viņa jaunākais brālis Jevgeņijs Koreškovs arī ir bijušais hokejists.