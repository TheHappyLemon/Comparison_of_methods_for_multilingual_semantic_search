Polo 1900. gada vasaras olimpiskajās spēlēs bija viens no 20 oficiālajiem olimpiskajiem sporta veidiem. Polo sacensības tika aizvadītas Buloņas mežā, Parīzē, trīs dienas. 28. maijā notika ceturdaļfināla spēle, 31. maijā tika aizvadītas divas pusfināla spēles, bet 2. jūlijā notika fināls. Sacensībās startēja 5 polo komandas, kopā 20 spēlētāji, no 4 pārstāvošajām valstīm. Lielākā daļa no komandām bija dažādu valstu sportistu sajaukums, tādēļ polo rezultāti šīm komandām tiek skaitīti kā Jauktajām komandām. Šī bija pirmā reize, kad polo bija iekļauts olimpisko spēļu programmā. Zelta medaļu izcīnīja Jauktā komanda Foxhunters Hurlingham, kuru veidoja Lielbritānijas un ASV polo spēlētāji. Sudraba medaļu ieguva Jauktā komanda BLO Polo Club Rugby, kuru veidoja ASV, Lielbritānijas un Francijas polo spēlētāji. Savukārt bronzas medaļas tika piešķirtas divām komandām — Jauktājai komandai Bagatelle Polo Club de Paris (veidoja Francijas un Lielbritānijas spēlētaji) un Mexico komandai (veidoja ASV un Meksikas sportisti).