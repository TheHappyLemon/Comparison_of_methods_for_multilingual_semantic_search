Argentina, 1985 ir 2022. gada Argentīnas vēsturiska drāmas filma, kuras režisors ir Santjago Mitre. Filmā galvenās lomas atveido Rikardo Darins un Peters Lansani. Filmā attēlota 1985. gada tiesas prāva, kurā bijušo diktatoru Horhi Rafaelu Videlu un citus militārās huntas dalībniekus apsūdzēja noziegumos pret cilvēci. Filmas Argentina, 1985, kas ir Argentīnas, Apvienotās Karalistes un ASV kopražojums, pirmizrāde notika 2022. gada 3. septembrī 79. Venēcijas kinofestivālā, kur tā saņēma FIPRESCI balvu. Filma bija komerciāli veiksmīga, kļūstot par 2022. gada skatītāko Argentīnas filmu. Filma saņēma arī vairākus apbalvojumus, tai skaitā Zelta globusa balvu kategorijā "Labākā filma svešvalodā". Filma nominēta arī 95. Kinoakadēmijas balvai kategorijā "Labākā starptautiskā spēlfilma".