Vilems Aleksandrs (nīderlandiešu: Willem-Alexander Claus George Ferdinand Prins van Oranje, Prins der Nederlanden, Prins van Oranje-Nassau, Jonkheer van Amsberg; dzimis 1967. gada 27. aprīlī) ir pašreizējais Nīderlandes karalis. Prinča Klausa un viņa sievas, bijušās Nīderlandes karalienes Beatrikses vecākais dēls. Dienējis Nīderlandes Karaliskajā Jūras kara flotē, studējis vēsturi Leidenes universitātē. 2002. gadā apprecējās ar Argentīnas investīciju baņķieri Maksimu Sorregietu, viņiem ir trīs meitas. 2013. gada 28. janvārī Beatrikse paziņoja par atteikšanos no troņa 2013. gada aprīlī Vilema Aleksandra labā. 2013. gada 30. aprīlī viņš kļuva par pirmo Nīderlandes karali vīrieti pēc Villema III, kurš valdīt beidza 1890. gadā.