Veikfīldas katedrāle (angļu: Wakefield Cathedral) jeb Visu Svēto katedrāles baznīca (angļu: Cathedral Church of All Saints) ir anglikāņu katedrāle, kas atrodas Anglijas ziemeļos, Rietumjorkšīras grāfistes Veikfīldas pilsētā. 2014. gadā dibinātās Līdsas diecēzes viena no trim katedrālēm. Pārējās šīs diecēzes katedrāles ir Bredfordas katedrāle un Riponas katedrāle. Baznīca šajā vietā bijusi jau anglosakšu laikā. Iesākumā tā bija draudzes baznīca. Vairākkārt pārbūvēta un paplašināta. Baznīcas tornis ir 75 metrus augsts, un tas ir augstākais Jorkšīrā.