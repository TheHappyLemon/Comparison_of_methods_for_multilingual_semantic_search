Krievu Pareizticīgā baznīca jeb Maskavas patriarhāts (krievu: Русская православная церковь, Московский патриархат) ir pasaulē lielākā autokefālā pareizticīgā baznīca. Aizņem piekto vietu Pareizticīgo baznīcu diptihā. Pašreizējais patriarhs ir Kirils. Patriarha oficiālais tituls ir "Maskavas un visas Krievzemes patriarhs" (krievu: Патриарх Московский и всея Руси). Starp kristīgajām baznīcām Krievu Pareizticīgo baznīca pēc sekotāju skaita ir otrs lielākais novirziens pēc Romas Katoļu baznīcas. Baznīcas autokefālija tika nodibināta 1589. gadā.