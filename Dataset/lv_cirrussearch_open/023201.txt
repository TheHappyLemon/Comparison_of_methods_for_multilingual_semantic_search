Trombons (itāļu: trombone — ‘liela taure’), arī bazūne, ir metāla pūšaminstruments. Tam ir U veida izbīdāma kulise, instrumenta izdotā skaņa ir samērā zema. Trombons sastāv no divkārši izliektas cilindriskas caurules, kas ir izbīdāma vidū. Tromboni tiek izmantoti pūtēju orķestrī, estrādes un džeza orķestrī, kameransamblī, tāpat tas var būt arī kā soloinstruments. Simfoniskajā orķestrī parasti ir trīs tromboni. Pastāv vairāku veidu tromboni, tai skaitā ventiļu un kulišu tromboni.