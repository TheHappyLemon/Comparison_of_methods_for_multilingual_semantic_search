Strømsgodset Toppfotball ir profesionāls Norvēģijas futbola klubs no Drammenes. Tā ir viena no sporta kluba Strømsgodset IF, kas ir dibināts 1907. gadā, vienībām. Pašlaik spēlē Eliteserien, Norvēģijas futbola augstākajā līgā. Kopš 1967. gada komanda mājas spēles aizvada Marienlyst stadionā, kura ietilpība ir 8935 vietas. Kluba futbolisti divas reizes (1970. un 2013. gadā) ir izcīnījuši līgas čempiontitulu un piecas reizes ieguvuši Norvēģijas kausu. 2020. gadā klubu neilgu laiku pārstāvēja Latvijas izlases futbolists Jānis Ikaunieks.