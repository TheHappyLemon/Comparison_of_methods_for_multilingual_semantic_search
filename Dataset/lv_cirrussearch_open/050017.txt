"Nemirstīgie" (angļu: Immortals) ir 2011. gada ASV asa sižeta fantāzija, kuras pamatā ir grieķu mīti par Tēseju un Mīnotauru. Filmas režisors ir Tarsems Sings. Galvenās lomas filmā atveido Henrijs Kevils, Stīvens Dorfs, Lūks Evanss, Izabella Lūkasa, Kellans Lucs un Frida Pinto. Filmas pirmizrāde notika 2011. gada 11. novembrī. Nesaudzīgais Heraklionas karalis Hiperīons Grieķijā cenšas atrast ieroci, ar kuru iespējams iznīcināt visu cilvēci. Lai Hiperīonu apturētu, Zevs par liktenīgās cīņas vadītāju izvēlas mirstīgo cilvēku Tēseju.