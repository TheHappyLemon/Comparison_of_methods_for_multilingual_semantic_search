Sejas izteiksme (latīņu: facies — 'seja, maska, virsma') medicīniskā kontekstā ir noteiktam patoloģiskam stāvoklim raksturīgi sejas vaibsti un kopējais sejas izskats. Veselam cilvēkam sejas izteiksme ir dzīva un aktīvi reaģē uz apkārtējo vidi, bet slimam cilvēkam sejā saskatāmas sāpes, izmisums, skumjas. Vairākām slimībām raksturīga specifiska slimnieka sejas izteiksme, kas kalpo slimības diagnostikā.