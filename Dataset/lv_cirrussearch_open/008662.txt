Džimijs Kenets Džonsons (angļu: Jimmie Kenneth Johnson; dzimis 1975. gada 17. septembrī Elkajonā, Kalifornijas štatā, ASV) ir profesionals amerikāņu sacīkšu autobraucējs, piedalās NASCAR sacensību seriālos. Pašlaik (2011) brauc Sprint Cup Series, kur pārstāv Hendrick Motorsports vienību. Sprint Cup Series seriālā ir guvis uzvaru piecas reizes (2006, 2007, 2008, 2009, 2010), kopumā guvis 54 uzvaras, 25 pole-position, pirmoreiz startēja 2001. gadā. Nationwide Series seriālā lielāko panākumu guvis 2001. gadā, kad kopvērtējumā ierindojās 8. vietā, gūstot arī uzvaru vienā posmā. Associated Press viņu atzina par 2009. gada ASV Male Athlete of the Year, kā arī viņš ir saņēmis četras gada braucēja balvas.