Ingus Janevics (dzimis 1986. gada 29. aprīlī Ventspilī) ir latviešu vieglatlēts, startē soļošanas sacensībās. 2006. gada Eiropas čempionātā viņš ierindojās 13. vietā 50 km soļošanā ar rezultātu 3.56:32, kas tobrīd bija sportista personiskais rekords. 2007. gada Pasaules čempionātā Osakā viņš nefinišēja 50 km distancē, tāpat nefinišēja 2009. gada Pasaules čempionātā 50 km distancē. Piedalījies 2008. gada Vasaras Olimpiskajās spēlēs, kurās izcīnīja 42. vietu 50 km soļošanā.