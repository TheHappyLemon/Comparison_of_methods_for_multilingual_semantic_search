Kristina Guzika (poļu: Krystyna Guzik; dzimusi Palka (Pałka) 1983. gada 16. augustā) ir poļu biatloniste. Karjeru uzsāka 1998. gadā, izlases sastāvā kopš 2002. gada. Pasaules kausa posmos piedalās kopš 2003.—2004. gada sezonas. Četras reizes piedalījusies ziemas olimpiskajās spēlēs (2006, 2010, 2014, 2018). 2006. gadā izcīnījusi 5. vietu individuālajā 15 km distancē, Polijas stafetes komandas sastāvā — 7. vietu stafetē. 2010. gadā lielākais panākums bija stafetē izcīnītā 12. vieta. 2013. gada Pasaules čempionātā izcīnījusi sudraba medaļu iedzīšanā.