Marks Overmarss (nīderlandiešu: Marc Overmars, dzimis 1973. gada 29. martā) ir bijušais Nīderlandes futbolists, spēlēja uzbrucēja pozīcijā, pārstāvējis Nīderlandes futbola izlasi. Savu karjeru sāka Nīderlandē, savus veiksmīgākos gadus pavadot Amsterdamas "Ajax", ar kuru izcīnīja trīs Eredivisie titulus, kā arī uzvarēja UEFA Čempionu līgā. Vēlāk pievienojās Arsenal. 2000. gadā viņš pārcēlās uz La Liga komandu FC Barcelona. Savu karjeru noslēdza savā pirmajā profesionālajā komandā Go Ahead Eagles. Nīderlandes futbola izlases sastāvā piedalījies 1994. un 1998. gada FIFA Pasaules kausā, kā arī 2000. un 2004. gada Eiropas čempionātā.