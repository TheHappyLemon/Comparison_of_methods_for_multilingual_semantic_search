Cinema 4D ir 3D modelēšanas, animācijas un renderēšanas lietotne, ko izveidoja Vācijas uzņēmums MAXON Computer GmbH. Cinema 4D programma paredzēta trīsdimensiju efektu un objektu veidošanai un rediģēšanai. Tā ļauj renderēt objektus ar Guro ēnojuma palīdzību, kā arī atbalsta augstas kvalitātes animācijas renderēšanu. Sākotnēji CINEMA 4D bija izstrādāts Amiga datoriem 1990. gadu sākumā, un pirmās trīs versijas bija pieejamas tieši šai platformai. Vēloties iegūt plašāku lietotāju skaitu un Amiga tirgus nestabilitātes dēļ, MAXON sāka izstrādāt programmu arī Windows operētājsistēmai un Macintosh datoriem.