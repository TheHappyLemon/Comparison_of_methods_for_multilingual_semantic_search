"Sesijas" (angļu: The Sessions) ir 2012. gada ASV neatkarīgā kino mākslas filma, traģikomēdija. Filmas režisors un scenārija autors ir Bens Levins. Filmas pirmizrāde norisinājās 2012. gada janvārī Sandensas kinofestivālā, kur tā saņēma dažas balvas. Filma ir žurnālista Marka O'Braiena esejas ekranizācija, kas ir sarakstīta balstoties uz patiesiem notikumiem. Galvenajās lomās Džons Houks un Helēna Hanta. Filma ieguva vairāku kinokritiķu pozitīvās atsauksmes. Helēna Hanta par lomu šajā filmā tika izvirzīta nominācijā "Labākā aktrise otrā plāna lomā" 85. Kinoakadēmijas balvai.