Permutācija ir galīgas kopas visu elementu sakārtojums. Permutāciju var definēt arī kā variāciju skaitu no n elementiem pa n elementiem. Parasti permutācijas pēta kombinatorikā. Nesakārtotai kopai {1,2,3} ir sešas permutācijas (sakārtotas kopas): (1,2,3), (1,3,2), (2,1,3), (2,3,1), (3,1,2) un (3,2,1). Tāpat vārda anagramma ir permutācijas piemērs. N elementu permutācijas aprēķina šādi — n×(n − 1)×(n − 2)×⋯×1 —, ko īsāk pieraksta ar faktoriāla palīdzību: "n!": P n = A n n = n ⋅ ( n − 1 ) ⋅ ( n − 2 ) ⋅ … ⋅ 1 = n ! {\displaystyle P_{n}=A_{n}^{n}=n\cdot (n-1)\cdot (n-2)\cdot \ldots \cdot 1=n!} . Ja elementi kopā atkārtojas, tad permutācijas no n elementiem pa k elementiem var aprēķināt šādi: nk.