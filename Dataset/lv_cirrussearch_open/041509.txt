Entonijs Roberts "Robijs" Koltreins (angļu: Robbie Coltrane, dzimis 1950. gada 30. martā, miris 2022. gada 14. oktobrī) bija skotu aktieris. Vislabāk pazīstams ar Rubeusa Hagrida lomu Harija Potera filmu sērijā. Par šo lomu vienā no sērijas filmām "Harijs Poters un Filozofu akmens" (2001) tika nominēts BAFTA kino balvai. Piecas reizes nominēts BAFTA televīzijas balvai, no kurām trīs reizes šo balvu saņēma par lomu TV seriālā Cracker (1993—1996). Pazīstams arī ar Valentīna Žukovska lomu Džeimsa Bonda filmās "Zeltacs" un "Ar pasauli nepietiek" (The World Is Not Enough). 2006. gadā apbalvots ar Britu impērijas Virsnieku ordeni.