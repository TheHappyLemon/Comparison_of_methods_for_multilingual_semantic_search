"Realitātes deja" (spāņu: La danza de la realidad) ir 2013. gada Čīles un Francijas fantāzijas un drāmas filma, kuras režisors un scenārija autors ir Alehandro Hodorovskis. Filmā galvenās lomas atveido Brontiss Hodorovskis, Pamela Floresa un Heremaiss Erskovitss. "Realitātes deja" ir pirmā Hodorovska filma 23 gadu laikā. Filma ir Hodorovska daļēji autobiogrāfisks stāsts par savu bērnību 30. gadu Čīlē. "Realitātes deja" pirmizrāde notika 2013. gada 18. maijā Kannu kinofestivālā. Filma saņēma pozitīvas kritiķu atsauksmes, atzīmējot tās līdzību ar Hodorovska iepriekšējām, kā arī Federiko Fellīni filmām.