Ford Mustang ir automašīna, kuru ražo Ford Motor Company, sākotnēji būvēts uz Ford Falcon bāzes. Pirmā šī modeļa mašīna no konveijera lentes nobrauca Dīrbornā (Mičigana) 1964. gada 9. martā un tika izstādīta 1964. gada 17. aprīlī Ņujorkas Pasaules izstādē. 19.aprīlī šī automašīna tika reklamēta televīzijā, bet septembrī tā parādās Džeimsa Bonda filmā "Zelta Pirksts" ("Goldfinger"). Šī mašīna ir viens no veiksmīgākajiem produktiem automašīnu vēsturē. Pirmajos 18 mēnešos kopš nonākšanas tirgū tika pārdoti vairāk nekā miljons Mustang automašīnas. "Mustangs" radīja jaunu "pony car" automašīnu klasi, pielāgojot "garu nolaižamo jumtu, īsu grīdu", kas vairāk izskatījās pēc sedana nekā sporta mašīnas. Rezultātā radās vairāki konkurenti, kā Chevrolet Camaro, un tas iedvesmoja ražot mazākus salonus, kā Toyota Celica un Ford Capri. Pēdējās (piektās paaudzes) Mustangs ir KITT jaunais iemiesojums 2008. gada filmā un seriālā "Ceļojošais bruņinieks" (Knight Rider). "Mustangs" pēc vairākām desmitgadēm vēl joprojām tiek ražots un tam ir bijušas vairākas versijas.