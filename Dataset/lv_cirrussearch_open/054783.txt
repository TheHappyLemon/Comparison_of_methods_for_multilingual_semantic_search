Justuss Moaks Skrefords (angļu: Justus Moak Scrafford; dzimis 1878. gada 7. janvārī, miris 1947. gada 6. februārī) bija amerikāņu vieglatlēts, 1900. gada vasaras olimpisko spēļu dalībnieks. Skrefords 1900. gada vasaras olimpiskajās spēlēs Parīzē startēja 800 metru skriešanas disciplīnā. Kvalifikācijas skrējienā ar rezultātu 2 minūtes 1.8 sekundes ieguva 3. vietu, taču fināla skrējienam nekvalificējās. Viņš bija arī Filadelfijas stafetes komandas loceklis 1901. gadā kopā ar Hariju L. Gardneru, Fosteru S. Postu un Maieru Prinšteinu.