Menijs Heriss (angļu: Corperryale "Manny" L'Adorable Harris; dzimis 1989. gada 21. septembrī Detroitā, Mičiganas štatā, ASV) ir profesionāls amerikāņu basketbolists, spēlē aizsarga, pozīcijā. Pašlaik (2011) pārstāv NBA klubu Klīvlendas "Cavaliers". Basketbolu sācis spēlēt Redfordas vidusskolā Detroitā, Mičiganas štatā, kur aizvadīja salīdzinoši labu karjeru, divas reizes tika iekļauts štata simboliskajā pirmajā izlasē. Pēc vidusskolas viņš devās uz Mičiganas universitāti, kur NCAA turnīrā pārstāvēja universitātes basketbola komandu Mičiganas "Wolverines". Viņš vairrākkārt tika iekļauts konferences simboliskajās izlasēs. Tāpat otrajā studiju gadā viņš bija konferences rezultatīvākis, visvairāk atlēkušās bumbas savākušais basketbolists. Pēc universitātē trim pavadītajiem gadiem viņš izlēma pieteikties 2010. gada NBA draftam, taču netika izvēlēts tajā. Taču M. Heriss parakstīja līgumu ar Klīvlendas "Cavaliers". Klubā viņam ir atvēlēta rezerves spēlētāja loma.