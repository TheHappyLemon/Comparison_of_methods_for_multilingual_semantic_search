Augusts Kirhenšteins (1872. gada 18. septembris — 1963. gada 3. novembris) bija latviešu veterinārārsts, mikrobiologs un politiķis. Pēc Latvijas okupācijas 1940. gadā īsu laiku Latvijas Ministru prezidents un ārlietu ministra v. i., no 1940. gada 21. jūlija līdz 25. augustam arī Latvijas Valsts prezidenta amata izpildītājs un pirmais Latvijas PSR Augstākās Padomes prezidija priekšsēdētājs (1940—1952). Latvijas Zinātnes akadēmijas un Mikrobioloģijas un virusoloģijas institūta dibinātājs.