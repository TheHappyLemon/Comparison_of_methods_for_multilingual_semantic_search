Måneskin (no dāņu valodas — 'mēness gaisma, mēnesnīca') ir 2016. gadā Romā izveidota Itālijas rokgrupa. Grupas sastāvā ir vokālists Damiano Davids, basģitāriste Viktorija De Anželisa, ģitārists Tomass Radži un bundzinieks Ītans Torčio. Savos pirmsākumos uzstājoties ielās, viņi kļuva pazīstami pēc tam, kad 2017. gadā Itālijas talantu šovā X Faktors vienpadsmitajā sezonā ieguva otro vietu. Starptautiskais izrāviens sekoja, kad četrinieks 2021. gada Eirovīzijas dziesmu konkursā Roterdamā, Nīderlandē ar dziesmu Zitti e buoni pārstāvēja Itāliju un konkursā uzvarēja ar 524 punktiem.