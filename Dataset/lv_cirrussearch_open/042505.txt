Drava (vācu: Drau, slovēņu un horvātu: Drava, ungāru: Dráva) ir upe Eiropas dienvidos, Donavas labā krasta pieteka. Tās garums ir 720 km (sestā garākā Donavas pieteka). Dravas izteka atrodas Itālijā, bet tālāk tā plūst pa Austrijas, Slovēnijas un Horvātijas teritorijām, kā arī pa Horvātijas un Ungārijas robežu. Lielākās pilsētas upes krastos ir Fillaha, Maribora, Varaždina un Osijeka.