Aerofobija jeb bailes no lidošanas ir bailes atrasties lidmašīnā vai citā transportlīdzeklī, kas lido, piemēram, helikopterā. To sauc arī par lidošanas fobiju, lidojumu fobiju vai aviofobiju. Par aerofobiju sauc arī bailes no gaisa plūsmām (gaisa strāvām) vai svaiga gaisa. Bailes no lidošanas var izpausties kā viena fobija, vai netiešā kombinācijā ar vienu vai vairākiem citiem traucējumiem, piemēram, klaustrofobiju (fobiju tikt ierobežotam, vienam un nevarīgam, tādam, kas nespēj bēgt) vai akrofobiju (trauksme vai bailes no liela augstuma). Papildus iespējamas arī citas fobijas, piemēram, agorafobija (jo īpaši to veids, kas saistīts ar panikas lēkmēm vietā, no kuras nav iespējams bēgt). Tas ir simptoms, nevis slimība, un indivīdiem to var izraisīt dažādi iemesli.