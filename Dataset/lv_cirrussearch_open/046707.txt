Filantropija ir naudas, laika, zināšanu vai citu privāto resursu plānota ziedošana labiem (sabiedrības) mērķiem, nesagaidot par to nekādu atlīdzību. Filantropija ir vēlme veicināt citu cilvēku labklājību, īpaši ar dāsnu ziedojumu labiem mērķiem. Nevalstiskas organizācijas to piemēro arī savam darbības mērķim un redzējumam. Latvijas Universitātes Fonda gadījumā termins tiek formulēts, kā nesavtīga izglītības, zinātnes, mākslas, sporta un kultūras finansiāla, materiāla un informatīva atbalstīšana.