Šakuntala Devi (Shakuntala Devi; dzimusi 1929. gada 4. novembrī, mirusi 2013. gada 21. aprīlī) bija indiešu rakstniece un galvā rēķinātāja, pazīstama arī kā "cilvēks dators". Viņa iekļuva Ginesa rekordu grāmatā ar savām skaitļošanas galvā spējām. Tāpat rakstījusi grāmatas par matemātiku, puzlēm un astroloģiju. Devi tēvs ievēroja meitas spēju iegaumēt skaitļus triju gadu vecumā, kad viņai centās iemācīt kāršu triku. Devusies tūrēs, lai demonstrētu savas aritmētikas spējas. 1988. gadā tās pētīja psiholoģijas profesors Arturs Džensens. 1977. gadā viņa 50 sekunžu laikā izskaitļoja 23. pakāpes sakni no 201 ciparu liela skaitļa. Viņas atbildi apstiprināja UNIVAC 1101 dators, kam vajadzēja izveidot speciālu programmu šādu lielu aprēķinu veikšanai. 1980. gadā Devi 28 sekunžu laikā pareizi sareizināja divus 13 ciparu lielus skaitļus, šis fakts tika iekļauts 1982. gada Ginesa rekordu grāmatā.