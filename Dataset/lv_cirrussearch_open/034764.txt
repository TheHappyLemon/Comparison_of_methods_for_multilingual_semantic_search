Albānijas Zinātņu akadēmija (albāņu: Akademia e Shkencave e Shqipërisë) ir svarīgākā zinātniskā institūcija Albānijā, kura ir izveidota 1972. gadā. Akadēmijai ir piesaistīti zinātnieki, kas arī tiek dēvēti par "akadēmiķiem". Akadēmija sadarbojas ar Albānijas zinātnes un izpētes centriem. Akadēmija ir dalīta divās sekcijās: Sociālo zinātņu sekcija; Dabas un tehnisko zinātņu sekcija. Albānijas Zinātņu akadēmijas bibliotēka tika atklāta 1975. gadā, tad tajā atradās aptuveni 10 tūkstoši grāmatu, taču 1986. gadā grāmatu un izdevumu skaits bibliotēkā sasniedza 8 miljonu 120 tūkstošu eksemplāru.