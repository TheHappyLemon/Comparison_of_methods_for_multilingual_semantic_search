Holmbejs Holmbejs (angļu: Holme Bay, norvēģu: Holmevika) ir ap 30 km plats atvērts līcis Sadraudzības jūras piekrastē Antarktikā. Izvietojies iepretī Framnēsa kalniem Mosona krasta piekrastē. Līci nokartēja pēc Lāša Kristensena ekspedīcijas (1936—1937) aerfotogrāfijām un nosauca par 'salu līci' (holme — 'saliņa') pēc daudzajām līcī esošajām salām. Lielākās salas un salu grupas ir Fletailendas, Rūkeri salas (aizsargājama teritorija), Velča sala. Līča dienvidaustrumu krastā izvietojusies Austrālijas polārstacija Mosona, Fletailendās — vasaras stacija Bešervēzailenda.