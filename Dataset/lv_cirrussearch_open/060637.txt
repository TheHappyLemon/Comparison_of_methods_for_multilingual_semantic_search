Žans Žaks Benekss (franču: Jean-Jacques Beineix; dzimis 1946. gada 8. oktobrī , miris 2022. gada 13. janvārī) bija franču kinorežisors. Pazīstams ar filmām Diva un 37° 2 le matin. Viņa darbi tiek atzīmēti kā filmu kustības cinéma du look piemēri. 1972. gadā bija otrais režisora asistents Džerija Lūisa filmai The Day the Clown Cried. 1977. gadā viņš režisēja savu pirmo īsfilmu Le Chien de M. Michel, kas ieguva pirmo vietu Truvilas festivālā. 1980. gadā Benekss režisēja savu pirmo pilnmetrāžas spēlfilmu Diva, kas ieguva četras Cēzara balvas. Viņa otrā pilnmetrāžas spēlfilma La Lune dans le caniveau, tika nominēta Zelta palmas zaram 1983. gada Kannu kinofestivālā, kā arī nominēta trim Cēzara balvām, no kurām ieguva vienu. 1986. gadā Benekss režisēja filmu 37°2 le matin. 1987. gadā šo filmu izvirzīja Amerikas Kinoakadēmijas balvai kā "Labāko filmu svešvalodā", un šajās kategorijās filmu izvirzīja arī BAFTA kino balvai un Zelta globusa balvai.