Brazīlijas stacija, kas pazīstama arī kā Brazīlijas eskadra vai Dienvidatlantijas eskadra, bija ASV izveidota aizjūras militārā stacija. To 1826. gadā izveidoja ar mērķi nodrošināt un aizsargāt ASV tirdzniecības iespējas Dienvidatlantijā Sisplatīnas kara laikā. Kad karš beidzās, eskadra saglabājās un turpināja aizsargāt ASV intereses vairāku citu konfliktu laikā. Tā darbojās arī Āfrikas vergu tirdzniecības apspiešanā. Tā beidza pastāvēt, kad 1905. gadā kļuva par daļu no Ziemeļatlantijas flotes.