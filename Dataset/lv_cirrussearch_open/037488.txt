Džošua Tomass Rednors (angļu: Joshua Thomas Radnor; 1974. gada 29. jūlijā) ir amerikāņu aktieris, filmu veidotājs, rakstnieks un mūziķis. Plašāk zināms ar Teda Mosbija lomu ar deviņām Emmy balvām godalgotajā CBS komēdijseriālā "Kā es satiku jūsu māti". Viņa scenārista un režisora debija ir 2010. gada komēdijdrāmas filma Happythankyoumoreplease, par kuru viņš ieguva Sandensas kinofestivāla Skatītāja balvu un saņēma nomināciju Grand Jury balvai. 2012. gadā viņš sarakstīja scenāriju, režisēja un atveidoja galveno lomu savā otrajā spēlfilmā "Humanitārās zinātnes", kurai pirmizrāde notika 2012. gada Sandensas kinofestivālā. 2014. gadā Rednors atveidoja lomu Brodvejas lugā Disgraced, ko nominēja Tony balvai kategorijā "Labākā luga". Vēl atveidojis lomu PBS Amerikas pilsoņu kara seriālā Mercy Street, lomu muzikālajā seriālā Rise un lomu seriālā Hunters.