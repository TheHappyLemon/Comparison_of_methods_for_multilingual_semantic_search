Adams Beks (angļu: Adam Back) ir britu kriptogrāfs. Beks ir Hashcash, darba pierādījuma sistēmas cīņai pret surogātpastu, izgudrotājs. Līdzīgu sistēmu izmanto kriptovalūta Bitcoin. Hashcash tiek izmantots arī citur, piemēram, cīņai pret spama komentāriem tīmekļa žurnālos un pret vārdtelpu piesārņošanu. Viņš ir arī pazīstams ar savulaik uzrakstīto RSA šifrēšanas algoritma implementāciju 3 rindiņas garā Perl skriptā, kas tika nodrukāts uz t-krekliem, tādā veidā protestējot pret tolaik ASV spēkā esošajiem kriptogrāfijas tehnloģiju eksporta aizliegumiem. Pašlaik strādā par uzņēmuma Blockstream, kas nodarbojas ar Bitcoin un blokķēdes risinājumu izstrādi un ieviešanu, izpilddirektoru (CEO).