Alans Kērtiss Kejs (angļu: Alan Curtis Kay; dzimis 1940. gada 17. maijā) ir amerikāņu datorzinātnieks. Viņš ir ievēlēts biedrs Amerikas Mākslas un zinātnes akadēmijā, Nacionālajā Inženierijas akadēmijā un Karaliskajā Mākslas sabiedrībā. Viņš ir visplašāk zināms par savu pirmatklājēja darbu objektorientētajā programmēšanā, un logos bāzētas grafiskās lietotāja saskarnes izstrādē. Kejs ir Viewpoints izpētes institūta prezidents un Kalifornijas Universitātes Losandželosā datorzinātnes profesors. Viņš darbojas arī TTI/Vanguard padomdevēju valdē. Līdz 2005. gada vidum viņš bija HP Labs vecākais biedrs, Kioto Universitātes vieslektors un Masačūsetsas Tehnoloģiju institūta profesors. Pēc desmit pavadītiem gadiem Xerox PARC Kejs kļuva par Atari galveno zinātnieku triju gadu garumā. Kejs ir arī profesionāli nodarbojies ar džeza ģitārspēli, mūzikas komponēšanu un bijis teātra dizaineris, kā arī amatiera līmenī spēlē ērģeles.