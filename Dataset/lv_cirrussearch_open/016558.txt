Vulkanoloģija ir ģeoloģijas nozare, kas pēta vulkānus, bet zinātniekus, kuri ilgstoši novēro vulkānu uzvedību un to izcelšanos, pēta lavas un gāzu sastāvu, sauc par vulkanologiem. Pētot lavas, gāzu, fumarolu ķīmisko sastāvu un temperatūru, zinātnieki spēj izpētīt Zemes mantiju un garozu un var paredzēt aptuvenu nākamo izvirduma laiku, savukārt tas ļauj laikus brīdināt un evakuēt iedzīvotājus.