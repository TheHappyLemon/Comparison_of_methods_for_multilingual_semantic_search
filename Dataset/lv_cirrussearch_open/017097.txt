Nacionālā mākslas galerija (angļu: National Gallery of Art) un tās skulptūru dārzs ir nacionālais mākslas muzejs, kas atrodas Nacionālajā alejā, Vašingtonā, ASV. Mūsdienās ieeja muzejā ir bezmaksas. Tas tika dibināts kā privātais muzejs 1937. gadā ar kopīgu ASV Kongresa rezolūciju. ASV valsts kases sekretārs Endrū Mellons ziedoja ievērojamu mākslas darbu kolekciju, kā arī līdzekļus muzeja būvniecībai. Galerijas gleznu, zīmējumu, grafikas darbu, fotogrāfiju, skulptūru, medaļu un dekoratīvo darbu kolekcija parāda Rietumu mākslas attīstību no viduslaikiem līdz mūsdienām. Galerijā atrodas vienīgais Leonardo da Vinči darbs, kas atrodas Amerikā - Džinevras de Benči portrets. 2009. gadā muzeju apmeklēja 4,6 miljoni cilvēku, tas ir otrs apmeklētākais mākslas muzejs ASV pēc Metropoles mākslas muzeja Ņujorkā un sestais apmeklētākais pasaulē.