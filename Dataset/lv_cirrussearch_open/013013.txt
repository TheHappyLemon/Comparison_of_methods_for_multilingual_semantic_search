Norwich City F.C. (pilnais nosaukums Norwich City Football Club) ir profesionāls Anglijas futbola klubs, kas ir bāzēts Noridžā, Anglijā. Klubs spēlē otrajā spēcīgākajā Anglijas futbola līgā — Championship. Tas dibināts 1902. gadā un bija viens no Premjerlīgas dibinātājiem 1992.—1993. gada sezonā. Pirmajā sezonā klubs finišēja trešajā vietā, Premjerlīgā piedalījās pirmajās trijās sezonās, kvalificējās UEFA kausa trešajai kārtai. Kopš 1935. gada klubs savas mājas spēles aizvada Carrow Road stadionā. Kluba fanu dziesma On the Ball, City tiek uzskatīta par vecāko futbola dziesmu pasaulē, kas tiek izmantota mūsdienās.