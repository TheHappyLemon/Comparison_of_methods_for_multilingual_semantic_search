"Maltas vanags" (angļu: The Maltese Falcon) ir 1941. gada ASV film noir filma, kuras režisors un scenārija autors ir Džons Hjūstons. Filmā galvenās lomas atveido Hamfrijs Bogarts, Mērija Astore, Gladisa Džordža, Pēters Lorre, Bārtons Makleins, Lī Patriks un Sidnijs Grīnstrīts. Filma ir balstīta uz Dešila Hemeta 1931. gada grāmatas ar tādu pašu nosaukumu. Filma ir par Sanfrancisko privātdetektīvu (Bogarts), kurš uzņemas lietu, kas ir saistīta ar trīs noziedzniekiem, kuri sacenšas, lai iegūtu dārgu statueti. "Maltas vanags" pirmizrāde notika 1941. gada 3. oktobrī. Filmu nominēja trim Amerikas Kinoakadēmijas balvām kategorijās labākā filma, labākais aktieris otrā plāna lomā (Grīnstrītam) un labākais adaptētais scenārijs. Filma bija viena no pirmajām 25 filmām, kuru 1989. gadā iekļāva ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filmu". "Maltas vanags" tiek uzskatīta vienu no film noir žanra aizsācējām.