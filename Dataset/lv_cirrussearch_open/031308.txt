Čemurziežu dzimta (Apiaceae, Umbelliferae), tiek saukta arī par seleriju dzimtu, ir divdīgļlapju dzimta. Čemurziežiem ziedi ir sakārtoti čemuros un stublājos — ar tukšu vidu. Čemurzieži ir augi, kurus var pazīt pēc ziedu sakopojuma lielākās vai mazākās ziedkopās — saliktos vai vienkāršos čemuros. Pie mums čemurzieži ir daudzgadīgi, dažkārt arī viengadīgi vai divgadīgi lakstaugi. Pasaulē ir pazīstami arī čemurziežu dzimtas puskrūmi un krūmi. Diezgan raksturīga dzimtas pazīme ir dobi stublāji. Lapas parasti izvietotas pamīšus, augšējās ir sēdošas, apakšējās - ar kātu. Lapas plātne reti ir vesela, lielākoties tā ir šķelta vai dalīta. Ziedi ir neuzkrītošās krāsās: balti iedzelteni vai sārti. Tie ir nelieli, divdzimumu, ar 5 saaugušām kauslapām un 5 brīvām vainaglapām. Arī putekšņlapas ir 5, augļlapas — 2. ziedi sakopoti vienkāršos vai saliktos čemuros.