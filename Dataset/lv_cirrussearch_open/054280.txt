150 metri vīriešiem bija viena no 23 disciplīnām, kas tika aizvadīta vieglatlētikas sacensību ietvaros 1900. gada vasaras olimpiskajās spēlēs Parīzē. Sacensības notika 1900. gada 15. jūlijā, Kruakatelānā, Buloņas meža teritorijā. Tajās startēja 9 sportisti no sešām valstīm. Zelta medaļu ar rezultātu 4:06.2 ieguva Lielbritānijas sportists Čārlzs Benets. Sudraba medaļu ar rezultātu 4:06.6 izcīnīja Francijas sportists Anrī Deložs. Bronzas medaļu ieguva ASV sportists Džons Brejs, viņa rezultāts bija 4:07.2. Pirmo reizi šajā disciplīnā bija pārstāvēta Austrija, Bohēmija, Dānija un Lielbritānija. Sacensību laikā tika labots neoficiālais pasaules un olimpiskais rekords. To paveica Lielbritānijas sportists Čārlzs Benets. Viņa rezultāts bija 4 minūtes un 6.2 sekundes.