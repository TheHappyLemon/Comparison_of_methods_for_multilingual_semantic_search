Božena Ņemcova (čehu: Božena Němcová, dzimusi 1820. gada 4. februārī kā Barbora Panklova (čehu: Barbora Panklová), mirusi 1862. gada 21. janvārī) bija čehu nacionālās atmodas laika rakstniece. Dzimusi Vīnē, bet uzaugusi Ratiboržicē, netālu no Nāhodas. Ņemcovas bērnība Ratiboržicē attēlota viņas populārākajā darbā 1855. gadā izdotajā romānā "Vecmāmiņa" (Babička). Viens no romāna varoņiem ir Ratiboržices pils grāfiene - Kurzemes hercogiene Pētera Bītona meita Vilhelmīne. Božena Ņemcova 17 gadu vecumā apprecējās ar 15 gadus vecāko Jozefu Ņemecu. Jozefs strādāja par muitas ierēdni, un ģimene visai bieži mainīja dzīvessvietu. Vēlāk ģimene izira, bet Božena Ņemcova nomira nabadzībā. Viena no Boženas Ņemcovas izcelsmes leģendām ir tā, ka Božena bijusi Kurzemes hercogienes Vilhelmīnes vai viņas māsas Dorotejas ārlaulības meita. Božena Ņemcova attēlota uz 500 čehu kronu banknotes.