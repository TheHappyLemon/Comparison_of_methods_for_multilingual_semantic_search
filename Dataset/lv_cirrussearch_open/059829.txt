"Ar ienaidnieka seju" (angļu: Face/Off) ir 1997. gada ASV asa sižeta trillera filma, kuras režisors ir Džons Vū. Filmā galvenās lomas attēlo Džons Travolta, Nikolass Keidžs, Džoana Allena, Džīna Gershone, Alesandro Nivola un Kalms Fiors. Filma ir par FIB aģentu Šonu Ārčeru (Travolta), kurš, lai izjauktu teroristu plānu, veic operāciju, lai iegūtu noziedznieka Kastora Troja (Keidžs), kurš nogalināja viņa dēlu, identitāti. Tomēr Kastors, priekšlaicīgi atmostoties no komas, vēlas atriebties. "Ar ienaidnieka seju" pirmizrāde notika 1997. gada 27. jūnijā. Tā bija gan komerciāli, gan kritiski veiksmīga, īpaši izceļot Keidža un Travoltas aktierspēli. Filma tika nominēta Amerikas Kinoakadēmijas balvai kategorijā labākā skaņas montāža.