Skots Endrū Kāns (angļu: Scott Andrew Caan; dzimis 1976. gada 23. augustā) ir amerikāņu aktieris, režisors, fotogrāfs, rakstnieks un bijušais reperis. Aktiera Džeimsa Kāna dēls. Slavu iemantojis, piedaloties filmā "Oušena banda", kur atveidoja Tērka Meloja lomu, kā arī atveidojot detektīvseržantu Deniju "Deno" Viljamsu CBS seriālā "Īpašo uzdevumu vienība Hawaii 5-0" (2010—2020), par šo lomu saņēma nomināciju Zelta globusa balvai. Kānam bija otrā plāna loma HBO seriālā "Svīta" (2009—2011). Pagājušā gadsimta 90. gados viņš bija reperis un kopā ar The Alchemist darbojās hiphopa grupā The Whooliganz ar pseidonīmu Mad Skillz.