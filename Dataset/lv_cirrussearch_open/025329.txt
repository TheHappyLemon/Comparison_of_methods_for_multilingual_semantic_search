Pāvila vēstule Titam (latīņu: Epistula ad Titum) ir viena no Jaunās Derības vēstulēm, par kuras autoru tradicionāli uzskata Svēto Pāvilu. Kopā ar 1. un 2. vēstuli Timotejam šī tiek uzskatīta par pastorālo (ganu) vēstuli, jo tiek izteikti padomi, kā vadīt draudzi. Vēstule ir tikusi adresēta Titam, kuru norīkoja draudzes darba pārraudzībai Krētā. Vēstules autors apraksta, kādam ir jābūt draudzes vadītājam.