Virsma ir jēdziens, ko lieto ģeometrijā, lai apzīmētu divdimensionālu varietāti. Virsmu bieži vien var iztēloties kā trajektoriju līnijai, kas pārvietojas telpā. Piemēram, taisnstūri var iztēloties kā trajektoriju nogrieznim, kurš pārvietojas no vienas taisnstūra malas uz pretējo. Nereti virsma atbilst trīsdimensionāla objekta robežai vai daļai no tās. Piemēram, sfēra ir lodes virsma.