Lielkņaze Olga Nikolajevna (krievu: Великая Княжна Ольга Николаевна; dzimusi 1895. gada 3. novembrī [v.s. 16. novembrī], mirusi 1918. gada 17. jūlijā) bija pēdējā Krievijas Impērijas ķeizara Nikolaja II un viņas sievas Aleksandras Fjodorovnas vecākā meita. Olgai bija trīs jaunākās māsas — Tatjana, Marija un Anastasija Romanova —, kā arī jaunāks brālis Aleksejs Romanovs. Pirmā pasaules kara laikā darbojās kā žēlsirdības māsa. 1918. gada 17. jūlijā boļševiki nogalināja viņu un viņas ģimeni.