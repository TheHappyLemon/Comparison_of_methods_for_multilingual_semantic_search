Cīrihes "Lions" ir profesionāla hokeja komanda, kas bāzēta Cīrihē, Šveicē, un spēlē Nacionālajā līgā. Komanda dibināta 1930. gadā. Tā pastāvēšanas laikā klubs izcīnījis deviņus Šveices čempiontitulus. Kopš 2023. gada komandā spēlē latviešu uzbrucējs Rūdolfs Balcers. Ilgāku laiku komandas rindās spēlējis latviešu uzbrucējs Ronalds Ķēniņš, 2012., 2014. un 2018. gadā kopā ar komandu kļūstot par Šveices čempionu.