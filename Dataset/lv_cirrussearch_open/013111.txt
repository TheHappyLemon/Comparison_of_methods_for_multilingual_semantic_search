Šis raksts ir par salu. Par provinci skatīt rakstu Ņūfaundlenda un Labradora. Ņūfaundlenda (angļu: Newfoundland; franču: Terre-Neuve) ir sala Ziemeļamerikā, Atlantijas okeāna piekrastē, Kanādas provinces Ņūfaundlendas un Labradoras apdzīvotākā daļa. Tā ir 16. lielākā sala pasaulē, tās krasta līnija ir 9656 km gara. Salas lielākā pilsēta ir Sentdžonsa, kurā dzīvo apmēram 108,8 tūkstoši cilvēku. Salas kopējais iedzīvotāju skaits 2006. gadā sasniedza 479 105. Ņūfaundlendu 986. gadā atklāja normaņi. Uz salas atrodas dzelzs, vara, svina, cinka rūdas atradnes. No Labradoras pussalas salu atdala Belila šaurums un Sentlorensa līcis.