Augusts: Osedžas zeme (angļu: August: Osage County) ir 2013. gada drāma, kas balstīta uz Treisija Letsa tāda paša nosaukuma lugu. Filmas režisors ir Džons Velss. Galvenās lomas atveido Merila Strīpa, Džūlija Robertsa, Kriss Kūpers, Jūens Makgregors, Ebigeila Breslina, Benedikts Kamberbačs un Margo Martindeila. Filmas pirmizrāde notika 2013. gada 9. septembrī Toronto Starptautiskais kinofestivālā. Merila Strīpa un Džūlija Robertsa par lomām filmā tika izvirzītas 86. Kinoakadēmijas balvai nominācijās "Labākā aktrise galvenajā lomā" (Strīpa) un "Labākā aktrise otrā plāna lomā" (Robertsa). Filmā tiek parādītas Vestonu ģimenes sieviešu dzīves. Lai arī sākotnēji viņas dzīvo katra savu dzīvi, pēc ģimenes krīzes Vestonu dāmas atgriežas savās bērnības mājās pie sievietes, kas viņas uzaudzināja.