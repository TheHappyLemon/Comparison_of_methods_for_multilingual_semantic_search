"Zootropole" (angļu: Zootopia, arī Zootropolis) ir 2016. gada datoranimācijas 3D filma, kuras režisori ir Bairons Hauards un Ričs Mūrs. Filma ir par policisti zaķeni Džūdiju, kas ierodas Zootropolē un kopā ar jauno pārinieku lapsu Niku cenšas atrisināt noziegumu. Tajā galvenās lomas ieskaņo Džinifere Gudvina, Džeisons Beitmens, Idriss Elba, Dženija Sleita, Neits Torenss, Bonija Hānta, Dons Leiks, Tomijs Čongs, Dž. K. Simonss, Oktāvija Spensere, Elans Tjudiks un Šakira. Filmas pirmizrāde notika 2016. gada 10. februārī, Latvijā — 4. martā. Filma ieguva Amerikas Kinoakadēmijas balvu kā labākā animācijas filma.