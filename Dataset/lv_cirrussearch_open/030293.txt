Aidins Aimbetovs (Айдын Ақанұлы Айымбетов, dzimis 1972. gada 27. jūlijā) ir Kazahstānas kosmonauts, lidotājs. 1993. gadā Aimbetovs pabeidza Armaviras augstāko kara lidotāju mācību iestādi. Pēc tam dienēja Kazahstānas Gaisa spēkos. 1993. gadā iesniedza iesniegumu uzņemt viņu kosmonautu rindās. 2001. gadā atkārtoti lūdza pieņemt viņu kosmonautos. 2002. gada vasarā saistībā ar Krievijas un Kazahstānas kopēja kosmiskā lidojuma realizēšanu Aidins Aimbetovs Maskavā izgāja medicīnisko komisiju. 2003. gada maijā kopā ar Muhtaru Aimahanovu sāka apmācību Kosmonautu sagatavošanas centrā. 2006. gadā pabeidza Žetisu valsts universitāti fizikas un informātikas specialitātē. 2008. gadā Aimbetovs tika virzīts kā kandidāts 2009. gada rudenī plānotam kosmiskajam lidojumam. 2009. gada aprīlī Kazahstāna atteicās no sava kosmonauta sūtīšanas kosmosā finansiālu problēmu dēļ. 2009. gada decembrī Aimbetovs sāka strādāt Kazahstānas kosmosa aģentūrā. 2014. gada maijā paziņots, ka Aimbetovs ir pirmais kandidāts 2017. gadā plānotajam Kazahstānas kosmonauta lidojumam. 2015. gada jūnijā Aidins Aimbetovs tika izvēlēts lidojumam ar kosmosa kuģi Sojuz TMA-18M angļu dziedātājas Sāras Braitmenas, kas maijā atteicās no lidojuma kosmosā, vietā. Aimbetova kosmiskais lidojums sākās 2015. gada septembrī, kosmosa kuģī Sojuz TMA-18M dodoties uz Starptautisko kosmosa staciju SKS 18. Krievijas viesekspedīcijas sastāvā. Uz Zemes viņš atgriezās pēc gandrīz desmit dienām ar Sojuz TMA-16M