Snovborda kross vīriešiem bija viena no 11 disciplīnām snovbordā 2022. gada ziemas olimpiskajās spēlēs. Sacensības notika Gentinas sniega parkā, Džandzjakou 2022. gada 10. februārī. Sacensībās kopā bija pārstāvēti 32 sportisti no 14 valstīm. Olimpisko zelta medaļu šajā disciplīnā izcīnīja Austrijas sportists Alesandro Hemmerle, sudraba medaļu ieguva Kanādas sportists Eliots Grondēns, bet bronzas medaļu ieguva Itālijas sportists Omārs Visintins. Visiem šiem sportistiem šī bija pirmā olimpiskā medaļa.