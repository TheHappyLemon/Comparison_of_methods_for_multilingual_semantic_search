Batangasa (filipīniešu: Lungsod ng Batangas, angļu: City of Batangas) ir pilsēta Filipīnās, Batangasas provinces galvaspilsēta. Atrodas provinces vidusdaļā Kalumpangas upes krastā pie tās ietekas Batangasas līcī. Pilsētai administratīvi pieder arī Verdes sala Verdes salas šaurumā. Lielākā daļa iedzīvotāju ir tagali. Nozīmīga osta, viens no noslogotākajiem valsts konteineru termināliem.