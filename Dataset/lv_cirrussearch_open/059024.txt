Nezināma vērtība "phone" Kekšetau (kazahu: Көкшетау, Kökshetau) ir pilsēta un Akmolas apgabala administratīvais centrs Kazahstānas ziemeļos. Tajā ir 125 225 iedzīvotāju (2007. gada dati). 1824. gadā dibinātās pilsētas nosaukums nozimē "debesskrāsas kalns". Pilsētā darbojas pārsvarā vieglā rūpniecība, īpaši pārtikas ražošana. Reģionā mazā apjomā tiek audzēti graudi un citas kultūras. Pilsētas ziemeļos ir zelta atradnes. Kekšetau ir viena lidosta ar reisiem uz Almati un Petropavlu. Pilsēta ar dzelzceļu ir savienota ar Krieviju un Kazahstānas dienvidiem. 300 kilometrus uz dienvidaustrumiem atrodas Kazahstānas galvaspilsēta Astana. Kekšetau ir pazīstama ar skaisto dabu un tūrisma iespējām. Kekšetau ir galapunkts pasaulē vienīgajai aktīvajai elektrolīnijai ar voltāžu virs 1000 kV - Ekibastuzas-Kekšetau elektrolīnijai. 2002. gadā Kekšetau 180 metrus augstais 1965. gadā būvētais televīzijas tornis bija sasvēries slīpi, kad tā pamati tika izskaloti. Pēc tam tornis tika iztaisnots ar papildu konstrukciju un ieguva savu zīmīgo izskatu. Pilsētā bāzēta hokeja komanda Kekšetau "Arlan".