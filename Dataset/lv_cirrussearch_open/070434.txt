EURES jeb European Employment Services ir Eiropas valstu Nodarbinātības dienestu tīkls, kura galvenais uzdevums ir veicināt darba spēka mobilitāti starp Eiropas Savienības/Eiropas Ekonomikas Zonas valstīm. EURES misija ir atbalstīt Eiropas valstu darbaspēka brīvu pārvietošanos. EURES uzdevumi: sniegt darba meklētājiem konsultācijas un informāciju par nodarbinātības iespējām, kā arī dzīves un darba apstākļiem Eiropas valstīs; palīdzēt darba devējiem atrast vispiemērotākos darbiniekus; nodrošināt pārrobežu reģionu darba meklētājus un darba devējus ar informāciju un konsultācijām. Nozīmīgākie EURES dalībnieki un partneri: Valsts Nodarbinātības dienesti, Eiropas Komisija kā koordinējoša vienība, sociālie partneri (valsts iestādes, arodbiedrības, darba devēju konfederācijas, darba devēji, pašvaldības u.c.) EURES mērķi: Piedāvājuma-pieprasījuma līdzsvarošana ES/EEZ darba tirgū, Atvērta un visiem pieejama Eiropas darba tirgus attīstīšana, Starptautiskas, starpreģionālas un pārrobežu informācijas apmaiņas nodrošināšana par brīvajām darba vietām un darba pieteikumiem , Darba devēju, kuri vēlas nodarbināt strādniekus no ES/EEZ valstīm informēšana un konsultēšana. Darba ņēmēju konsultēšana un informēšana par darba iespējām, dzīves un darba apstākļiem un izglītības iespējām ES/EEZ valstīs EURES datubāze piedāvā informāciju par brīvajām darba vietām, darba tirgus situāciju, CV banku, informāciju par darba un dzīves apstākļiem Eiropas Savienības un Eiropas Ekonomikas zonas (EEZ) valstīs - Eiropas Savienības valstīs, Islandē, Norvēģijā un Šveicē. EURES mājas lapā: sadaļā „Darba meklētāji” Þ „Meklēt darbu” ir informācija par brīvajām darba vietām jebkurā ES/EEZ valstī; sadaļā „Darba meklētāji” Þ „Jūsu CV - tiešsaistē” piedāvā ievietot CV kopējā datubāzē. CV banka pieejama ikvienam darba devējam Eiropā; sadaļā „Dzīvošana un darbs” ir praktiski noderīga informācija par darba tirgus situāciju, darba un dzīves apstākļiem visās ES/EEZ valstīs; sadaļā „Mācības” ir informācija par studiju iespējām un izglītības iestādēm ES/EEZ valstīs.