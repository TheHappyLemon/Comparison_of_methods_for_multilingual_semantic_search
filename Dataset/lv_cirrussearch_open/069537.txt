Romuls un Rems (latīņu: Romulus et Remus) romiešu mitoloģijā ir dvīņubrāļi, kas pēc leģendas dibinājuši Romas pilsētu. Romulu un Remu kā zīdaiņus barojusi vilku māte, un šī trijotne ir Romas un romiešu simbols vismaz no 3. gadsimta p.m.ē. Pēc leģendas Romuls un Rems dibināja Romu 753. gadā p.m.ē. Reiz brāļi saķildojušies un ķērušies pie ieročiem. Rems cīņā kritis, bet Romuls kļuva par pirmo Romas valdnieku. Par Romula un Rema vecākiem tiek uzskatīti Marss un Rēja Silvija.