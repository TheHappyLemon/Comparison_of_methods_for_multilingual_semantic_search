Eirodziesma 2009 ir 54. starptautiskā Eirovīzijas dziesmu konkursa Latvijas nacionālā atlase, kuras fināls notika 2009. gada 28. februārī Ventspilī un pusfināls notika 2009. gada 27. februārī. 2008. gada nogalē saistībā ar valdības lēmumu Latvijas Televīzijai samazināt valsts dotāciju par 2,4 miljoniem latu, Eirovīzija bija viens no projektiem, no kura krīzes budžeta apstākļos Latvijas Televīzija bija spiesta atteikties. Divu Latvijas uzņēmumu — Narvesen un Latvijas Krājbankas — atbalsts Latvijas Televīzijai tomēr ļāva piedalīsies Eirovīzijas starptautiskajā dziesmu konkursā. Savukārt atbalstu Eirovīzijas nacionālās atlases finālam, tāpat kā iepriekšējos gadus, sniedza Ventspils attīstības aģentūra un Ventspils pilsētas dome.