Flatiron Building ir debesskrāpis Manhatanā, Ņujorkā, ASV. Tiek uzskatīts par debesskrāpju celmlauzi. Projekta autors ir Denjels Bērnhems. 87 metrus augstās ēkas celtniecība tika pabeigta 1902. gadā, tobrīd šī bija viena no augstakajām celtnēm pilsētā. Ēkas sākotnējais nosaukums bija Fuller Building, pašreizējo nosaukumu ieguva 1930. gadā. Flatiron Building mūsdienās ir viens no Ņujorkas simboliem, nosaukts par vienu no pilsētas ikoniskākajiem debesskrāpjiem. Populārs fotografēšanas objekts, "iespējams, ir viena no visvairāk fotografētākajām ēkām pasaulē", ēkā atrodas dažādu uzņēmumu biroji.