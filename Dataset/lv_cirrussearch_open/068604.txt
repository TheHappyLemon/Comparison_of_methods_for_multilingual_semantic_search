Maikls Rukers (angļu: Michael Rooker; dzimis 1955. gada 6. aprīlī) ir amerikāņu aktieris. Kļuvis atpazīstams pēc galvenās lomas atveidošanas filmā Henry: Portrait of a Serial Killer (1986). Rukers, iespējams, vislabāk pazīstams ar lomām seriālā "Staigājošie miroņi" (2010—2013) un filmā "Galaktikas sargi" (2014) un tās turpinājumos "Galaktikas sargi: 2. daļa" (2017) un "Galaktikas sargi: 3. daļa" (2023). Piedalījies "Galaktikas sargi" režisora Džeimsa Ganna filmās "Mainīgais" (Slither, 2006), Super (2010) un "Pašnāvnieku vienība: Jauna misija" (2021). Piedalījies arī tādās filmās kā Eight Men Out (1988), Mississippi Burning (1988), "Mīlas jūra" (Sea of Love, 1989), "Pērkona dienas" (1990), "Kenedija slepkavām pa pēdām" (1991), "Klinšu kāpējs" (1993), "Tombstona" (Tombstone, 1993), "Lielveikala dīkdieņi" (1995), "Kaulu kolekcionārs" (1999) un "Ātrs un bez žēlastības 9" (2021).