Kjeti (itāļu: Chieti, izrunā: [ˈkjeːti], neapoliešu: Chiete) ir pilsēta Itālijā, Abruco reģionā. Tas ir Kjeti provinces administratīvais centrs. 2016. gadā Kjeti dzīvoja 51,8 tūkstoši iedzīvotāju. Tā ir ceturtā lielākā Abruco reģiona pilsēta pēc iedzīvotāju skaita. Kjeti atrodas Peskāras upes krastos dažu kilometru attālumā no Adrijas jūras. Šo apdzīvoto vietu dibināja senie grieķi. Tās nosaukums bija Theate (Θεάτη). Arī Senās Romas laikā pilsēta bija zināma ar latīņu nosaukumu Theate vai Teate.