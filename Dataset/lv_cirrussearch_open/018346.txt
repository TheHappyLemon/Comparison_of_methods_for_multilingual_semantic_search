"Dzelzs vīrs 3" (angļu: Iron Man 3) ir 2013. gada ASV supervaroņu filma, kuras režisors ir Šeins Bleks. Filma balstīta uz Marvel Comics tāda paša nosaukuma tēlu. Tas ir turpinājums 2010. gada filmai "Dzelzs vīrs 2". Filmā Dzelzs vīrs cīnās pret starptautiskas teroristu organizācijas līderi Mandarīnu. Šī ir Marvel Cinematic Universe septītā daļa. Galvenās lomas atveido Roberts Daunijs jaunākais, Gvineta Paltrova, Dons Čīdls, Gajs Pīrss, Rebeka Hola, Stefānija Šostaka, Džeimss Bedžs Deils, Džons Favro un Bens Kingslijs. Filmas pirmizrāde notika 2013. gada 14. aprīlī Parīzē. Filma ar 1,2 miljardiem ASV dolāru lieliem ieņēmumiem kļuva par 2013. gada visvairāk nopelnījušo filmu, kā arī 16. filmu, kuras ieņēmumi pārsnieguši 1 miljardu un 23. visu laiku ienesīgāko filmu.