Mazārešarīfas starptautiskā lidosta (puštu: مزار شریف نړیوال هوايي ډګر, dari: میدان هوائی مزار شریف) ir civila un militāra starptautiska lidosta Afganistānas ziemeļos, 9 kilometrus uz austrumiem no Mazārešarīfas centra. Lidostā regulārus pasažieru aviopārvadājumus 2019. gadā nodrošināja aviosabiedrības Ariana Afghan Airlines, Kam Air un Turkish Airlines. Bez vietējiem reisiem regulāri pasažieru pārvadājumi notiek uz 4 valstīm (tās ir Indija, Irāna, Krievija un Turcija). Lidostu izmanto NATO un Afganistānas gaisa spēki. Pie tās atrodas Camp Marmal - lielākā bundesvēra militārā bāze ārpus Vācijas. Lidosta ar PSRS palīdzību uzcelta 20. gadsimta piecdesmitajos gados. Pēc PSRS iebrukuma Afganistānā lidosta kalpoja par vienu no galvenajiem loģistikas mezgliem. 2013. gadā tika atklāts lidostas jaunais pasažieru terminālis. Neskaitot čārterlidojumus, lidostā regulārus pasažieru aviopārvadājumus 2020. gadā nodrošināja aviosabiedrības Ariana Afghan Airlines, Kam Air, Turkish Airlines. Bez vietējiem reisiem visu sezonu lidojumi notiek uz 5 valstīm (tās ir Indija, Irāna, Krievija, Pakistāna, Turcija).