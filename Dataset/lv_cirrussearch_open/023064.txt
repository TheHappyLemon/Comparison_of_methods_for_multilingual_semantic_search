Atraitnīšu raibeņi (Argynnis) ir raibeņu dzimtas (Nymphalidae) ģints, kas pieder pie atraitnīšu raibeņu cilts (Argynnini). Šī ģints apvieno 25 tauriņu sugas, kas sastopamas Eiropā, Āzijā un Ziemeļāfrikā. Latvijā mājo 5 atraitnīšu raibeņu sugas: atraitnīšu raibenis (Argynnis laodice), lielais atraitnīšu raibenis (Argynnis adippe), lielais meža raibenis (Argynnis paphia), mazais atraitnīšu raibenis (Argynnis niobe) un parastais perlamutra raibenis (Argynnis aglaja). Visi atraitnīšu raibeņi ir rudi ar melniem raibumiem uz spārniem to virspusē, bet apakšpusē uz priekšējiem spārniem ir melni, bet uz aizmugurējiem spārniem pērļbalti raibumi.