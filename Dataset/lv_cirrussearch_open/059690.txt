"Apmātais" (angļu: Spellbound) ir 1945. gada ASV psiholoģiskais trilleris, kura režisors ir Alfreds Hičkoks. Filmā galvenās lomas atveido Ingrīda Bergmane, Gregorijs Peks un Mihails Čehovs. Filma ir par psihoanalītiķi, kura iemīlas savā kolēģī, jaunās slimnīcas vadītājā, bet atklāj, ka viņš ir viltvārdis, kurš cieš no amnēzijas un ir potenciāls slepkava. "Apmātais" bija gan kritiski, gan finansiāli veiksmīga filma. Tā tika nominēta sešām Amerikas Kinoakadēmijas balvām, tai skaitā labākā filma un labākais režisors, un ieguva balvu kategorijā labākā oriģinālmūzika.