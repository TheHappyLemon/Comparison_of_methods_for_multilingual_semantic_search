"Sliktā audzināšana" (spāņu: La mala educación) ir 2004. gada Spānijas drāmas filma, kuras režisors ir Pedro Almodovars. Filmā galvenās lomas atveido Gaels Garsija Bernals un Fele Martiness. Filma stāsta par aktieri Ignasio (Bernals), kurš apciemo savu bērnības draugu, režisoru Enriki (Martiness) un iedod viņam scenāriju, kurā aprakstīta viņu bērnība un piedzīvotās traumas katoļu skolā. "Sliktā audzināšana" pirmizrāde notika 2004. gada 19. martā un tika izrādīta 2004. gada Kannu kinofestivālā Tā ir pirmā spāņu filma, kas ir kalpojusi kā atklāšanas filma Kannu kinofestivālā. Filma saņēma pozitīvas kritiķu atsauksmes.