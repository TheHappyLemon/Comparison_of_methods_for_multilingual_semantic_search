Sofijas "Levski" (bulgāru: ПФК Левски София), arī vienkārši Levski, ir viens no spēcīgākajiem Bulgārijas futbola klubiem. Tā bāzes vieta ir valsts galvaspilsēta Sofija. Klubs dibināts 1914. gada 24. maijā un nosaukts bulgāru revolucionāra un nacionālā varoņa Vasila Levska vārdā. Pašlaik spēlē Bulgārijas futbola čempionāta augstākajā līgā — Pirmajā profesionālajā līgā. Mājas spēles aizvada Georgija Asparuhova stadionā, kura ietilpība ir 25 000 vietu. Levski futbolisti ir 26 reizes kļuvuši par valsts čempioniem, 25 reizes izcīnījuši Bulgārijas kausu un trīs reizes Bulgārijas superkausu.