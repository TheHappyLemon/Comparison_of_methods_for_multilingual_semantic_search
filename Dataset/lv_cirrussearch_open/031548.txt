Biomedicīna ir medicīnas daļa, kas balstās uz bioloģijas, fizioloģijas un citu dabaszinātņu principu pielietošanu klīniskajā praksē. Biomedicīna dominē Rietumvalstu veselības aprūpes sistēmās un laboratoriskajā diagnostikā jau kopš 20. gadsimta sākuma, tomēr mūsdienās tiek meklētas jaunas paradigmas, piemēram, personalizētā medicīna un integratīvā medicīna. Kopš 2013. gada biomedicīna, medicīnas tehnoloģijas, biofarmācija un biotehnoloģijas, tāpat kā zināšanu ietilpīga bioekonomika ir atzītas par divām (no piecām) Latvijas Viedās specializācijas stratēģijas jomām.