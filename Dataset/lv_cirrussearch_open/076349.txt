Oksfordas Universitāte (angļu: University of Oxford vai Oxford University, latīņu: Universitas Oxoniensis) ir sabiedriski finansēta universitāte Oksfordā, Lielbritānijā. Tiek uzskatīta par vienu no izcilākajām un prestižākajām universitātēm pasaulē. Pasaules universitāšu akadēmiskajā reitingā ieņem 7. vietu (2016). Oksfordas Universitāte ir angļvalodīgajā pasaulē vecākā universitāte, tomēr precīzs universitātes dibināšanas gads nav skaidrs. 1209. gadā no Oksfordas universitātes atšķēlās daļa no pasniedzējiem, nodibinot Kembridžas Universitāti.