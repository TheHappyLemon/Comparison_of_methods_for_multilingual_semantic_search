2023.—2024. gada UEFA Čempionu līgas sezona ir Eiropas spēcīgākā futbola klubu turnīra 69. sezona un 32. ar UEFA Čempionu līgas nosaukumu. To organizē UEFA. Sezona sākās ar priekšsacīkšu kārtu 2023. gada 27. jūnijā. Kvalifikācijas spēles notika līdz 30. augustam. Grupu turnīrs sāksies 2023. gada 19. septembrī, bet sezona noslēgsies 2024. gada 1. jūnijā ar finālu Vemblija stadions Londonā, Anglijā. 2023.—2024. gada UEFA Čempionu līgas uzvarētāji iegūs tiesības spēlēt 2024. gada UEFA Superkausā, kur tiksies ar 2023.—2024. gada UEFA Eiropas līgas uzvarētājiem, kā arī automātiski kvalificēsies nākamās sezonas UEFA Čempionu līgas grupu turnīram.