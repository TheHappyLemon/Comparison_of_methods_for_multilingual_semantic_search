Šis raksts ir par Titāna zondi. Par Christiaan Huygens skatīt rakstu Huygens. Huygens bija Eiropas Kosmosa aģentūras starpplanētu zonde, nolaižamais aparāts Saturna pavadoņa Titāna izpētei. Nosaukta par godu holandiešu astronomam Kristianam Heigensam (Christiaan Huygens), kas Saturnam atklāja pavadoni Titānu. Huygens startēja no Zemes Cassini sastāvā 1997. gada 15. oktobrī. 2004. gada 25. decembrī atdalījās no orbitālā aparāta un tālāk lidoja autonomi. 2005. gada 14. janvārī nolaižamais aparāts iegāja Titāna atmosfērā un veiksmīgi nolaidās uz tā virsmas, pārraidot daudz zinātniskās informācijas, tai skaitā arī attēlus.