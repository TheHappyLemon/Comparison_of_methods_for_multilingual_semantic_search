Karmelita Džetera (angļu: Carmelita Jeter; dzimusi 1979. gada 24. novembrī Losandželosā, ASV) ir amerikāņu vieglatlēte, startē sprinta distancēs. Piedalījusies 2012. gada vasaras olimpiskajās spēlēs, kurās izcīnīja zeltu 4×100 m stafetē, sudrabu 100 m distancē un bronzu 200 m distancē. Pasaules čempionātos ir izcīnījusi piecas medaļas: trīs zelta (2007. gadā Osakā 4x100 m stafetē, 2011. gadā Tegu 100 m un 4x100 m stafetē), vienu sudrabu (2011. gadā Tegu 200 m sprintā), kā arī trīs bronzas medaļas (2007., 2009. un 2013. gadā 100 m sprintā). 2009. gada septembrī viņa kļuva par otru visātrāk 100 m spirnta distanci veikušo sportisti — to veica 10,64 sekundēs.