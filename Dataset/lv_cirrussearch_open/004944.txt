Litlroka (angļu: Little Rock) ir pilsēta ASV. Tā ir Ārkanzasas štata administratīvais centrs un lielākā pilsēta, kā arī Pulaskijas apgabala administratīvais centrs. Pilsētā dzīvo apmēram 191 930 iedzīvotāji, aglomerācijā — 685 488. Litlroka atrodas ģeogrāfiskajā Ārkanzasas štata centrā. Pilsētas nosaukums ir cēlies no Ārkanzasas upes dienvidu krastiem, kas franču valodā tiek saukti par "mazo akmeni" (franču: la Petite Roche; angļu: the little rock). Pilsēta tika dibināta 1821. gadā. Par Ārkanzasas štata administratīvo centru tā kļuva 1836. gadā, kad Ārkanzasa kļuva par 25. ASV štatu. Pilsētā ir novērojams mitrs subtropu klimats ar karstām, mitrām vasarām un maigām ziemām.