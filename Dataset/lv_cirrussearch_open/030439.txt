Vormsi (igauņu: Vormsi, no zviedru valodas Ormsö — ‘Čūsku sala’) ir sala Baltijas jūrā, ceturtā lielākā Igaunijai piederošā sala. Tā atrodas starp Hījumā un Igaunijas kontinentālo daļu — Noarotsi pussalu, ietilpst Lēnes apriņķī kā atsevišķs Vormsi pagasts kopā ar dažām mazām saliņām. No Noarotsi pussalas atdala 3 km platais Vozi šaurums, no Hījumā — 12 km platais Hari šaurums. Vasarās divreiz dienā no Svibijas kursē prāmis uz 10 km attālo Rohukilu, ziemās iespējama kustība pa ledu.