Ariana Grande-Butera (angļu: Ariana Grande-Butera; dzimusi 1993. gada 26. jūnijā) ir amerikāņu dziedātāja, dziesmu autore un aktrise. Aktrises karjeru sākusi ar lomu Brodvejas mūziklā 13 2008. gadā. No 2010. līdz 2013. gadam atveidojusi Ketu Valentainu seriālā Victorious un vēlāk saglabāja šo lomu tā atvasinājumā Sam & Cat. 2013. gada augustā Grande izdeva debijas studijas albumu Yours Truly, kas septembrī Billboard 200 topā ieņēma 1. vietu. Grande kļuva par pirmo mākslinieci, kuras debijas ieraksts ieguvis 1. vietu[nepieciešama atsauce], kopš Kesha to paveica 2010. gada janvārī ar albumu Animal. 2017. gadā 22. maijā Arianas Grandes koncertā notika terorakts. Terorists-pašnāvnieks Salmans Abedi uzspridzinājās Mančestras arēnā, nogalinot 23 cilvēkus. 2017. gada 4. jūnijā notika Arianas Grandes rīkots koncerts One Love Manchester, kuru apmeklēja 50 000 cilvēku un kura mērķis bija 4 stundās savākt 2 miljonus ASV dolāru teroraktā cietušajiem. Tika savākti vairāk nekā 10 miljoni ASV dolāru.