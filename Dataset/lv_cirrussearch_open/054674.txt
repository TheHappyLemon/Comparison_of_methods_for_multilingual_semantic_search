Kristiāns Augusts Kristensens (dāņu: Christian August Christensen; dzimis 1876. gada 6. augustā, miris 1956. gada 5. decembrī) bija dāņu vieglatlēts, 1900. gada vasaras olimpisko spēļu dalībnieks. 1900. gada vasaras olimpiskajās spēlēs Parīzē Kristensens startēja divās vieglatlētikas skriešanas disciplīnās. Labāko rezultātu viņš izcīnīja 1500 metru disciplīnā, kur ieguva 5. vietu, taču precīzs viņa iegūtais rezultāts nav zināms. Savukārt 800 metru disciplīnā viņš startēja tikai kvalifikācijas kārtas priekšskrējienā, kur ieguva 5. vietu un turpmākajai cīņai nekvalificējās.