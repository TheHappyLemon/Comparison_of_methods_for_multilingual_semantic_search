Gao Sjindzjaņs (ķīniešu: 高行健, piņjiņs: Gāo Xíngjiàn; dzimis 1940. gada 4. janvārī) ir ķīniešu romānists, dramaturgs, kritiķis, tulkotājs, scenārists, režisors, gleznotājs. Ķīnā dzimis, 1987. gadā emigrējis uz Franciju, kur arī 1997. gadā saņēmis Francijas pilsonību. Tulkojis vairāku ievērojamu rakstnieku darbus, tai skaitā Eižena Jonesko un Semjuela Beketa. 2000. gadā Gao saņēma Nobela prēmiju literatūrā. Viņa lugas Ķīnā tiek uzskatītas par absurda un avangardiska darbiem. Savukārt viņa prozas darbi Ķīnā netiek tik ļoti slavināti, taču Eiropā un pārējā Rietumu pasaulē tie tiek augstu vērtēti. Lai Kultūras revolūcijas laikā izvairītos no vajāšanas, viņš vienreiz sadedzinājis somu ar manuskriptiem.