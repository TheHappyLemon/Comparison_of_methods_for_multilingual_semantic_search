"Milks" (angļu: Milk) ir 2008. gada ASV biogrāfiska filma, kuras režisors ir Gass Van Sants, bet scenārija autors ir Dastins Lenss Bleks. Galvenās lomas filmā atveido Šons Penns, Emīls Hiršs, Džošs Brolins, Djego Luna un Džeimss Franko. Filma ir stāsts par pirmo Kalifornijas štatā ievēlēto atklāti homoseksuālo priekšstāvi Hārviju Milku un viņa cīņu par LGBT tiesībām. Šons Penns par darbu šajā filmā saņēma Oskaru kā labākais aktieris galvenajā lomā, bet Dastins Lenss Bleks balvu par labāko scenāriju.