Džeimss Makgils Bjūkenens (angļu: James McGill Buchanan, Jr., dzimis 1919. gada 3. oktobrī, miris 2013. gada 9. janvārī) bija ASV ekonomists. Pazīstams ar pētījumiem sabiedriskās izvēles teorijā (public choice theory), par ko 1986. gadā ieguva Nobela prēmiju ekonomikā. Studējis Tenesī Universitātē. Pazīstamākais darbs — The Calculus of Consent: Logical Foundations of Constitutional Democracy (1962), kurā analizēts ekonomisko lēmumu pieņemšanas process, izmantojot gan ekonomikas, gan politoloģijas pētniecības metodes.