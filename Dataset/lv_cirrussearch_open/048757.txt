One False Move ir 1992. gada kriminālfilma, kuras režisors ir Karls Frenklins. Galvenās lomas filmā atveido Bills Pakstons, Billijs Bobs Torntons, Sinda Viljamsa, Maikls Bīčs, Ērls Billingss un Džims Meclers. Filmas pirmizrāde notika 1992. gada 8. maijā. Trīs noziedznieki Rejs, Pluto un Fantāzija Losandželosā vienā naktī paveic sešas brutālas slepkavības, cenšoties iegūt naudu un kokaīnu. Losandželosas detektīvi Kouls un Makfīlijs izmeklē šīs slepkavības; uzzinot, ka trijotne varētu doties uz Stārsitiju Ārkanzasā, abi dodas uz šo pilsētu, lai censtos noziedzniekus noķert.