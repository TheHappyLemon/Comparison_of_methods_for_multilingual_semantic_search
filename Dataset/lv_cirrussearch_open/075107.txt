Navarras īpašais apgabals (spāņu: Comunidad Foral de Navarra, izrunā: [komuniˈðað foˈɾal de naˈβara]; basku: Nafarroako Foru Komunitatea, [nafaroako foɾu komunitatea]) ir viens no septiņpadsmit autonomajiem apgabaliem Spānijā, kā arī Spānijas province. Navarra ietilpst kultūrvēsturiskajā reģionā, ko plašāk pazīst kā Basku zemi. Tās administratīvais centrs ir Pamplona. 2018. gadā Navarrā dzīvoja 648 tūkstoši iedzīvotāju. Īpašais apgabals robežojas ar Larjohu, Aragonu, Basku Zemi un Francijas reģionu Jaunakvitāniju.