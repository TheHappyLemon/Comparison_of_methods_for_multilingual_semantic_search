Šis raksts ir par arhitektūras elementu. Par citām jēdziena Abaks nozīmēm skatīt nozīmju atdalīšanas lapu. Abaks (no grieķu abax vai franču abaque) arhitektūrā ir plāksne (parasti četrstūraina), kas atrodas kolonnas kapiteļa augšējā daļā, veidojot visaugstāko kolonnas daļu. Abaka pamatfunkcija ir radīt lielāku atbalstošo virsmu arhitrāvam vai arkai, kas uz to balstās. Klasiskajā arhitektūrā abaka forma un profils mainās atkarībā no ordera. Grieķu doriskajā orderī abaks ir vienkārša, četrstūraina plāksne. Romiešu un renesanses doriskajos orderos tā augšā atrodas cilnis. Joniskajā orderī abaks ir taisnstūrains.