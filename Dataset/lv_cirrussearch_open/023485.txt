OpenSSL ir atvērtā pirmkoda realizācija SSL un TLS protokoliem. Šī drošības bibliotēka, kas sarakstīta C programmēšanas valodā, realizē pamata kriptogrāfiskās funkcijas un piedāvā dažādas palīgfunkcijas. Bibliotēku iespējams izmanto arī vairākās citās programmēšanas valodās. Versijas ir pieejamas vairumam Unix veida operētājsistēmu (ieskaitot Solaris, Linux, Mac OS X un dažādām atvērtā pirmkoda BSD operētājsistēmām), OpenVMS un Microsoft Windows. IBM piedāvā atbalstu System i (OS/400). OpenSSL ir bāzēts uz SSLeay, ko radīja Ēriks Endrū Jangs un Tims Hadsons, tā izstrāde oficiāli beidzās 1998. gada 17. decembrī, kad Jangs un Hadsons abi sāka strādāt uzņēmumā RSA Security.