Nevermind ir amerikāņu rokgrupas Nirvana otrais studijas albums. Tas tika izdots 1991. gada 24. septembrī sadarbībā ar ierakstu kompāniju DGC Records. Kritiķi ir atzinuši šo par vienu no visu laiku izcilākajiem albumiem. Tas guva labus komerciālus panākumus, lai arī pati grupa un ierakstu kompānija necerēja uz panākumiem. Tas tika sertificēts ar dimanta disku pēc RIAA sistēmas, visā pasaulē tas ir ticis pārdots vairāk nekā 30 miljonos kopiju.