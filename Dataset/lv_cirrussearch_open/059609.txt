K-Pax (angļu: K-PAX) ir 2001. gada ASV un Vācijas zinātniskās fantastikas filma, kuras režisors ir Īens Softlijs. Filmā galvenās lomas atveido Kevins Speisijs, Džefs Bridžess, Elfrī Vudvarda un Marija Makkormaka. Filma ir par psihiatriskās slimnīcas pacientu, kurš apgalvo, ka nāk no planētas K-Pax. "K-Pax" pirmizrāde notika 2001. gada 26. oktobrī. Filma saņēma dalītus kritiķu vērtējumus, īpaši izceļot Speisija un Bridžesa aktierspēli.