Žoržs Brasēns (franču: Georges Brassens, dzimis 1921. gada 22. oktobrī, miris 1981. gada 29. oktobrī) bija franču dziesmu autors un dziedātājs. Viņš izpildīja ģitāras pavadībā savas dziesmas, kā arī Viktora Igo, Fransuā Vijona, Pola Verlēna, Pola Forta un Luija Aragona poēmas. Brasēns saņēma Franču akadēmijas Lielo dzejas balvu 1967. gadā. Atbraucis no provinces Brasēns pavadīja 40 gadus Parīzē, kur viņa vārdā šodien ir nosaukti bibliotēka, parks un licejs.