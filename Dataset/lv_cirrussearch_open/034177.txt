Dimitri Pajē (franču: Dimitri Payet, dzimis 1987. gada 29. martā Senpjērā, Reinjonā) ir Francijas futbolists, bijušais Francijas futbola izlases pārstāvis. Kops 2023. gada Pajē spēlē Brazīlijas A sērijas komandā Vasco da Gama. Pārsvarā spēlē uzbrūkošā pussarga pozīcijā, tiek atzīmēts ar izcilu tehniku un driblu. Pajē dzimis Francijas aizjūras departamentā Reinjonā un karjeru sācis vietējos klubos Saint-Philippe un Saint-Pierroise. 1999. gadā pārcēlies uz Franciju un uz četriem gadiem pievienojies klubam Le Havre, pēc kā atgriezies Reinjonā. 2005. gadā pievienojies klubam Nantes un pēc veiksmīgās 2006./2007. gada sezonas pārgājis uz Saint-Étienne. Pēc sezonas beigām Pajē pārgāja uz Lille, parakstot četru gadu kontraktu. Pēc tam pārstāvējis Olympique de Marseille un Anglijas Premjerlīgas klubu West Ham United, kura sastāvā spēlē joprojām. Pajē ir Francijas futbola izlases dalībnieks. 2006.—2008. gadā spēlējis Francijas U21 izlasē, laukumā izejot 11 reizes. 2010. gadā Lorāns Blāns Pajē uzaicināja uz Francijas pieaugušo izlasi. Pajē izlasē debitēja 2012. gada Eiropas čempionāta futbolā kvalifikācijas spēlē pret Rumāniju, iznākot uz maiņu.