Tour de Pologne (poļu: Wyścig Dookoła Polski, oficiāli saīsināta kā TdP) ir septiņus līdz astoņus posmus garas šosejas riteņbraukšanas sacensības, kuras katru gadu notiek Polijā. Sacensības pirmoreiz notika 1928. gadā. Sacensību kopgarums parasti ir ap 1200 kilometriem. Līdz 1952. gadam sacensības notika neregulāri, bet kopš tā brīža tās notiek katru gadu. Līdz 1993. gadam sacensības bija pieejamas tikai amatieriem un vairums uzvarētāju bija Polijas pārstāvji. 2005. gadā Starptautiskā riteņbraukšanas savienība (UCI) iekļāva šīs sacensības UCI ProTour kalendārā, bet 2009. gadā arī Pasaules ranga kalendārā.