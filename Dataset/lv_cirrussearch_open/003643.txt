Sintakse (grieķu: σύνταξις — ‘kopējā kārtība’) ir valodniecības nozare, kas pēta vārdu savienojumus un teikumu gramatisko struktūru. Sintakse ir viena no jaunākajām valodniecības nozarēm. Sintaksi var iedalīt tradicionālajā sintaksē un strukturālajā sintaksē. Tradicionālā sintakse ir saistīta ar latīņu, grieķu un citām Eiropas viduslaiku valodām. Tai ir raksturīgs vairāku viedokļu izmantojums. Savukārt strukturālajā sintaksē mēģina atrast noteiktu metodi, atšķirt pētīšanas viedokļus un iegūt teorētiski pamatotus un pārbaudāmus rezultātus. Vārdu "sintakse" līdzīgā nozīmē izmanto, arī runājot par programmēšanas valodām. Sintaksē galvenais objekts, kas tiek pētīts, ir teikums. Latviešu valodā šajā jautājumā ir divi būtiski jēdzieni: vienkāršs teikums un salikts teikums.