Marī Lora Brinē (franču: Marie-Laure Brunet; dzimusi 1988. gada 20. novembrī) ir bijusī franču biatloniste. Pasaules kausa posmos piedalījās kopš 2007.—2008. gada sezonas. Piedalījusies 2010. gada ziemas olimpiskajās spēlēs Vankūverā, kur izcīnīja sudrabu 4x6 km stafetē sievietēm un bronzu iedzīšanā. Kopš 2008. gada piedalās Pasaules čempionātos. 2012. gadā Rūpoldingā izcīnīja savas pirmās medaļas individuālajās sacensībās — 15 km distancē un masu startā ieņēma 2. vietu. 2013. gadā Nove Mesto izcīnīja sudraba medaļu jauktajā stafetē. 2014. gada jūnijā, veselības problēmu dēļ, paziņoja par karjeras beigšanu.