Stefāns Sarazēns (franču: Stéphane Sarrazin; dzimis 1974. gada 2. novembrī, Alē, Francijā) ir franču sacīkšu pilots, Formula 1 ekspilots. Sarazēns ir piedalījies vairākās WRC sacīkstēs. Savu debiju Formula 1 Stefāns piedzīvoja 1999. gada Brazīlijas Grand Prix, aizvietojot savainoto Luku Badoeru. Sacīkstē viņš izstājās un atgriezās pie testēšanas pienākumiem Prost komandā. Testpilota amatā šajā komandā Sarazēns nostrādāja līdz 2001. gadam, kad komanda bankrotēja. 2003. gadā Sarazēns piedalījās World Series by Nissan sacīkstēs. 2004. gadā francūzis kļuva par rallija pilotu un ar Subaru piedalījās WRC sacensībās. Viņš ir piedalījies arī ALMS sacīkstēs.