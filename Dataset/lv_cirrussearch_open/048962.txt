"Balerīna" (franču: Ballerina) ir 2016. gada Francijas un Kanādas kopražojuma animācijas filma, kuras režisori ir Ēriks Sammers un Ēriks Vorins. Filma stāsta par bāreni vārdā Felīsija, kas kopā ar savu draugu Viktoru aizbēg no patversmes, lai dotos uz Parīzi un kļūtu par balerīnu. Filmas pirmizrāde notika Parīzē 2016. gada 19. oktobrī, Latvijā — 2017. gada 20. janvārī. Galvenās lomas filmā ieskaņojuši Elle Faninga, Deins Dehāns, Medija Zīglere un Kerlija Reja Džepsena.