Trojs Braiens Mērfijs (angļu: Troy Brian Murphy; dzimis 1980. gada 2. maijā Moristaunā, Ņūdžersijas štatā, ASV) ir profesionāls amerikāņu basketbolists, spēlē spēka uzbrucēja pozīcijā. Pašlaik (2013) ir bez kluba. 2001. gada NBA draftā viņu Goldensteitas "Warriors" izraudzījās ar kopējo 14. kārtas numuru. Jau savā debijas sezonā NBA T. Mērfijs Goldensteitas "Warriors" sastāvā piedalījās visās 82 sezonas spēlēs, taču tikai 4 spēles sāka starta pieciniekā, taču jau nākamajā sezonā izgāja laukumā starta pieciniekā visās 79 spēlēs. Pēc aizmainīšanas no "Warriors" 2007. gadā, T. Mērfijs vairākas sezonas pārstāvēja Indiānas "Pacers", bet 2010.—2011. gada NBA sezonu viņš sāka Ņūdžersijas "Nets" sastāvā, taču šajā komandā spēlēja maz un neproduktīvi. 2011. gada februārī viņš formāli tika aizmainīts uz savu pirmo klubu "Warriors", taču komandas sastāvā T. Mērfijs laukumā nedevās, līgums tika izpirkts un spēlētājs kā brīvais aģents pievienojās vienai no līgas līdervienībām Bostonas "Celtics", "Celtics" vienībā gan viņš neaizvadīja lielu karjeras daļu, jau starpsezonu posmā pievienojoties Losandželosas "Lakers". Pirms 2012.—2013. gada sezonas pārgāja uz Dalasas "Mavericks", kur aizvadīja vien dažus mēnešus.