Sinopa (turku: Sinop), vēsturiski Sinope (grieķu: Σινώπη, Sinṓpē), ir pilsēta Turcijas ziemeļos, Sinopas ila administratīvais centrs. 2022. gadā pilsētā dzīvoja 57,4 tūkstoši iedzīvotāju. Tā ir ostas pilsēta Melnās jūras krastā. Pilsēta atrodas uz Boztepes pussalas, kuru mazs zemesšaurums savieno ar pārējo kontinentu. Saskaņā ar leģendu, Sinopi dibināja amazones, kas to nosauca savas pirmās karalienes Sinovas vārdā.