"Futbols aiz restēm" (angļu: The Longest Yard) ir 2005. gada sporta komēdija, kas veidota kā 1974. gada tāda paša nosaukuma filmas rīmeiks. Filmas režisors ir Pīters Segals, bet galvenās lomas atveido Ādams Sendlers, Kriss Roks, Džeimss Kromvells, Viljams Fičtners, Deivids Patriks Kellijs, Nelly, Treisijs Morgans un Bērts Renoldss. Filmas pirmizrāde notika 2005. gada 27. maijā. Pols Krūvs ir izbijis Pitsburgas "Steelers" futbolists, kurš cietumā ir spiests izveidot komandu no citiem ieslodzītajiem, lai spēlētu futbolu pret cietuma sargiem.