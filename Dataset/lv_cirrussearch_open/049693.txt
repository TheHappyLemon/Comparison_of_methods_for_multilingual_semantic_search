"Kailais ierocis" (angļu: The Naked Gun: From the Files of Police Squad!) ir 1988. gada komēdija, kuras režisors un viens no producentiem ir Deivids Zakers. Filmas sižets ir balstīts uz 1982. gada televīzijas seriālu Police Squad!. Filma ir par neveiklu Losandželosas policistu Frenku Drebinu, kurš izmeklē sava drauga slepkavības mēģinājumu. Izmeklēšanas gaitā viņš atklāj, ka ietekmīgs biznesmenis Vincents Ludvigs plāno nogalināt Anglijas karalieni kad tā atbrauks uz Ameriku. Galvenās lomas filmā atveido Leslijs Nīlsens, Priscila Preslija, Rikardo Montalbāns, Džordžs Kenedijs un O. Dž. Simpsons. Filmas pirmizrāde notika 1988. gada 2. decembrī. Filmai ir izdoti divi turpinājumi – "Kailais ierocis 2 ½: baiļu smarža" (1991) un "Kailais ierocis 33 1/3" (1994).