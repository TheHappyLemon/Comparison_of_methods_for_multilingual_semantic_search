Dacjina (ķīniešu: 大庆, piņjiņs: Dàqìng — ‘Lielās svinības’) ir prefektūras līmeņa municipalitāte Heilundzjanas provincē Ķīnas ziemeļaustrumos. Izvietojusies provinces dienvidrietumos Neņdzjanas kreisajā krastā. Robežojas ziemeļos ar Cicikaru, austrumos — ar Suihua un provinces galvaspilsētu Harbinu, bet dienvidos — ar Dzjiliņas provinci. Dacjina tiek dēvēta par «Ķīnas naftas galvaspilsētu».