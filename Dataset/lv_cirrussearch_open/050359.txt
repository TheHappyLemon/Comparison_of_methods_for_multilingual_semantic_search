"Kapteinis Fantastika" (angļu: Captain Fantastic) ir 2016. gada drāma, kuras režisors un scenārija autors ir Mets Ross. Galvenās lomas filmā atveido Vigo Mortensens, Frenks Landžella, Ketrīna Hāna un Stīvs Zāns. Filmas pirmizrāde notika 2016. gada 23. janvārī Sandensas kinofestivālā. Vigo Mortensens par savu darbu filmā tika nominēts Zelta globusa balvai, BAFTA kino balvai, kā arī Amerikas Kinoakadēmijas balvai kā labākais aktieris. Bens Kešs kopā ar sievu Lesliju un abu sešiem bērniem dzīvo Vašingtonas štata mežos. Kad Leslija izdara pašnāvību, Bens kopā ar bērniem ir spiests atstāt savas mājas mežā un pārcelties uz civilizētu pasauli, kur Bens sāk pārdomāt savu ideju par to, ko īsti nozīmē būt vecākam.