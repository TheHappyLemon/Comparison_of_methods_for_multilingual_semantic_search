Gvido Ulrihs Buhvalds (vācu: Guido Ulrich Buchwald, dzimis 1961. gada 24. janvārī) ir Vācijas futbola treneris un bijušais futbolists, spēlēja aizsarga pozīcijā, bijis Vācijas futbola izlases dalībnieks. Lielu savas spēlētāja karjeras daļu Buhvalds pavadīja VfB Stuttgart komandā. 1984. un 1992. gadā ar komandu izcīnījis Vācijas Bundeslīgas titulu. Spēlējis arī Stuttgarter Kickers un Karlsruher SC, kā arī Japānas komandā Urawa Red Diamonds. Ar Vācijas futbola izlasi uzvarējis 1990. gada FIFA Pasaules kausā. Piedalījies arī 1994. gada FIFA Pasaules kausā, kā arī 1984., 1988. un 1992. gada Eiropas čempionātā.