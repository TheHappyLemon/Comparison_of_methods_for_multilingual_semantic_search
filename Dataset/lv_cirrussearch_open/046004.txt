Jegevas pagasts (igauņu: Jõgeva vald) ir viena no 3 Igaunijas Jegevas apriņķa pašvaldībām tā centrālajā daļā. Izveidots 2017. gada teritoriālās reformas gaitā, apvienojot Jegevas, Palamuzes, Tormas pagastus un Jegevas pilsētu. Pagastā ietilpst 1 pilsēta (Jegeva), 7 lielciemi (Jegeva, Kuremā, Lajuze, Palamuze, Sadala, Sīmusti, Torma) un 85 ciemi. Ziemeļos tas robežojas ar Rietumviru apriņķa Veike-Mārjas pagastu un Vinni pagastu, austrumos ar Mustvē pagastu, dienvidos - ar Tartu pagastu, bet rietumos - ar Peltsamā pagastu un Jervas apriņķa Jervas pagastu.