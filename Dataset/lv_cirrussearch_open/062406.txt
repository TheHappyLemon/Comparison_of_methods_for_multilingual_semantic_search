Sleeper ir 1973. gada ASV zinātniskās fantastikas kinokomēdija, kuras režisors un viens no scenārija autoriem ir Vudijs Allens. Filmā galvenās lomas atveido Vudijs Allens un Daiena Kītone. Filma stāsta par pārtikas veikala īpašnieku, kurš 1973. gadā tiek iesaldēts un pamodināts 200 gadus vēlāk. Sleeper pirmizrāde notika 1973. gada 17. decembrī. Filmā ir iekļauti elementi no klasiskajām Bastera Kītona, Herolda Loida un Čārlija Čaplina komēdijām, kā arī gan attēloti, gan parodēti daudzi ievērojami zinātniskās fantastikas darbu elementi. Filma guva kritiķu atzinību, tīmekļa vietnē Rotten Tomatoes tai ir 100% vērtējums.