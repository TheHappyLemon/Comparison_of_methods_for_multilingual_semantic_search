Ivans Bugajenkovs (dzimis 1938. gada 18. februārī) ir bijušais Latvijas volejbolists. Piedalījies divās Olimpiskajās spēlēs (1964, 1968) un abās PSRS izlases sastāvā tika izcīnīta uzvara. Ar divām izcīnītām zelta medaļām I. Bugajenkovs ir viens no visu laiku panākumiem bagātākajiem Latvijas sportistiem Olimpiskajās spēlēs. Ar panākumiem startējis arī Pasaules čempionātā, kur izcīnījis divas zelta medaļas (1960, 1962) un vienu bronzu (1966). Eiropas čempionātos izcīnījis uzvaru 1967. gadā un bronzu 1963. gadā. 1964. gadā saņēma PSRS Nopelniem bagātā sporta meistara nosaukumu, kā arī tika atzīts par gada populārāko sportistu Latvijā. 2009. gadā tika uzņemts starptautiskajā volejbola slavas zālē. Ivans Bugajenkovs ilgstoši - laika posmā no 1991.gada līdz pat 2007.gadam darbojās kā vadošais Irānas klasiskā volejbola un Irānas valstsvienību treneris un attīstības konsultants.