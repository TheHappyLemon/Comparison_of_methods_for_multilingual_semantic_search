Raganu kalns (angļu: Race to Witch Mountain) ir 2009. gada zinātniskās fantastikas piedzīvojumu trilleris, kas veidots kā rīmeiks 1975. gada filmai Escape to Witch Mountain, kas savukārt balstīta uz Aleksandra Kīja tāda paša nosaukuma romānu. Filmas režisors ir Endijs Fikmans. Galvenās lomas filmā atveido Dveins Džonsons, AnnaSofija Roba, Aleksandrs Ludvigs, Karla Gugino, Siarans Hindss, Toms Everets Skots un Kriss Markete. Filmas pirmizrāde notika 2009. gada 11. martā Ēģiptē. Taksometra vadītājs Džeks Bruno lūdz palīdzību NLO ekspertiem, lai pasargātu Setu un Sāru, brāli un māsu ar paranormālām spējām, no organizācijas, kas vēlas izmantot bērnus saviem nežēlīgajiem plāniem.