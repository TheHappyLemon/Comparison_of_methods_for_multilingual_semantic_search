Picasa bija attēlu organizēšanas un aplūkošanas programmatūra, kura bija paredzēta digitālo fotogrāfiju organizēšanai un rediģēšanai. Tajā bija integrēta arī attēlu augšupielāde un galeriju izvietošana tāda paša nosaukuma tīmekļa vietnē. To sākotnēji izstrādāja kompānija Idealab, ko 2004. gadā iegādājās Google. "Picasa" nosaukums radies, sajaucot spāņu gleznotāja Pablo Pikaso ar frāzi mi casa ("mana māja") un anglisko "pic" (attēli) (personalizēta māksla). Pēc iegādes Google sāka to piedāvāt bezmaksas lejupielādei. Google Labs piedāvāja pielāgotas versijas Windows XP, Windows Vista, Windows 7 un Mac OS X (tikai Intel procesoriem). Linux versijai tika izmantota Wine palīgprogramatūra, kura darbina Windows versiju, tomēr Google piedāvātā Linux versija bija novecojusi. Tās vietā ar Wine palīdzību bija iespējams darbināt pēdējo Picasa versiju 3.9. No 2016. gada 15. marta Google pārtrauca Google Picasa atjaunošanu un izstrādi. 2016. gada 1. maijā tika pārtraukts uzturēt projektu Picasa Web Albumi. Tā vietā Google piedāvā pāriet un izmantot Google Fototattēli online pakalpojumu.