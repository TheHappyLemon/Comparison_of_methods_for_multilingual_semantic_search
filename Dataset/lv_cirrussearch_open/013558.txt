Mēklenburgas-Štrēlicas Šarlote (angļu: Charlotte of Mecklenburg-Strelitz, vācu: Sophie Charlotte von Mecklenburg-Strelitz; dzimusi 1744. gada 19. maijā, mirusi 1818. gada 17. novembrī) bija Mēklenburgas-Štrēlicas princese. Pēc laulībām ar karali Džordžu III 1761. gadā kļuva par Lielbritānijas karalieni. Kopš 1814. gada - arī Hannoveres karaliene. Karalienes Šarlotes vajadzībām tika iegādāta Bakingemas pils, mūsdienās oficiālā monarhijas rezidence. Ieviesa Lielbritānijā Ziemassvētku egles tradīciju. Interesējās par botāniku, veicināja Karaliskā botāniskā dārza attīstību. Mākslas atbalstītāja (atbalstīja Johanu Kristianu Bahu un Volfgangu Amadeju Mocartu). 15 bērnu māte.