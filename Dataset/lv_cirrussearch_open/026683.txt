Lajošs Bīro (ungāru: Bíró Lajos, dzimis 1880. gada 22. augustā, miris 1948. gada 9. septembrī) bija ungāru rakstnieks, lugu autors un kinoscenārists, kas sarakstīja daudzus scenārijus filmām laika posmā no 1920. līdz 1940. gadiem. Biro piedzima Naģvāradā, Austroungārijā (mūsdienās Oradja, Rumānija). Pārcēlies uz Apvienoto Karalisti, viņš strādāja par galveno scenāristu Aleksandra Korda vadītajā studijā London Film Productions. Lajošs Bīro nomira 1948. gada 9. septembrī Londonā no sirdslēkmes. Apbedīts Hamstedas kapos. 1929. gadā viņš tika izvirzīts 1. Kinoakadēmijas balvai nominācijā "Labākais literatūras oriģinālavots" par darbu filmā The Last Command, tomēr balvu ieguva otrs šajā nominācijā izvirzītais — Bens Hekts — par darbu filmā Underworld.