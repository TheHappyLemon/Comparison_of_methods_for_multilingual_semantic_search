Braians Deniss Kokss (angļu: Brian Denis Cox, dzimis 1946. gada 1. jūnijā) ir skotu aktieris. Savas karjeras laikā saņēmis divas Olivjē balvas, Emmy balvu un Zelta globusa balvu, kā arī ticis nominēts BAFTA televīzijas balvai un trīs Ekrāna aktieru ģildes balvām. Kļuvis atpazīstams strādājot Londonas Karaliskais Nacionālais teātrī. Attēlojis otrā plāna lomas filmās "Robs Rojs" (Rob Roy, 1995) un "Drošsirdis" (1995). Kokss bija pirmais aktieris, kurš ir attēlojis Hanibālu Lekteru Maikla Manna filmā Manhunter (1986). Saņēmis Emmy balvu par Hermaņa Gēringa lomu seriālā Nuremberg (2000) un Zelta globusa balvu par lomu HBO seriālā "Pēctecība" (2018—pašlaik). Piedalījies tādās filmās kā "Ilgais atvadu skūpsts" (The Long Kiss Goodnight, 1996), The Boxer (1997), "Rašmoras skola" (1998), Super Troopers (2001), "Borna personības noslēpums" (2002), "Aplis" (The Ring, 2002), "25. stunda" (2002), "Troja" (2004), "Borna pārspēks" (2004), "Nakts reiss" (2005), "Zodiaks" (2007), The Escapist (2008), "Lieliskais Lapsas kungs" (2009), "RED aģenti: atvaļināti un sevišķi bīstami" (2010), "Pērtiķu planētas sākotne" (2011), "Koriolāns" (2011), "RED aģenti 2" (2013) un "Čērčils" (Churchill, 2017).