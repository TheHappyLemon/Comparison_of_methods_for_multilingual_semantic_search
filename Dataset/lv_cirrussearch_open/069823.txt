Karaliskie Gaisa spēki (angļu: Royal Air Force, RAF) ir Apvienotās Karalistes gaisa un kosmosa spēki. Armiju izveidoja Pirmā pasaules kara beigās 1918. gada 1. aprīlī, kļūstot par pirmajiem neatkarīgajiem gaisa spēkiem pasaulē, apvienojot Karalisko lidotāju korpusu (angļu: Royal Flying Corps, RFC) un Karalisko Jūras gaisa dienestu (angļu: Royal Naval Air Service, RNAS). Kopš izveidošanas Karaliskajiem gaisa spēkiem ir bijusi nozīmīga loma Lielbritānijas militārajā vēsturē, īpaši Otrajā pasaules karā, kur tie iemantoja slavu un cieņu kaujā par Britāniju.