Anna Haselborga (zviedru: Anna Hasselborg; dzimusi 1989. gada 5. maijā) ir zviedru kērlinga spēlētāja, 2018. gada ziemas olimpisko spēļu čempione un pasaules čempione jauktajiem pāriem. Anna Haselborga (Zviedrijas sieviešu izlases kapteine (skips)) ar savu komandu uzvarēja 2018. gada ziemas olimpisko spēļu sieviešu kērlinga turnīrā, kļuva par 2018. un 2019. gada pasaules čempionāta sudraba medaļnieci un abās sezonās uzvarēja arī Eiropas čempionātā. 2019. gadā Stavangerē kopā ar Oskaru Ēriksonu uzvarēja pasaules čempionātā jauktajiem pāriem. 2022. gada ziemas olimpiskajās spēlēs kā sieviešu komandas skips izcīnīja bronzas medaļu.