Bāmijānas Budas statujas (dari: تندیس‌های بودا در بامیان, tandīshāy-e būdā dar Bāmyān, puštu: د باميانو بودايي پژۍ, də Bāmyāno būdāyī paĵəy,) bija divas milzu Budas statujas (viena no tām 55 m augsta, otra — 37 m) Kondozas upes ielejā. Tās bija pasaulē lielākās stāvoša Budas statujas. Daļa no budistu klosteriem Bāmijānas ielejā, Afganistānā. 2001. gadā tās uzspridzināja talibi, jo uzskatīja tās par pagānu elkiem. Mazākā no statujām tika izcirsta klintīs 2500 m augstumā mūsu ēras 507. gadā, lielākā — 554. gadā. 2003. gadā Bāmijānas ielejas arheoloģiskie atradumi tika iekļauti UNESCO Pasaules mantojuma sarakstā, tajā pašā gadā objekts iekļauts apdraudēto objektu sarakstā.