49. Pasaules čempionāts biatlonā notika Hohfilcenē, Austrijā, laikposmā no 2017. gada 9. līdz 19. februārim. Čempionātā sacensības notika 11 disciplīnās: sprintā, iedzīšanā, individuālajā distancē, masu startā un stafetēs vīriešiem un sievietēm, kā arī jauktajā stafetē. Visās disciplīnās iegūtie punkti tika ieskaitīti 2016.—2017. gada Pasaules kausa kopvērtējumā. Visvairāk medaļu šajā čempionātā izcīnīja Vācijas biatloniste Laura Dālmeiere, iegūstot piecas zelta un vienu sudraba godalgu. Kopumā Vācijas izlase izcīnīja septiņas zelta medaļas.