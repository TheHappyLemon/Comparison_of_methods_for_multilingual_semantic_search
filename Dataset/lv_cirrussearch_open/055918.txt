Moriss Luijs Ošpjē (franču: Maurice Louis Hochepied; dzimis 1881. gada 9. oktobrī, miris 1960. gada 22. martā) bija franču peldētājs un ūdenspolo spēlētājs. Startējis 1900. gada vasaras olimpiskajās spēlēs, kur peldēšanas sacensībās izcīnīja sudraba medaļu. 1900. gada vasaras olimpiskajās spēlēs Parīzē viņš startēja gan peldēšanas, gan ūdenspolo sacensībās. Sudraba medaļu viņš izcīnīja peldēšanas 200 metru komandu sacensībās. Viņš šajā disciplīnā startēja kopā ar Žozefu Bertrānu, Viktoru Ošpjē un Žilu Verbeku un Viktoru Kadē un kopā ieguva 51 punktu, un piekāpās tikai Vācijas komandai. 200 metru brīvā stila peldēšanā viņš izcīnīja 5. vietu (rezultāts — 2:53.0), 1000 metros brīvajā stilā viņš izcīnīja 7. vietu (16:53.4), bet 200 metru šķēršļu peldējumā izcīnīja 7. vietu (rezultāts — 2:58.0). Ūdenspolo turnīrā viņš bija komandas Tritons Lillois biedrs. Komanda pirmās kārtas mačā zaudēja Lielbritānijas komandai — Osbornas peldēšanas klubam.