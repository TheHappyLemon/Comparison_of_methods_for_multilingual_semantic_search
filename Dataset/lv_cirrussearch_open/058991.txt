Štefans Efenbergs (vācu: Stefan Effenberg, dzimis 1968. gada 2. augustā) ir bijušais Vācijas futbolists, spēlēja pussarga pozīcijā, bijis Vācijas futbola izlases dalībnieks. Savu karjeru sācis Borussia Monchengladbach komandā. Vēlāk spēlējis Bayern Munich un Itālijas komandā Fiorentina. 1994. gadā atgriezies Borussia Mönchengladbach, ar kuru 1995. gadā viņā izcīnīja Vācijas kausu. 1998. gadā Efenbergs otro reizi pievienojās Bayern Munich. Viņa posms Minhenes komandā bija veiksmīgs, izcīnot trīs Vācijas Bundeslīgas titulus, Vācijas kausu un UEFA Čempionu līgas trofeju 2001. gadā. Vēlāk neilgi spēlējis VfL Wolfsburg un Kataras komandā Al-Arabi. Ar Vācijas futbola izlasi piedalījies 1992. gada Eiropas čempionātā un 1994. gada FIFA Pasaules kausā.