Hindi (devanāgarī: हिन्दी vai हिंदी, SSTA: hindī, IPA: [hɪnd̪iː] (palīgs·info)) ir ziemeļu un centrālajā Indijā runātas valodas (vai dialektu saimes) nosaukums (tā sauktā "Hindi josla"). Hindi dialektus kā dzimto valodu prot 41% Indijas iedzīvotāju. Hindi ir viena no divām federālā līmeņa valsts valodām (otra ir angļu valoda), kā arī viena no Indijas 22 valsts valodām. Standarta hindi ir sanskritizēta kharībolī dialekta forma. Urdu ir persiskota ši paša dialekta forma. Neskatoties uz to, abu šo valodu lietotāji labi spēj sazināties savā starpā.