77. Zelta globusa balva tika pasniegta labākajām 2019. gada filmām un ASV televīzijas pārraidēm, kuras izvēlējās Holivudas Ārzemju preses asociācija (HFPA). Ceremonijas producenti ir Dick Clark Productions un HFPA, un ASV to pārraidīja kanālā NBC. Ceremoniju piekto un pēdējo reizi vadīja Rikijs Džerveiss. Nominantus 2019. gada 9. decembrī paziņoja Tims Allens, Dakota Faninga un Sjūzana Keleči Votsone. Filma Marriage Story saņēma sešas nominācijas. Toms Henkss un Elena Didženeresa tika paziņoti kā Sesila de Milla balvas un Kerolas Bērnetas balvas saņēmēji. Filma "Reiz Holivudā" ieguva visvairāk balvas — trīs, tostarp arī kā "Labākais mūzikls vai kinokomēdija". Filmas "1917", "Džokers" un Rocketman katra ieguva divas balvas, no kurām "1917" ieguva balvu kategorijā "Labākā drāmas filma". Televīzijā, seriāli "Pēctecība", "Asprātīgā sieviete" (Fleabag) un "Černobiļa" katrs saņēma divas balvas.