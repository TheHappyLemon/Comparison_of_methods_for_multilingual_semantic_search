Rolands Emerihs (vācu: Roland Emmerich, dzimis 1955. gada 10. novembrī) ir vācu kinorežisors, scenārists un kinoproducents, pazīstams ar savām zinātniskās fantastikas un katastrofu filmām. Emeriha filmas, kas lielākoties ir Holivudā radītas filmas angļu valodā, ir kopumā nopelnījušas vairāk nekā 3 miljardus ASV dolāru, tai skaitā vairāk nekā 1 miljardu ASV dolāru ASV. Savu pirmo filmu, Das Arche Noah Prinzip, režisējis 1984. gadā. Vēlāk kļuvis starptautiski atpazīstams ar filmām "Universālais kareivis" (Universal Soldier, 1992), "Zvaigžņu Vārti" (1994), "Neatkarības diena" (1996) un tās turpinājumu "Neatkarības diena: Atdzimšana" (2016), "Godzilla" (1998), "Patriots" (2000), "Diena pēc rītdienas" (2004), "10 000 p.m.ē." (2008), "Uzbrukums Baltajam namam" (White House Down, 2013), "Kauja par Midveju" (2019) un "Moonfall: Mēness krišana" (2022).