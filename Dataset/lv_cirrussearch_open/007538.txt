Aleksandrs Emanuels Alekss Rodrigess (angļu: Alexander Emmanuel "Alex" Rodriguez; dzimis 1975. gada 27. jūlijā Ņujorkā, ASV) ir profesionāls amerikāņu beisbolists, spēlē trešajā bāzē. Pašlaik (2012) pārstāv MLB klubu Ņujorkas "Yankees". Viņš tiek uzskatīts par vienu no izcilākajiem beisbolistiem šī sporta veida vēsturē. Pirms karjeras "Yankees" viņš spēlēja Sietlas "Mariners" un Teksasas "Rangers" klubu sastāvos. A. Rodrigess ir jaunākais spēlētājs, kurš sasniedzis 500, kā arī 600 mājas skrējienu robežu. 2007. gada decembrī A. Rodrigess noslēdza līgumu uz 10 gadiem ar "Yankees" par 275 miljoniem dolāru, kas ir lielākā summa beisbola vēsturē. 2009. gadā viņš atzinās, ka laika posmā no 2001. līdz 2003. gadam lietojis steroīdus. 2011. gadā pret viņu tika vērsta apsūdzība par piedalīšanos nelegālā augstu likmju pokerā.