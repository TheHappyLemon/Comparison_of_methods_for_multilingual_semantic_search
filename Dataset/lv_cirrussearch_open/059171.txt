Jans Jakobuss Vauterss (nīderlandiešu: Jan Jacobus Wouters, dzimis 1960. gada 17. jūlijā) ir Nīderlandes futbola treneris un bijušais futbolists, spēlēja pussarga pozīcijā, bijis Nīderlandes futbola izlases dalībnieks. Savas karjeras laikā pārstāvējis Nīderlandes klubus Utrecht, Ajax un PSV Eindhoven. Ar Ajax komandu 1990. gadā uzvarējis Eredivisie turnīrā, 1987. gadā UEFA Kausu ieguvēju kausā un 1992. gadā UEFA kausā. Spēlējis arī Vācijas Bundeslīgas komandā Bayern Munich. 1994. gadā kļuvis par Bundeslīgas čempionu. 1990. gadā Vauterss tika atzīts par Nīderlandes gada futbolistu. Ar Nīderlandes futbola izlasi uzvarējis 1988. gada Eiropas čempionātā. Piedalījies arī 1992. gada Eiropas čempionātā, kā arī 1990. un 1994. gada FIFA Pasaules kausā. Kā treneris vadījis tādus Nīderlandes klubus kā Utrecht, Ajax un PSV Eindhoven.