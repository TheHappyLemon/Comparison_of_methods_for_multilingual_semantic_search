Baltkrievijas rublis (baltkrievu: беларускі рубель; ISO 4217 kods BYN) ir Baltkrievijas Republikas oficiālā valūta. Baltkrievijas rublis (ISO kods BYB) ieviests 1992. gadā pēc Baltkrievijas neatkarības iegūšanas. 2000. gadā veikta denominācija ar maiņas kursu 1 jaunais rublis (ISO kods BYR) = 1000 vecie rubļi. 2016. gada 1. jūlijā apgrozībā laists jauns Baltkrievijas rublis (ISO kods BYN) ar kursu 1 jaunais rublis = 10 000 vecie rubļi.