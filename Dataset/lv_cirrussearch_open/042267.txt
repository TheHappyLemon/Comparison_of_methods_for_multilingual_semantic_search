Moldova olimpiskajās spēlēs piedalās kopš 1994. gada, kad tā pirmo reizi piedalījās ziemas olimpiskajās spēlēs, kas notika Albērvilā. Pirmās vasaras olimpiskās spēles, kurās piedalījās Moldova notika 1996. gadā Atlantā. Kopš tā laika Moldova ir piedalījusies gan visās ziemas olimpiskajās spēlēs, gan visās vasaras olimpiskajās spēlēs. Līdz 1994. gadam Moldovas sportisti ir startējuši citu valstu sastāvā olimpiskajās spēlēs — Krievijas Impērijas (1990—1912), Rumānijas (1924—1936), Padomju Savienības (1952—1988) un Apvienotās komandas (1992) sastāvos. Līdz šim Moldovas atlēti olimpiskajās spēlēs ir izcīnījuši 6 olimpiskās medaļas, visas vasaras olimpiskajās spēlēs.