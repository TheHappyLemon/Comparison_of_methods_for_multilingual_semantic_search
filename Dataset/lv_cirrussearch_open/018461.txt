Series 90 (nosaukums izstrādes procesā Hildon) ir programmatūras platforma viedtālruņiem, kas bāzēta uz Symbian operētājsistēmu. To izstrādāja Nokia sadarbībā ar Psion. Atšķirībā no Series 80, kuru izmantoja tikai Nokia Communicator sērijā ar tastatūru, Series 90 atbalstīja arī skārienekrānu. Displeja izšķirtspēja līdz 640 x 320 pikseļiem. Series 90 grafiskā sistēma izstrādāta uz Psion Eikon bāzes. Pirmā Series 90 ierīce Nokia 7700 tika prezentēta 2003. gadā, bet netika laista tirgū. Vienīgās Series 90 ierīces pārdošanā izlaistas 2004. gadā: Nokia 9500 Communicator (ar tastatūru) un Nokia 7710 (ar skārienekrānu). Series 90 izstrāde ir pārtraukta, bet tajā izveidotas tehnoloģijas pārnestas platformā S60 un citas sistēmās. Piemēram, Hildon programmatūras ietvars, kas pielāgots lietošanai ar pirkstu saskarni, izmantots arī operētājsistēmā Maemo. Series 90 nav savietojams ar Symbian platformām S60 un UIQ, bet daļa Series 80 lietojumprogrammu var darboties uz Series 90.