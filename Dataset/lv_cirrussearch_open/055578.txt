Steel arēna — Košices Ladislava Trojāka stadions (slovāku: Steel Aréna – Košický štadión Ladislava Trojáka) ir 2006. gadā atklāta ledus arēna Slovākijas austrumos, Košicē. Tiek izmantota ne tikai hokeja spēlēm, bet arī koncertiem un tamlīdzīgiem pasākumiem. Ledus arēnā mājas spēles aizvada hokeja komanda HC Košice. Arēna nosaukta Košicē dzimušā Ladislava Trojāka (Ladislav Troják, 1914—1948) vārdā, kurš ir pirmais slovāks, kurš Čehoslovākijas komandas sastāvā 1947. gadā kļuva par pasaules čempionu hokejā.