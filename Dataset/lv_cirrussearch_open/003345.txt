Robins van Persijs (nīderlandiešu: Robin van Persie; dzimis 1983. gada 6. augustā Roterdamā, Nīderlandē) ir nīderlandiešu futbola treneris un bijušais futbolists, spēlēja uzbrucēja pozīcijā, Nīderlandes futbola izlases bijušais dalībnieks. Kopš 2020. gada van Persijs ir Eredivisie kluba Feyenoord trenera asistents. Profesionāļa karjeru sāka Nīderlandes kluba Feyenoord sastāvā, 2004. gadā pārgāja uz Anglijas Premjerlīgas klubu Arsenal, laikā no 2011. līdz 2012. gadam bija kluba kapteinis. Kopš 2012. gada pārstāv Manchester United. Kopā ar Feyenoord 2002. gadā izcīnīja UEFA kausu. Arsenal sastāvā 2005. gadā izcīnījis FA kausu, 2004. gadā — uzvarēja FA Community Shield. 2012.—2013. gada sezonā Manchester United sastāvā kļuva par Premjerlīgas čempionu. 2014-2015 sezonā guva 10 vārtus. Nīderlandes izlasi pārstāv kopš 2005. gada. Startējis 2006. gada FIFA Pasaules kausa izcīņas finālturnīrā, 2008. gada Eiropas čempionātā, 2010. gada FIFA Pasaules kausa izcīņas finālturnīrā un 2012. gada Eiropas čempionātā un 2014. gada FIFA Pasaules kauss.