Beļģija bija pārstāvēta 1900. vasaras olimpiskajās spēlēs, kas norisinājās Francijas galvaspilsētā Parīzē no 1900. gada 14. maija līdz 28. oktobrim. Šīs bija pirmās vasaras olimpiskās spēles, kurās tā startēja. Beļģiju šajās olimpiskajās spēlēs pārstāvēja 78 sportisti, kuri startēja 10 sporta veidos. Visvairāk sportisti, 18 sportisti, bija pārstāvēti loka šaušanā. Beļģijas futbolisti startēja kopā ar Nīderlandes un Lielbritānijas futbolistiem kā Jauktā komanda. Visos sporta veidos Beļģija bija pārstāvēta pirmo reizi. Šajās olimpiskajās spēlēs Beļģija izcīnīja 17 olimpiskās medaļas (6 zelta, 7 sudraba un 4 bronzas medaļas), piecos olimpiskajos sporta veidos. Medaļu kopvērtējumā ierindojoties 5. vietā. Visvairāk medaļu (3 zelta, 3 sudraba 1 bronzas medaļa) tika izcīnīja loka šaušanā. Beļģija pirmās olimpiskās medaļas izcīnīja airēšanā, jāšanā, loka šaušanā, šaušanā un ūdenspolo. Futbola turnīrā, kur Beļģijas sportisti, startēja kopā ar Nīderlandes un Lielbritānijas sportistiem kā Jauktā komanda un izcīnīja bronzas medaļu. No visiem Beļģijas sportistiem visvairāk medaļu, 4 medaļas, izcīnīja loka šāvējs Hūberts Van Inniss.