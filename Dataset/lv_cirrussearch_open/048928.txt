Kahetija jeb Kahetijas mhare (gruzīnu: კახეთის მხარე, Ḳaxetis mxare, izrunā: [kʼɑχɛtʰɪs mxɑrɛ]) ir viena no Gruzijas mharēm, atrodas valsts austrumos. Mhare tika izveidota 1990. gados no vēsturiskās Kahetijas un Tušetijas. Kahetijas mhares administratīvais centrs ir Telavi. 2016. gadā mharē dzīvoja 318 tūkstoši iedzīvotāju. Kahetija robežojas ar Krieviju ziemeļos (Dagestānu un Čečeniju), austrumos un dienvidos robežojas ar Azerbaidžānu, bet rietumos robežojas ar Gruzijas Lejaskartlijas un Mchetas-Mtianeti mharēm.