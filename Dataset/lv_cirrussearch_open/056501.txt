Dubrovnikas lidosta (horvātu: Zračna luka Dubrovnik) ir starptautiska lidosta Horvātijas dienvidos, 15,5 kilometrus uz dienvidrietumiem no Dubrovnikas. Tā kā lidosta apkalpo tūristu iecienītu apvidu, pasažieru plūsma ir ļoti sezonāla. Pirmie lidojumi no Dubrovnikas veikti 1936. gadā, bet pašreizējā lidosta tika atklāta 1962. gadā. Lidostā ir trīs termināli (A, B, C), no kuriem jaunākais (C) atklāts 2017. gadā, bet A termināls apkalpo tikai kravas. Neskaitot čārterlidojumus, lidostā regulārus pasažieru aviopārvadājumus 2020. gadā nodrošināja aviosabiedrības Aegean Airlines, Aer Lingus, Aeroflot, airBaltic, Air France, Air Serbia, Alitalia, ASL Airlines France, Austrian Airlines, British Airways, Brussels Airlines, Condor, Croatia Airlines, easyJet, Edelweiss Air, Enter Air, Eurowings, Finnair, flydubai, Helvetic Airways, Iberia, Jet2.com, Polijas aviolīnijas LOT, Lufthansa, Luxair, Norwegian Air Shuttle, Ryanair, Scandinavian Airlines, SkyUp, Smartwings, Sun d'Or, Swiss International Air Lines, Trade Air, Transavia, TUI Airways, TUI fly Belgium, Turkish Airlines, Volotea, Vueling, Windrose Airlines. Visu sezonu lidojumi notiek uz 7 valstīm (tās ir Grieķija, Horvātija, Lielbritānija, Polija, Spānija, Turcija, Vācija), bet sezonāli - vēl uz 21 valsti (AAE, Austrija, Beļģija, Čehija, Dānija, Francija, Itālija, Īrija, Izraēla, Krievija, Latvija, Lietuva, Luksemburga, Nīderlande, Norvēģija, Serbija, Somija, Šveice, Ukraina, Ungārija, Zviedrija).