Mogiļevas (krievu: Могилёвская о́бласть) jeb Mahiļovas apgabals (baltkrievu: Магілёўская во́бласць) ir viens no Baltkrievijas apgabaliem. Tas robežojas ziemeļos ar Vitebskas apgabalu, rietumos ar Minskas apgabalu, dienvidos ar Gomeļas apgabalu un austrumos ar Krievijas Smoļenskas un Brjanskas apgabaliem. Izveidots Baltkrievijas PSR sastāvā 1938. gada 15. janvārī. Administratīvi iedalās divās apgabala pakļautības pilsētās (apgabala centrs Mogiļeva un Babruiska) un 21 rajonā.