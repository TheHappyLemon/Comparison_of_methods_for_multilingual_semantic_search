Atsegums ir redzama iežu daļa, kas atsegta Zemes virspusē. Atsegumi neaptver lielāko daļu sauszemes virsmas, jo daudzās vietās tie ir segti ar augsnes slāni un augāju. Atsegumi visbiežāk veidojas apgabalos, kur erozija ir strauja un pārsniedz atmosfēras spiediena rādītājus, piemēram, stāvās kalnu nogāzēs, kalnu grēdās un virsotnēs, upju krastos un tektoniski aktīvās teritorijās. Piemēram, Somijā ledāja erozija pēdējā ledus laikmeta maksimumā (aptuveni 11 000 gadu p.m.ē.) ar tai sekojošo jūras viļņu darbību un izostatisko pacelšanos, ir radījusi lielu skaitu gludu piekrastes un iekšzemes atsegumu. Cilvēka izrakumi, piemēram, karjeru izstrāde un ceļu būve arī veido atsegumus.