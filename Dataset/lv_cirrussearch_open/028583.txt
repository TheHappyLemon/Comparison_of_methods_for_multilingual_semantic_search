Pārtvērējiznīcinātājs, iznīcinātājs-pārtvērējs jeb pārtvērējlidmašīna ir iznīcinātāju paveids, kura uzdevums ir nepieļaut veiksmīgas pretinieka lidmašīnu, galvenokārt bumbvedēju un izlūklidmašīnu, misijas. Mūsdienās šo funkciju lielākā daļā gaisa spēku veic parasti iznīcinātāji, vienīgie pēc 1960. gadiem izstrādātie specifiski pārtvērējiznīcinātāju modeļi ir MiG-31 (PSRS) un Tornado F3 (Lielbritānija). Pārtvērējiznīcinātāju ātrums sasniedz 3000 km/st, bet lidojuma augstums — 21 km.