Roberto Nestors Sensini (spāņu: Roberto Néstor Sensini, dzimis 1966. gada 12. oktobrī) ir Argentīnas futbola treneris un bijušais futbolists, spēlēja aizsarga vai pussarga pozīcijā, bijis Argentīnas futbola izlases dalībnieks. Kopš 2020. gada Sensini ir Čīles kluba Everton galvenais treneris. Lielāko daļu savas karjeras pavadījis Itālijā. Spēlējis tādās komandās kā Udinese, Parma un Lazio. Ar Parma komandu ieguvis divus UEFA kausus un vienu UEFA Superkausu, bet ar Lazio komandu 2000. gadā uzvarējis Serie A un 1999. gadā izcīnījis savu otro UEFA Superkausu. Ar Argentīnas futbola izlasi piedalījies 1990., 1994. un 1998. gada FIFA Pasaules kausā. Ieguvis sudraba medaļu 1996. gada vasaras olimpiskajās spēlēs.