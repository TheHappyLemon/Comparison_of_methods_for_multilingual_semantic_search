Aleksandrs Valmans Osgordens (norvēģu: Aleksander Walmann Åsgården, dzimis 1986. gada 12. decembrī), ir norvēģu dziedātājs, dziesmu autors, balss aktieris, sociālais darbinieks un snovbordieris. Viņš piedzima Portsgrūnā, Norvēģijā un uzauga muzikālā ģimenē. 2012. gadā vinš piedalījās Norvēģijas The Voice versijā un ieguva 2. vietu. 2017. gadā Aleksandrs kopā ar mūzikas producentu JOWST piedalījās Norvēģijas nacionālajā atlasē 2017. gada Eirovīzijai ar dziesmu "Grab the Moment" un uzvarēja kas ļauj viņiem pārstāvēt Norvēģiju 2017. gada Eirovīzijas dziesmu konkursā Kijivā. Fināla kopvērtējumā viņi ieguva 10. vietu.