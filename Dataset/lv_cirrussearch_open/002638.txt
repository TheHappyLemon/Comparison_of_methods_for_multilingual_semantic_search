Monrose ir vācu popgrupa. Grupa uzvarēja Vācijas Popstars konkursa 5. sezonā 2006. gadā, kas arī uzskatāms par grupas dibināšanas brīdi. Līdz pat 2009. gadam grupa savus ierakstus ir pārdevusi vairāk nekā 1,5 miljonos kopiju. Grupa ir saņēmusi vairākus nacionāla mēroga apbalvojumus. Grupa savu debijas albumu Temptation izdeva 2006. gada decembrī, albums sasniedza ievērojamus panākumus Centrāleiropā. Tas tika pārdots vairāk nekā 600 000 kopiju. Otrais albums Strictly Physical tika izdots 2007. gada septembrī un tas ir ticis sertificēts ar dubulto zelta disku, taču grupas trešais albums I Am tika izdots 2008. gada oktobrī. Grupa plāno savu ceturto studijas albumu Ladylike izdot 2010. gada 11. jūnijā.