"Trakā, dullā mīlestība" (angļu: Crazy, Stupid, Love) ir 2011. gada ASV romantiska komēdija, kuras režisori ir Džons Rekva un Glens Fikara. Galvenās lomas atveido Emma Stouna, Stīvs Karels, Raiens Goslings, Marisa Tomeja, Kevins Beikons un Džūliana Mora. Filmas pirmizrāde notika 2011. gada 19. jūlijā Ņujorkā. Pusmūža vecuma vīrieša Kela dzīve mainās pēc tam, kad sieva vēlas no viņa šķirties. Kels vēlas no jauna atrast savu vīrišķību ar sava jaunā drauga Džeikoba palīdzību, kurš viņam māca iepazīties ar meitenēm bāros.