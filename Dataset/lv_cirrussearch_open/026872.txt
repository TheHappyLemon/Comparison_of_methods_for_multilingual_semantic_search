Kārlis Bernhards Triniuss (vācu: Carl Bernhard von Trinius, dzimis 1778. gada 7. martā, miris 1844. gada 12. martā) bija vācu ārsts un botāniķis, kurš darbojies Krievijā. Kādu laiku dzīvoja Aizputē, kur tikās ar dzejnieku Ulrihu fon Šlipenbahu. Botānikā Triniusa pirmoreiz aprakstīto augu oficiālajā nosaukumā pievienots saīsinājums "Trin.". Dzimis mācītāja ģimenē. Studēja vairākās Vācijas universitātēs. Homeopātijas dibinātāja Samuela Hānemaņa māsasdēls. 16 gadus bija Virtembergas princeses Antuanetes ārsts. Ceļojis pa Krieviju un Vāciju, pētīdams augu valsti. Nākamā Krievijas imperatora Aleksandra II dabaszinātņu skolotājs. Meita Šarlote Amālija bija apprecējās ar Rīgā dzimušo ārstu Mihaelu fon Bulmerinku.