Nezināma vērtība "dzīvesbiedra_nosaukums" Greiems Čepmens (angļu: Graham Chapman, dzimis 1941. gada 8. janvārī, miris 1989. gada 4. oktobrī) bija britu komiķis, aktieris un rakstnieks. Viens no komiķu trupas Monty Python dalībniekiem. Studēja medicīnu Kembridžas Universitātē, kur iesaistījās vietējā teātra trupā Footlights, bet vēlāk, izveidojoties Monty Python, iekļāvās tajā. Atveidojis karaļa Artura lomu filmā "Montijs Paitons un Svētais Grāls" un titullomu filmā "Braiena dzīve". Privātajā dzīvē Čepmens bija atklāts gejs. Kādu laiku viņam bija problēmas ar alkoholismu. Pēc Monty Python izjukšanas pārcēlās uz Losandželosu. Mira 1989. gadā no mugurkaula vēža.