Antiba (franču: Antibes, izrunā: [ɑ̃. tib]) ir ostas pilsēta Francijas dienvidaustrumos, Provansas-Alpu-Azūra krasta reģionā. Tā ir kūrortpilsēta Vidusjūras krastā, kas atrodas starp Nicu un Kannām. 2011. gadā pilsētā dzīvoja 75,5 tūkstoši iedzīvotāju. Pilsētā atrodas viens no lielākajiem zinātnes izklaides centriem Francijā. Pilsētu 5. gadsimtā p.m.ē. dibināja senie grieķi. Tās nosaukums, burtiski tulkojot no grieķu Αντίπολις (Antipolis), nozīmē "pilsēta pretī" (Nicai). No 1384. līdz 1608. gadam pilsētā valdīja Grimaldi dzimta.