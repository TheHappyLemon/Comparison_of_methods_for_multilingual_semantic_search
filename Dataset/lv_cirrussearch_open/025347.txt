Le Monde (izrunā: [lə mɔ̃d]) ir Francijas vakara laikraksts, kas tiek izdots kopš 1944. gada 19. decembra. Tas ir viens no nozīmīgākajiem un cienītākajiem laikrakstiem pasaulē. Tas ir viens no diviem lielākajiem laikrakstiem Francijā kopā ar Le Figaro. Vidējais metiens sasniedz 323 039 eksemplārus, no kuriem apmēram 40 000 tiek pārdoti ārzemēs. Le Monde kopš 1995. gada 19. decembra ir pieejams internetā. Atšķirībā no citiem lielajiem laikrakstiem, piemēram, The New York Times, Le Monde vairāk tiek piedāvāta notikumu analīze un viedoklis. Laikraksta redakcija atrodas Parīzē, Francijā.