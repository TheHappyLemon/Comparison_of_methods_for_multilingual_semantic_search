2022. gada Pasaules čempionāts hokejā bija 85. Pasaules čempionāts. Tas notika Somijas pilsētās Helsinkos Helsinku ledus hallē un Tamperē Nokia arēnā no 2022. gada 13. maija līdz 29. maijam. Sākotnēji Somija pretendēja rīkot 2021. gada Pasaules čempionātu hokejā, un arī bija galvenā pretendente rīkot to, taču, vēlāk, kad Rīga un Minska apvienojās cīņai par rīkošanu, abas pilsētas bija uzvarētājas, apsteidzot Helsinkus un Tamperi tikai par 3 punktiem. Vēlāk tika paziņots, ka Somija rīkos 2022. gada čempionātu. Rīkotājpilsētas tika izvēlētas 2017. gada 19. maijā Starptautiskās Hokeja federācijas preses konferencē, kas notika Ķelnē, Vācijā. 2022. gada Krievijas iebrukuma Ukrainā laikā norises vieta Helsinkos no Hartwall arēnas tika pārcelta uz Helsinku ledus halli, jo tā piederēja Krievijas oligarhiem.