Vāla (nīderlandiešu: Waal) ir Reinas grīvas galvenā atteka, caur kuru uz Ziemeļjūru noplūst 65% no Reinas ūdeņiem. Tas ir galvenais ūdensceļš, kas savieno Roterdamas ostu ar Vācijas iekšzemi. Gandrīz tūlīt pēc Vācijas - Nīderlandes robežas šķērsošanas Reina sadalās Vālā un Nēderreinā. Vāla tek rietumu virzienā. Pēc 84 kilometriem, apvienojoties ar Afgedamdemāsu, izveido Bovenmervedi un turpina tecējumu uz Roterdamu. Pie Neimegenas upe savienota ar Māsas-Vālas kanālu, bet pie Tīlas - Amsterdamas-Reinas kanālu. Vālas krastos atrodas Neimegena, Tīla, Caltbommela un Gorinhema.