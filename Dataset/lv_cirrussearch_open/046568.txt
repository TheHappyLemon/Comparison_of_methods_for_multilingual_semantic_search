"Ūdens ziloņiem" (angļu: Water for Elephants) ir 2011. gada ASV romantiska drāma, kas balstīta uz Sāras Gruenas tāda paša nosaukuma romānu. Filmas režisors ir Frānsiss Lorenss. Galvenās lomas atveido Roberts Patinsons, Rīza Viterspūna, Kristofs Valcs un Hals Holbruks. Filmas pirmizrāde notika 2011. gada 22. aprīlī. Filmas sižets notiek 20. gadsimta 30. gados. Bijušais veterinārmedicīnas students iegūst darbu ceļojošā cirkā un iemīlas cirka darbinieka sievā.