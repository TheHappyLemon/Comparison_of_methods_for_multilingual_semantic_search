Kīlungsborna (vācu: Kühlungsborn) ir kūrortpilsēta Vācijā Baltijas jūras krastā, Mēklenburgā-Priekšpomerānijā, uz rietumiem no Rostokas. Lielākais kūrorts Mēklenburgā-Priekšpomerānijā. Darbojas no 19. gadsimta sešdesmitajiem gadiem. Raksturīga kūrortpilsētas arhitektūra. No Bāddoberānas uz Kīlungsbornu kursē šaursliežu vilciens Molli. Pati Kīlungsbornas pilsēta dibināta 1938. gadā, apvienojot trīs pašvaldības - Fulgeni, Bruntshaupteni un Ārendzē. Pilsētā atrodas Leibnica Atmosfēras fizikas institūts.