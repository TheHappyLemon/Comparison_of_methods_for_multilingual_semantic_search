"Māsas kurpēs" (angļu: In Her Shoes) ir 2005. gada ASV kinokomēdija, kas balstīta uz Dženiferes Vīneres tāda paša nosaukuma romānu. Filmas režisors un viens no producentiem ir Kērtiss Hensons. Galvenās lomas filmā atveido Toni Kolete, Kemerone Diasa un Šērlija Makleina. Filmas pirmizrāde notika 2005. gada 14. septembrī Toronto kinofestivālā. Kārtīgā un vecmodīgā Rouza pārtrauc kontaktēties ar savu ballēties mīlošo māsu Megiju pēc strīda saistībā ar Rouzas draugu. Šo strīdu pārtrauc abu vecmāmiņa Ella, par kuras eksistenci nezināja ne Rouza, ne Megija.