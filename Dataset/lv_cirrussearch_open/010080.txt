Jenss Novotnijs (vācu: Jens Nowotny; dzimis 1974. gada 11. janvārī Malšē) ir bijušais Vācijas futbola centra aizsargs. Aizvadījis gandrīz 300 oficiālas spēles Bayer Leverkusen sastāvā, komandā aizvadot desmit gadus. Kopā ar Bayer sasniedzis 2002. gada Čempionu līgas finālu. Starptautiskā līmenī viņš pārstāvēja Vācijas izlasi vienā Pasaules kausā un divos Eiropas čempionātos, izlasē aizvadot 48 spēles.