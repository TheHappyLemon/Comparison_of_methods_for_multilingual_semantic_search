Micro Four Thirds sistēma (MFT) ir standarts, ko izveidoja Olympus un Panasonic, plašāk to izziņojot 2008. gada 5. augustā, bezspoguļa foto un video kamerām ar maināmiem objektīviem. 2014. gadā, JK Imaging Ltd., kam šobrīd pieder Kodak zīmols, izlaida savu pirmo Micro Four Thirds kameru, Kodak Pixpro S-1. MFT ir tāds pats attēla sensora izmērs un prasības kā Four Thirds sistēmai, kura tika radīta digitālajām spoguļkamerām. Atšķirībā no Four Thirds, MFT sistēmas specifikācija nepiedāvā telpu spoguļa mehānismam un pentaprizmai, ļaujot veidot mazākas fotokameras ar mazāku attālumu starp objektīvu un sensoru, tāpēc nepieciešami arī mazāki fotoobjektīvi. Ar MFT fotokamerām var izmantot gandrīz jebkuru fotoobjektīvu, ja vien ir pieejama attiecīgā pāreja. Piemēram, var izmantot Four Third objektīvus ar autofokusu, izmantojot Olympus un Panasonic izstrādātās pārejas.