"Slepkavību lielvalsts" (angļu: Assassination Nation) ir 2018. gada ASV satīriska melnās komēdijas trillera filma, kuras režisors un scenārija autors ir Sems Levinsons. Filmā galvenās lomas atveido Odesa Janga, Suki Voterhausa, Hari Nefa, Abra, Anika Noni Rouza, Kolmens Domingo, Moda Apatova, Bills Skašgords, Džoels Makheils un Bella Torna. Filma stāsta par haosu un vardarbību, kas rodas, kad hakeris atklāj un nopludina lielas daļas pilsētas iedzīvotāju personīgo informāciju. Filmas "Slepkavību lielvalsts" pirmizrāde notika 2018. gada 21. janvārī Sandensas kinofestivālā. Filma nopelnīja 2,9 miljonus ASV dolāru un saņēma pārsvarā pozitīvas kritiķu atsauksmes, slavējot filmas vizuālo stilu, bet kritizējot vāji izveidotos tēlus. Tīmekļa vietnē Rotten Tomatoes filmai ir 74% vērtējums.