Aleksandrs Prokopčuks (dzimis 1967. gada 2. maijā Rīgā) ir bijušais latviešu vieglatlēts, startējis maratona un citās garo distanču skriešanas distancēs. Pēc sportista karjeras beigām — treneris. Piedalījies 1996. gada vasaras olimpiskajās spēlēs Atlantā, kur ieņēma 51. vietu maratona sacensībās. Vairāk nekā 10 reizes izcīnījis Latvijas čempiontitulu dažādās distancēs. Vairākas reizes piedalījies Helsinku starptautiskajā maratonā, kur vairākkārt ir ierindojies pirmajā trijniekā. 1993. gadā piedalījies Pasaules čempionātā pusmaratonā, 1995. gadā — Eiropas kausu sacensībās. Ilgu laiku ir bijis Latvijas rekordists pusmaratonā (1.04:57 h) un maratonā (2.15:56 h). Precējies ar skrējēju Jeļenu Prokopčuku, ir viņas treneris.