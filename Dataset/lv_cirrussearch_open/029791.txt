Gambīts ir kopīgs nosaukums šaha atklātnēm, kurās viena no pusēm upurē vienu vai vairākus bandiniekus, bet dažreiz arī vieglo figūru. Gambīta mērķi ir apsteigt pretinieku attīstībā, iegūt pozicionālas priekšrocības vai izveidot uzbrukumu pretinieka karalim. Ja upuri pieņem, izveidojas pieņemtais gambīts (atklātņu nosaukumos vārdu „pieņemtais“ parasti izlaiž), ja upuri atraida — atraidītais gambīts. Ja gambīta atraidīšana notiek, piedāvājot pretupuri, tad šādu atklātni sauc par kontrgambītu.