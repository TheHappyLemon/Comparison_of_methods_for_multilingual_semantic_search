AS "SAF Tehnika" ir Latvijas mikroviļņu datu pārraides iekārtu, mērierīču un bezvadu sensoru ražotājs. "SAF tehnikas" ražotie produkti nodrošina bezvadu telesakaru risinājumus digitālai balss un datu pārraidei. Uzņēmuma produkcija tiek eksportēta uz vairāk nekā 130 pasaules valstīm Eiropā, ASV, NVS, Tuvajos Austrumos, Āzijā, Dienvidamerikā un Āfrikā. AS "SAF Tehnika" ir meitas uzņēmumi ASV: SAF North America LLC un SAF Services LLC. "SAF Tehnika" akcijas tiek kotētas biržā Nasdaq Riga oficiālajā sarakstā. Lielākie akcionāri (2019. gada jūnijā): Didzis Liepkalns (17,05 %) SIA "Koka zirgs" (10,75 %) Andrejs Grišāns (10,03 %) Normunds Bergs (9,74 %) Juris Ziema (8,71 %). Uzņēmuma "Koka zirgs" dalībnieki ir Normunds Bergs (44,25 %), Jānis Bergs (27,92 %), Didzis Liepkalns (13,26 %), Andrejs Grišāns (7,79 %) un Juris Ziema (6,78 %).