Čehoslovākijas futbola izlase bija nacionālā futbola komanda, kas pārstāvēja Čehoslovākijas valsti starptautiskās futbola sacensībās pirms tā sadalījās Čehijā un Slovākijā (skatīt atsevišķās Čehijas un Slovākijas izlases). Čehoslovākijas izlasi laika posmā no 1922. līdz 1993. gadam pārvaldīja Čehoslovākijas Futbola Asociācija. Lielākie Čehoslovākijas izlases panākumi ir divas 2. vietas Pasaules čempionātos (1934. un 1962. gadā), kā arī Eiropas čempionu tituls 1976. gadā.