Urbāns III (latīņu: Urbanus III, dzimis ap 1120. gadu, miris 1187. gada 27. oktobrī), īstajā vārdā Umberto Krivelli (Umberto Crivelli), bija Romas pāvests no 1185. gada 2. decembra līdz savai nāvei. Viņa priekštecis bija Lūcijs III. Umberto Krivelli mācījās Boloņā. 1182. gadā pāvests Lūcijs III viņu iecēla par kardinālu un Milānas arhibīskapu. 1185. gadā kļuva par Romas pāvestu un pieņēma sev vārdu Urbāns III. Pāvesta amatā viņš turpināja savu priekšgājēja strīdu ar Svētās Romas imperatoru Frīdrihu I Barbarosu. Urbāna III māsasdēls vēlāk arī kļuva par pāvestu Celestīnu IV.