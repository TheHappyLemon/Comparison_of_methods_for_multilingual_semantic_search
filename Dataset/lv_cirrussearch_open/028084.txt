Kenwood ir virtuves ierīču ražotājs, kas darbojas 44 valstīs. Uzņēmuma izcelsmes vieta ir Anglija, tas pieder "De’Longhi Group". "Kenwood" izstrādā, ražo un pārdod virtuves ierīces, ieskaitot mikserus, blenderus, virtuves kombainus, tējkannas un tosterus. Uzņēmumu nodibināja Kenets Meinards Vuds (angļu: Kenneth Maynard Wood) 1947. gadā Vokingas mazpilsētā, ražošanu uzsākot garāžā. Viņa iecere bija atvieglot sievietes darbu virtuvē, izstrādājot ierīces, kas aiztaupa pūles. 1962. gadā uzņēmums pārauga savu sākotnējo rūpnīcas teritoriju un pārcēlās uz Heventu, kurā tas darbojas vēl šodien.