Jānis Bojārs (dzimis 1956. gada 12. maijā, miris 2018. gada 5. jūnijā) bija latviešu vieglatlēts, startējis lodes grūšanas sacensībās. 1982. gada Eiropas čempionātā ir izcīnījis sudraba medaļu, tāpat divas reizes kļuvis par Eiropas čempionu telpās. 1985. gada Pasaules spēlēs telpās izcīnīja bronzu. Bojāram pašlaik pieder arī Latvijas rekords — 21,74 m (1984. gada jūlijs). 1982. gada sezonas rangā ierindojies 5. vietā pasaulē. Publiski atzinis, ka karjeras laikā lietojis dopingu. Vairākas reizes izcīnījis uzvaru PSRS čempionātā, vēl uzvarēja VIII PSRS Tautu spartakiādē.