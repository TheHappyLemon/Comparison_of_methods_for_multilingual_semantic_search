Līdz ar HTML5 specifikāciju tika ieviests video elements, ar mērķi to izmantot video atskaņošanai, daļēji aizstājot <object> elementu. Video elements tika radīts ar mērķi tam kļūt par jaunu standarta veidu, kā tīmeklī rādīt video, aizvietojot iepriekšējo de facto standartu, kam tika izmantots Adobe Flash spraudnis. Jaunā standarta plašāku pielietošanu sākumā kavēja nespēja vienoties par to, kurus video un audio kodēšanas formātus būtu jāatbalsta tīmekļa pārlūkprogrammās.