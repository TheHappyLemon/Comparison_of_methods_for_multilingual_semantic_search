Eiropas čempionāts futbolā (pazīstams arī kā UEFA Eiropas čempionāts) ir UEFA valstu galvenais futbola turnīrs. Finālturnīrs norisinās ik pēc četriem gadiem, kopš 1960. gada un sākotnēji saukts par Eiropas Nāciju Kausu. Pašreizējais nosaukums ir kopš 1968. gada. Līdz 1976. gadam finālturnīrā piedalījās četras komandas. Kopš 1980. gada piedalījās astoņas komandas, bet kopš 1996. gada — 16. Komandas, kas piedalīsies finālturnīrā, noskaidro kvalifikācijas spēlēs: 1960. un 1964. gadā — ar izslēgšanas spēlēm, kopš 1968. gada — sadalot komandas kvalifikācijas grupās. Rīkotājvalstij ir tiesības piedalīties finālturnīrā, nespēlējot kvalifikācijas spēles.