Kīrs Lielais (senpersiešu: , persiešu: کوروش بزرگ, dzimis 600–598. gadā p.m.ē., miris 530. gada p.m.ē. 4. decembrī), zināms arī kā Kīrs II, Kīrs Varenais un Kīrs Vecākais, bija Senās Persijas valdnieks (559.-530. gads p.m.ē.) no Ahemenīdu dinastijas, Ahemenīdu impērijas dibinātājs. 558. gadā p. m.ē izveidoja spēcīgu karaspēku, kas galvenokārt sastāvēja no jātniekiem, lai gan svarīga loma bija arī kājnieku armijai. 553. gadā p. m.ē rīkoja sacelšanos pret mīdiešu kundzību. Viņš gāza mīdiešu valdniekus, 546. gadā p. m.ē. iekaroja grieķu provinci Līdiju, bet 539. gadā p. m.ē. Persija Kīra vadībā pakļāva visu Babiloniju.