Hronisks fasciālās telpas sindroms (HFTS) jeb hronisks kompartmenta sindroms ir slimība, kurai raksturīgs spiediena palielināšanās fasciālajā telpā, kas visbiežāk izraisa sāpes attiecīgajos rajonos. Visbiežāk tiek skarta apakšstilba priekšējā fasciālā telpa, bet līdzīgi varianti iespējami arī citviet ķermenī. Parasti skar jaunus cilvēkus, tam biežāk ir pakļauti skrējēji, basketbolisti, futbolisti, slēpotāji, kā arī karavīri. Nav novērota atšķirība biežumā starp dzimumiem.