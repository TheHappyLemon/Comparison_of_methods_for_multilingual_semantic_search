Sūrveins (igauņu: Suur väin — ‘Lielais šaurums’) ir kuģojams jūras šaurums Baltijas jūras austrumos, pieder Veinameri akvatorijai, tā dziļākā daļa. Atdala Igaunijai piederošo Muhu salu no Igaunijas kontinentālās daļas. Šaurumā vairākas salas un klintis, no kurām lielākā ir Keselaida. Šaurumu šķērso prāmja līnija no Virtsu ostas kontinentā uz Kuivastu Muhu salā. Ziemā prāmja vietā tiek ierīkots ledus ceļš. Šaurums ietilpst Venameri aizsargājamajā teritorijā.