Greipkuns (japāņu: グレープ君, Gurēpu-kun no angļu: Grape — vīnoga, japāņu: kun — pagodinājuma vārds jaunam puisim) bija Humbolta (Spheniscus humboldti) sugas pingvīnu tēviņš, kas dzīvoja Tobu zoodārzā Japānā. Greipkuns izšķīlās 1996. gadā Hamura zoodārzā, bet 2007. gadā tika pārvests uz Tobu zoodārzu. Tur dzīvojot, pingvīns ieguva popularitāti un plašu fanu loku savas neparastās pieķeršanās dēļ. Viņš izrādīja lielu interesi par zoodārza teritorijā novietoto anime seriāla Kemono Friends tēla kartona izgriezumu, stundām to vērojot vai cenšoties to aizsniegt. 2017. gada 12. oktobrī Tobu zoodārzs paziņoja, ka 21 gada vecumā Greipkuns nomira.