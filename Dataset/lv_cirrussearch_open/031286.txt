"Gaidot Godo" (franču: En attendant Godot) ir īru rakstnieka Semjuela Beketa absurda luga. Lugā divi tēli — Vladmirs un Estragons — bezgalīgi gaida Godo ierašanos. Viņi sarunājas, stāsta par pagātni, mēģina veikt pašnāvību, vēlas doties prom. Bekets lugu franču valodā En attendant Godot sarakstīja 1948.—1949. gadā, luga publicēta 1952. gadā Parīzē. Théâtre de Babylone Parīzē 1953. gada 5. janvārī notika lugas pirmizrāde. Lugu angliski iztulkoja pats autors (tās nosaukums angliski: Waiting for Godot). Luga tika atzīta par 20. gadsimta nozīmīgāko lugu angļu valodā.