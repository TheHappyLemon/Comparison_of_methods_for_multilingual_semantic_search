Lincoln Red Imps FC ir Gibraltāra futbola klubs. Pašlaik spēlē Gibraltāra Nacionālā līgā. Mājas spēles aizvada Viktorijas stadionā, ko dala ar citiem Gibraltāra klubiem. Kluba futbolisti ir 25 reizes izcīnījuši Gibraltāra čempionu titulu un 18 reizes uzvarējuši Gibraltāra kausa izcīņā. Klubs ir dibināts 1976. gadā kā Lincoln Football Club. Tas tika nosaukts par godu Anglijas futbola klubam no Linkolnas pilsētas Lincoln City FC, kura iesauka ir the Imps (velnēni). No 2002. līdz 2007. gadam kluba nosaukums bija Newcastle FC. Vēlāk tas ieguva pašreizējo nosaukumu Lincoln Red Imps. UEFA rīkotājās Eiropas klubu sacensībās pirmo reizi piedalījās 2014.—2015. gada sezonā, startējot Čempionu līgas kvalifikācijā. Pirmo reizi kādu no kārtām pārvarēja 2015.—2016. gada UEFA Čempionu līgas kvalifikācijā, divu spēļu summā uzvarot Andoras klubu FC Santa Coloma. 2016. gada jūlijā Čempionu līgas 2. kvalifikācijas kārtā mājas spēlē pārsteidzoši ar 1:0 uzvarēja Skotijas klubu Glāzgovas "Celtic". Taču atbildes spēlē zaudēja 0:3 un nespēja kvalificēties nākamajai kārtai.