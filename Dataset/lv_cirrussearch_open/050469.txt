Japānas regbija izlase ir komanda, kas pārstāv Japānu starptautiskās regbija spēlēs. To pārvalda Japānas Regbija savienība. Japānas izlase ir piedalījusies visos Pasaules kausa regbijā finālturnīros, bet līdz 2019. gadam nebija izkļuvusi no grupas. 2015. gada Pasaules kausā Japāna pārspēja Dienvidāfriku, kas tiek uzskatīts par vienu no lielākajiem pārsteigumiem finālturnīru vēsturē. Japāna bija 2019. gada finālturnīra rīkotājvalsts. Tajā izlase sagādāja vēl vienu pārsteigumu, uzvarot Īrijas izlasi, vēlāk izkļuva no grupas, spēlējot ceturtdaļfinālā. Japānas izlase piedalās Klusā okeāna Nāciju kausā, kurā ir uzvarējusi trīs reizes (2011, 2014, 2019) un Āzijas regbija čempionātā (25 čempiontituli). Pasaules regbija rangā augstākā vieta ir astotā, ko sasniedza 2019. gada PK finālturnīra laikā.