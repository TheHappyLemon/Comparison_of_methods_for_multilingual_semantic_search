Mateo Renci (itāļu: Matteo Renzi; dzimis 1975. gada 11. janvārī) ir Itālijas politiķis, no 2014. līdz 2016. gadam bija Itālijas premjerministrs. No 2004. līdz 2009. gadam bija Florences provinces prezidents, pēc tam līdz 2014. gadam bija Florences mērs. 2014. gada februārī stājies Itālijas premjerministra amatā, tajā nomainot Enriko Letu. 39 gadu un 42 dienu vecumā kļuva par jaunāko valsts premjeru kopš Itālijas apvienošanas 1861. gadā. Otrs jaunākais līderis Eiropadomē. Tiek uzskatīts par Eiropas Sociāldemokrātiskās partijas de facto līderi, tā kā par otras lielās Eiropas partijas — Eiropas Tautas partijas — līderi tiek uzskatīta Angela Merkele, viņi abi kopā tiek saukti par Merkenzi. ASV laikraksts Fortune 2014. gadā nosauca Renci par trešo ietekmīgāko cilvēku, kas nav sasniedzis 40 gadu vecumu, Foreign Policy viņu ierindoja 100 pasaules domātāju sarakstā. 2016. gada 12. decembrī, nomainot Mateo Renci, par jauno premjerministru kļuva Paolo Džentiloni.