Sprints sievietēm bija viena no 12 disciplīnām distanču slēpošanā 2022. gada ziemas olimpiskajās spēlēs. Sacensības notika Džandzjakou, Džandzjakou slēpošanas centrā. Tajās bija pārstāvēta 91 sportiste no 34 valstīm. Olimpisko zelta medaļu šajā disciplīnā ieguva Zviedrijas sportiste Jonna Sundlinga (finiša laiks — 3:09.68), sudraba medaļu ieguva cita Zviedrijas pārstāve Maja Dālkvista (finiša laiks — 3:12.56), bet bronzas medaļu ieguva ASV sportiste Džesika Diginsa (finiša laiks — 3:12.84). Abām Zviedrijas sportistēm šī bija pirmā olimpiskā medaļa. Latviju šajās sacensībās pārstāvēja 4 sportistes — Kitija Auziņa, Patrīcija Eiduka, Samanta Krampe un Estere Volfa. Labāko rezultātu kvalifikācijās kārtā no viņām ieguva Patrīcija Eiduka — 32. vieta (finiša laiks — 3:24.32), Krampe ieguva 73. vietu (finiša laiks — 3:46.66), Auziņa ieguva 76. vietu (finiša laiks — 3:51.60) un Volfa ieguva 81. vietu (finiša laiks — 4:03.36). Neviena no viņām nākamajai kārtai nekvalificējās.