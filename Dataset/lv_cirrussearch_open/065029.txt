Kerolas Bērnetas balva ir goda Zelta globusa balva, ko piešķir Holivudas Ārzemju preses asociācija (HFPA) par "par izcilu ieguldījumu televīzijā vai ārpus tās". HFPA direktoru padome izvēlas apbalvojamās personas, pamatojoties uz viņu darbu un viņu televīzijas karjeras sasnieguma ilgstošo ietekmi gan uz nozari, gan uz auditoriju. Šo balvu uzskata par līdzvērtīgu tās kino atzinības ekvivalentam Sesila de Milla balvai. Pirmo reizi to pasniedza 76. Zelta globusa balvu pasniegšanas ceremonijā 2019. gada janvārī un tā nosaukta par godu balvas pirmajai saņēmējai, aktrisei un nozares celmlauzei Kerolai Bērnetai. Pašreiz jaunākais balvas saņēmējs ir televīzijas scenārists, režisors un producents Raiens Mērfijs (2023. gadā viņam bija 57 gadi). Vecākais apbalvotais ir televīzijas scenārists un producents Normans Līrs, kuram saņemot balvu 2021. gadā bija 98 gadi.