Monako trase (franču: Circuit de Monaco) ir Formula 1 ielu trase. Atšķirībā no lielākās daļas trašu, Monako sacensības notiek ielās. Sacīkistes šeit notiek jau vairāk nekā 50 gadu. Trase ir ļoti šaura, tāpēc nav daudz apdzīšanu, toties avārijas gan ir biežs viesis šajā trasē. Trases sagatavošana ilgst sešas nedēļas, bet pārvēršana par ielām - trīs nedēļas. Lai arī trases izkārtojums ļoti bieži mainās, to joprojām uzskata par pilotu meistarības pārbaudi. Trīskārtējais F1 čempions Nelsons Pikē braukšanu šajā trasē savulaik salīdzināja ar lidošanu ar helikopteru guļamistabā. Ir bijuši vairāki mēģinājumi paplašināt ļoti saspiesto boksu celiņu. 2003. gadā daļa zemes tika atkarota no ostas un kopš 2004. gada izmantota jaunajam, plašākajam boksu celiņam. Ja šī trase nebūtu tik vēsturiski svarīga, tad tā jau sen būtu izslēgta no čempionāta, jo neatbilst vairākiem drošības standartiem.[nepieciešama atsauce]