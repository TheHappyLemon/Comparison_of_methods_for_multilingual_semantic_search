Lorāns Franko Simāns (franču: Laurent Franco Ciman, dzimis 1985. gada 5. augustā) ir Beļģijas futbola treneris un bijušais futbolists, spēlēja aizsarga pozīcijā, bijis Beļģijas futbola izlases dalībnieks. Kopš 2021. gada Simāns ir MLS kluba CF Montréal trenera asistents. Savas karjeras laikā pārstāvējis Beļģijas komandas Charleroi, Club Brugge, Kortrijk un Standard Liège, Kanādas komandas Montréal Impact un Toronto FC, ASV komandu Los Angeles FC un Francijas komandu Dijon. Beļģijas futbola izlases sastāvā debitējis 2010. gadā. Piedalījies 2014. gada FIFA Pasaules kausā, 2016. gada Eiropas čempionātā un 2008. gada vasaras olimpiskajās spēlēs.