Šis raksts ir par mūziķi. Par citām jēdziena Pols nozīmēm skatīt nozīmju atdalīšanas lapu. Šons Pols (Sean Paul Ryan Francis Henriques; dzimis 1973. gada 9. janvārī) ir Jamaikas dancehall un regeja izpildītājs. 2000. gadā Šons Pols izdeva debijas albumu Stage One, bet 2002. gadā izdeva otro albumu — Dutty Rock, kas tika pārdots vairāk nekā sešos miljonos kopiju visā pasaulē. Divi singli no albuma — "Get Busy" un "Baby Boy" ieguva pirmo vietu ASV. Viņa popularitāti palielināja arī piedalīšanās dažādos MTV un BET televīziju šovos. 2005. gadā tika izdots albums The Trinity, kurš ieguva platīna stutusu ASV, Kanādā un Francijā, bet singls "Temperature" ieguva pirmo vietu ASV.