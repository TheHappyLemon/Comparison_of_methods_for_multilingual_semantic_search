Entonijs Dveins Makijs (angļu: Anthony Dwane Mackie; dzimis 1978. gada 23. septembrī) ir amerikāņu aktieris. Makijs kino debitējis ar lomu biogrāfiskajā filmā "Astotā jūdze" (2002). Vēlāk ticis nominēts Independent Spirit balvai par lomu filmā Brother to Brother (2004). Tajā pašā gadā piedalījies arī trillera filmā "Mandžūru kandidāts" un sporta drāmā "Miljons dolāru mazulīte" (2004). Vēlāk attēlojis lomas filmās "Pusnelsons" (2006), "Ērgļa acs" (Eagle Eye, 2008), "Sapieris" (2008), "Bēdīgi slavens" (Notorious, 2009), "Likteņa labotāji" (2011) un "Cietais tērauds" (2011). Starptautisku atpazīstamību guvis attēlojot lomu Marvel Cinematic Universe filmā "Kapteinis Amerika: Ziemas kareivis" (2014) un Disney+ seriālā The Falcon and the Winter Soldier (2021). Piedalījies arī filmās "Detroita" (Detroit, 2017), The Hate U Give (2018), Synchronic (2019) un "Baņķieris" (2020).