Niklauss Emils Virts (vācu: Niklaus Emil Wirth; dzimis 1934. gada 15. februārī, miris 2024. gada 1. janvārī) bija Šveices datorzinātnieks, plašāk pazīstams kā vairāku programmēšanas valodu, tai skaitā Pascal izstrādātājs. Bijis pirmatklājējs vairākās programmatūras izstrādes tēmās. 1984. gadā viņš saņēma Tjūringa balvu par vairāku inovatīvu programmēšanas valodu izstrādi. Miris 2024. gada 1. janvārī, 89 gadu vecumā.