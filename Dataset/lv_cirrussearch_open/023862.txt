Djegu da Silva Kosta (portugāļu: Diego da Silva Costa; dzimis 1988. gada 7. oktobrī) ir Spānijas futbolists, spēlē uzbrucēja pozīcijā, Spānijas futbola izlases dalībnieks. Profesionāļa karjeru uzsācis Portugāles klubā Braga. 2007. gadā parakstīja līgumu ar Spānijas La Liga klubu Atlético Madrid, tomēr vairākas reizes ticis izīrēts citiem klubiem, līdz 2010. gadā atgriezās kluba pamatsastāvā. Madrides kluba sastāvā ieguvis divus UEFA Superkausus (2010, 2012), Spānijas Karaļa kausu. 2014. gadā kļuva par La Liga čempionu. 2014. gada jūlijā pārgāja uz Anglijas Premjerlīgas klubu Chelsea. Anglijas kluba sastāvā kļuva par Premjerlīgas uzvarētāju 2014.—2015. gada un 2016.—2017. gada sezonās. 2017. septembrī tika panākta vienošanās par Kostas atgriešanos Madrides "Atletico", sākot ar 2018. gada janvāri. Sākotnēji pārstāvējis Brazīlijas izlasi, tomēr 2013. gadā nolēma turpmāk pārstāvēt Spāniju, kuras valsts pilsonību ieguva 2013. gada septembrī.