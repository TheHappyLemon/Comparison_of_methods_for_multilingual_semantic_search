Suicide Season ir britu rokmūzikas grupas Bring Me The Horizon otrais studijas albums. Tas tika izdots 2008. gada 29. septembrī sadarbībā ar ierakstu kompāniju Visible Noise Apvienotajā Karalistē un pārējā Eiropā. 2008. gada 11. septembrī mūzikas grupa parakstīja līgumu ar ierakstu kompāniju Epitaph Records, kas 2008. gada 18. novembrī izdeva albumu ASV. No Suicide Season albuma tika izlaisti trīs singli (Chelsea Smile, Diamonds Aren't Forever un The Sadness Will Never End). Albums debitēja topos piecās valstīs.