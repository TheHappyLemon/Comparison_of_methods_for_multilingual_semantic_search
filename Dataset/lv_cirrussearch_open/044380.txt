"Pēcsajūta" (angļu: Hereafter) ir 2010. gada ASV drāmas filma, kuras režisors, mūzikas autors, kā arī viens no producentiem ir Klints Īstvuds. Galvenās lomas atveido Mets Deimons un Sesila de Fransa. Filmas pirmizrāde notika 2010. gada 12. septembrī Toronto kinofestivālā. Filma 2011. gadā nominēta Amerikas Kinoakadēmijas balvai nominācijā "Labākie vizuālie efekti". Filmā parādīti trīs stāsti par trim cilvēkiem, kurus nāve ietekmē diezgan līdzīgi.