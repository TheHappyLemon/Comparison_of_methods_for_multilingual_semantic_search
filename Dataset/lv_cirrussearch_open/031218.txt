Koordinātas: 52°09′22″N 4°29′13″E﻿ / ﻿52.156071°N 4.486949°E﻿ / 52.156071; 4.486949 Leidenes Universitāte (nīderlandiešu: Universiteit Leiden) ir universitāte Leidenē, Nīderlandē. Vecākā universitāte valstī. To 1575. gadā dibināja Orānijas Vilhelms. Universitātei ir septiņas fakultātes, vairāk nekā 50 departamenti, vairāk nekā 40 valsts un starptautiski izpētes institūti. Tajā ir studējušas daudzas ievērojamas personības, tai skaitā Nīderlandes karalienes Juliāna un Beatrikse, pašreizējais karalis Vilems Aleksandrs, vairāki Nīderlandes premjeri, deviņi ārvalstu līderi (arī 6. ASV prezidents Džons Kvinsijs Adamss), 16 Nobela prēmijas laureāti (arī Alberts Einšteins un Enriko Fermi). Times Higher Education World University Rankings 2013. gada universitāšu reitingā Leidenes Universitāte tika ierindota 28. vietā starp pasaules universitātēm (1. vieta Nīderlandē). Times Higher Education World University Rankings mākslas un humanitāro zinātņu universitāšu reitingā tā bieži tiek ierindota 1. vietā starp kontinentālās Eiropas universitātēm.