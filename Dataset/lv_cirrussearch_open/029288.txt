Tadžiki (tadžiku: Тоҷик, dari: تاجيک, izrunā: [tɔː'ʤɪk]) ir vispārējs nosaukums plašai persiešu valodā (tadžiku valodā un dari) runājošai cilvēku grupai, kas mūsdienās galvenokārt dzīvo Afganistānā, Tadžikistānā un Uzbekistānā. Tadžiki ir viena no irāņu tautām. Tadžiku skaits tiek lēsts no 16 līdz 22 miljoniem. Visvairāk tadžiku dzīvo Afganistānā (no 7,03 līdz 8,60 miljoniem). Tadžikistānā dzīvo 6,41 miljons tadžiku.