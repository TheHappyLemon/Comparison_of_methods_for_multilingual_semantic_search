Ņujorkas "Yankees" (angļu: New York Yankees) ir profesionāls beisbola klubs. Klubs ir bāzēts Bronksā, Ņujorkā, ASV. Tas ir dibināts 1901. gadā, taču Ņujorkā bāzējas kopš 1903. gada. "Yankees" spēlē Augstākās Beisbola līgas (MLB) Amerikāņu līgas Austrumu divīzijā. Klubs savā pastāvēšanas vēsturē ir uzvarējis 27 Pasaules sērijas izcīņās, kas ir līgas rekords. "Yankees" savas mājas spēles kopš 2009. gada aizvada Yankee Stadium II.