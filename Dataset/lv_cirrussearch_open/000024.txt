2011. gada Eiropas čempionāts basketbolā sievietēm (EuroBasket Women 2011) bija 33. kontinenta čempionāts, kas norisinājās Polijā 2011. gadā no 18. jūnija līdz 3. jūlijam. Čempionāts tiek rīkots vienlaicīgi trijās Polijas pilsētās: Bidgoščā, Katovicē un Lodzā. Polija čempionātu rīkoja jau ceturto reizi (iepriekš 1958., 1978. un 1999. gadā). Eiropas čempionātā uzvarēja Krievijas izlase, kas uzvarēja Turcijas valstsvienību. Bronzas medaļas izcīnīja Francija. Par turnīra vērtīgāko spēlētāju tika atzīta Krievijas izlases basketboliste Jeļena Daņiločkina. Eiropas čempionātā piedalījās 16 Eiropas sieviešu basketbola valstsvienības, tai skaitā Latvijas izlase, kas izcīnīja 8. vietu.