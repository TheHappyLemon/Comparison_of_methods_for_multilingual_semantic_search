Spā-Frankošampas trase (franču: Circuit de Spa-Francorchamps) ir Formula 1 sacīkšu trase. Tā atrodas Frankošampas pilsētā, Beļģijā, netālu no Spā pilsētas. Tā ir daudzu pilotu un fanu mīļākā trase. Šajā trasē bieži vien notiek interesantas sacīkstes, jo tā ir izaicinoša. Pirmais līkums, La Source, ir ļoti ass, tāpēc pilotu burzmas laikā tur var notikt avārijas. Eau Rouge, daudzuprāt, ir F1 labākais līkums. Piloti to cenšas izbraukt ar pilnu gāzi, kas dažkārt beidzas ar neveiksmi un avāriju. Vienas no notikumiem bagātākajām sacīkstēm šajā trasē notika 1998. gadā. Stipra lietus apstākļos pirmajā aplī avarēja lielākā daļa pilotu, turklāt, nevis pa vienam, bet visi reizē. Sacīkstes, protams, tika apstādinātas. Pēc atkārtota starta, sacīkšu vidū Mihaels Šūmahers (sacīkšu tobrīdējais līderis), cenšoties par apli apdzīt Deividu Kulthārdu, ietriecās britu pilota mašīnā un uz trim riteņiem tika līdz boksiem, kur izstājās. Arī Kulthārds sacīkstes beidza pēc šī incidenta. Šūmahers vēlāk boksos uzbruka Kulthārdam ar vārdiem "tu centies mani nogalināt". Negaidīti, tomēr sacīkstēs pirmo uzvaru izcīnīja Jordan komanda. Viņu pilots Deimons Hils spēja novaldīt savu formulu un neiesaistīties incidentos. Ralfs Šūmahers, komandas otrais pilots, finišēja otrais.