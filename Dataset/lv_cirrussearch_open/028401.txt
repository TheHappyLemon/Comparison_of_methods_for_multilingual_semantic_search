"Septiņi samuraji" (japāņu: 七人の侍, Shichinin no Samurai) ir 1954. gada Japānas piedzīvojumu filma, kuras režisors ir Akira Kurosava. Filma ir par nabadzīga ciemata ļaudīm, kas nolīgst septiņus samurajus (roninus), lai tie aizstāvētu ciemata iedzīvotājus pret laupītāju bandām. Tās darbība notiek 1587. gadā, laikā, kad samuraju zelta laiks bija sen pagājis. Galvenajā lomā — Toširo Mifune. "Septiņi samuraji" kopš iznākšanas bieži iekļūst kritiķu labāko filmu sarakstu augšgalā, tai skaitā BFI Sight & Sound aptaujā. Bieži piedzīvojusi atkārtotus ekranizējumus, piemēram, ASV "Lieliskais septiņnieks". 1954. gada Venēcijas kinofestivālā filma ieguva Zelta lauvas balvu.