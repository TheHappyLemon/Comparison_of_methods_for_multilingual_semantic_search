Marlija Matlina (angļu: Marlee Bethany Matlin; dzimusi 1965. gada 24. augustā) ir amerikāņu aktrise, rakstniece un cilvēktiesību aktīviste. Par lomu 1986. gada filmā "Dieva aizmirstie bērni" (Children of a Lesser God) viņa saņēma Amerikas Kinoakadēmijas balvu kā labākā aktrise. Tā bija viņas debija kino. Marlija ir nedzirdīga kopš 18 mēnešu vecuma. Viņa kļuva par pirmo un patlaban vienīgo nedzirdīgo aktrisi, kas saņēmusi šo balvu. Tāpat, balvas saņemšanas brīdī būdama 21 gadu veca, M. Matlina kļuva par jaunāko labākās aktrises balvas ieguvēju. Tāpat par lomu šajā filmā viņa saņēma Zelta globusa balvu. Vēl karjeras laikā tikusi nominēta diviem Zelta globusiem, četrām Primetime Emmy Award balvām un Ekrāna aktieru ģildes balvai. 2009. gadā viņa saņēma zvaigzni Holivudas Slavas alejā. 2021. gadā piedalījusies komēdijdrāmā CODA, kas saņēma Kinoakadēmijas balvu kategorijā "Labākā filma".