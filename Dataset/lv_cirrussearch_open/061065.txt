Džons Entonijs Brukss jaunākais (angļu: John Anthony Brooks Jr., dzimis 1993. gada 28. janvārī) ir ASV futbolists, spēlē aizsarga pozīcijā, ASV futbola izlases dalībnieks. Kopš 2023. gada Brukss pārstāv Vācijas Bundeslīgas komandu TSG Hoffenheim. Dzimis Berlīnē, Vācijā, savu karjeru sācis savas dzimtās pilsētas klubā Hertha. Pavisam Hertha komandā nospēlējis 130 mačus, līdz 2017. gadā pievienojies VfL Wolfsburg. 2022. gadā pievienojies Portugāles Premjerlīgas komandai Benfica, kur gan nospēlējis tikai divus mačus. 2023. gadā atgriezies Vācijas Bundeslīgā un pievienojies TSG Hoffenheim. ASV futbola izlases sastāvā debitējis 2013. gadā. Piedalījies 2014. gada FIFA Pasaules kausā, kā arī divos CONCACAF Zelta kausos.