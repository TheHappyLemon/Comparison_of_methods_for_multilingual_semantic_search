ST-2 ir Singapūras kompānijas Singapore Telecommunication (SingTel) un Taivānas kompānijas Chunghwa Telecom kopējs sakaru pavadonis. Tas paredzēts uz interneta protokola bāzētu balss un datu pārraides pakalpojumu retranslācijai televīzijas operatoriem un kuģu kompānijām, kā arī citiem klientiem Āzijā. Pavadonis izgatavots Mitsubishi Electric un ģeostacionārā orbītā palaists 2011. gadā. ST-2 tika palaists ar nesējraķeti Ariane 5ECA no Gviānas kosmiskā centra. Kopā ar to tika palaists arī Indijas pavadonis GSAT 8.