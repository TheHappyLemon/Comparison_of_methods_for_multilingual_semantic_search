Šis raksts ir par grāmatu. Par filmu skatīt rakstu Bada spēles: Spēle ar uguni. "Spēle ar uguni" (angļu: Catching Fire) ir amerikāņu rakstnieces Sūzenas Kolinsas jauniešu zinātniskās fantastikas romāns, kas izdots 2009. gada 1. septembrī izdevniecībā Scholastic Press. Tā ir grāmatu sērijas "Bada spēles" otrā grāmata. Žurnāls Time grāmatu ierindoja 4. vietā 100 labāko fantastikas grāmatu sarakstā, žurnāls People to nosauca par 2009. gada 8. labāko grāmatu. 2013. gadā iznākusi pēc romāna motīviem uzņemtā filma "Bada spēles: Spēle ar uguni" (The Hunger Games: Catching Fire).