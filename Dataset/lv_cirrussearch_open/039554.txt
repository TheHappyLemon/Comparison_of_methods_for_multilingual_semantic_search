Delftas skats (nīderlandiešu: Gezicht op Delft) ir Jana Vermēra aptuveni 1660.–1661. gadā radīta eļļas krāsas glezna. Nīderlandiešu mākslinieka dzimtās pilsētas glezna ir viena no populārākajām viņa gleznām un tapusi laikā, kad pilsētas ainavas nebija pārāk bieži sastopamas. Šī ir viena no trijām zināmajām Vermēra gleznām, kurās attēlota Delfta. Divas citas ir "Mazā iela" un pazudusī glezna "Māja Delftā". Puantilisma tehnikas izmantošana norāda uz to, ka tā tapusi pēc "Mazās ieliņas".