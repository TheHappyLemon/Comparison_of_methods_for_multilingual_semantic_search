"Būt par Džonu Malkoviču" (angļu: Being John Malkovich) ir 1999. gada ASV komēdija, kuras režisors ir Spaiks Džonzs. Galvenās lomas atveido Džons Kjūsaks, Kemerone Diasa, Ketrīna Kīnere, Orsons Bīns, Mērija Keja Pleisa un Džons Malkovičs. Filmas pirmizrāde notika 1999. gada 2. septembrī Venēcijas filmu festivālā. Leļļu mākslinieks atklāj portālu, caur kuru viņš spēj iekļūt filmu zvaigznes Džona Malkoviča galvā.