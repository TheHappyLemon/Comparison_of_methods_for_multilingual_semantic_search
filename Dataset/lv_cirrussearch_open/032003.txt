Fukusimas prefektūra (japāņu: 福島県, Fukushima-ken) ir viena no Japānas prefektūrām, kas atrodas Tohoku reģionā uz Honsju salas. Tā robežojas ar Jamagatas prefektūru un ar Mijagi prefektūru ziemeļos, ar Ņiigatas prefektūru rietumos, ar Gummas prefektūru, ar Ibaraki prefektūru un ar Točigi prefektūru dienvidos. Prefektūras administratīvais centrs un lielākā pilsēta ir Fukusima. Prefektūras kopejā platība ir 13 782,54 km² un tā sīkāk sastāv no 13 rajoniem, 59 pašvaldībām un 13 pilsētām. Pēc 2018. gada datiem prefektūrā dzīvo 1 877 876 iedzīvotāji. Tā ir trešā lielākā prefektūra pēc platības un divdesmit pirmā lielākā pēc iedzīvotāju skaita. Pēc 2012. gada datiem, 13% no prefektūras teritorijas aizņem nacionālie parki un dabas liegumi.