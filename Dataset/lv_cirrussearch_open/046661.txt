Skaties arī jēdzienu ar līdzīgu nosaukumu: Enduro. Enduro/X ir atvērtā pirmkoda ziņojumapmaiņas starpprogrammatūras platforma starpprocesu sakaru (interprocess communication, IPC) nodrošināšanai. Platforma ir paredzēta reāllaika mikropakalpojumu lietojumprogrammu izveidei, izmantojot klasterizācijas iespēju, kas ļauj savienot divas vai vairākas instances vienādranga veidā. Projektu attīsta Latvijas uzņēmums SIA Mavimax. Enduro/X izmanto atmiņā uzturētas POSIX vai System V kodola rindas, kas nodrošina augstu transakciju caurlaidspēju starp procesiem un starp serveriem. Platforma izpildlaika sistēmās ļauj uzlikt ielāpus bez pakalpojuma pārtraukuma. Sistēma pārrauga procesus un restartē tos pēc avārijas vai pakarināšanas. Sistēmas konfigurāciju var dinamiski pārlādēt. Enduro/X ir rakstīta C valodā un nodrošina C un C++ dabiskos lietojumprogrammu saskarnes (API). Sistēmas pamatā ir sevi pierādījuši API, piemēram, X/Open grupas XATMI un XA. Enduro/X ir Oracle Tuxedo paplašināts aizstājējs.