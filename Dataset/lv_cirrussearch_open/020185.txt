FK Unions (Union Riga) ir otrs vecākais Latvijas futbola klubs, dibināts 1907. gadā. Tajā spēlēja vācbaltieši un tas tika likvidēts 1939. gadā, līdz ar vācbaltiešu repatriāciju. Klubs bija viens no vadošajiem pirms Pirmā pasaules kara, kad izcīnīja trīs Rīgas čempionu titulus. Latvijas brīvvalsts laikos klubs vairs nebija tik spēcīgs, lielākoties startēja Rīgas čempionātā, līdz 1929. gadā izcīnot otro vietu gan Rīgas čempionātā, gan visā A klasē, ieguva tiesības startēt Virslīgā. Virslīgā nospēlēja piecas sezonas (augstākais sasniegums - 3. vieta 1931. gadā), līdz 1935. gadā no tās izkrita.