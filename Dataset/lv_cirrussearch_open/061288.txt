Gustavo Adrians Ramoss Vaskess (spāņu: Gustavo Adrián Ramos Vásquez, dzimis 1986. gada 22. janvārī) ir Kolumbijas futbolists, spēlē uzbrucēja pozīcijā, Kolumbijas futbola izlases dalībnieks. Vislabāk pazīstams no sava laika Vācijas komandās Hertha BSC un Borussia Dortmund, kur viņš kopumā pavadīja astoņas sezonas. Spēlējis arī Kolumbijā, Venecuēlā un Spānijā. Kolumbijas futbola izlases sastāvā debitējis 2008. gadā. Piedalījies 2014. gada FIFA Pasaules kausā un 2011. gada Copa América.