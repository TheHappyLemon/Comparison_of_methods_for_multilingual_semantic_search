One of These Days ir pirmā dziesma britu progresīvā roka grupas Pink Floyd sestajā albumā Meddle. Dziesma ir instrumentāla, izņemot brīdi, kurā izmainīta un mākslīgi pazemināta Nika Meisona balss saka: "One of these days I'm going to cut you into little pieces." Dziesmas pamatā ir dubulta basģitāras spēle - to izpilda Rodžers Voterss un Deivids Gilmors. 'Iespējams, ka pats interesantākais dziesmā "One of these days" ir tas, ka tā parāda mani arī kā vokālistu, pirmo reizi un arī vienīgo, kas ir nonākusi pie klausītājiem.' — Niks Meisons