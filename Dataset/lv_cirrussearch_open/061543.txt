Buddha Air ir 1996. gadā dibināta Nepālas lidsabiedrība. Tās galvenā mītne atrodas Lalitpurā uz dienvidiem no Katmandu un bāzes lidosta ir Katmandu Tribhuvanas lidosta. Nodrošina lidojumus uz 15 lidostām Nepālā un uz Vārānasī Indijā. 2020. gadā tā bija lielākā lidsabiedrība valstī pēc pārvadāto pasažieru skaita. Kopš 2013. gada lidsabiedrībai aizliegts veikt lidojumus Eiropas Savienībā.