Džonatans Nivens "Džons" Kraiers (angļu: Jonathan Niven "Jon" Cryer; dzimis 1965. gada 16. aprīlī Ņujorkā, ASV) ir amerikāņu aktieris, scenārists un kinoproducents. Viņa māte Grečena Kraiere bijusi aktrise un dziedātāja. Dž. Kraiers debitēja 1984. gadā romantiskajā komēdijā No Small Affair, taču lielākus panākumus kā "debitants" guva ar lomu 1986. gada filmā Pretty in Pink. Lielākos panākumus guvis ar Alana Hārpera lomu CBS televīzijas seriālā "Divarpus vīri". Piecus gadus pēc kārtas (2006–2010) viņš tika nominēts Emmy balvai kā labākais otrā plāna aktieris, 2009. gadā šo balvu ieguva. Savukārt 2012. gadā ticis nominēts Emmy balvai kā vadošais aktieris.