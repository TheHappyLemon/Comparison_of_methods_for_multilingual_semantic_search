Rasa Bugavičute-Pēce (dzimusi 1988. gada 25. janvārī) ir latviešu dramaturģe un rakstniece. 2011. gadā absolvējusi Latvijas Kultūras akadēmiju, iegūstot bakalaura grādu Teātra, kino un TV dramaturģijā. 2013. gadā ieguvusi maģistra grādu Kultūras menedžmentā, kā arī maģistra grādu Liepājas Universitātes programmā "Rakstniecības studijas". Pašlaik strādā Liepājas teātrī par dramaturģi. Darbi tikuši iestudēti arī citos teātros, tai skaitā "Goda teātrī", Latvijas Nacionālajā teātrī, Dailes teātrī un "Dirty Deal Teatro". No 2011. līdz 2015. gadam bijusi Latvijas Dramaturgu ģildes vadītāja. Viņa ir autore divām grāmatām: "Mans vārds ir Klimpa, un man patīk viss" no 2016. gada un "Puika, kurš redzēja tumsā" no 2019. gada. Par garstāstu "Puika, kurš redzēja tumsā" 2020. gadā saņēmusi Jāņa Baltvilka balvu.