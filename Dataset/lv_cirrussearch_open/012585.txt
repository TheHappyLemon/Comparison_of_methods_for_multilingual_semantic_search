Koordinātas: 68°26′22″S 62°50′51″W﻿ / ﻿68.43944°S 62.84750°W﻿ / -68.43944; -62.84750 Agasi rags Agasi rags (angļu: Cape Agassiz, spāņu: Cabo Agassiz) ir ar ledu klāts zemesrags Antarktīdā, Holika-Kenjona pussalas galējais austrumu punkts. Iezīmē robežu starp Greiema Zemi ziemeļos un Pālmera Zemi Antarktīdas pussalas dienvidos, kā arī starp Boumena krastu ziemeļos un Vilkinsa krastu dienvidos. Pussalu un zemesragu ieskauj Larsena šelfa ledājs. Zemesragu 1940. gada decembrī atklāja ASV Antarktiskā dienesta (USAS) ekspedīcija un nosauca to par Jerga ragu (Cape Joerg) par godu vācu izcelsmes amerikāņu ģeogrāfam un kartogrāfam Volfgangam Jergam (Wolfgang Louis Gottfried Joerg). Pēc paša Jerga pieprasījuma vēlāk rags tika pārdēvēts par Agasi ragu, godinot šveiciešu paleontologu un glaciologu Žanu Luī Agasi (Jean Louis Rodolphe Agassiz).