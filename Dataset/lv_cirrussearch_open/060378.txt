Džonatans Bernjē (franču: Jonathan Bernier, dzimis 1988. gada 7. augustā) ir Kanādas hokejists, spēlē vārtsarga pozīcijā. Kopš 2021. gada Bernjē pārstāv NHL komandu Ņūdžersijas "Devils". 2006. gada NHL draftā Bernjē ar kopējo 11. numuru pirmajā kārtā izvēlējās Losandželosas "Kings". 2007–08. gada sezonā debitējis Losandželosas "Kings" rindās. 2012. gadā ar "Kings" komandu ieguvis Stenlija kausu. 2013. gadā Bernjē tika aizmainīts uz Toronto "Maple Leafs". Vēlāk pārstāvējis arī Anahaimas "Ducks", Kolorādo "Avalanche" un Detroitas "Red Wings". 2021. gadā Bernjē nonāca Ņūdžersijas "Devils" komandā. Pēc tam, kad savainojuma dēļ izlaida lielāko daļu 2021.–2022. gada sezonas un visu 2022.–2023. gada sezonu, Bernjē 2023. gada 21. augustā oficiāli paziņoja par karjeras beigšanu. Kanādas hokeja izlases sastāvā piedalījies 2011. gada Pasaules čempionātā.