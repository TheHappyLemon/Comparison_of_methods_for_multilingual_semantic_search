1937. gada Pasaules šaha čempionāts sievietēm, kas notika dažas nedēļas pēc mača Vera Menčika — Soņa Grafa, bija otrās titula izcīņas sacensības 1937. gadā. Pasaules čempione Vera Menčika sekmīgi aizstāvēja savu titulu, uzvarot visas partijas Šveices sistēmas turnīrā, kurā izspēlēja 14 kārtas. Turnīrs notika no 1937. gada 31. jūlija līdz 14. augustam Stokholmā, vienlaicīgi ar šaha olimpiādi. Turnīrā piedalījās arī 1937. gada Latvijas sieviešu šaha čempionātā uzvarētāja Milda Lauberte. Astoņpadsmitgadīgās šahistes debija bija veiksmīga - kopā ar Soņu Grafu tika dalīta 3.-4. vieta, atpaliekot tikai no uzvarētājas Veras Menčikas un otrās vietas ieguvējas Klaričes Benini.