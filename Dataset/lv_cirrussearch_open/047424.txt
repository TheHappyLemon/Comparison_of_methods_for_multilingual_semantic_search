Diskobols (grieķu: Δισκοβόλος του Μύρωνα) ir sengrieķu tēlnieka Mīrona skulptūra, kas radīta ap 460. – 450. gadu p.m.ē. Oriģinālā bronzas skulptūra ir zudusi, tomēr tā pazīstama pēc vairākām Senās Romas kopijām. Pirmā no tām 1781. gadā tika atrasta Eskvilīna kalnā Romā. Mūsdienās tā atrodas Romas nacionālajā muzejā Romā. Otro 1790. gadā atraka Adriāna villā Romas pievārtē (tagad tā atrodas Britu muzejā).