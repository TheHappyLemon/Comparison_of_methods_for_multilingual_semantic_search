Daiļlēkšana 2016. gada vasaras olimpiskajā spēlēs Riodežaneiro notika no 7. līdz 20. augustam. Daiļlēkšanas sacensības, kas bija viens no 4 ūdens sporta veidiem šajās olimpiskajās spēlēs, tika aizvadītas Marijas Lenkas ūdens sporta centrā. Daiļlēkšanas sacensībās tika aizvadītas 8 disciplīnas, 4 disciplīnas vīriešiem un 4 disciplīnas sievietēm. Gan sievietes, gan vīrieši sacentās 3 metru tramplīnā, 3 metru tramplīnā, sinhroni , 10 metru tornī un 10 metru tornī, sinhroni. 2016. gada daiļlēkšanas olimpiskajā turnīrā startēja 136 sportisti no 30 valstīm. Visiem daiļlēkšanas sportistiem 2016. gada 31. decembrī bija jābūt vismaz 14 gadus veciem. Otrdien, 9. augustā, daiļlēkšanas sacensības norises vietas ūdens kļuva tumši zaļš. Sākotnēji uzskatīja, ka to izraisīja karstums un vēja trūkums. Tomēr laikā, kad CNN fotogrāfs fotografēja, blakus esošais baseinus tajā pašā vietā nebija ūdens krāsa nebija zaļa. Olimpiskās amatpersonas vēlāk apstiprināja, ka krāsas izmaiņas notika tāpēc, ka tīrīšanas laikā baseinam kļūdaini tika pievienoti 160 litri ūdeņraža peroksīda. Jau astoto olimpisko spēli pēc kārtas Ķīnas sportisti dominēja medaļnieku pjedestāla. Ķīna ieguva zelta medaļas gandrīz visās disciplīnās gan vīriešiem, gan sievietēm, izņemot vīriešu sinhronajā 3 metru tramplīnā, kur zelta medaļu izcīnīja Lielbritānijas pārstāvji Kriss Mīrss un Džeks Lo. Kopumā Ķīna daiļlēkšanas sacensībās izcīnīja 10 olimpiskās medaļas, 7 zelta, 2 sudraba un 1 bronzas medaļas. Kopā 9 valstu pārstāvji izcīnīja medaļas daiļlēkšanā šajās olimpiskajās spēlēs.