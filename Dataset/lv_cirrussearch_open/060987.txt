"Salmu suņi" (angļu: Straw Dogs) ir 1971. gada Apvienotās Karalistes un ASV psiholoģiska trillera filma, kuras režisors un vienas no scenārija autoriem ir Sems Pekinpā. Filmā galvenās lomas atveido Dastins Hofmans un Sjūzena Džordža. Filma ir balstīta uz Gordona Viljamsa 1969. gada romāna The Siege of Trencher's Farm motīviem. Jauns amerikānis un viņa angļu sieva ierodas apmesties Anglijas laukos, kur saskaras ar arvien lielāku vietējo vajāšanu. Filma ir pazīstama ar tās vardarbīgajām un seksuālajām ainām, kuras cenzēja daudzas filmu vērtēšanas padomes. "Salmu suņi", tāpat kā tajā pašā gadā izlaistās filmas "Mehāniskais apelsīns", "Franču sakarnieks" un "Netīrais Harijs" izraisīja plašas diskusijas par pieaugušo vardarbību filmās. Filmas pirmizrāde notika 1971. gada novembrī Apvienotajā Karalistē. Lai gan filmas izdošanas brīdī filma tika pretrunīgi vērtēta, daži kritiķi uzskata, ka "Salmu suņi" ir viena no Pekinpā labākajām filmām. Tā tika nominēta Amerikas Kinoakadēmijas balvai kategorijā labākā oriģinālmūzika.