Sapphire (Safīrs) ir Kanādas kosmiskās izlūkošanas pavadonis. Tas palaists 2013. gada februārī Nacionālās Aizsardzības departamenta vajadzībām. Tas ir Kanādas pirmais militārais pavadonis un paredzēts kosmisko atkritumu un pavadoņu novērošanai orbītās no 6000 līdz 40 000 km augstumā. Datus no Sapphire izmantos arī ASV dienests Space Surveillance Network. Pavadoni izgatavoja MacDonald, Dettwiler and Associates (MDA) uz Surrey Satellite Technology (SSTL) piegādātas platformas SSTL-150 bāzes. Sapphire galvenais instruments ir Three Mirror Anastigmat (trīs spoguļu anastigmats), līdzīgs tam, kuru 1996. gadā izmēģināja ASV pavadonī MSX. Sapphire tika palaists 2013. gada 25. februārī 12:31 UTC ar nesējraķeti PSLV-CA no Satiša Dhavana kosmosa centra. Tas bija sekundārā kravas Indijas/Francijas Zemes tālizpētes pavadonim SARAL. Kopā ar to palaisti pavadoņi NEOSSat, UniBRITE, TUGSAT-1, AAUSAT3, STRaND-1. Plānots, ka 2013. gada jūlijā, pēc testēšanas fāzes, Sapphire tiks nodots ekspluatācijā.