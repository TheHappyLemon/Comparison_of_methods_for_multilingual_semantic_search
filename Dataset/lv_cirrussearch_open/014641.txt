Aleksandrs Aņukovs (krievu: Алекса́ндр Генна́дьевич Анюко́в, dzimis 1982. gada 28. septembrī) ir Krievijas futbolists un Krievijas izlases dalībnieks. Pašlaik (2021) Aņukovs ir Krievijas Premjerlīgas kluba FK Zenit trenera asistents. 2008. gadā FK Zenit sastāvā ieguva UEFA kausu. Divas reizes ir kļuvis par Krievijas čempionu (2007. un 2010. gadā). 2010. gadā ieguva Krievijas kausu. Krievijas futbola izlasē Aņukovs debitēja 2004. gadā. Pirmos vārtus izlases labā guva 2005. gada 8. jūnijā draudzības spēlē pret Vācijas izlasi. Ir piedalījies 2004., 2008. un 2012. gada Eiropas čempionātā.