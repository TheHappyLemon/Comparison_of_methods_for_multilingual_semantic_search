Ilmārs Starostīts (dzimis 1979. gada 30. maijā Rēzeknē) ir Latvijas starptautiskais lielmeistars šahā (no 2010. gada). Ilmārs Starostīts no 1993. gada līdz 1999. gadam ir pārstāvējis Latviju dažāda vecuma grupu Pasaules un Eiropas šaha čempionātos. 2001. gadā izpildīja starptautiskā meistara normu šahā. 2002. gadā uzvarējis Latvijas šaha čempionātā, bet 2022. gadā atkārtojis šo panākumu. Starptautiskā lielmeistara normu viņš pirmo reizi izpildīja turnīrā Kutro (Itālija) 2005. gadā, otro reizi - 2008. gadā Vācijas 2. bundeslīgā, bet trešo reizi - ieņemot otro vietu starptautiskajā šaha turnīrā Ferolā (Spānija) 2010. gadā.