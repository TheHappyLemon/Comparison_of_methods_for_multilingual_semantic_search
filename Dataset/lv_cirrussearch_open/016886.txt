Pīts Mondriāns (franču: Piet Mondrian; dzimis Pīters Korneliss Mondriāns (Pieter Cornelis Mondriaan) 1872. gada 7. martā, miris 1944. gada 1. februārī) bija Nīderlandes gleznotājs. Mondriāns bija ļoti nozīmīgs Teo van Dūsburga radītās mākslinieku grupas De Stijl dalībnieks un attīstīja nereprezentējošu mākslas stilu neoplasticismu. Mondriāna neoplasticisma gleznās ir attēlotas vertikāles un horizontāles, krāsās tika pieļauti tikai trīs pamattoņi un trīs pretnostatītās nekrāsas (melnā, baltā un pelēkā) — tam visam ir jāatklāj mākslas darba kodolu bez jebkādas saiknes ar realitāti. Lai vēl vairāk zustu saikne ar realitāti, Mondriāns savām gleznām nedeva nosaukumus.