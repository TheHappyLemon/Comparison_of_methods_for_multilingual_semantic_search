Noradrenalīns (NA) jeb norepinefrīns (NE) ir organiska viela no kateholamīnu grupas, kas darbojas cilvēka smadzenēs un ķermenī kā hormons un neiromediators. Vārds "noradrenalīns" ir cēlies no latīņu valodas: nor ad renal, kas nozīmē "virs/pie nierēm". "Norepinefrīns" ir arī Starptautiskais nepatentētais nosaukums. Vārdu "noradrenalīns" vairāk lieto Apvienotajā Karalistē, vārdu "norepinefrīns" — Amerikas Savienotajās Valstīs. Neatkarīgi no tā, kurš nosaukums tiek izmantots pašai vielai, tās ķermeņa daļas, kas to ražo, vai ko tas ietekmē, tiek sauktas par noradrenalģiskām. 'Norepinefrīns' ir arī starptautiskais nepatentētais nosaukums medikamentiem. Norepinefrīna vispārējā funkcija ir mobilizēt smadzenes un ķermeni darbībai.