Dear Basketball ("Dārgais basketbol" vai "Mīļais basketbol") ir 2017. gada animācijas īsfilma. Īsfilmas režisors un animators ir Glens Kīns, bet scenārija autors un stāstītājs ir Kobe Braiants. Filmas sižets ir balstīts uz Kobes Braianta vēstuli, ko 2015. gada 29. novembrī publicēja vietnē The Players' Tribune, kurā viņš paziņoja par savu aiziešanu no basketbola. Īsfilma tiešsaistē tika izplatīta video straumēšanas portālā go90. Dear Basketball saņēma Amerikas Kinoakadēmijas balvu nominācijā "Labākā animācijas īsfilma", tādējādi tā ir pirmā reize, kad NBA spēlētājs saņem šo balvu, tāpat tas ir pirmais Oskars Kīnam, ilggadējam Disney studijas animatoram.