Eduards Fransikuss "Eds" de Gūjs (nīderlandiešu: Eduard Franciscus "Ed" de Goeij, dzimis 1966. gada 20. decembrī) ir bijušais Nīderlandes futbolists, spēlēja vārtsarga pozīcijā, bijis Nīderlandes futbola izlases dalībnieks. Savā 20 gadus ilgajā karjerā viņš pārstāvēja Nīderlandes klubus Sparta Rotterdam un Feyenoord, kā arī Anglijas klubus Chelsea un Stoke City. Ar Feyenoord komandu 1993. gadā kļuvis par Eredivisie uzvarētāju, bet ar Chelsea komandu 1998. gadā ieguvis UEFA Kausu ieguvēju kausu un UEFA Superkausu. Ar Nīderlandes futbola izlasi piedalījies 1994. un 1998. gada FIFA Pasaules kausā, kā arī 1996. un 2000. gada Eiropas čempionātā.