Šis raksts ir par dzīvnieku. Par ezeru Vecpiebalgas novadā skatīt rakstu Sivēns (ezers), par kāršu spēli — cūkas (kāršu spēle). Cūkas (Sus) ir pārnadžu kārtas (Artiodactyla) viena no cūku dzimtas (Suidae) ģintīm. Cūku ģintī ir 9 mūsdienās dzīvojošas sugas un 3 izmirušas sugas. Cūku ģints sugas ir sastopamas visā Eirāzijā un Ziemeļāfrikā. Latvijā savvaļā ir sastopama viena suga — meža cūka (Sus scrofa). Lopkopībā audzē tās domesticēto formu mājas cūku (Sus scrofa domestica). Cūkas ir tuvas radinieces pekariem (Tayassuidae) un nīlzirgiem (Hippopotamidae).