Džordžs Prets Šulcs (angļu: George Pratt Schultz; dzimis 1920. gada 13. decembrī; miris 2021. gada 6. februārī) bija amerikāņu ekonomists, diplomāts un uzņēmējs. Ričarda Nikona administrācijā Šulcs bija ASV valsts kases sekretārs, bet Ronalda Reigana administrācijā Šulcs bija ASV valsts sekretārs. Dzimis Ņujorkā, viņš absolvējis Prinstonas Universitāti. Otrā pasaules kara laikā dienējis ASV Jūras spēku korpusā. Pēc kara Šulcs saņēma grādu industriālajā ekonomikā Masačūsetsas Tehnoloģiju institūtā. 1970. gadā viņš kļuva par pirmo Pārvaldības un budžeta pārvaldes direktoru, un šajā amatā viņš strādāja līdz brīdim, kad 1972. gadā tika iecelts par ASV Valsts kases sekretāru. 1982. gadā Ronalds Reigans iecēla Šulcu par 60. ASV valsts sekretāru.