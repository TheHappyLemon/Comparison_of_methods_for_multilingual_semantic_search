Aleksandrs Skvorcovs (Александр Александрович Скворцов, dzimis 1966. gada 6. maijā) ir Krievijas kosmonauts, lidotājs, pulkvedis rezervē. Aleksandra tēvs Aleksandrs Skvorcovs arī bijis kosmonauts, bet ne reizi nav lidojis kosmosā. Skvorcova pirmais kosmiskais lidojums SKS 23. ekspedīcijas sastāvā kā lidojuma inženierim sākās 2010. gada 2. aprīlī, startējot ar kosmosa kuģī Sojuz TMA-18 (viņš arī Sojuz komandieris). 27. maijā viņš kļuva par 24. ekspedīcijas komandieri. Uz zemes atgriezās 2010. gada 25. septembrī ar Sojuz TMA-18. 2012. gadā viņš atvaļinājās no bruņotajiem spēkiem pulkveža pakāpē. Otro lidojumu Aleksandrs Skvorcovs sāka 2014. gada martā kā kosmosa kuģa Sojuz TMA-12M komandieris. Bija SKS 39. un 40. ekspedīcijas lidojuma inženieris. Uz Zemi atgriezās 2014. gada septembrī. 2016. gada 6. maijā Skvorcovs oficiāli tika apstiprināts kosmosa kuģa Sojuz MS-06 pamatapkalpē kopā ar Skotu Tinglu un Ivanu Vagneru. 2016. gada septembrī Roskosmos pieņēma lēmumu 2017. gada pavasarī samazināt Krievijas apkalpi no trīs cilvēkiem uz diviem. Oktobrī veiktas izmaiņas apkalpēs, un Skvorcovs pārcelts uz Sojuz MS-07 pamatapkalpi, kā arī esot Sojuz MS-06 dublieru apkalpē. 2017. gada martā Aleksandrs Skvorcovs sporta treniņu laika guva traumu. Viņu atcēla no Sojuz MS-07 apkalpes. 2017. gada 30. novembrī Skvorcovs apstiprināts Sojuz MS-11 dublieru apkalpē. 2019. gada 13. martā viņš tika apstiprināts Sojuz MS-12 dublieru apkalpē. Trešo reizi kosmosā Aleksandrs Skvorcovs devās 2019. gada 20. jūlijā, esot kosmosa kuģa Sojuz MS-13 komandierim. Viņš bija SKS 60. un 61. ekspedīcijas lidojuma inženieris. Uz Zemi atgriezās 2020. gada 6. februārī. 2022. gada 29. aprīlī tika paziņots, ka Aleksandrs Skvorcovs atstāj Roskosmos kosmonautu vienību. Kosmisko lidojumu kopsavilkums: Iziešanas atklātā kosmosā: