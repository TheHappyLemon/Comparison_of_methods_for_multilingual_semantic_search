Lincas lidosta (vācu: Flughafen Linz) ir starptautiska lidosta Austrijas ziemeļos, uz dienvidrietumiem no Augšaustrijas galvaspilsētas Lincas centra. Lidosta šajā vietā atrodas kopš 1938. gada, kopš 1956. gada notiek regulāra pasažieru satiksme. 1976. gadā tika atklāts pasažieru terminālis. Neskaitot čārterlidojumus, lidostā regulārus pasažieru aviopārvadājumus 2020. gadā nodrošināja aviosabiedrības Eurowings un Lufthansa. Visu sezonu lidojumi notiek uz Vāciju, bet sezonāli — arī uz Spāniju.