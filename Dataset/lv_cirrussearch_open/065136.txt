"Diktators" (angļu: The Dictator) ir 2012. gada Apvienotās Karalistes un ASV kopražojuma kinokomēdija, kuras režisors ir Lerijs Čārlzs. Galveno lomu filmā atveido Saša Barons Koens, viņš arī ir viens no filmas producentiem un scenārija autoriem. Citas lomas atveido Anna Ferisa (Zoja) un Bens Kingslijs (tēvocis Tamirs). Filmas pirmizrāde ASV notika 2012. gada 16. maijā, bet Latvijā to sāka rādīt 2012. gada 18. maijā. Filmu veidoja studija Four By Two Films, ar tās izplatīšanu nodarbojās Paramount Pictures. Filma ir par izdomātās valsts Vadijas diktatoru Admirāli Ģenerāli Aladīnu (Koens), kuram jāaptur jaunās konstitūcijas parakstīšana, kas paredz, ka valstī iestāsies demokrātija. Filmas producenti Džefs Šafers un Deivids Mendels teica, Koena tēls ir radīts no īstiem diktatoriem, tādiem, kā Kims Čenirs, Idi Amins, Muammars Kadāfi, Mobutu Sese Seko un Saparmurats Nijazovs. Filma saņēma dalītas kritiķu atsauksmes un nopelnīja 179 miljonus ASV dolāru.