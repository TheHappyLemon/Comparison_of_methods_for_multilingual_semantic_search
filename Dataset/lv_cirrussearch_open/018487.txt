Mihals Koributs Višņoveckis (poļu: Michał Korybut Wiśniowiecki, lietuviešu: Mykolas Kaributas Višnioveckis, baltkrievu: Міхал Вішнявецкі; dzimis 1640. gada 31. maijā, miris 1673. gada 10. oktobrī) bija Višņovecku dinastijas Polijas karalis no 1669. gada līdz savai nāvei 1673. gadā. Tika ievēlēts par karali 29 gadu vecumā pēc tam, kad no troņa atteicās Jans II Kazimirs Vāsa. Mihala Koributa tēvs Jeremijs bija pazīstams karavadonis, kurš veiksmīgi cīnījās pret Bohdanu Hmeļnicki. Neveiksmīgi cīnījās pret osmaņiem, kuri ieņēma Podoliju. Miris 1673. gadā.