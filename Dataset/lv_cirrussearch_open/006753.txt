Ceļa pārvads ir mākslīga inženiertehniskā būve divu vai vairāku ceļu krustojumam atšķirīgos līmeņos. Ceļu pārvads novērš viena līmeņa krustojumu un pārbrauktuvju negatīvos faktorus. Var būt gan autoceļa pārvadi, gan dzelzceļa pārvadi, gan gājēju ceļa pārvadi, gan veloceļa pārvadi. Viena ceļu šķērsojummezgla robežās var būt vairāki ceļa pārvadi; tie var būt taisni, liekti vai vairākos virzienos izlocīti. Ceļa pārvada apakšas konstrukcijai jābūt 4,55 metru augstumā virs šķērsojamās brauktuves, bet konstrukcijām virs dzelzceļa līnijām nepieciešams nodrošināt būvju tuvinājuma gabarīta izmērus. Ceļu pārvadam var būt šādi līmeņi: augšējais, apakšējais vai vidējais (trīslīmeņu pārvadā) līmenis. Atkarībā par kuru konkrētu konstrukciju (dzelzceļš, autoceļš, gājēju ceļš, veloceļš) ir runa, attiecīgi dēvē par dzelzceļa pārvadu, autoceļa pārvadu, gājēju pārvadu vai velopārvadu. Jebkura ceļu pārvada ceļu var vienkārši dēvēt par ceļa pārvadu kā tādu, pieminot vien konkrētas vietas dislokāciju. Zemākā līmeņa (pirmais līmenis) ceļu pārvada ceļu uz zemes klātnes sauc attiecīgi, piemēram, par: attiecīgu ceļu zem dzelzceļa pārvada vai attiecīgu ielu zem autoceļa pārvada, vai attiecīgu šoseju zem gājēju ceļa pārvada, vai rotācijas aplis zem Slāvu ielas ceļu pārvada u.tml.