Makss Reinhards (vācu: Max Reinhardt; dzimis kā Maksimiliāns Goldmanis (Maximilian Goldmann) 1873. gada 9. septembrī, miris 1943. gada 30. oktobrī) ir ebreju izcelsmes austriešu novatorisks teātra režisors, pedagogs un administrators. No 1904. gada līdz nacistu nākšanai pie varas 1933. gadā vadīja Berlīnes Vācu teātri (Deutsches Theater). 1929. gadā Vīnē nodibināja teātra semināru (Max Reinhardt Seminar), kurā aktiera meistarību ieguvušaa daudzas teātra un kino zvaigznes, tostarp Marlēna Dītriha, Hedija Lamarra, Pola Negri, Lenija Rīfenštāle. 1920. gadā bija viens no Zalcburgas festivāla dibinātājiem. Pēc Austrijas anšlusa 1938. gadā devās uz Lielbritāniju, vēlāk uz ASV, kur 1940. gadā kļuva par pilsoni.