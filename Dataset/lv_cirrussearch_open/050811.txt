Pafas starptautiskā lidosta (grieķu: Διεθνής Αερολιμένας Πάφου, turku: Baf Uluslararası Havaalanı) ir otra lielākā starptautiskā lidosta Kiprā, 6,5 kilometrus uz dienvidaustrumiem no Pafas centra. Daļā no lidostas atrodas gaisa spēku bāze. Visbiežāk lidostu izmanto atpūtnieki no Eiropas valstīm. No 2008. gada darbojas lidostas jaunais terminālis. No 2012. gada Pafas lidosta ir viena no aviosabiedrības Ryanair bāzēm.