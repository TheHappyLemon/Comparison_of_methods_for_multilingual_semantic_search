Kaliakras rags (bulgāru: Калиакра) ir Melnās jūras zemesrags Bulgārijas ziemeļaustrumos, apmēram 60 kilometrus uz ziemeļaustrumiem no Varnas. Rags, kura klintis paceļas apmēram 70 metrus un stiepjas apmēram 2 kilometru garumā. Kaliakras raga virsotne tikusi apdzīvota vismaz no 4. gadsimta p.m.ē. No 1369. līdz 1385. gadam Kaliakra bija Dobrudžas despotāta centrs (pirms tam tā bija Kavarna, pēc tam — Varna). 1791. gada 11. augustā krievu—turku kara laikā šeit notika Kaliakras kauja, kurā krievu flote Fjodora Ušakova vadībā sakāva turku floti. Kopš 1866. gada uz raga darbojas bāka.