Cilvēki dzīvniekus izmanto gan praktiski – pārtikā, apģērbu ražošanā, gan simboliski – mākslā, literatūrā, mitoloģijā un reliģijā. Šādi izmantotie dzīvnieki ir zivis, vēžveidīgie, kukaiņi, gliemeži, zīdītāji un putni. Ekonomiski dzīvnieki cilvēku populācijai nodrošina lielu daļu patērētās pārtikas – gaļas, neatkarīgi no tā vai tie ir audzēti saimniecībā vai medīti. Pirms tika izgatavotas mehanizētas tehnoloģijas un transports sauszemes zīdītāji nodrošināja lielu daļu enerģijas, ko cilvēki izmantoja darbaspēkam un transportam. Dzīvnieki ir arī modeļi bioloģiskajā izpētē, piemēram, ģenētikā. Daudzas sugas tiek turētas kā mājdzīvnieki, no kuriem populārākie ir zīdītāji, īpaši suņi un kaķi. Bieži šiem dzīvniekiem tiek piedēvētas cilvēku iezīmes un emocijas. Tādi dzīvnieki kā zirgi un brieži ir vieni no agrākajiem objektiem mākslas darbos, kas atrodami augšējā paleolīta alu gleznojumos, tos var apskatīt Francijā Lasko alu gleznojumos. Zināmākie mākslinieki, kas pazīstami ar dzīvnieku portretiem ir Albrehts Dīrers, George Stubbs un Edvīns Lendsers. Dzīvniekus joprojām izmanto literatūrā, filmās, mitoloģijā un reliģijā.