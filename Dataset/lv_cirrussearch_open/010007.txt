Šis raksts ir par pāvestu. Par citām jēdziena Lins nozīmēm skatīt nozīmju atdalīšanas lapu. Svētais Lins, saukts arī Lins no Etrūrijas (latīņu: Linus; dzimšanas laiks nav zināms, miris 76. gadā Romā), bija otrais Romas bīskaps un līdz ar to katolisma tradīcijā tiek uzskatīts par vienu no Romas pāvestiem. Romas katoļu baznīcas Svētais. Pāvests Lins, pēc tautības itālis dzimis Toskānā, Etrūrijā, valdīja no 67. gada līdz 76. gadam. Viņa valdīšanas laiks saistīts ar pirmajām kristiešu vajāšanām. Tajā laikā notika arī Jeruzalemes izpostīšana. Konkrēti gadskaitļi nav noteikti, tāpat trūkst pārbaudītas informācijas par pāvesta pontifikātu. No tradīcijas ir zināms, ka tieši Lins ir pavēlējis, sievietēm ieejot un uzturoties baznīcā, jābūt ar apsegtu galvu. Šis paradums daudzviet tiek joprojām pielietots. Miris mocekļa nāvē, apbedīts blakus Svētajam Pēterim uz Vatikāna paugura. Svētais ir ietverts Romas Kanonā un viņa svētki tiek pieminēti Svētajā Misē 23. septembrī, kas tiek uzskatīts par viņa nāves dienu.