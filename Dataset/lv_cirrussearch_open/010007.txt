Hanna Reiča (vācu: Hanna Reitsch, dzimusi 1912. gada 29. martā, mirusi 1979. gada 24. augustā) bija vācu aviatore un izmēģinātājpilote. Reiča ir pirmā[nepieciešama atsauce] sieviete helikoptera un reaktīvā iznīcinātāja pilote. Nacistu laika Vācijas slavenība. Vairāku aviācijas rekordu īpašniece. Dzimusi Hiršbergā, acu ārsta ģimenē. 1932. gadā sāka lidot ar planieriem. 1937. gadā sāka strādāt Luftwaffe izmēģinājumu centrā Rehlinā. Kara laikā izmēģināja vairākas jaunāko modeļu vācu lidmašīnas. Kļuva par vienu no divām sievietēm, kura tika apbalvota ar "Dzelzs Krustu". Kara pēdējās dienās kopā ar Robertu fon Greimu ar lidmašīnu, kuru nosēdināja netālu no Brandenburgas vārtiem, ieradās Fīrera bunkurā, kur fon Greims tika iecelts par Luftwaffe komandieri. Pēc kara apmetās Frankfurtē pie Mainas. Piedalījās planieru sacensībās. No 1962. līdz 1966. gadam dzīvoja Ganā, kur organizēja planieru apmācības centru.