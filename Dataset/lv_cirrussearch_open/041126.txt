Ketlīna Doila Beitsa (angļu: Kathleen Doyle Bates, dzimusi 1948. gada 28. jūnijā), plašāk zināma kā Ketija Beitsa (Kathy Bates), ir Amerikas Savienoto Valstu aktrise un režisore. Viņa 1991. gadā saņēma Amerikas Kinoakadēmijas balvu kā Labākā aktrise galvenajā lomā par tēlojumu filmā "Posts" (Misery, 1990). Trīs reizes viņa tika nominēta arī Labākās aktrises otrā plānā lomā balvai par tēlojumu filmās "Karoga krāsas" (1998), "Par Šmitu" (2002) un "Ričards Džūels" (2019). Astoņas reizes nominēta Zelta globusa balvai, no kurām divas reizes šo balvu ieguva — par lomām filmās "Posts" un The Late Shift (1996). No 13 nominācijām Emmy balvai, balvu saņēmusi divas reizes — par lomām TV seriālos "Divarpus vīri" (2003) un "Amerikāņu šausmu stāsts" (2011).