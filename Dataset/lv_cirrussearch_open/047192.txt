Kārlis Oto Lāgerfelds (vācu: Karl Otto Lagerfeld; dzimis 1933. gada 10. septembrī, miris 2019. gada 19. februārī) bija vācu radošais direktors, modes dizainers, mākslinieks, fotogrāfs un karikatūrists. Dzīvoja Parīzē. No 1983. gada līdz savai nāvei 2019. gadā bija franču modes nama Chanel radošais direktors. Vēl bija itāļu kažokādas un ādas izstrādājumu modes nama Fendi un viņa vārdā nosauktā modes nama radošais direktors. Lāgerfelda vadības laikā Chanel atdzima, pirms tam tas tika uzskatīts par "darbības beigšanai tuvu" uzņēmumu.