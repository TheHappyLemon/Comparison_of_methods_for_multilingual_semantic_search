"Kung Fu Panda 2" (angļu: Kung Fu Panda 2) ir 2011. gada ASV animācijas filma, kuras režisore ir Dženifera Ju Nelsone. Galvenos tēlus ierunājuši Džeks Bleks, Dastins Hofmans, Andželīna Džolija, Sets Rogens un Lūsija Liu. Filmas pirmizrāde notika 2011. gada 22. maijā Holivudā. Filma ir turpinājums 2008. gada filmai "Kung Fu Panda". 2016. gadā filmai iznāca turpinājums "Kung Fu Panda 3". Filmu 2011. gadā nominēja Amerikas Kinoakadēmijas balvai kategorijā "Labākā animācijas filma", kur tā zaudēja animācijas filmai "Rango". Filmā Po un viņa draugiem ir jācīnās pret ļaunu pāvu, kura rīcībā ir ierocis, ko pāvs plāno izmantot Ķīnas iekarošanai.