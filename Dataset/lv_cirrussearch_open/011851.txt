Riks Kristens Rozītis (dzimis 1994. gada 4. jūlijā Rīgā) ir latviešu kamaniņu braucējs. Ar kamaniņu braukšanu nodarbojas kopš 10 gadu vecuma. Veiksmīgi aizvadījis jaunieša karjeru. 2010.—2011. gada sezonā R. K. Rozītis bija Pasaules kausa izcīņas uzvarētājs kopvērtējumā jauniešiem. 2011.—2012. gada sezonā startē Pasaules kausā junioriem. Piedalījās 2012. gada Ziemas Jaunatnes Olimpiskajās spēlēs, kur vieninieku sacensībās izcīnīja sudraba medaļu. Tāpat startēja arī stafetē, kur izcīnīja 6. vietu.