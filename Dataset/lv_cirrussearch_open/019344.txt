Hiponakts (Ίππώυαξ, dzīvojis ap 6.gs. vidu p.m.ē.) bija sengrieķu dzejnieks. Hiponakts dzimis Efesā Mazāzijā, bet 540.g. p.m.ē. tirāns Efesas Atenagors viņu no turienes izraidījis. Hiponakts devies uz citu Mazāzijas pilsētu - Klazomenām, kur pavadījis atlikušo dzīvi lielā nabadzībā. Hiponakts tiek uzskatīts par holijamba (jeb t.s. "klibā jamba") ieviesēju. Hiponakts rakstījis joniešu dialektā, laiku pa laikam lietodams arī līdiešu un frīģiešu valodas vārdus. Viņa darbiem raksturīga ironija un parodija.