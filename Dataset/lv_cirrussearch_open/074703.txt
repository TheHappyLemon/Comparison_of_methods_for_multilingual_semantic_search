Bejlerbejs bija Osmaņu impērijas administratīvās vienības ejāleta vadītājs. Amata nosaukums tiešā tulkojumā nozīmē beju bejs (sk. bejs) un šis amats dažādos Osmaņu impērijas vēstures posmos tika saukts arī dažādos no persiešu valodas aizgūtos vārdos, piem. mîrimîran, emirülümera un vali. Osmaņu impērijas pirmsākumos par bejlerbeju sauca tikai vienu personu. Sultāns par Anatolijas un Rumēlijas bejlerbeju iecēla sevi. Laika gaitā impērija izpletās un tika izveidots atsevišķs Anatolijas bejlerbejliks, bet pēc tam bejlerbeju skaits jau sasniedza 40.