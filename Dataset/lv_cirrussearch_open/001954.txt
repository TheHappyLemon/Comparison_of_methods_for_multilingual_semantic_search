Knuts Hamsuns, īstajā vārdā Knuts Pedersens (Knut Hamsun, Knud Pedersen, dzimis 1859. gada 4. augustā, miris 1952. gada 19. februārī), bija norvēģu rakstnieks, Nobela prēmijas literatūrā ieguvējs (1920). Hamsuna nozīmīgākie darbi ir romāni "Bads (romāns)" (Sult, 1890), "Mistērijas" (Mysterier, 1892), "Zemes svētība" (Markens Grøde, 1917), stāsti "Pāns" (Pan, 1894), "Viktorija" (Victoria, 1898). Romāns "Bads" tiek uzskatīts par vienu no pirmajiem modernistiskajiem romāniem. Latviešu valodā tulkoti daudzi Hamsuna darbi, pirms Otrā pasaules kara izdoti arī kopotie raksti. Hamsuns atstājis lielu ietekmi uz vairāku nozīmīgu latviešu rakstnieku daiļradi (Jānis Jaunsudrabiņš, Gunars Janovskis u.c.). Norvēģijā attieksme pret Hamsunu ir visai rezervēta viņa politisko uzskatu dēļ: Hamsuns atbalstīja nacionālsociālismu, sadarbojās ar Vidkuna Kvislinga valdību. Hamsuns ticies ar Jozefu Gēbelsu un Ādolfu Hitleru.