Jakobušs Franciskuss "Džims" Torps (angļu: Jacobus Franciscus "Jim" Thorpe; dzimis 1888. gada 28. maijā Preigā, Oklahomas štatā, ASV, miris 1953. gada 28. martā Lomitā, Kalifornijas štatā, ASV) bija amerikāņu sportists. Ir ticis atzīts par vienu no daudzpusīgākajiem mūsdienu sportistiem. Viņš izcīnīja divas zelta medaļas 1912. gada vasaras olimpiskajās spēlēs Stokholmā desmitcīņā un pieccīņā. Vēl viņš spēlēja amerikāņu futbolu koledžu un profesionāļā līmenī. 1913. gadā viņam atņēma izcīnītās Olimpiskās medaļas pēc tam, kad atklājās, ka viņš divas sezonas spēlēja pusprofesionālā beisbola komandā. Pēc Dž. Torpa nāves 1982. gada SOK viņu atzina par olimpisko čempionu.