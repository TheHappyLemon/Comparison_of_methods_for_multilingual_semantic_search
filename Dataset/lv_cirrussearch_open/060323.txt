Sprints sieviešu komandām bija viena no 12 disciplīnām distanču slēpošanā 2022. gada ziemas olimpiskajās spēlēs. Sacensības notika Džandzjakou, Džandzjakou slēpošanas centrā 2022. gada 16. februārī. Tajās bija pārstāvētas 54 sportistes (27 komandas) no 27 valstīm. Vienu komandu veidoja divas distanču slēpotājas. Katrai no sportistēm bija jāveic 6 slēpojuma apļi 1,5 kilometru garumā. Olimpisko zelta nedaļu šajā disciplīnā ieguva Vācijas sportistes Katarīna Henniga un Viktorija Karla (finiša laiks — 22:09.85), sudraba medaļu ieguva Zviedrijas sportistes Maja Dālkvista un Jonna Sundlinga (finiša laiks — 22:10.02), bet bronzas medaļu ieguva Krievijas Olimpiskās komitejas sportistes Jūlija Stupaka un Natālija Ņeprjajeva (finiša laiks — 22:10.56). Šajā disciplīnā startēja arī Latvijas slēpotāju komanda Kitija Auziņa un Estere Volfa. Viņas startēja pirmajā pusfināla kārtā, kur ieguva 11. vietu (finiša laiks — 26:46.26).