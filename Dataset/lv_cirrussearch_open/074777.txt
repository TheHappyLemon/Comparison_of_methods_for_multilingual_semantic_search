Ēriks Prīdss (zviedru: Eric Prydz; dzimis 1976. gada 19. jūlijā, Stokholmā, Zviedrijā) ir zviedru dīdžejs un mūzikas producents. 2004. gadā Ēriks Prīdss izdeva singlu "Call On Me", kurā tika izmantots Stīva Vinvuda (angļu: Steve Winwood) singla "Valerie" sempls. Singla panākumi bija graujoši. Tas ieņēma Apvienotās Karalistes oficiāla topa 1. vietu piecas nedēļas pēc kārtas. Singls ieņēma arī Vācijas Top 100 pirmo vietu un palika tur 6 nedēļas. Ēriks Prīdss ir pazīstams arī ar dziesmu "Proper Education", kas bija kaverversija Pink Floyd dziesmai "Another Brick In The Wall". Citi Prīdsa populārākie singli "Re-Match" un "Europa". 2008. gadā lielu popularitāti Eiropā guva singls "Pjanoo", kas kļuva par grāvēju Apvienotajā Karalistē, kur ieguva 2. vietu tikai ar ciparu lejupielādes rādītājiem vien. "Pjanoo" kļuva arī par European Dance Traxx 2008. gada dziesmu Nr. 1.