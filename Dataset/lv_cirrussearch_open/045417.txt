Igaunijai 1928. gada vasaras olimpiskās spēles, kas notika Nīderlandes galvaspilsētā Amsterdamā, bija trešās vasaras olimpiskās spēles, kurās tā piedalījās, un ceturtās olimpiskās spēles kopsummā (šajā pašā gadā Igaunija pirmo reizi piedalījās ziemas olimpiskajās spēlēs). Šajās olimpiskajās spēlēs Igaunija bija pārstāvēta ar 20 sportistiem piecos olimpiskajos sporta veidos. Kopumā 1928. gada Amsterdamas vasaras olimpiskajās spēlēs Igaunijas sportisti izcīnīja piecas olimpiskās medaļas, no tām divas zelta, vienu sudraba un divas bronzas medaļas. Šajās olimpiskajās spēlēs Polijas delegācijas sastāvā startēja igauņu sportists Aleksandrs Klumbergs (1924. gadā viņš Igaunijai bija izcīnījis bronzas medaļu vieglatlētikā).