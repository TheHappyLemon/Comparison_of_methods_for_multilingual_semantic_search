"Zaļā jūdze" (angļu: The Green Mile) ir 1999. gada ASV drāmas filma, kuras režisors ir Frenks Darabons. Filmā galvenās lomas atveido Toms Henkss un Maikls Klārks Dankans. Filmas sižets ir balstīts uz rakstnieka Stīvena Kinga romānu ar tādu pašu nosaukumu. Filma ir stāsts par cietumsargu Lielās depresijas laikā cietuma daļā, kur ir cietumnieki, kam piespriests nāvessods, un par pārdabiskajiem notikumiem, ko viņš piedzīvoja. Filmu nominēja četrām Amerikas Kinoakadēmijas balvām (arī kā labāko filmu), tomēr neieguva nevienu no tām.