Djego Antonio Rejess Rosaless (spāņu: Diego Antonio Reyes Rosales, dzimis 1992. gada 19. septembrī) ir Meksikas futbolists, spēlē aizsarga pozīcijā, Meksikas futbola izlases dalībnieks. Kopš 2019. gada Rejess spēlē Meksikas Liga MX komandā Tigres UANL. Savas karjeras sākumā spēlējis Meksikas komandā Club América. 2013. gadā pievienojies Portugāles komandai FC Porto, tomēr lielāko daļu laika pavadījis La Liga komandās Real Sociedad un Espanyol. Vēlāk spēlējis arī Turcijas komandā Fenerbahçe un Spānijas komandā Leganes. Meksikas futbola izlases sastāvā debitējis 2011. gadā. Piedalījies 2014. gada FIFA Pasaules kausā. Izcīnījis zelta medaļu 2012. gada vasaras olimpiskajās spēlēs.