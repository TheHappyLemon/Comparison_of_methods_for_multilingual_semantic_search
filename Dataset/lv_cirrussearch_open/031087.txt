Šarla de Golla lidosta (franču: Aéroport de Paris-Charles-de-Gaulle) ir starptautiska lidosta, kas atrodas 25 km uz ziemeļaustrumiem no Francijas galvaspilsētas Parīzes. Tā ir bāzes lidosta aviosabiedrībai Air France un Delta Air Lines Eiropas galvenā bāzes lidosta. Lidostai ir četri skrejceļi un trīs termināļi. 2014. gadā lidostas pasažieru skaits sasniedza 63,813 miljonus ar 497 763 lidojumiem un kopumā tika pārvesta 2 150 950 tonnas kravas. Pēc pārvadāto pasažieru skaita tā ir astotā noslogotākā lidosta pasaulē un otrā noslogotākā lidosta Eiropā pēc Hītrovas lidostas. Pēc apkalpoto lidojumu skaita tā ir desmitā noslogotākā lidosta pasaulē un otrā noslogotākā Eiropā. Lidosta ir nosaukta par godu Francijas politiķim, militāristam un Francijas astoņpadsmitajam prezidentam Šarlam de Gollam.