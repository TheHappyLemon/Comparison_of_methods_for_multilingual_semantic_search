Krūts vēzis ir slimība, kad vēzis attīstās no krūti veidojošajiem audiem. Krūts vēzis var rasties gan cilvēkiem, gan citiem zīdītājiem. Lai arī lielākajā daļā gadījumu ar krūts vēzi var saslimt sievietes, tomēr krūts vēzis var rasties arī vīriešiem. Pēc vēža īpašībām var tikt noteikta ārstēšana (var būt operācija, medikamentu lietošana (hormonālā terapija un ķīmijterapija), radiācijas un/vai imūnterapija). Labākos rezultātus nodrošina operācija, tāpat, lai samazinātu varbūtību nākotnē atkal saslimt ar vēzi, parasti tiek piedāvāti vairāki ķīmijterapijas kursi. Visā pasaulē 22,9% no vēža saslimšanas gadījumiem starp sievietēm ir krūts vēzis. 2008. gadā krūts vēzis izraisīja 459 503 sieviešu nāvi (13,7% no mirušajām sievietēm, kam bijis kāds vēža veids). Krūts vēzis vīriešiem ir vairāk nekā 100 reizes retāk sastopams, tomēr nokavētās diagnostikas dēļ vīriešiem ir sliktāka izdzīvojušo statistika.