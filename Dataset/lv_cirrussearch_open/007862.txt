1978.—1979. gada Nacionālās basketbola asociācijas sezona bija 33. NBA sezona. Šajā sezonā piedalījās 22 komandas (visas no ASV). Par NBA čempioniem kļuva Sietlas "SuperSonics" spēlētāji, kas piecu spēļu finālsērijā pieveica Vašingtonas "Bullets" ar 4—1. Finālsērija ilga no 20. maija līdz 1. jūnijam. Par regulārās sezonas vērtīgāko spēlētāju tika atzīts Mozess Malons ("Rockets"), par finālsērijas vērtīgāko tika atzīts Deniss Džonsons ("SuperSonics"), savukārt Džordžs Džervins ("Spurs") bija sezonas rezultatīvākais spēlētājs. 1978. gada NBA drafts notika 1978. gada 9. jūnijā, tajā Portlendas "Trail Blazers" ar pirmo numuru izvēlējās Mihalu Tompsonu. 29. NBA Visu zvaigžņu spēle notika Pontiac Silverdome arēnā Pontiakā, Mičiganā. Tajā Rietumu komanda uzvarēja Austrumus ar 134–129. Par spēles vērtīgāko spēlētāju tika atzīts Denveras "Nuggets" spēlētājs Deivids Tompsons.