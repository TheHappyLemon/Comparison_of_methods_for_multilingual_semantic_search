Tapas lidlauks (igauņu: Tapa lennuväli) bija padomju militārais lidlauks Igaunijas pilsētas Tapas dienvidu pievārtē. Tika sākts būvēt pēc Padomju okupācijas 1940. gadā. 1952. gadā lidlauks tika modernizēts. 20. gadsimta sešdesmitajos un septiņdesmitajos gados šeit bāzējās iznīcinātāji Su-9, bet vēlāk MiG-23. 1987. gadā no Tapas lidlauka pacēlās lidmašīna, lai pārtvertu Matiasa Rusta lidojumu uz Maskavu. Tā kā komanda iznīcināt lidmašīnu netika dota, lidmašīna atgriezās bāzē. Pēc PSRS armijas aiziešanas no Igaunijas lidlauka ekspluatācija turpināta netika.