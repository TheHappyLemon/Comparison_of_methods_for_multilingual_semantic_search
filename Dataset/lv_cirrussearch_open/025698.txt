Adžmera (hindi: अजमेर, angļu: Ajmer) ir pilsēta Indijas ziemeļrietumos, Rādžastānas štata piektā lielākā pilsēta pēc iedzīvotāju skaita. Izvietojusies štata vidusdaļā Arāvalli grēdas ziemeļu galā ap 500 m vjl. Pilsētā ir sūfiešu svētā Moinudina Čišti templis, bet 11 km no pilsētas atrodas Puškara — viena no ievērojamākajām hinduistu svētvietām. Pilsēta dibināta 7. gadsimta beigās. Gadsimtu gaitā piederējusi dažādām varām. No 1950. līdz 1956. gadam bija pastāvīga Adžmeras štata centrs. Mūsdienās ievērojams tekstilrūpniecības centrs un transporta mezgls.