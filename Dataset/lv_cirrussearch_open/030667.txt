Šis raksts ir par pilsētu. Par dambretisti skatīt rakstu Oļesja Abduļina. Abduļina (krievu: Абдулино) ir pilsēta Krievijas Federācijā, Orenburgas apgabala ziemeļos, pie pašas robežas ar Baškortostānu. rajona centrs. Pilsētā dzīvo 19 320 iedzīvotāji (2016). Attālums līdz apgabala centram Orenburgai — 280 km. Pilsēta atrodas Urālu priekškalnēs, Tirisas upes krastos. Pilsētā atrodas pārtikas rūpniecības uzņēmumi, būvmateriālu rūpnīca un dzelzceļa transporta uzņēmumi. Nozīmīga dzelzceļa stacija. Apkaimē ir naftas un dabasgāzes atradnes. Pilsēta pirmo reizi avotos minēta 1795. gadā kā jauna sādža Abdulova ar 37 iedzīvotājiem. Kopš 1811. gada saucas pašreizējā nosaukumā. Pēc dzelzceļa izbūves 1880. gadu beigās kļuva par nozīmīgu dzelzceļa staciju, labības tirdzniecībs un pārstrādes centru. Pilsētas tiesības kopš 1923. gada. Lielāko iedzīvotāju skaitu — gandrīz 30 000 — Abduļina sasniedza 1950. gadu beigās.