"Sugu izcelšanās" (angļu: On the Origin of Species), pilnais nosaukums "Sugu izcelšanās dabiskās izlases ceļā jeb pielāgotāko formu saglabāšanās cīņā par dzīvību" (On the Origin of Species by Means of Natural Selection, or the Preservation of Favoured Races in the Struggle for Life) ir zinātniskās literatūras darbs, ko sarakstījis angļu dabas pētnieks Čārlzs Darvins. Darbs ir par dabisko izlasi un evolucionāro bioloģiju. Darvins šajā darbā izklāstīja savu evolūcijas teoriju par dabisko atlasi. "Sugu izcelšanās" tika publicēta 1859. gada 24. novembrī. Darbs ir ticis izdots arī latviešu valodā. Šis tiek uzskatīts par vienu no svarīgākajiem 19. gadsimta zinātniskajiem darbiem.