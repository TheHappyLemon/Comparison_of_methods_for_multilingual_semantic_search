Globotalamejas (Globothalamea) ir bentisku un planktona foraminīferu klase ar aglutinētu vai kaļķa, daudzkameru čaulu. Čaulas var būt trohospirāliskas, kā arī sastāvēt no vienas, divu vai triju kameru virknēm. Juvenīlajā stadijā kameras var būt lodveidīgas vai izliektas. Klase izdalīta pamatojoties uz SSU rDNS molekulārajiem pētījumiem, ņemot vērā arī grupas morfoloģiskās īpatnības. Ģeohronoloģiski tās ir zināmas no kembrija līdz mūsdienām.