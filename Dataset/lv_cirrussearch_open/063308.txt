Hesusa de Tavarankve (spāņu: Jesús de Tavarangue) ir 18. gadsimta jezuītu redukcijas drupas, kas atrodas Paragvajas dienvidos. 1993. gadā kopā ar La Santisimu Trinidadu de Paranu tika iekļauta UNESCO Pasaules mantojuma sarakstā kā Jezuītu misijas La Santisima Trinidada de Parana un Hesusa de Tavarankve. Hesusa de Tavarankve bija viena no jezuītu uzceltajām pilsētiņām pamatiedzīvotāju gvaranu pievēršanai kristietībai. 1685. gadā tā tika iekļauta mūsdienu Alto Paranas departamentā. Redukcija vairākkārt mainīja lokāciju, līdz 1760. gadā tika uzsākta celtniecība pašreizējā vietā. Līdz jezuītu padzīšanai no Spānijas impērijas 1767. gadā baznīcas celtniecība, kura tika celta pēc Romas Saninjacio baznīcas parauga, netika pabeigta. Hesusa de Tavarankve, tāpat kā citas jezuītu redukcijas, tika pamesta.