Šis raksts ir par krievu 20. gadsimta rakstnieku. Par krievu 19. gadsimta rakstnieku skatīt rakstu Aleksejs Tolstojs (1817—1875). Aleksejs Tolstojs (krievu: Алексей Николаевич Толстой; dzimis 1883. gada 10. janvārī [v.s. 1882. gada 29. decembrī], miris 1945. gada 23. februārī) bija krievu rakstnieks. Rakstījis dažāda žanra darbus, sākumā arī dzeju, lugas, darbus bērniem, tomēr vairāk pievērsies vēsturiskajiem romāniem un zinātniskajai fantastikai. Daudzi darbi ir izdoti arī latviski.