Džeremijs Lins (angļu: Jeremy Shu-How Lin, ķīniešu: 林書豪, ; dzimis 1988. gada 23. augustā) ir ASV basketbolists, spēlē saspēles vadītāja pozīcijā. 2024. gadā pārstāv Taivānas klubu New Taipei Kings. Iepriekš aizvadījis 9 sezonas NBA, dažādos klubos, noslēgumā, kopā ar Toronto "Raptors" kļūstot par 2019. gada NBA čempionu. Dž. Lins ir dzimis ASV, bet abi vecāki ir izceļojuši no Taivānas, kuras nacionālajā izlasē viņš ticis aicināts spēlēt. Linam ir Taivānas pilsonība. Viņš bija iekļauts tās sākotnējā pieteikumā 2011. gada Āzijas čempionātam, tomēr traumas dēļ turnīrā nepiedalījās un pagaidām oficiālās spēlēs Dž. Lins nav pārstāvējis nevienas valsts izlasi. Viņš ir pirmais NBA spēlējušais ķīniešu izcelsmes ASV basketbolists.