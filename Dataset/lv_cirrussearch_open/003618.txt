Ģerģs Bēkēši (Békésy György, Georg von Békésy, dzimis 1899. gada 3. jūnijā Budapeštā, miris 1972. gada 13. jūnijā Honolulu) bija ungāru biofiziķis. 1961. gada Nobela prēmijas fizioloģijā vai medicīnā ieguvējs. Dzimis diplomāta ģimenē. Gājis skolā Budapeštā, Stambulā, Minhene, Cīrihē. Studējis medicīnu Bernē. Otrā pasaules kara laikā strādājis Ungārijas pastā, kur pētīja telekomunikācijas. Šeit Bēkēši pievērsās cilvēka auss darbības pētījumiem. 1947. gadā emigrēja uz ASV. Šeit viņš turpināja pētījumus auss akustikā. 1961. gada ieguva Nobela prēmiju "par auss gliemeža darbības pētījumiem". Jau prēmijas piešķiršanas laikā vairāki Bēkēši pētījumu rezultātu secinājumi tika apšaubīti, bet mūsdienās tie atzīti par kļūdainiem.[nepieciešama atsauce]