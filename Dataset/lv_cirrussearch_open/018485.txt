USA-241, zināms arī kā SBIRS GEO-2, ir ASV militārs pavadonis, Space Based Infrared System (SBIRS) otrais ģeostacionārās orbītas (GEO) segmenta aparāts. Tas orbītā tika palaists 2013. gada martā ASV Gaisa spēku vajadzībām. Tas apgādāts ar infrasarkano sensoru un spējīgs uztvert starpkontinentālo ballistisko raķešu startus. Kosmisko aparātu izgatavoja Lockheed Martin uz platformas A2100M bāzes. Instrumentus izgatavoja Northrop Grumman. Pavadonis tika palaists 2013. gada 19. martā 21:21 UTC ar nesējraķeti Atlas V/401 (AV-037) no Kanaveralas zemesraga Gaisa spēku stacijas. 43 minūtes 20 sekundes pēc starta SBIRS GEO-2 atdalījās no pēdējās pakāpes un iegāja ģeostacionārajā pārejas orbītā. 2013. gada 26. novembrī Gaisa Spēki paziņoja, ka SBIRS GEO-2 beidzis testēšanas fāzi un ir sācis aktīvu darbību. Sākotnēji izmēģinājumu fāze bija paredzēta 12 mēnešiem, bet tā tika pabeigta 5 mēnešus ātrāk. Salīdzinājumā iepriekšējais SBIRS (USA-230) saskārās ar tehniskām problēmām, un tas stājās ekspluatācijā divus gadus pēc starta.