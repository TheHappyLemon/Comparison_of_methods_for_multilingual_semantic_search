Kirundi (Kirundi) jeb rundu valoda (Rundi) ir bantu valodu apakšgrupa, ko prot apmēram 8,7 miljoni iedzīvotāju Burundijā, kur tā līdztekus franču valodai ir valsts valoda. Tā ir izplatīta arī dažās Kongo Demokrātiskās Republikas, Tanzānijas un Ugandas daļās. 84% rundu valodas pratēju ir huti, bet 15% — tutsi cilšu pārstāvji. Rakstībai tiek izmantots latīņu alfabēts. Valodai raksturīga vaļēja zilbe. Toņu augstumu atšķirības šķir dažādas vārdu nozīmes. 19 nominālās klases, kurās klases izteicējs ir priedēklis, kas izsaka arī skaitļa kategoriju un nosaka saskaņojumu sintagmā. Saknes priekšā esošās morfēmas izmanto darbības vārdu locīšanai.