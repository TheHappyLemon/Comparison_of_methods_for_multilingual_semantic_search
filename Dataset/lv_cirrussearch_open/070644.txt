Kristiāns Olivers (vācu: Christian Oliver; dzimis Kristiāns Klepsers (Christian Klepser) 1972. gada 3. martā, miris 2024. gada 4. janvārī) bija vāciešu aktieris. Dzimis Rietumvācijas pilsētā Cellē. Pieaudzis pārcēlās uz ASV, lai strādātu par modeli, vēlāk apmeklēja aktiermeistarības nodarbības Ņujorkā un Losandželosā. No 2002. līdz 2004. gadam Olivers piedalījās Vācijas asa sižeta seriālā "Trauksme Kobrai 11 — Lielceļa policija" 28 sērijās. Filmējies tādās filmās kā "Labais vācietis" (The Good German, 2006), "Speed Racer: Ašais braucējs" (Speed Racer, 2008), "Valkīra" (Valkyrie, 2008) un "Trīs musketieri" (The Three Musketeers, 2011). Olivers un viņa abas meitas gāja bojā 2024. gada 4. janvārī pēc četrvietīgās privātās lidmašīnas avārijas pie Bekijas krastiem. Visi, tostarp pilots, gāja bojā negadījuma vietā.