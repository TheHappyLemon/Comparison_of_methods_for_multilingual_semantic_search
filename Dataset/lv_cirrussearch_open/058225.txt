Huans Alberto Skjafīno (itāļu: Juan Alberto Schiaffino, dzimis 1925. gada 28. jūlijā, miris 2002. gada 13. novembrī) bija Urugvajas futbolists un futbola treneris, spēlēja uzbrūkošā pussarga pozīcijā. Klubu līmenī Skjafīno spēlēja Urugvajas komandā Peñarol, kā arī Itālijas komandās AC Milan un AS Roma. Kopā ar Urugvajas futbola izlasi uzvarējis 1950. gada FIFA Pasaules kausā. Pārstāvējis izlasi arī 1954. gada FIFA Pasaules kausā. Vēlāk spēlējis arī Itālijas futbola izlasē. Skjafīno bija arī Urugvajas futbola izlases galvenais treneris 1975. gada Copa América turnīrā. IFFHS vērtējumā Skjafīno tika atzīts par visu laiku labāko Urugvajas futbolistu un 17. labāko 20. gadsimta spēlētāju.