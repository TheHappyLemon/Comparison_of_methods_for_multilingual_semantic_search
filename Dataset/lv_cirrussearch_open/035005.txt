Žuans di Avelanži (portugāļu: Jean-Marie Faustin Godefroid "João" de Havelange; dzimis 1916. gada 8. maijā, miris 2016. gada 16. augustā) bija Brazīlijas sportists, jurists, uzņēmējs un sporta funkcionārs. No 1974. līdz 1998. gadam ieņēmis FIFA prezidenta amatu. Divas reizes piedalījies olimpiskajās spēlēs (1936, 1952). 1936. gadā Berlīnē piedalījās peldēšanas sacensībās, 1952. gadā Helsinkos — Brazīlijas izlases sastāvā ūdenspolo sacensībās. Pēc sportista karjeras beigām kļuvis par sporta funkcionāru. Bijis Brazīlijas Olimpiskās komitejas prezidents no 1958. līdz 1973. gadam. 1974. gadā kļuvis par FIFA prezidentu, kļūdams par pirmo (pašlaik — vienīgo) federācijas vadītāju, kas nav no Eiropas. Avelanži vadīšanas laikā FIFA kļuva par vienu no lielākajām sporta organizācijām; pieauga FIFA biedru skaits (no 142 līdz 202 federācijām), pasaules kausa dalībnieku skaits (no 16 līdz 32 komandām). FIFA prezidenta amatā 1998. gadā viņu nomainīja Zeps Blaters. Avelanži šajā amatā bija otrs ilgākais periods.