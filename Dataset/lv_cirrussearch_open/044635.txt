"Sirds robeža" (angļu: Walk the Line) ir 2005. gada ASV biogrāfiska drāmas filma, kuras režisors un viens no scenārija autoriem ir Džeimss Mengolds. Galvenās lomas atveido Rīza Viterspūna, Vakīns Fīnikss, Džinifera Gudvina, Roberts Patriks un Dalass Robertss. Filmas pirmizrāde notika 2005. gada 4. septembrī Tellaridas filmu festivālā. Filmu nominēja piecām Amerikas Kinoakadēmijas balvām: "Labākā aktrise galvenajā lomā", "Labākais aktieris galvenajā lomā", "Labākā montāža", "Labākie kostīmi" un "Labākā skaņa", no kurām tā saņēma balvu par labāko aktrisi galvenajā lomā. Filma ir par Džonija Keša jaunību, attiecībām ar Džūnu Kārteri, kā arī viņa slavas iegūšanu kantrī mūzikā.