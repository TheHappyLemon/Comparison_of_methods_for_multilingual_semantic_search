Drēzdenes Dievmātes baznīca (vācu: Dresden Frauenkirche) ir luterāņu draudzes baznīca, kas atrodas Drēzdenē, Vācijā. Sākotnēji tā tika celta Romas katoļu baznīcas vajadzībām, bet pēc reformācijas, tā kļuva par protestantisma draudzi. Baznīca ir celta 1743. gadā, bet Otrā pasaules kara sabiedroto uzlidojumu laikā tā tika pilnībā iznīcināta. 1994. gadā tika uzsākta baznīcas rekonstrukcija tās sākotnējā izskatā, 2004. gadā tika pabeigta baznīcas fasādes rekonstrukcija, bet 2005. gadā baznīcas iekšpuses interjers. 2005. gada 30. oktobrī notika tās svinīgā atklāšana, kurā piedalījās Angela Merkele, Gerhards Šrēders un sabiedroto spēku vēstnieki. Baznīca tiek uzskatīta par miera simbolu starp iepriekš karojošām pusēm. Lielbritānija kā miera izlīguma simbolu dievnamam uzdāvināja krustu.