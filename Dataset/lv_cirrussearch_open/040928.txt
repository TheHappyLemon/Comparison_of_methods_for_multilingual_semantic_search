Persijas kampaņa bija Osmaņu, Krievijas un Britu impēriju karadarbība Pirmā pasaules kara ietvaros, kas, ignorējot Persijas neitralitāti, noritēja galvenokārt irāņu Azerbaidžānā, Persijas centrā un Mezopotāmijas pierobežā. Karadarbība Persijā notika Kaukāza operācijas un Mezopotāmijas operācijas ietvaros no 1914. gada decembra līdz Mudrosas pamiera noslēgšanai 1918. gada 30. oktobrī.