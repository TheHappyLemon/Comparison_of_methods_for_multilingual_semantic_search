Nikon Corporation (zināma arī kā Nikon) ir daudznacionāla japāņu kompānija, kas ražo attēlveidošanas un optikas produktus. Starp Nikon produktiem ir fotoaparāti, objektīvi, binokļi, mikroskopi, briļļu lēcas, tēmēkļi, mērinstrumenti un citas ierīces. Sākotnējais uzņēmuma nosaukums bija Nippon Kōgaku Kōgyō Kabushikigaisha (日本光学工業株式会社; Japan Optical Industries Co., Ltd.), bet 1988. gadā to pārsauca uz Nikon Corporation pēc ražoto fotoaparātu sērijas nosaukuma. Nikon Corporation ir Mitsubishi grupas locekle.