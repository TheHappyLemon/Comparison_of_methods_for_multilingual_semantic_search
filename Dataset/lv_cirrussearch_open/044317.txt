Čīle olimpiskajās spēlēs pirmo reizi piedalījās 1896. gadā, kad notika pirmās vasaras olimpiskās spēles Atēnās. Kopš tā laika tā ir piedalījusies gandrīz visās vasaras olimpiskajās spēlēs, izņemot periodu no 1900 līdz 1908. gadam, kā arī 1932. gadā. 1980. gada vasaras olimpiskās spēles Maskavā tā pēc ASV iniciatīvas izlēma boikotēt. Kopš 1948. gada Čīle startē arī ziemas olimpiskajās spēlēs, izņemot 1972. un 1980. gada ziemas olimpiskās spēles. Līdz šim Čīle olimpiskajās spēlēs ir ieguvusi 13 olimpiskās medaļas, visas vasaras olimpiskajās spēlēs. Visvairāk medaļu ir iegūts tenisā. Ar medaļām bagātākais Čīles sportists ir tenisists Fernando Gonsaless.