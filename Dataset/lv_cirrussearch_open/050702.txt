Grandesta (franču: Grand Est, izrunā: [ɡʁɑ̃.t‿ɛst] — ‘Lielie Austrumi’) ir administratīvais Francijas reģions, kas atrodas valsts ziemeļaustrumos. Reģions tika izveidots 2016. gada 1. janvārī, apvienojot trīs iepriekšējos reģionus — Elzasu, Lotringu un Šampaņu-Ardēnus. Bija plānots, ka reģiona nosaukums varētu būt arī Elzasa-Šampaņa-Ardēni-Lotringa (Alsace-Champagne-Ardenne-Lorraine). Grandestas administratīvais centrs ir Strasbūra. 2016. gadā reģionā dzīvoja 5,56 miljoni cilvēku. Grandestas izveidošana 2016. gadā Elzasā bija ļoti nepopulāra. Tika plānots, ka 2021. gadā Elzasa atdalīsies no pārējās Grandestas, izveidojot atsevišķu Francijas reģionu.