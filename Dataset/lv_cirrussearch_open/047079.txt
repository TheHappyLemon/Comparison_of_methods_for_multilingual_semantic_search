"Žurku skrējiens" (angļu: Rat Race) ir 2001. gada ASV kinokomēdija, kuras režisors un viens no scenārija autoriem ir Džerijs Cakers. Galvenās lomas atveido Rovans Atkinsons, Džons Klīss, Vūpija Goldberga, Kuba Gudings jaunākais, Sets Grīns, Džons Lovics, Brekins Meijers, Eimija Smārta un Keitija Nadžimi. Filmas pirmizrāde notika 2001. gada 17. augustā. Filmā Lasvegasas kazino magnāts sešām cilvēku grupām dod uzdevumu noskriet 563 jūdzes no Lasvegasas kazino līdz Ņūmeksikas pilsētas Silveras dzelzceļa stacijai, kur skapī noglabāta soma ar diviem miljoniem dolāru; pirmais cilvēks, kurš šo skapīti sasniegtu, uzvarētu un iegūtu tajā esošo naudu.