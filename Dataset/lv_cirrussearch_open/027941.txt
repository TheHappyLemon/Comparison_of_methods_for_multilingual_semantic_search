Latvijas Republikas Augstākā tiesa (LR AT) jeb Senāts ir trešā, augstākā tiesu varas instance Latvijā. Tā izskata krimiāllietas, civillietas un administratīvās lietas. Darbība tiek noteikta Satversmē, likumā "Par tiesu varu" noteikta tiesas struktūra, kompetence. Tiesa sastāv no Civillietu tiesu palātas, trim departamentiem, administrācijas un divām nodaļām. Atrodas Tiesu pilī Brīvības bulvārī 36, Rīgā. No 1918. gada līdz padomju okupācijai AT funkcijas pildīja Latvijas Senāts. Augstākās tiesas departamenti kā kasācijas instances tiesa izskata lietas kasācijas kārtībā, savukārt Civillietu tiesu palāta izskata lietas apelācijas kārtībā. Civillietu tiesu palāta beidza pastāvēt 2016. gada 31. decembrī. Saeima apstiprina Augstākās tiesas tiesnešus.