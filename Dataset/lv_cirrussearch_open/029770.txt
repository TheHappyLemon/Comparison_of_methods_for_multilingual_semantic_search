Konstantīns (Kirils) Simonovs (krievu: Константин Михайлович Симонов; dzimis 1915. gada 28. novembrī, miris 1979. gada 28. augustā) bija krievu rakstnieks, dzejnieks un PSRS sabiedrisks darbinieks. Sešu Staļina prēmiju (1942, 1943, 1946, 1947, 1949, 1950) laureāts, 1974. gadā ieguva arī Ļeņina prēmiju. PSRS Rakstnieku savienības ģenerālsekretāra vietnieks. Pirmie dzejoļi publicēti 1936. gadā. Otrā pasaules kara laikā strādāja par kara korespondentu. Ieguva atpazīstamību, kad 1941. gadā publicēja dzejoli "Gaidi mani" (Жди меня), kas ieguva lielu popularitāti. Pēc kara savos darbos arī lielākoties pievērsās kara tēmām.