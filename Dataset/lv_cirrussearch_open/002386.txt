Osvalds Arnolds Gotfrīds Špenglers (vācu: Oswald Arnold Gottfried Spengler; dzimis 1880. gada 29. maijā, miris 1936. gada 8. maijā) bija vācu vēsturnieks un filozofs. Špenglera pazīstamākais darbs ir grāmata "Rietumeiropas noriets" (Der Untergang des Abendlandes), kurā viņš izvirza teoriju par civilizāciju ciklisku rašanos, attīstību un bojāeju. Špenglers raksta, ka Rietumeiropas civilizācija atrodas norieta periodā. Špenglera idejas rada atsaucību nacionālsociālisma ideoloģijā. Paša Špenglera attieksme pret nacionālsociālismu bija divējāda — sākotnēji viņš to atbalstīja, bet vēlāk kritizēja tā nezinātniskās bioloģijas teorijas un antisemītismu.