Keita Gerrija Hadsone (angļu: Kate Garry Hudson; dzimusi 1979. gada 19. aprīlī Losandželosā, Kalifornijas štatā, ASV) ir amerikāņu aktrise. 2001. gadā saņēma Zelta globusa balvu un nominēta Amerikas Kinoakadēmijas balvai par lomu filmā "Gandrīz slaveni" (2000). Filmējusies tādās filmās kā "Kā zaudēt puisi 10 dienās" (2003), "Stilīgā māmiņa" (2004), "Atslēga" (2005), "Tu, es un Duprī" (2005), "Muļķu zelts" (2008) un "Līgavu kari" (2009). "Deviņi" (2009), "Slepkava manī" (2010), "Deepwater Horizon: Liesmas okeānā" (2016), "Mātes diena" (2016), "Maršals" (2017) un Glass Onion: A Knives Out Mystery (2022). Piedalījusies arī muzikālajā seriālā "Radīti skatuvei".