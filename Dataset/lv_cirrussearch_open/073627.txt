Luksemburgas Grand Prix bija ikgadēja Formula 1 Grand Prix izcīņa. Abas Luksemburgas Grand Prix sacīkstes ir norisinājušās Nirburgringā. Šeit tās rīkoja 1997. un 1998. gadā, jo bija aizņemti Vācijas Grand Prix un Eiropas Grand Prix nosaukumi. 1999. gadā Nirburgringā rīkoja Eiropas GP. Nirbugringas trase atrodas netālu no Vācijas-Luksemburgas robežas. 1997. gada sacīkstē pirmās četras vietas ieņēma ar Renault dzinējiem apgādātu komandu piloti. Uzvarēja Žaks Vilnēvs, kurš tādējādi pietuvojās savam vienīgajam titulam. Mika Hekinens izstājās būdams pirmajā vietā. Tobrīd viņš nebija uzvarējis ne sacīkstē, turklāt, tā bija viņa dzimšanas diena. Arī Rubenšam Barikello tehniskas problēmas liedza finišēt uz pjedestāla. Sacīkstēs atgriezās Olivjē Panī, kurš ieguva vienu punktu. 1998. gadā abi galvenie titula pretendenti, Hekinens un Mihaels Šūmahers, par uzvaru cīnījās līdz beigām. Uzvarēja pirmais. Pjedestālu noslēdza Deivids Kulthārds.