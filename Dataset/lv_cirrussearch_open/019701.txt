Vilnis Ķirsis (dzimis 1980. gada 20. augustā) ir latviešu ekonomists, uzņēmējs un politiķis, pašlaik ir Rīgas domes deputāts, bijis arī Saeimas deputāts divos tās sasaukumos. Pārstāv partiju "Vienotība", iepriekš bijis Reformu partijas biedrs. Pēc Rīgas domes priekšsēdētāja Mārtiņa Staķa demisijas, kā viens no priekšsēdētāja vietniekiem, apstiprināts par Rīgas domes priekšsēdētāja pienākumu izpildītāju. 2023. gada 17. augustā ievēlēts par Rīgas domes priekšsēdētāju.