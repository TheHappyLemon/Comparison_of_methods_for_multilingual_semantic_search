Ksenija Balta (igauņu: Ksenija Balta; dzimusi 1986. gada 1. novembrī Minskā, Baltkrievijā) ir Igaunijas vieglatlēte, startē daudzcīņas, tāllēkšanas un 100 m sprinta disciplīnās. 2005. gada Eiropas čempionātā telpās viņa izcīnīja 14. vietu pieccīņā, savukārt 2005. gada Eiropas čempionātā junioriem — bronzas medaļu septiņcīņā. 2006. gada Eiropas čempionātā viņa startēja gan 100 m, gan tāllēkšanā, kur izcīnīja attiecīgi 17. un 23. vietu. Piedalījās 2008. gada Vasaras Olimpisko spēļu tāllēkšanas sacensībās, kur ar rezultātu 6,38 m nekvalificējās finālam, tika ieņemta 27. vieta. 2008. gada Pasaules kausa izcīņas finālā Štutgartē tāllēkšanā viņa ierindojās 2. vietā. 2009. gada Eiropas čempionātā telpās viņa kļuva par čempioni tāllēkšanā, bet 2009. gada Pasaules čempionātā viņa ierindojās 8. vietā tāllēkšanā. 2010. gada Pasaules čempionātā telpās ieņēma 4. vietu, bet 2010. gada Eiropas čempionātā nekvalificējās finālam ar rezultātu 6,53 m paliekot 16. vietā. Toties īsi pēc čempionāta viņa uzstādīja jaunu Igaunijas rekordu tāllēkšanā — 6,87 m. 2009. un 2016. gadā tika atzīta par Igaunijas gada sportisti . Kopš 2009. gada 1. septembra viņa ir Igaunijas Centra partijas locekle.