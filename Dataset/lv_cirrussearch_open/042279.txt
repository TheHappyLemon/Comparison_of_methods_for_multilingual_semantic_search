Serbija olimpiskajās spēlēs pirmo reizi piedalījās 1912. gadā Stokholmas vasaras olimpiskajās spēlēs kā Serbijas karaliste. Pēc tam ilgu laiku (līdz 2008. gadam) tā startēja citu valstu sastāvā. Kā neatkarīga valsts tā olimpiskajās spēlēs atgriezās 2008. gadā. Kopš tā laika tā ir piedalījusies visās vasaras olimpiskajās spēlēs. Pirmās ziemas olimpiskās spēles, kurās piedalījās Serbija, notika 2010. gadā Vankūverā. No 1920. gada līdz 1992. gadam Serbijas sportisti startēja Dienvidslāvijas sastāvā. Pec Dienvidslāvijas sabrukuma 1992. gada Barselonas spēlēs Serbijas sportisti startēja Neatkarīgo olimpisko dalībnieku sastāvā. Bet no 1994. līdz 2006. gadam startēja Serbijas un Melnkalnes sastāvā. Pēc 2006. gada abas valstis atdalījās un kopš tā laika startē atsevišķi olimpiskajās spēlēs. Līdz 2016. gadam arī Kosovas sportisti startēja Serbijas sastāvā, taču pēc neatkarības pasludināšanas, arī šīs valsts sportisti startē atsevišķi. Līdz šim Serbija olimpiskajās spēlēs ir izcīnījusi 24 medaļas, visas pēc 2008. gada, kā arī visas vasaras olimpiskajās spēlēs.