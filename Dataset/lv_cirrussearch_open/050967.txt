Ēriks Andešs Hamrēns (zviedru: Erik Anders Hamrén; dzimis 1957. gada 27. jūnijā) ir zviedru futbola treneris. Strādājis ar klubiem Zviedrijā, Dānijā un Norvēģijā, no 2009. līdz 2016. gadam bija Zviedrijas izlases galvenais treneris, bet no 2018. līdz 2020. gadam vadījis Islandes futbola izlasi. Ar futbolu sācis nodarboties dzimtās pilsētas komandā Ljusdals IF, taču traumas dēļ bija spiests beigt karjeru un profesionāli futbolu nav spēlējis. Vēl amatieru līmenī ir spēlējis Stockviks FF.