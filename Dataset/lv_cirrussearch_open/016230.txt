Koi No Yokan ir septītais amerikāņu rokgrupas Deftones studijas albums. Tas tika izlaists 2012. gada 12. novembrī. Grupas līderis Čino Moreno raksturoja albumu kā "dinamisku" ar pilnu skaņas apjomu un norādīja, ka basists Serhio Vega bija vairāk iesaistījies albuma tapšanā kā iepriekšējā ierakstā Diamond Eyes. 2012. gada 19. septembrī grupa izdeva dziesmu Leathers kā reklāmsinglu bezmaksas lejupielādes formātā grupas mājaslapā. 2012. gada 8. oktobrī Leathers tika izdots kā albuma pirmais singls. 2012. gada 3. oktobrī Deftones dziesma Tempest tika publicēta straumēšanai portālā PureVolume. Šī dziesma kā singls tika izdota 2012. gada 9. oktobrī.