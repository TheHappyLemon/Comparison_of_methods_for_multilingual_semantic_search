Mateo no Perudžas (Matteo da Perugia) bija itāļu viduslaiku komponists, domājams no Perudžas. No 1402. līdz 1407. gadam viņš bija pirmais Milānas katedrāles kapelmeistars. Viņa pienākumos ietilpa būt par kantoru un apmācīt trīs zēnus, kas bija izraudzīti no katedrāles pārstāvju puses. Mateo no Perudžas bija cieši saistīts ar slavenā Modēnas manuskripta izveidi. Manuskripts ir viens no spilgtākajiem Ars Subtilor mūzikas stila piemēriem. Daudz vairāk par viņa dzīvi tā arī nekas īsti nav zināms. Villijs Apels apgalvoja, ka viņš bija savas paaudzes nozīmīgākais komponists, bet Heinrihs Beselers šo apgalvojumu apstrīdēja, līdz ar to Mateo vieta vēsturē paliek atvērts jautājums. Tāpat vēl nav bijusi pilnīga viņa skaņdarbu stila izpēte. Viņš sacerēja daudziem jau esošiem, citu autoru radītiem darbiem kontrtenora partijas, kā rezultātā daudzus šos darbus nepareizi piedēvēja viņam. Mateo sacerēja daudzās formās, tai skaitā: virelē, balādes un rondo. Viens no viņa aizgādņiem bija pretpāvests Aleksandrs V.