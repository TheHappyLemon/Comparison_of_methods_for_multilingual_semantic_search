Oguru valodas vai bulgāru valodas ir viens diviem galvenajie tjurku valodu saimes atzariem; otrs ir galvenās tjurku valodas. Mūsdienās vienīgā dzīvā grupas valoda ir čuvašu valoda ar aptuveni 700 tūkstošiem runātāju. Valodas bija izplatītas nomadu tautām plašā teritorijā Dienvideiropas stepēs no Volgas austrumos līdz mūsdienu Ungārijai rietumos. Vienīgā no senajām valodām, kuras piederība grupai ir pierādīta, ir Volgas bulgāru valoda, bet pārējo izzudušo valodu piederība grupai ir diskutabla nelielā šo valodu materiāla dēļ. Grupa nosaukta pēc 5.—7. gadsimtā Dienvideiropas stepēs valdošās oguru (onoguru) cilšu savienības.