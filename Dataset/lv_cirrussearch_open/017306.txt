The Animals bija angļu 20. gadsimta 60. gadu rokgrupa, kas dibināta Ņūkāslā pie Tainas dekādes sākumā. 1964. gadā grupa pārcēlās uz Londonu, lai dotos slavas meklējumos. The Animals bija pazīstami ar grubuļaino džeza skanējumu un zemo Ērika Burdona balsi. Kā piemērs minams viņu iespējams vispazīstamākais singls The House of the Rising Sun. ASV viņi bija pazīstami kā daļa no britu invāzijas. The Animals 20. gadsimta 60. gadu vidū piedzīvoja vairākas sastāva maiņas un cieta no vājas pārvaldības. Ar nosaukumu Eric Burdon and the Animals apvienība pārcēlās uz Kaliforniju, kur guva komerciālus panākumus kā psihodēliskā roka un hārdroka grupa ar tādiem hitiem kā San Franciscan Nights, When I Was Young un Sky Pilot, kas notika vēl pirms izformēšanās dekādes beigās. Oriģinālais sastāvs dažas reizes ir uzstājies 1975. un 1983. gadā. Ir bijuši vairāki pārgrupēšanās gadījumi. The Animals tika uzņemti Rokenrola Slavas zālē.