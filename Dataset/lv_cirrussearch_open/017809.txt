Šis raksts ir par grāmatu. Par citām jēdziena Nožēlojamie nozīmēm skatīt nozīmju atdalīšanas lapu. "Nožēlojamie" (franču: Les Misérables) ir 1862. gada franču rakstnieka Viktora Igo romāns. Tas tiek uzskatīts par vienu no 19. gadsimta labākajiem romāniem. Grāmatas darbība notiek no 1815. līdz 1832. gadam (jūnija sacelšanās Parīzē), tajā tiek apskatīta vairāku cilvēku dzīve, tomēr uzmanība tiek koncentrēta uz bijušo ieslodzīto Žanu Valžanu. "Nožēlojamo" stāsts ir ticis izmantots vairākos skatuves darbos, televīzijā, filmās, ieskaitot mūziklā un 2012. gada filmā, kas balstīta uz mūziklu.