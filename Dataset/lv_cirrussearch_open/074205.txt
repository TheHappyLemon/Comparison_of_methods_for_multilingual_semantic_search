Šis raksts ir par indiešu dievu. Par pilsētu Ukrainā skatīt rakstu Siverska. Jama (sanskritā: यम), arī pazīstams kā Jamarādža (यमराज) Indijā, Jaņluovans (閻羅王) vai vienkārši Jaņs (閻) Ķīnā un Enma Daio (閻魔大王) Japānā, ir nāves dievs, pirmo reizi pieminēts Vēdās. Vārds Jaņluo ir saīsināts ķīniešu tulkojums no sanskrita termina Jama Rājā, vai "Karalis Jama". Enma Daio ir tālāka transliterācija, kas nozīmē "Dižais Karalis Jama", kur Enma nozīmē Jama, Enmao nozīmē Jama Rādžā un Enma Daio ir tas pats kas Jama Mahārādža. Vediku mitoloģijā Jama tiek uzskatīts par pirmo mirstīgo, kas nomiris un kļuva par aizgājušo aizbildni. Jamas vārdu var tulkot kā "dvīnis", un dažos mītos viņu piemin ar dvīņu māsu Jamī.