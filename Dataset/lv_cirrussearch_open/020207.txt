Berlīnes maratons (vācu: Berlin-Marathon, pilnais oficiālais nosaukums — BMW Berlin-Marathon) ir ikgadējs maratons, kas kopš 1974. gada notiek Berlīnē, Vācijā. Tas katru gadu notiek septembra pēdējās brīvdienās. Berlīnes maratons ietilpst World Marathon Majors sacensību seriālā. Maratonā piedalās gan profesionāļi, gan amatieri. Maratonā uzvaru nav guvis neviens Latvijas pārstāvis. 2008. gadā finišu sasniedza 35,9 tūkstoši cilvēku no 40,8 tūkstošiem startētāju (107 valstis). Berlīnē ir arī sasniegti vairāki pasaules rekordi, tai skaitā pašreizējo rekordu vīriešiem (2.01:09) 2022. gada 25. septembrī šeit uzstādīja Eliuds Kipčoge no Kenijas.