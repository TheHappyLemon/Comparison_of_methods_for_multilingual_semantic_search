Kolumbijas futbola izlase ir nacionālā futbola komanda, kas pārstāv Kolumbijas valsti starptautiskās futbola sacensībās. Kolumbijas futbola izlasi pārvalda Kolumbijas Futbola federācija. Savu pirmo spēli izlase aizvadīja 1938. gadā, cīnoties pret Meksikas izlasi. Kolumbijas izlase 6 reizes ir piedalījusies FIFA Pasaules kausa finālturnīros, tās lielākais sasniegums ir iekļūšana ceturtdaļfinālā 2014. gadā. Copa America Kolumbijas izlase ir piedalījusies 21 reizi, 2001. gadā pagaidām vienīgo reizi kļūstot par Dienvidamerikas čempioniem.