Silva Kaputikjana (armēņu: Սիլվա Կապուտիկյան (palīdzība·info)); 1919. gada 20. janvāris—2006. gada 25. augusts) bija armēņu dzejniece un politiskā aktīviste. Viena no pazīstamākajām divdesmitā gadsimta armēņu rakstniecēm, atzīta par "vadošo Armēnijas dzejnieci" un "divdesmitā gadsimta armēņu dzejas dižo dāmu". Lai gan Kaputikjana bija Komunistiskās partijas locekle, viņa bija ievērojama armēņu nacionālo centienu aizstāve. Viņas pirmais dzejoļu krājums tika publicēts 1940. gadu vidū. 1950. gados viņa jau ieņēma nozīmīgu lomu Padomju Armēnijas literatūrā. Bez armēņu valodas viņa rakstīja arī krievu valodā, un daudzi viņas darbi tika tulkoti citās valodās, ieskaitot latviešu. Vēlākā padomju periodā viņa bieži pievērsās politiskiem un citiem jautājumiem.