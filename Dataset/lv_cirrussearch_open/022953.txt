Markuss Ēriksons (zviedru: Marcus Ericsson; dzimis 1990. gada 2. septembrī) ir zviedru autosportists. Vairākus gadus (2014-2018) startējis Formula 1 čempionātā Caterham-Renault un Sauber komandu sastāvā. Pašlaik (2021) startē IndyCar Series Honda sastāvā. 2007. gadā debitējis autosacīkstēs. Startējis Formula BMW UK, British Formula Three, Japanese Formula Three, GP2 Asia Series un GP2 Series sacensību seriālos. 2014. gada 21. janvārī tika paziņots, ka Ēriksons 2014. gada sezonā būs viens no diviem Caterham komandas pilotiem. 2015. gadā pārgāja uz Sauber. Kopš 2019. gada piedalās ASV IndyCar Series sacensībās.