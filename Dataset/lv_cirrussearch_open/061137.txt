Badlands ir 1973. gada ASV neo-noir krimināldrāma, kuras režisors, producents un scenārija autors ir Terenss Maliks. Filmā galvenās lomas atveido Mārtins Šīns un Sisija Speiseka. Badlands ir Malika pirmā režisētā pilnmetrāžas filma. Filma vēsta par 15 gadīgo Holliju (Speiseka), kura ar savu draugu Kitu (Šīns) pastrādā virkni slepkavību Dienviddakotā. Badlands pirmizrāde notika 1973. gada 15. oktobrī un tā saņēma pozitīvas kritiķu atsauksmes, izceļot kinematogrāfiju un skaņu celiņu. Speiseka tika nominēta BAFTA kino balvai kā "Uzlecošā zvaigzne". 2005. gadā filma tika iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma".