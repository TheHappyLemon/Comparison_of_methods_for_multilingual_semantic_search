Šis raksts ir par 2021. gadu. Par šī gada notikumiem Latvijā skatīt rakstu 2021. gads Latvijā. 2021. gads (MMXXI) bija parastais gads, kas pēc Gregora kalendāra sākās piektdienā. Tas bija mūsu ēras divdesmit pirmā gadsimta un trešās tūkstošgades 21. gads, kā arī 1. gads divdesmit pirmā gadsimta trešajā desmitgadē. 2021. gadā tika rīkoti lielākie pasākumi, kas sākotnēji tika plānoti 2020. gadā, tostarp Eirovīzijas dziesmu konkurss, UEFA Euro 2020, 2020. gada vasaras olimpiskās spēles un Expo 2020, kas tika atlikti vai atcelti COVID-19 pandēmijas dēļ. Apvienoto Nāciju Organizācija pasludināja 2021. gadu par Starptautisko miera un uzticības gadu, Starptautisko ilgtspējīgai attīstībai radošās ekonomikas gadu, Starptautisko augļu un dārzeņu gadu un Starptautisko bērnu darba izskaušanas gadu. Katoļu baznīca pasludināja 2021. gadu par Svētā Jāzepa gadu.