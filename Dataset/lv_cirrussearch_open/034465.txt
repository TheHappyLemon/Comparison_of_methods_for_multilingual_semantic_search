Johans Kristofs Frīdrihs Bahs (vācu: Johann Christoph Friedrich Bach, saukts arī par Bikeburgas Bahu; dzimis 1732. gada 21. jūnijā, miris 1795. gada 26. janvārī) bija vācu komponists. Johans Kristofs Frīdrihs bija komponista Johana Sebastiāna Baha un viņa otrās sievas Annas Magdalēnas dēls. Dzimis Leipcigā, mūziku esot mācījis tēvs. Gāja Leipcigas Toma skolā (Thomasschule zu Leipzig). 1750. gadā Šaumburgas-Lipes grāfs Vilhelms uzaicināja par klavesīnistu uz galmu Bikeburgā. 1759. gadā tika iecelts par koncertmeistaru. Bikeburgā sadarbojies ar Herderu. Tā kā grāfam patika itāļu mūzika, kompozīcijās tam piemērojās. Daļa Johana Kristofa Frīdriha Baha kompozīciju gājušas bojā Otrā pasaules kara laikā.