Aston Villa F.C. ir profesionāls Anglijas futbola klubs no Vitonas, Birmingemas, kurš 2019.—2020. gada sezonā spēlēs Anglijas Premjerlīgā. Klubs dibināts 1874. gadā. Mājas spēles aizvada Villa Park stadionā, kur ir 42 682 skatītāju vietas. Kluba lielākais sasniegums Eiropas klubu turnīros ir uzvara Eiropas Čempionvienību kausā 1982. gadā. Komanda ir septiņas reizes kļuvusi par Anglijas čempioniem (pirms Premjerlīgas izveides) un septiņas reizes uzvarējusi FA kausa izcīņā.