Allianz Riviera ir multifunkcionāls stadions Nicā, Francijā. Pārsvarā to izmanto futbola spēlēm, tajā savas mājas spēles aizvada Francijas 1. līgas klubs OGC Nice. Stadiona celtniecība tika uzsākta 2011. gadā, tas atklāts 2013. gada 22. septembrī. Stadiona ietilpība ir 35 624 skatītāju vietas. Stadions ir viena no 2016. gada Eiropas futbola čempionāta norises vietām. Tajā tika aizvadītas četras Euro 2016 spēles, ieskaitot vienu astotdaļfinālu. Sakarā ar sponsorēšanas ierobežojumiem tā nosaukums Eiropas čempionāta laikā ir Stade de Nice. Stadions tiek izmantots arī regbija spēlēm. Tas ir piemērots koncertu rīkošanai, kuros ietilpība var sasniegt vairāk kā 44 000 vietu.