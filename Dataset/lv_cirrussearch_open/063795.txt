"Tumšie ūdeņi" (angļu: Dark Waters) ir 2019. gada ASV drāmas filma, kuras režisors ir Tods Heinss. Filmā galvenās lomas atveido Marks Rafalo, Anna Hetaveja, Tims Robinss, Bills Kemps, VIktors Gārbers, Mēra Viningema un Bills Pulmans. Filma ir balstīta uz 2016. gada The New York Times žurnāla rakstu The Lawyer Who Became DuPont's Worst Nightmare. Filma stāsta par advokātu, kurš mēģināja atmaskot ķīmiskās ražošanas korporāciju DuPont, kad tā piesārņoja pilsētu ar toksisku vielu. "Tumšie ūdeņi" pirmizrāde notika 2019. gada 12. novembrī un to izlaida Focus Features. Filma saņēma pozitīvas kritiķu atsauksmes un tās kases ieņēmumi pārsniedza 23 miljonus ASV dolāru.