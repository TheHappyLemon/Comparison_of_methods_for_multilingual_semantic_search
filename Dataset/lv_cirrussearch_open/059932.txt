Lietuvas latvieši (lietuviešu: Lietuvos latviai) ir Lietuvā dzīvojošā latviešu mazākumtautība. Saskaņā ar 2011. gada tautas skaitīšanas rezultātiem sevi par latviešiem atzinuši 2025 cilvēki, kas ir 0,07% no Lietuvas iedzīvotājiem un veido 9. lielāko etnisko grupu valstī. 46,2% no latviešiem par dzimto valodu atzina latviešu valodu, 27,8% — lietuviešu valodu, bet 14,6% — krievu valodu. Lielākais latviešu īpatsvars ir Palangā — 0,97% un Naujoji Akmenē — 0,55%.