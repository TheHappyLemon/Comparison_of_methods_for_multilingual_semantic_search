Pols Entonijs Ešvorts (angļu: Paul Anthony Ashworth, dzimis 1969. gada 26. septembrī) ir Anglijas futbola treneris, kurš laika posmā no 2001. līdz 2009. gadam strādāja par galveno treneri Latvijas futbola klubos Skonto FC, FK Ventspils un FK Rīga, kā arī Krievijas klubā FC Rostov. Pirms ierašanās Latvijā viņš ir strādājis Noridžas "City", Kembridžas "United" un Pīterbro "United" futbola klubos par trenera palīgu un bijis galvenais treneris kluba jauniešu komandām. 2015. gadā atgriezās galvenā trenera amatā Latvijas futbola klubā FK Ventspils. Pirms 2018. gada sezonas, beizoties līgumam, pēc abpusējas vienošanās tas pagarināts netika.