Daiči Kamada (japāņu: 鎌田 大地, Kamada Daichi, dzimis 1996. gada 5. augustā) ir Japānas futbolists, spēlē pussarga pozīcijā, pārstāv Japānas futbola izlasi. Kopš 2023. gada Kamada spēlē Itālijas čempionāta A sērijas komandā Lazio. Iepriekš Kamada ir spēlējis Japānas komandā Sagan Tosu, Vācijas komandā Eintracht Frankfurt un Beļģijas komandā Sint-Truidense. Japānas futbola izlases rindās debitējis 2019. gadā. Pārstāvējis izlasi 2022. gada FIFA Pasaules kausā.