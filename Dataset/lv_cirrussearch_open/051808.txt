Muzeju kvartāls (vācu: Museumsquartier) ir 60,000 m2 liels, 20. gadsimta beigās/21. gadsimta sākumā renovēts kvartāls Vīnē, Neibavas rajonā. Rajons sastāv no baroka un mūsdienu arhitektūras celtnēm, kurās sakoncentrēti vairāki mākslas muzeji un mākslinieku rezidences. Šeit atrodas Leopolda muzejs (Leopold Museum), modernās mākslas muzejs Mumok, izstāžu zāle Kunsthalle Wien, arhitektūras muzejs Architekturzentrum Wien, dejas centrs Tanzquartier. Šeit notiek daudzi mākslas un mūzikas festivāli, tostarp Vīnes festivāls, Vīnes kino festivāls, ImPulsTanz mūsdienu dejas festivāls, jauno mediju festivāls Coded Cultures un citi.