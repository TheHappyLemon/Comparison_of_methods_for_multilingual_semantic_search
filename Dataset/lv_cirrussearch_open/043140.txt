Markuss Rodēns (zviedru: Marcus Rohdén; dzimis 1991. gada 11. maijā) ir Zviedrijas futbolists, pussargs, Zviedrijas futbola izlases dalībnieks. No 2023. gada Rodēns spēlē Turcijas Superlīgas komandā Fatih Karagümrük. Spēlējot IF Elfsborg kluba sastāvā vienreiz ir kļuvis par Zviedrijas čempionu un vienu reizi uzvarējis Zviedrijas kausa izcīņā. Zviedrijas izlasē debitēja 2015. gadā. Bija iekļauts izlases sastāvā 2018. gada FIFA Pasaules kausa finālturnīrā, bet laukumā nedevās nevienā no spēlēm.