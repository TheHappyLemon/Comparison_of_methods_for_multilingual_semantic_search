Crypsirina ir viena no vārnu dzimtas (Corvidae) ģintīm, kas apvieno divas sugas. Nesenā pagātnē Crypsirina sugas tika iedalītas garastes koku žagatu ģintī (Dendrocitta). Abas sugas dzīvo Dienvidaustrumāzijā, bet atšķirībā no raketastes koku žagatas (Crypsirina temia), kurai ir plašs izplatības areāls, melngalvas koku žagata (Crypsirina cucullata) ir endēmiska suga Birmas tropu mežiem.