Ķivuļi, ķivuļu ģints (Spinus) ir žubīšu dzimtas (Fringillidae) ģints, kas pieder dadzīšu apakšdzimtai (Carduelinae). Apvieno 20 neliela auguma mūsdienās dzīvojošas sugas. Gandrīz visas ķivuļu sugas izplatītas Ziemeļamerikā un Dienvidamerikā, izņemot ķivuli, kas sastopams Eirāzijā un Āfrikā. Arī Latvijā sastopama vienīgā Eirāzijas ķivuļu suga — ķivulis (Spinus spinus). Vēl nesenā pagātnē visas ķivuļu sugas tika sistematizētas dadzīšu ģintī (Carduelis) ķivuļu apakšģintī. Saskaņā ar ģenētiskajiem atklājumiem no dadzīšu ģints tika izdalīta ķivuļu ģints (Spinus).