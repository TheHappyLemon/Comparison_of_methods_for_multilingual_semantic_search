Sangas trīsvalsts (franču: Trinational de la Sangha) ir lietus mežu masīvs Āfrikā, vietā, kur satiekas Kamerūnas, Centrālāfrikas Republikas un Kongo Republikas robežas. 2012. gadā šī teritorija 1 787 950 ha platībā tika iekļauta UNESCO Pasaules mantojuma sarakstā. Katrā valsts teritorijā ir izveidots nacionālais parks - Lobekes nacionālais parks Kamerūnā, Dzanga-Ndoki nacionālais parks Centrālāfrikas Republikā un Nuabales-Ndoki nacionālais parks Kongo. Mežu masīvā saglabājušās globāli apdraudētās dzīvnieku sugas - Āfrikas meža zilonis (Loxodonta cyclotis), gorillas un simpanzes. Sastopami arī globāli apdraudēti augu, piemēram Autranella congolensis.