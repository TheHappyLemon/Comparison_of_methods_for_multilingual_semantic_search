Groupama–FDJ (UCI komandas kods: GFC) ir profesionāla Francijas šosejas riteņbraukšanas komanda. Komandas nosaukumā ir ietverts tās galvenais sponsors Francijas nacionālā loterija. Komandas sponsorēšanu tā uzsāka 1997. gadā. 2003. un 2004. gadā komandas nosaukums bija FDJeux.com, pēc tam pārsaukts par Française des Jeux, līdz pat 2010. gada jūlijam, kad to vienkāršoja līdz iniciāļiem. Pirms 2012. gada sezonas sponsoriem pievienojās Francija nekustamo īpašumu kompānija BigMat, piesaistot 2 miljonus eiro. Komandas vadītājs ir Marks Madio, bijušais šosejas riteņbraucējs un Parīze-Rubē sacensību uzvarētājs. Komandas sastāvā lielākā daļa sportistu ir Francijas pārstāvji. 2003. gada Tour de France Austrālijas individuālā brauciena speciālists Bredlijs Makdžī uzvarēja prologa posmā un vairākas dienas valkāja dzelteno krekliņu. Savukārt sprinta speciālists Badens Kuks ieguva zaļo krekliņu labāko sprinteru konkurencē.