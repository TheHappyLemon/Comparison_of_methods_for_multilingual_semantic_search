"Piezīmes par kādu skandālu" (angļu: Notes on a Scandal) ir 2006. gada Apvienotās Karalistes psiholoģisks trilleris, kura režisors ir Ričards Eirs. Filmas pirmizrāde notika 2006. gada 25. decembrī. Galvenās lomas filmā atveido Keita Blanšeta un Džūdija Denča. Filma ir balstīta uz Zojas Helleres tāda paša nosaukuma romānu. Vidusskolas vēstures skolotāja Barbara sadraudzējas ar jaunāku mākslas skolotāju Šebu, kurai ir romāns ar kādu no saviem 15 gadus vecajiem skolēniem.