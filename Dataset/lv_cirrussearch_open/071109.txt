Filipīnieši (tagalu: Mga Pilipino, angļu: Filipinos, spāņu: Pueblo filipino, Filipinos) ir tautu grupa, kas apdzīvo Filipīnu arhipelāgu jeb politiski Filipīnu Republiku, kas teritoriāli ir gandrīz identiska. Kopējais iedzīvotāju skaits ir aptuveni 103 miljoni, tostarp Filipīnu Republikas iedzīvotāju skaits ir 99,9 miljoni (2010). Visaji — 40 %, tagali — 21 %, Iloki — 12 %, moro — 7 %. Iedzīvotāji pieder pie dažādiem antropoloģiskajiem tipiem, galvenokārt pie dienvidu mongoloīdu tipa ar eiropiešu komponentu vai pie jaukta mongoloīdu-australoīdu tipa. Reliģiskā ziņā aptuveni 86 % iedzīvotāju ir katoļi, 10 % — musulmaņi (dienvidrietumu salu iedzīvotāji ir apvienojušies atsevišķā musulmaņu reģionā). Kristietība ir sajaukta ar vietējiem ticējumiem, kā rezultātā ir populāri sinkrētiski kulti, piemēram, vietējā filipīniešu baznīca.