"Sekss, meli un video" (angļu: Sex, Lies, and Videotape) ir 1989. gada drāma, kuras režisors un scenārija autors ir Stīvens Soderbergs. Galvenās lomas atveido Džeimss Speiders, Endija Makdauela, Pīters Galahers un Lora San Džiakomo. Filmas pirmizrāde notika 1989. gada 18. augustā. Stīvens Soderbergs tika nominēts Amerikas Kinoakadēmijas balvai nominācijā "Labākais oriģinālscenārijs". Anna ir seksuāli apspiesta sieviete, kuras vīrs Džons krāpj Annu ar viņas māsu Sintiju. Viss mainās, kad ierodas kāds ciemiņš ar visai neparastu fetišu.