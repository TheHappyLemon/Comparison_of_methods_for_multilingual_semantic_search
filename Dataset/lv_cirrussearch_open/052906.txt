Venēcijas līcis (itāļu: Golfo di Venezia, slovēņu: Beneški zaliv, horvātu: Venecijanski zaljev) ir līcis Adrijas jūras ziemeļos, uz ziemeļiem no līnijas starp Po upes grīvu un Istras pussalas dienvidu punktu. Atrodas triju valstu - Itālijas, Slovēnijas un Horvātijas teritorijā. Līcī ietek Adidže, Brenta, Pjave, Soča, Taljamento. Pilsētas līča krastos - Kjodža, Kopera, Pula, Trieste, Venēcija. Līča daļa pie Triestes tiek saukta par Triestes līci.