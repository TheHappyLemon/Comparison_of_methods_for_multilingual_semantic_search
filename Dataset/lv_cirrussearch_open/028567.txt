Amors, arī 1221 Amors ir asteroīds ar diametru apmēram 1 km. Objekts ir Zemei tuvais asteroīds, pieder Amora tipa asteroīdu grupai. Asteroīdu atklāja 1932. gada 12. martā beļģu astronoms Eižens Delports (Eugène Joseph Delporte) Beļģijas Karaliskajā observatorijā. Tas bija 12. viņa atklātais asteroīds (kopā 66). Objektu nodēvēja par Amoru. Amors romiešu mitoloģijā ir mīlas dievs. Amora spektra klase nav precīzi zināma, bet domājams, ka tas ir S vai C tipa asteroīds. Amora orbīta nešķērso Zemes orbītu, bet pārklāj Marsa orbītu. Tas nozīmē, ka tālā nākotnē Amors var pietuvoties Marsam pietiekoši tuvu, lai Amora orbīta mainītos.