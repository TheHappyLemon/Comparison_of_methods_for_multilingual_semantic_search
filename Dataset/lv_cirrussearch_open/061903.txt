"Sāpes un slava" (spāņu: Dolor y gloria) ir 2019. gada Spānijas drāmas filma, kuras režisors un scenārija autors ir Pedro Almodovars. Filmā galvenās lomas atveido Antonio Banderass, Asjers Ečeandija, Leonardo Sbaralja, Nora Navasa, Hulieta Serrano un Penelope Krusa. Filma stāsta par slavenu, karjeras norietā esošu kinorežisoru Salvadoru (Banderass), kurš atsauc atmiņas par savu bērnību, vecākiem, pirmo mīlestību, veiksmēm un neveiksmēm. "Sāpes un slava" pirmizrāde notika 2019. gada 13. martā un tā saņēma pozitīvas kritiķu atsauksmes. Starptautisku debiju filma piedzīvoja 2019. gada Kannu kinofestivālā, kur tā sacentās par Zelta palmas zaru. Banderass saņēma kinofestivāla labāka aktiera balvu, bet Alberto Iglesiass saņēma balvu par labāko mūziku. 92. Kinoakadēmijas balvu pasniegšanas ceremonijā, filma tika nominēta "Labākās starptautiskās spēlfilmas" balvai un Banderass tika nominēts "Labākā aktiera" balvai. Žurnāls Time "Sāpes un slava" nosauca par 2019. gada labāko filmu.