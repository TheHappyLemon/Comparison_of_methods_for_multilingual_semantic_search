Kurts Jozefs Valdheims (vācu: Kurt Josef Waldheim; dzimis 1918. gada 21. decembrī, miris 2007. gada 14. jūnijā) bija austriešu diplomāts un politiķis. Ieguvis doktora grādu tiesību zinātnē Diplomatische Akademie Wien. Laikā no 1972. līdz 1981. gadam viņš bija 4. ANO ģenerālsekretārs, savukārt no 1986. līdz 1992. gadam pildīja Austrijas prezidenta pienākumus. 1985. gadā, kad viņš kandidēja uz Austrijas prezidenta amatu, izvērtās starptautisks skandāls par viņa darbību Vērmahtā Otrā pasaules kara laikā.