Ana Selija de Armasa Kaso (spāņu: Ana Celia de Armas Caso; dzimusi 1988. gada 30. aprīlī) ir kubiešu izcelsmes aktrise. Dzimusi Kubā, 18 gadu vecumā pārcēlusies uz Madridi, Spāniju, kur no 2007. līdz 2010. gadam viņa piedalījās populārā pusaudžu seriālā El Internado. Vēlāk pārcēlusies uz Losandželosu, ASV, kur viņa piedalījās angļu valodas filmās "Tuk-tuk" (2015), "Kara suņi" (2016) un Hands of Stone (2016). Starptautisku atpazīstamību ieguvusi ar lomu Denī Vilnēva zinātniskās fantastikas filmu "Pa asmeni skrejošais 2049" (2017). Ieguvusi Zelta globusa balvu kā labākā aktrise komēdijā vai mūziklā par filmu "Uz nažiem" (2019). Piedalījusies arī filmās "Spiegu tīkls" (2019), "Nav laiks mirt" (2021), The Gray Man (2022) un "Blondīne" (2022).