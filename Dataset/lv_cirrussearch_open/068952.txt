Ježijs Francišeks Kavalerovičs (poļu: Jerzy Franciszek Kawalerowicz; dzimis 1922. gada 19. janvārī, miris 2007. gada 27. decembrī) bija poļu kinorežisors un politiķis. Bijis Polijas Apvienotās Strādnieku partijas biedrs kopš tās dibināšanas 1954. gadā līdz tās izjukšanai 1990. gadā. Bijis Polijas parlamenta deputāts no 1985. līdz 1989. gadam. Atpazīstamību Polijā ieguvis ar filmām Cień (1956) un Pociąg (1959). Par filmu Matka Joanna od Aniołów (1961) saņēmis Žūrijas balvu tā gada Kannu kinofestivālā. Filma "Faraons" (Faraon, 1966), kas balstīta uz Boļeslava Prusa tāda paša nosaukuma romānu, tika nominēta Amerikas Kinoakadēmijas balvai kategorijā "Labākā filma svešvalodā". Viņa filma Śmierć prezydenta (1977) saņēma Sudraba lāci par mākslinieka ieguldījumu Berlīnes starptautiskajā kinofestivālā. Savu pēdējo filmu Quo Vadis režisējis 2001. gadā. 1955. gadā dibinājis vienu no viszināmākajām Polijas kinostudijām KADR. Viņa studija producēja tādu režisoru kā Andžeja Vajdas, Tadeuša Konvicka, Juliuša Mahulska un Andžeja Žulavska filmas.