Paviānu cilts (Papionini) ir viena no divām mērkaķu apakšdzimtas (Cercopithecinae) ciltīm, kas apvieno 43 mūsdienās dzīvojošas sugas, kas savukārt tiek iedalītas 7 ģintīs. Piederība šai ciltij balstīta uz morfoloģiju un DNS mitohondriālajām analīzēm. Ģenētiskās analīzes norāda, ka no kopējā aizvēsturiskā priekšteča attīstījās divas līnijas: Āzijā dzīvojošie makaki un Āfrikas sugas. Tomēr sugu piederība ciltij joprojām ir diskutabla un vērtējama, jo analīžu dati ir ierobežoti.