Heinrihs Hauslers (vācu: Heinrich Haussler; dzimis 1984. gada 25. februārī Inverellā, Austrālijā) ir vācu izcelsmes Austrālijas šosejas riteņbraucējs. Hauslers šobrīd pārstāv UCI WorldTour komandu Team Bahrain Victorious. Karjeras laikā uzvarējis divos Lielo tūru posmos: vienā 2005. gada Vuelta a España un vienā 2009. gada Tour de France posmā. Hausletrs tiek uzskatīts par labu klasiku speciālistu, kā arī uzvarējis 2015. gada Austrālijas čempionātā grupas braucienā. Hauslera tēvs ir vācietis, bet māte austrāliete, viņš piedzima Inverellā, bet 1998. gadā 14 gadu vecumā pārcēlās uz Vāciju, lai kļūtu par profesionālu riteņbraucēju.