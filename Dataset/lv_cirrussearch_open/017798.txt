Ištvāns II (ungāru: II. István, horvātu: Stjepan II., slovāku: Štefan II, latīņu: Stephanus II; dzimis 1101. gadā, miris 1131. gada 1. martā) bija Ārpādu dinastijas Ungārijas karalis no 1116. gada līdz savai nāvei 1131. gadā. Kronēts jau kā bērns 1105. gadā, tēvam karalim Kālmānam dzīvam esot. Ištvāns II realizēja aktīvu ārpolitiku. Karoja ar Bohēmiju, Venēciju par Dalmāciju. 1123. gadā iebruka Volīnijā, aplencot Volīnijas Vladimiru. Uzņēma savā valstī Bizantijas sakautos pečeņegus. 1127. gadā karoja ar bizantiešiem. 1129. gadā ataicināja uz galmu brālēnu Bēlu II, kuru 1115. gadā tēvs Kālmāns bija padarījis aklu. Miris no dizentērijas 1131. gadā.