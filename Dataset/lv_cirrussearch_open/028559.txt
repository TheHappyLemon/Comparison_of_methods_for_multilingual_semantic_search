Welcome to Fabulous Las Vegas zīme (no angļu: Sveicināts pasakainajā Lasvegasā) ir 7,6 m augsta zīme Lasvegasā, kas izveidota 1959. gada maijā. Zīmi pēc vietējā pārdevēja Teda Rodžiha lūguma izveidoja Betija Vilisa. Rodžihs to vēlāk pārdeva Klārkas apgabalam. Atrodas Lasvegasas bulvāra dienvidos, netālu no Makkeirena starptautiskās lidostas. Zīme patiesībā atrodas Paradaisas (Paradise) teritorijā, apmēram 6,4 km uz dienvidiem no patiesās Lasvegasas robežas. Tā kā Vilisa šo uzskatīja par dāvanu pilsētai un vēlējās, lai tā ir publiskajā lietošanā, zīmes dizains nav aizsargāts ar autortiesībām. Tāpēc zīme bieži tiek izmantota Lasvegasas suvenīros. Lasvegasas pilsētas padome 2002. gadā uzstādīja vēl vienu zīmi tieši pie Lasvegasas pilsētas robežas Welcome to Fabulous Downtown Las Vegas, jo Welcome to Fabulous Las Vegas atrodas tik tālu no pašas pilsētas. Vēl viena Welcome to Fabulous Las Vegas zīme atrodas Boulder ceļa malā, arī šī zīme atrodas ārpus pilsētas robežām.