Rietumu banka-Rīga (UCI komandas kods: RBD) bija 2002. gadā Latvijā izveidota šosejas riteņbraukšanas komanda ar mērķi attīstīt jaunos riteņbraucējus līdz starptautiskam līmenim. Tās galvenais sponsors ir Rietumu banka. Attīstības pirmajos gados komandas darbībā tika iesaistīti bijušie profesionālie riteņbraucēji Jaan Kirsipuu un Arvis Piziks, kuri veica sporta direktora un trenera funkcijas. Pēc 2008 gada sezonas, lielāks uzsvars tika likts uz XC MTB disciplīnu. 2012. gadā komanda atkal tika reģistrēta UCI kontinentālās komandas statusā. 2014. gadā par galveno treneri kļūst igauņu speciālists Rene Mandri, vēlāk sezonā Toms Flaksis. Komandas ievērojamākie bijušie braucēji ir Aleksejs Saramotins; Vasiļs Kirijenka, Pasaules Čempionāta individuālajā braucienā šosejā zelta medaļas ieguvējs Ričmondā, ASV; Toms Skujiņš, UCI Amerikas tūres individuālā vērtējuma uzvarētājs 2015. gada sezonā. Komanda beidza pastāvēt 2017. gada beigās, kad sadarbību vairs neturpināja ģenerālsponsors.