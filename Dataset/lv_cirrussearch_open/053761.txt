Kaprakota (itāļu: Capracotta) ir ciems Izernijas provincē Molizē, Itālijā. Tas atrodas Kampo kalna pakājē 1421 metra augstumā un ir pazīstams, pateicoties vairākiem slēpošanas kūrortiem tā apkārtnē. Ciems tika pilnībā nopostīts Otrajā pasaules karā un atjaunots 20. gadsimta 50. gados, kā rezultātā tajā dominē daudzstāvu dzīvojamā apbūve. Kara postījumu un sekojošās evakuācijas dēļ kopš 20. gadsimta sākuma Kaprakotas iedzīvotāju skaits sarucis četrkārtīgi — 1921. gadā tajā dzīvoja 4706 iedzīvotāji, savukārt 2019. gadā — tikai 837.