Rauls Alviols Tortahada (spāņu: Raúl Albiol Tortajada; dzimis 1985. gada 4. septembrī Vilamarksantā, Spānijā) ir profesionāls spāņu futbolists, spēlē aizsarga pozīcijā, Spānijas futbola izlases dalībnieks. Kopš 2019. gada pārstāv La Liga klubu Villarreal CF. Profesionāļa karjeras sākumā spēlēja Spānijas klubu sastāvā. 2011.—2012. gada sezonā kļuva par Spānijas čempionu, spēlējot Real Madrid. Karjeras laikā ir izcīnījis divas uzvaras Spānijas Karaļa kausa izcīņā: 2008. gadā Valencia sastāvā un 2011. gadā Real Madrid sastāvā. 2004. gadā ar Valencia uzvarēja UEFA kausa izcīņā. 2013. gada jūlijā pārgāja uz Itālijas klubu SSC Napoli. 2014. gada kļuva par Itālijas kausa ieguvēju. Spānijas izlases sastāvā ir uzvarējis 2008. un 2012. gada Eiropas čempionātā, kā arī 2010. gada FIFA Pasaules kausa izcīņas finālturnīrā. Piedalījies arī 2014. gada FIFA Pasaules kausā.