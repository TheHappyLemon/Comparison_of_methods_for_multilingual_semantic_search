"22.11.1963" (angļu: 11/22/63) ir amerikāņu rakstnieka Stīvena Kinga romāns par vīrieti, kurš ceļo laikā, lai apturētu atentātu pret Džonu Kenediju 1963. gadā. Šis ir Stīvena Kinga 49. romāns un 42., kas izdots zem viņa paša vārda. Tas tika izdots 2011. gada 8. novembrī. Romāns 16 nedēļas bija pirmajā vietā The New York Times Bestsellers sarakstā. Latviešu valodā 2015. gadā to izdevis apgāds Zvaigzne ABC. 2016. gadā romānu ekranizēja astoņu sēriju seriālā ar nosaukumu 11.22.63.