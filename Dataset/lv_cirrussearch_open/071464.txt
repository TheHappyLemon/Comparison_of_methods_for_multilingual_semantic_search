Belfāstas katedrāle (angļu: Belfast Cathedral) jeb Belfāstas Sv. Annas katedrāles baznīca (angļu: Cathedral Church of St. Anne, Belfast) ir Īrijas Baznīcas (anglikāņu) katedrāle, kas atrodas Ziemeļīrijas galvaspilsētas Belfāstas centrā. Netipiski tā vienlaicīgi ir katedrāle divām diecēzēm - tā ir viena no trijām Daunas un Dromoras diecēzes katedrālēm un viena no divām Konnoras diecēzes katedrālēm. Katedrāle pēc arhitekta Tomasa Drū (Thomas Drew, 1838 – 1910) projekta uzcelta 1904. gadā. Vēlāk pārbūvēta un paplašināta. Smagi cietusi vācu uzlidojumā 1941. gadā, pēc kara atjaunota. 2007. gadā virs katedrāles torņa uzbūvēta 40 metrus augsta "Cerību smaile".