Hugo Voliss Vīvings (angļu: Hugo Wallace Weaving, dzimis 1960. gada 4. aprīlī) ir britu aktieris. Dzimis Ibadanas pilsētā Nigērijā, britu vecākiem. Savu aktiera karjeru iesācis Austrālijā. Viņš ir ieguvis sešas AACTA balvas. Savu atpazīstamību ieguvis, pateicoties filmām Proof (1991) un The Adventures of Priscilla, Queen of the Desert (1994). Plašāku popularitāti ieguva pēc aģenta Smita lomas filmās "Matrikss" (1999), "Matrikss atjaunots" (2003) un "Matrikss — Revolūcija" (2003). Vēlāk piedalījies arī tādās filmu sērijās kā "Gredzenu pavēlnieks" (2001—2003) un "Hobits" (The Hobbit, 2012—2014), kā arī filmās "V ir vendeta" (2005) un "Kapteinis Amerika: Pirmais atriebējs" (2011).