Lūsija Aleksisa Liu (Lucy Alexis Liu; dzimusi Lūsija Liu (Lucy Liu) 1968. gada 2. decembrī) ir amerikāņu aktrise, modele, māksliniece, kinoproducente un režisore. Lūsijas Liu vecāki ir ķīnieši, kas ASV ieceļojuši no Taivānas un satikušies Ņujorkā. Kļuvusi pazīstama ar lomu TV seriālā Ally McBeal (1998–2002), par ko tika nominēta Primetime Emmy un Ekrāna aktieru ģildes balvai. Pēc tam filmējusies tādās filmās kā "Čārlija eņģeļi", "Čārlija eņģeļi: Pilna jauda", "Nogalināt Bilu 1. daļa", "Atmaksa" (Payback), "Slevina laimīgais skaitlis", "Čikāga", "Kung Fu Panda". Filmējusies seriālos Southland (2013), Cashmere Mafia (2008), "Elementāri, Vatson!" (2012—2019).