Tailers Tofoli (angļu: Tyler Toffoli, dzimis 1992. gada 24. aprīlī) ir Kanādas hokejists, spēlē labās malas uzbrucēja pozīcijā. Kopš 2024. gada Tofoli pārstāv NHL komandu Vinipegas "Jets". 2010. gada NHL draftā Tofoli ar kopējo 47. numuru otrajā kārtā izvēlējas Losandželosas "Kings". Losandželosas "Kings" rindās debitējis 2012–13. gada sezonā. 2014. gadā ar "Kings" komandu ieguvis Stenlija kausu. 2020. gada februārī, pēc astoņām sezonām "Kings" komandā, Tofoli tika aizmainīts uz Vankūveras "Canucks". 2020. gada oktobrī, kā brīvais aģents, pievienojies Monreālas "Canadiens". Spēlējis 2021. gada Stenlija kausa finālā, kurā komanda zaudēja Tampabejas "Lightning". 2022. gada februārī Tofoli tika aizmainīts uz Kalgari "Flames". 2023. gada 27. jūnijā "Flames" aizmainīja Tofoli uz Ņūdžersijas "Devils", apmaiņā pret Jegoru Šarangoviču un 2023. gada drafta trešās kārtas izvēli. 2024. gada 8. martā Toffoli tika aizmainīts uz Vinipegas "Jets" apmaiņā pret 2024. gada NHL drafta trešās kārtas izvēli un 2025. gada drafta otrās kārtas izvēli. Kanādas hokeja izlases sastāvā izcīnījis divas zelta medaļas — 2015. gada Pasaules čempionātā Čehijā, kā arī 2023. gada Pasaules čempionātā Rīgā un Tamperē.