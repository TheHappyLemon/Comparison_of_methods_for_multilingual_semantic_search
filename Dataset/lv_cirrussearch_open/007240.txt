Oops!... I Did It Again ir amerikāņu popdziedātājas Britnijas Spīrsas otrais studijas albums. Tas tika izdots 2000. gada 16. maijā sadarbībā ar ierakstu kompāniju Jive Records. Pirmajā nedēļā pēc albuma izdošanas tas tika pārdots 1 319 193 kopijās. B. Spīrsa kļuva par mākslinieci, kuras ieraksts ir ticis pārdots visātrāk visā valstī. Šis bija otrais un pēdējais viņas albums, kas pēc RIAA sistēmas ticis sertificēts ar dimanta disku. Visā pasaulē Oops!... I Did It Again ir ticis pārdots vairāk nekā 20 miljonos kopiju.