PP-2000 (krievu: ПП-2000) ir 9 mm mašīnpistole, kuru ir izveidojis un ražo Aparātbūves konstrukotru birojs (KBP) Tulā, Krievijā. Ierocis pirmoreiz publiski prezentēts 2004. gadā izstādēs Parīzē un Maskavā. Patenta pieteikums par PP-2000 konstrukciju iesniegts 2001. gadā, un patents saņemts 2003. gadā. Krievijas Iekšlietu ministrija plāno ar PP-2000 apbruņot speciālo uzdevumu vienības, kuras līdz šim izmanto padomju laika AKS-74U.