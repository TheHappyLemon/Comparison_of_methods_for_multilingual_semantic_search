Darja Semeņistaja (dzimusi 2002. gada 16. septembrī) ir Latvijas tenisiste, paštreizējā Latvijas otrā rakete. Viņa ir Latvijas Billijas Džīnas Kingas kausa komandas dalībniece un 2022. gada Latvijas tenisa čempione. Par sasniegtajiem rezultātiem atzīta par ITF Pasaules tūres 2023. gada jūlija labāko spēlētāju. 2024. gada februārī D. Semeņistaja izcīnīja savu pirmo WTA 125 titulu, uzvarot turnīrā Mumbajā, un pirmo uzvaru WTA pamatturnīrā, uzvarot Ostinas WTA 250 turnīra 1. kārtā andorieti Viktoriju Himenesu-Kasincevu (6-72, 6-2, 6-4).