Pāvils I (latīņu: Paulus I; dzimis 700. gadā, miris 767. gada 28. jūnijā) bija Romas pāvests no 757. gada 29. maija līdz nāvei. Viņš tika ievēlēts par pēcteci savam brālim Stefanam II. Viņa sadarbība ar frankiem nostiprināja tikko izveidojošo Pāvesta valsti. Pāvests Zaharijs viņu iesvētīja par diakonu. Pāvils I sava brāļa Stefana II pontifikāta laika kļuva par nozīmīgu figūru Romas kūrijā. Sava pontifikāta laikā Pāvils I nodrošināja atbalstu no franku karaļa Pipina Īsā pret Lombardijas karali Dezidēriju un Austrumromas imperatoru Konstantīnu V.