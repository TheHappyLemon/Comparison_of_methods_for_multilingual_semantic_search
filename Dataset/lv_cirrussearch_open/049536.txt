"Kiborgs 2" (angļu: Cyborg 2, dažās valstīs izdota kā Glass Shadow) ir 1993. gada zinātniskās fantastikas asa sižeta filma, kuras režisors un viens no scenārija autoriem ir Maikls Šrēders. Galvenās lomas atveido Eliass Koteass, Andželīna Džolija, Džeks Pelanss, Billijs Drago, Kārena Šeperda, Allens Gārfīlds un Renē Grifina. Filmas pirmizrāde notika 1993. gada 24. novembrī. Ir 2074. gads. Pinwheel korporācija izveido cilvēkam līdzīgu kiborgu Kaselu Rīzu, kas izveidota īpaši tam, lai tā ar sava šarma palīdzību iekļūtu konkurentu mītnē un tur pašiznīcinātos. Viss noiet griezi, kad Kasela iemīlas cilvēkā Koltonā Riksā, kurš strādā PinWheel par cīņas mākslu instruktoru.