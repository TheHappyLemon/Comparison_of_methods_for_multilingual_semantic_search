Marija Bueno (spāņu: Maria Esther Andion Bueno; dzimusi 1939. gada 11. oktobrī, mirusi 2018. gada 8. jūnijā) bija brazīliešu tenisiste. 1950. gadu beigās un 1960. gadu sākumā viena no spēcīgākajām tenisistēm pasaulē. ASV atklātā čempionāta (1959, 1963–64, 1966) un Vimbldonas turnīra (1959–60, 1964) uzvarētāja vienspēlēs. Vairākkārtīga Grand Slam turnīru uzvarētāja dubultspēlēs, ieskaitot Vimbldonas turnīru (1965, 1966). 1960. gadā Bueno kļuva par pirmo sievieti, kas ieguvusi kalendāro Grand Slam dubultspēlēs (uzvarējusi visas četras galvenās sacensības kalendārā gada laikā), trīs no tām kopā ar Dārlēnu Hārdu un vienu ar Kristīni Trumenu. Beigusi tenisistes karjeru, Bueno strādāja par komentētāju Brazīlijas kabeļtelevīzijas sporta kanālā SporTV.