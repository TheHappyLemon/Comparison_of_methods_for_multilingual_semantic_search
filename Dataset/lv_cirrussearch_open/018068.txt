Šis raksts ir par futbolistu. Par citām jēdziena Pavlovs nozīmēm skatīt nozīmju atdalīšanas lapu. Andrejs Pavlovs (dzimis 1979. gada 22. februārī) ir bijušais Latvijas futbolists, vārtsargs. 2009. gada sezonas sākumā no FK Ventspils iznomāts uz Baltkrievijas klubu Saļihorskas "Šahtjor". Pēc Andra Vaņina došanās uz FC Sion, atgriežoties FK Ventspils, kļuva par komandas pamatvārtsargu. Tomēr klubs drīz iegādājās baltkrievu vārtsargu Pāvelu Česnovski un bijušo Latvijas futbola izlases pamatvārtsargu Aleksandru Koliņko, tāpēc Pavlovs pārcēlās uz Kipras 2. spēcīgākās līgas klubu Pafosas "Akritas". Pēc veiksmīgas sezonas viņš pārcēlās uz Kipras augstākās līgas klubu AEP Paphos. Karjeru noslēdza 2018. gadā, Jūrmalas Spartaks komandā.