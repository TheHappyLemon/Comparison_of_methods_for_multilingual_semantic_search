"Slepenais logs" (angļu: Secret Window) ir 2004. gada ASV psiholoģiska trillera filma, kuras režisors un scenārija autors ir Deivids Keps. Filmā galvenās lomas atveido Džonijs Deps, Džons Turturo, Marija Bello, Timotijs Hatons un Čārlzs S. Datons. Filma balstīta uz Stīvena Kinga noveli Secret Window, Secret Garden. Filma stāsta par veiksmīgu rakstnieku, kuru nomaļā mājā pie ezera vajā vīrietis, kurš apsūdz viņu plaģiātismā. Filmas "Slepenais logs" pirmizrāde notika 2004. gada 12. martā un to izplatīja Columbia Pictures. Filma saņēma dalītas kritiķu atsauksmes un nopelnīja 92,9 miljonus ASV dolāru pie 40 miljonu budžeta. Tīmekļa vietnē Rotten Tomatoes filmai ir 46% vērtējums.