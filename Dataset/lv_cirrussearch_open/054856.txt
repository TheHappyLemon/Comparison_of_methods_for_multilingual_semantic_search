Hermans Vraštils (vācu: Hermann Wraschtil; dzimis 1880. gada 15. jūlijā, miris 1950. gada 9. novembrī) bija austriešu vieglatlēts, 1900. gada vasaras olimpisko spēļu dalībnieks. 1900. gada vasaras olimpiskajās spēlēs Parīzē viņš startēja divās vieglatlētikas skriešanas disciplīnās. 2500 metru šķēršļu skrējienā viņš sešu sportistu konkurencē ieguva 5. vietu, bet 1500 metru skrējienā viņš deviņu sportistu konkurencē ieguva 6. vietu.