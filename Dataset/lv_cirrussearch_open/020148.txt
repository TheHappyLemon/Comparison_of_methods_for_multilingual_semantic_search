IRIS jeb Interface Region Imaging Spectrograph (no angļu valodas — Saskarnes reģiona attēlu spektrometrs) ir ASV kosmiskais aparāts Saules izpētei. Tā ir NASA programmas Small Explorer program divpadsmitā misija (SMEX-12). Palaists 2013. gada jūnijā. Tas novēros Saules koronu un hromosfēru, lai labāk izprastu enerģijas pārvienošanos caur Sules atmosfēru. Kosmisko aparātu izgatavoja Lockheed Martin Solar and Astrophysics Laboratory (LMSAL). Teeleskops uzbūvēts Smitsona astrofizikas observatorijā (Smithsonian Astrophysical Observatory) IRIS instruments ir ultravioletā starojuma spektrometrs ar attēlu uzņemšanas biežumu viens kadrs sekundē. Tā izšķirtspēja ir 0,3 leņķa sekundes ar spektrālo izšķirtspēju angstrēma daļas. IRIS palaists 2013. gada 27. jūnijā 02:27:46 UTC ar nesējraķeti Pegasus-XL no L-1011 lidmašīnas Stargazer virs Klusā okeāna aptuveni 160 km uz ziemeļrietumiem no Vandenberga Gaisa spēku stacijas.