Edgars Frenks "Teds" Kods (angļu: Edgar Frank "Ted" Codd; dzimis 1923. gada 19. augustā, miris 2003. gada 18. aprīlī) bija britu datorzinātnieks, kurš, strādādams kompānijā IBM, 1969. gadā izstrādāja datu bāzu struktūras relāciju modeli. Tomēr IBM, pamatojoties uz biznesa interesēm, neizrādīja lielu interesi par šīm idejām, līdz tā ieguva popularitāti astoņdesmito gadu sākumā. 1981. gadā saņēma Tjūringa balvu.