Jeloustonas nacionālais parks (angļu: Yellowstone National Park) ir pirmais un vecākais nacionālais parks pasaulē. To 1872. gada 1. martā izveidoja ASV Vaiomingas štata teritorijā (neliela daļa parka teritorijas atrodas arī Aidaho un Montānas štatos). Jeloustonas nacionālais parks ir slavens ar geizeriem, karstajiem avotiem un citiem ģeotermāliem veidojumiem. Jeloustonas nacionālā parka teritorijā dzīvo daudz grizlilāču, vilku, bizonu un aļņu. Parks ir nosaukts par godu dzeltenajām klintīm (angļu: Yellow stone) Jeloustonas Lielajā kanjonā.