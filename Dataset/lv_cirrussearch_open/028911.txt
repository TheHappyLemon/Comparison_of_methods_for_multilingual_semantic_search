Kipra olimpiskajās spēlēs piedalās kopš 1980. gada, kad tā startēja Leikplesidas olimpiskajās spēlēs. Tajā pašā gadā Kipra pirmo reizi startēja arī vasaras olimpiskajās spēlēs, kas notika Maskavā. Kopš tā laika Kipra ir startējusi gan visās vasaras, gan visās ziemas olimpiskajās spēlēs. Kipra olimpiskajās spēlēs ir izcīnījusi 1 olimpisko medaļu (sudraba medaļu). Šo medaļu 2008. gada Pekinas olimpiskajās spēlēs izcīnīja burātājs Pavloss Kontidis. Pirmais Kipras pārstāvis mūsdienu olimpiskajās spēlēs bija Anastasijs Andreu, kurš 1896. gada Atēnu spēlēs pārstāvēja Grieķiju. Kaut gan tobrīd Kipra bija Apvienotās Karalistes kolonija. Tā kā Ziemeļkipras Turku Republiku neatzīst neviena ievērojama organizācija, ieskaitot Starptautiskā Olimpiskā komiteja, tai nav savas Olimpiskās komitejas. Ziemeļkipras sportisti var startēt Kipras komandā, taču viņiem nevar izmantot savas valsts, Ziemeļkipras, un karogu un nosaukumu. Tie kuri sportisti izvēlas nestartēt Kipras komandā, var startēt Turcijas komandā, vai arī kādas citas komandas sastāvā, kā arī viņi var atteikties no dalības vispār olimpiskajās spēlēs.