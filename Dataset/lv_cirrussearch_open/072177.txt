Vīriešu vienspēles bija viena no 2008. gada vasaras olimpisko spēļu tenisa programas disciplīnām. Par olimpisko čempionu kļuva ar otro numuru izliktais spānis Rafaels Nadals, kurš finālā pārspēja 2004. gada olimpisko spēļu bronzas medaļas laureātu, čīlieti Fernando Gonsalesu. Bronzas medaļu izcīnīja serbs Novaks Džokovičs. Sacensībās piedalījās arī latvietis Ernests Gulbis, kurš jau pirmajā kārtā piekāpās ar ceturto numuru izsētajam krievam Nikolajam Davidenko.