"Tuk-tuk" (angļu: Knock Knock) ir 2015. gada ASV un Čīles trillera filma, kuras režisors ir Īlaijs Rots. Filmā galvenās lomas atveido Kiānu Rīvss, Lorensa Izo un Ana de Armasa. Filma ir 1977. gada filmas Death Game rīmeiks. Filma stāsta par mīlošu vīru un tēvu, kurš kādu vakaru vakaru palīdz divām jaunām meitenēm, kas klauvē pie durvīm. Laipnais žests pārvēršas pavedināšanā un bīstamā spēlē. Filmas "Tuk-tuk" pirmizrāde notika 2015. gada 23. janvārī Sandensas kinofestivālā. Filma saņēma galvenokārt negatīvas kritiķu atsauksmes un tīmekļa vietnē Rotten Tomatoes tai ir 36% vērtējums.