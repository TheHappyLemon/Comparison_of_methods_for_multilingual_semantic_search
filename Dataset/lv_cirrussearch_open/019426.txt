Matiass Zēgers (Mathias Seger; dzimis 1977. gada 17. oktobrī) ir bijušais šveiciešu hokejists, aizsargs, Šveices hokeja izlases dalībnieks. Karjeras laikā aizvadījis 22 sezonas Šveices hokeja līgā, 19 no tām — Cīrihes "Lions" sastāvā. Kopā ar "Lions" kļuvis par seškārtēju Šveices čempionu, 12 gadus bijis komandas kapteinis. Šveices hokeja izlases sastāvā izcīnījis sudraba medaļas 2013. gada pasaules čempionātā. Kopumā spēlējis 16 pasaules čempionātos un četrās olimpiskajās spēlēs.