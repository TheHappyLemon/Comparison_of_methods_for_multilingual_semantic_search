Šveices hokeja izlase ir komanda, kas pārstāv Šveici starptautiskajās hokeja spēlēs. Šveices hokeja izlase izcīnījusi vienu Eiropas čempionāta zelta medaļu (1926), bet labākais rezultāts Pasaules čempionātos komandai ir 1935. un 2013. gadā izcīnītās sudraba medaļas. 1928. un 1948. Olimpiskajās spēles Šveices izlase izcīnīja bronzas medaļas. Pirms Šveices izlase izcīnīja sudrabu 2013. gada Pasaules čempionātā, komanda šāda līmeņa panākumu nebija sasniegusi kopš 1953. gada Pasaules čempionātā izcīnītajām bronzas medaļām. 2022. gadā tā atrodas 7. vietā Starptautiskās Hokeja federācijas vīriešu hokeja izlašu rangā un spēlē 2023. gada Pasaules čempionāta elites divīzijā.