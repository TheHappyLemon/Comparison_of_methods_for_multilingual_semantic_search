Olesno (poļu: Olesno), vēsturiski arī Rozenberga Augšilēzijā (vācu: Rosenberg O.S.), ir pilsēta Polijas dienvidos, Opoles vojevodistē. No 1396. līdz 1532. gadam - hercogistes centrs. 18. gadsimtā Austrijas mantojuma kara rezultātā pilsēta iekļāvās Prūsijā. Pēc Pirmā pasaules kara 1921. gada Augšsilēzijas referendumā 68.1 % iedzīvotāju nobalsoja par palikšanu Vācijas sastāvā, nevis pievienošanos jaunajai Polijas valstij. Līdz 1945. gadam tā ietilpa Vācijā, bet, pamatojoties uz Potsdamas konferences lēmumiem, tika piešķirta Polijai.