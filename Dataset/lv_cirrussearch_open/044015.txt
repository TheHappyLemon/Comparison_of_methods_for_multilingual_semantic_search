Veins Roberts Henesijs (angļu: Wayne Robert Hennessey; dzimis 1987. gada 24. janvārī) ir Velsas futbolists, vārtsargs, Velsas futbola izlases dalībnieks. Kopš 2022. gada spēlē Anglijas Premjerlīgas kluba Nottingham Forest sastāvā. 2008-09. gadā kopā ar Vulverhemptonas "Wanderers" izcīnijis Anglijas čempionāta titulu. Kopā Vulverhamptonas rindās aizvadījis vairāk nekā 150 spēles. Daudzās traumas liegušas Henesijam aizvadīt pilnvērtīgu karjeru. 2014. gadā viņš pievienojās Premjerlīgas klubā Crystal Palace F.C.. Henesijs ir spēlējis visās Velsas jauniešu izlasēs. U19 komandā Henesijs pat ir guvis vārtus, no 36 metriem pārspējot Turcijas vārtsargu. 2007. gadā debitēja pieaugušo izlasē spēlē pret Jaunzēlandi. Kopš tās spēles arī kļuvis par Velsas izlases pirmo vārtsargu. Henesijs arī piedalījās 2016. gada Eiropas čempionātā.