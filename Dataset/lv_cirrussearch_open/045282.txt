"Mīlestība gadās" (angļu: Love Happens) ir 2009. gada ASV romantiska drāma, kuras režisors un viens no scenārija autoriem ir Brendons Kemps. Galvenās lomas atveido Dženifere Anistone, Ārons Ekharts, Dens Foglers, Džūdija Grīra, Mārtins Šīns un Frānsisa Konroja. Filmas pirmizrāde notika 2009. gada 18. septembrī. Atraitnis, kura grāmata par cīņu ar zaudējumiem kļūst par bestselleru, iemīlas viesnīcas floristē un saprot, ka viņš vēl nav līdz galam pieņēmis sievas aiziešanu.