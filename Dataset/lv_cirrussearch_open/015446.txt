Sofija Margarita Vergara Vergara (spāņu: Sofía Margarita Vergara Vergara; dzimusi 1972. gada 10. jūlijā) ir kolumbiešu aktrise, komiķe, TV raidījumu vadītāja un modele. Kļuvusi pazīstama 1990. gadu beigās, kad ASV spāņu TV kanālā Univision vadījusi divus raidījumus. Angļvalodīgajai auditorijai kļuvusi pazīstama ar lomu 2003. gada filmā "Papuča medības" (Chasing Papi). Pašlaik ir pazīstama ar Glorijas Delgado-Pričetas lomu ABC seriālā "Amerikāņu ģimenīte". Par lomu tajā S. Vergara ir tikusi nominēta kā labākā otrā plāna aktrise vairākām Primetime Emmy, Zelta globusa, Ekrāna aktieru ģildes balvām. Ekrāna aktieru ģildes balvu ir saņēmusi kā daļa no aktieru sastāva. Vēl ir filmējusies tādās filmās kā "Smurfi" (2011), "Jaungada nakts" (New Year's Eve, 2011), "Jautrās pleznas 2" (2011) un The Three Stooges (2012).