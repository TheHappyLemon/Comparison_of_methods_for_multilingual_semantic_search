Bernārs Ino (franču: Bernard Hinault; dzimis 1954. gada 14. novembrī Bretaņā, Francijā) ir bijušais šosejas riteņbraucējs, kurš piecas reizes uzvarējis prestižajā daudzdienu velobraucienā Tour de France. Viņš ir viens no tikai pieciem riteņbraucējiem, kuram izdevies uzvarēt visos trīs Grand Tour velomaratonos, arī Giro d'Italia un Vuelta a Espana. Tāpat Ino kļuvis par vienīgo velosportistu, kurš nekad nav finišējis zemāk par otro vietu Tour de France.