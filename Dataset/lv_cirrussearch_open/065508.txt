Semjuels Teilors Kolridžs (Samuel Taylor Coleridge; dzimis 1772. gada 12. oktobrī, miris 1834. gada 25. jūlijā) bija angļu dzejnieks, kritiķis un filozofs. Kopā ar savu draugu Viljamu Vērdsvertu uzskatāmi par romantisma kustības aizsācējiem Anglijā. Viens no Ezeru dzejniekiem. Pazīstamākie dzejoļi — "Dzejojums par veco jūrnieku" (The Rime of the Ancient Mariner, 1797—99) un nepabeigtais "Hubilajs" (Kubla Khan, or a Vision in a Dream. A Fragment., 1797). Dzimis Devonas mazpilsētā vikāra ģimenē. No 1791. līdz 1794. gadam studēja Kembridžas Universitātē. 1795. gadā iepazinās un sadraudzējās ar Viljamu Vortsvortu. No 1796. gada sāka lietot opija šķīdumu spirtā, kas pamazām radīja pieradumu un vēlāk kalpoja par Kolridža nāves cēloni. Vairāki Kolridža darbi, arī slavenākie, tika radīti opija reibumā. 1798. gadā Kolridžs ar Vortvortu izdeva dzejoļu krājumu "Liriskās balādes" (Lyrical Ballads, with a Few Other Poems), kuru publicēšanu var uzskatīt par angļu romantisma sākumu. 1817. gadā, veselības un psihiskā stāvokļas dēļ, apmetās Londonā pie ārsta Džeimsa Gilmana, kur pabeidza autobiogrāfiju. Miris 1834. gadā opija izraisīto komplikāciju dēļ.