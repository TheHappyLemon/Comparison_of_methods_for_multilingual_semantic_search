Diokletiāna pils (horvātu: Dioklecijanova palača) ir sena pils Splitā, Horvātijā, kas uzcelta pēc Romas impērijas imperatora Diokletiāna rīkojuma 4. gadsimta sākumā. Mūsdienās veido Splitas centru. Šī ir ne tikai pils, bet arī nocietināta militāra struktūra ar augstām sienām. Kādu laiku tajā uzturējās vairāk nekā 9000 cilvēku. Kad romieši pameta pili, tā bija tukša vairākus gadsimtus. Pēc viduslaikiem pils nebija pazīstama Rietumos, skotu arhitekts Roberts Ādams apsekoja drupas un vēlāk izdeva Ruins of the Palace of the Emperor Diocletian at Spalatro in Dalmatia. Attēlota uz 500 kunu banknotes. 1979. gadā kopā ar Splitas vēsturisko centru iekļauta UNESCO Pasaules mantojuma sarakstā. Tiek uzskatīta par vislabāk saglabājušos Romas impērijas laika pili. Pilī filmēta seriāla "Troņu spēle" ceturtā sezona.