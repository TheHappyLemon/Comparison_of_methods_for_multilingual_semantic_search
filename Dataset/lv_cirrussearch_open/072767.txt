Māris Štrombergs (dzimis 1987. gada 10. martā Valmierā) ir bijušais latviešu BMX riteņbraucējs, divkārtējais olimpisko spēļu čempions BMX riteņbraukšanā vīriešiem. 2008. gadā kļuva par Eiropas, pasaules un olimpisko spēļu čempionu (pirmais olimpiskais čempions sporta veida vēsturē), pasaules čempionātā uzvarējis arī 2010. gadā. 2012. gadā atkārtoti kļuva par olimpisko spēļu čempionu. Par sasniegumiem sportā ticis piešķirts Triju Zvaigžņu ordenis.