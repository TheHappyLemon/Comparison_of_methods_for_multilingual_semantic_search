Gavrilo Princips (serbu: Гаврило Принцип; 1894. gada 25. jūlijs — 1918. gada 28. aprīlis) bija Bosnijas serbu nacionālists, kurš 1914. gada 28. jūnijā Sarajevā nogalināja Austrijas kroņprinci Franci Ferdinandu un viņa sievu grāfieni Sofiju. Šis atentāts izraisīja Austroungārijas pretreakciju pret Serbiju un aizsāka Pirmo pasaules karu. Princips bija Serbu separātistu grupas "Jaunā Bosnija" (Serbu: Mlada Bosna) un Melnās Rokas (Serbu: Crna Ruka) dalībnieks, kas pieprasīja Bosnijas pievienošanu Serbijai.