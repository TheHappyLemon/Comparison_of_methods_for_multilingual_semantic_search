Klopeinas ezers (vācu: Klopeiner See) ir 1,1 km2 liels saldūdens ezers Austrijas dienvidos, Karintijā, pie Felkermarktas pilsētas. Ezerā ietek tikai nelieli strauti, tāpēc tā ūdens vasarā uzsilst līdz pat 29 °C. Krastos daudz viesnīcu ar privātām peldvietām, tomēr dažās vietās ir arī publiskās peldvietas. Tā kā ūdens apmaiņa maza, ūdens kvalitāte viegli ietekmējama, tāpēc kopš 20. gadsimta astoņdesmitajiem gadiem tiek veikta ezera mākslīga ventilācija. Ezeram notece no rietumu krasta uz Dravu.