Neirogēnais iekaisums ir iekaisums, kas radies, jušanas nerviem atbrīvojot dažādus neiropeptīdus, kā P vielu, kalcitonīnu, neirokinīnu A un citus. Tas izraisa sāpes, apsārtumu, uztūkumu, funkciju trūkumu un citas pārmaiņas. Šis iekaisums pastāv paralēli jebkuram citam iekaisuma veidam un atšķiras no pārējiem ar to, ka praktiski nemaz nepakļaujas vispārpieņemtiem terapijas līdzekļiem: desensibilizācijai, glikokortikoīdiem u.t.t. Neirogēnais iekaisums ir novērots ādā, acīs, urīnpūslī, kuņģa-zarnu traktā, elpceļos un tādu patoloģiju gadījumos kā astma, migrēna, psoriāze.