Deriks Etkinss (dzimis 1984. gada 5. janvārī) ir Bahamu Salu vieglatlēts - sprinteris, kurš parasti skrien 100 metru distancē. Viņa vienīgais lielais panākums ir 2007. gada Pasaules čempionātā izcīnītā sudraba medaļa. Uz šo čempionātu Etkinss brauca kā viens no favorītiem uz medaļu, bet ne uzvaru, jo galvenie favorīti uz uzvaru bija sezonas līderis Taisons Gejs un Pasaules rekordists Asafa Pauels. Finālā Etkinss uzrādīja laiku 9,91 sekundes, kas bija jauns viņa personiskais un Bahamu rekords. Viņš piekāpās vienīgi Gejam, kurš distanci veica 9,85 sekundēs, bet Pauels palika trešais. 2009. gada Pasaules čempionātā Etkinss nespēja pārvarēt pat pirmo kārtu.