Ārjabhata (sanskritā: आर्यभट, dzimis 476. gadā, miris 550. gadā) bija indiešu matemātiķis un astronoms. Senākais Indijas matemātiķis, kura darbi pieejami mūsdienu pētniekiem. Ir autors vismaz diviem darbiem: Aryabhatiya (ap 499. gadu) un pazudušajam Aryabhatasiddhanta. Aryabhatasiddhanta ir viens no pirmajiem darbiem, kurā par dienas sākumu tiek noteikta pusnakts. Aryabhatiya darbs bija īpaši populārs Indijas dienvidos, kur darba komentārus matemātiķi rakstīja visā nākamajā tūkstošgadē. Darbs sarakstīts dzejas formā, tiek aprakstīti gan matemātikas, gan astronomijas jautājumi. Tas iedalīts trijās daļās. Darbā sniedzis pirmo desmit skaitļu nosaukumus decimālajā skaitīšanas sistēmā, noteicis aptuveno pī vērtību (62 832/20 000 = 3,1416), algoritmus kvadrātsaknes un kubsaknes izrēķināšanai. Pievērsies planētas kustībai pa elipsi, definējis dažādas laika vienības. Pielietojis plaknes trigonometriju sfēriskajā ģeometrijā, prognozējis Saules un Mēness aptumsumus. Ārjabhata arī pareizi apgalvoja, ka Mēness un planētu dzidrumu izraisa atspoguļotā Saules gaisma.