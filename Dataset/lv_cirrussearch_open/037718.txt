Vašingtona skvēra parks (angļu: Washington Square Park) ir publisks parks, kas atrodas Griničvilidžas apkaimē, Ņujorkā, Ņujorkas štatā, ASV. Parks atklāts 1871. gadā un tā kopējā teritorija aizņem 0,04 km² lielu platību. Kopš 1970. gadiem lielākā daļa parka apkārtējo ēku pieder Ņujorkas Universitātei, kas veido lielāko no universitātes studentu pilsētiņām. Parks ir populārs vietējo un tūristu atpūtas vieta, kurā bieži norisinās dažādi kultūras un sporta pasākumi. Parka apmeklētākais objekts ir Vašingtona skvēra arka. Parks un arka ir nosaukts par godu pirmajam ASV prezidentam Džordžam Vašingtonam. Parks ir redzēts dažādās filmās un seriālos kā, piemēram, Es esmu leģenda, kurā ir redzamas vairākas ainas no parka un tam pieguļošās teritorijas.