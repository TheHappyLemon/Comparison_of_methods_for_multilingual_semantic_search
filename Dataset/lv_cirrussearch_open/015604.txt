Vūters "Vollijs" De Bekers (Wouter "Wally" De Backer; dzimis 1980. gada 21. maijā), pazīstams kā Gotye, ir beļģu-austrāliešu mūziķis un dziesmu autors. Viņa balss ir tikusi salīdzināta ar tādu mūziķu kā Pītera Geibriela, Fila Kolinsa un Sting balsīm. Viņš patstāvīgi ir ierakstījis trīs studijas albumus, tāpat viņš ir Melburnā bāzētā indīpopa trio The Basics dalībnieks. Gotye 2011. gada singls Somebody That I Used to Know sasniedza Billboard Hot 100 topa pirmo vietu. Mūziķis ir saņēmis trīs Grammy un piecas ARIA Music Awards balvas.