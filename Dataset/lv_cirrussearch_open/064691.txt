Roke Gastons Maspoli Arbelvide (spāņu: Roque Gastón Máspoli Arbelvide, dzimis 1917. gada 12. oktobrī, miris 2004. gada 22. februārī) bija Urugvajas futbolists un futbola treneris. Spēlējis vārtsarga pozīcijā, pārstāvējis Urugvajas futbola izlasi. Bijis izlases komandas pamatvārtsargs, kad tā 1950. gada FIFA Pasaules kausa izšķirošajā spēlē, kas pazīstama kā Maracanaço, pārspēja mājiniekus Brazīliju. Piedalījies arī 1954. gada FIFA Pasaules kausā. Pēc spēlētāja karjeras beigām kļuvis par treneri. Strādājis valstīs, kā Urugvaja, Spānija, Peru un Ekvadora. Vadījis arī Ekvadoras un Urugvajas izlasi.