Djegu Karluss Santuss Silva (portugāļu: Diego Carlos Santos Silva, dzimis 1993. gada 15. martā) ir Brazīlijas futbolists, spēlē aizsarga pozīcijā, kopš 2022. gada pārstāv Anglijas Premjerlīgas komandu Aston Villa. Savu karjeru sācis Brazīlijā, bet 2014. gadā pievienojies Portugāles komandai Estoril, kur pavadījis divus gadus. Vēlāk trīs sezonas nospēlējis Francijas 1. līgas komandā Nantes, līdz 2019. gadā pievienojies Spānijas La Liga komandai Sevilla. Ar Sevilla komandu uzvarējis 2019.—2020. gada UEFA Eiropas līgas sezonā. 2022. gadā pievienojies Aston Villa. Ar Brazīlijas futbola izlasi ieguvis zelta medaļu 2020. gada vasaras olimpiskajās spēlēs.