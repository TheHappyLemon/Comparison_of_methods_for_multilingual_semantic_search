SMOS (Soil Moisture and Ocean Salinity satellite, no angļu: "Augsnes mitruma un okeāna sāļuma pavadonis") ir Eiropas Kosmosa aģentūras pavadonis. Paredzēts klimata un ūdens cikla pētījumiem, kā arī sniega un ledus akumulācijas novērojumiem un prognozēšanai. Tas orbītā tika palaists 2009. gada novembrī. Kosmiskā aparāta galvenais instruments ir Microwave Imaging Radiometer with Aperture Synthesis (MIRAS). Tas ir jauna veida instruments Tā planārā antena sastāv no centrālā ķermeņa un trīs izvēršamiem paneļiem, uz kuriem izvietoti 69 uztvērēji. Katrs uztvērējs veidots no LICEF moduļa, kas uztver no Zemes nākošo siltumstarojumu 1,4 GHz mikroviļņu frekvencē.