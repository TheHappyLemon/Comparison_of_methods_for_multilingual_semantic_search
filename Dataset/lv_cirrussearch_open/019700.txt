Otrais Balkānu karš bija militārs konflikts, kurš sākās 1913. gada 16. jūnijā ar Bulgārijas Karalistes uzbrukumu savām Pirmā Balkānu kara sabiedrotajām — Serbijas karalistei un Grieķijas Karalistei. Pēc bulgāru uzbrukumu atsišanas Serbija un Grieķija sāka pretuzbrukumu, ielaužoties Bulgārijas teritorijā. Serbijai un Grieķijai pievienojās Rumānijas Karaliste, kas vēlējās iegūt strīdīgo Dobrudžu. Arī Osmaņu impērija izmantoja izdevību atgūt dažas no Pirmajā Balkānu karā zaudētajām teritorijām. Kad Rumānijas kareivji tuvojās Bulgārijas galvaspilsētai Sofijai, bulgāri piedāvāja noslēgt pamieru, kura rezultātā noslēdza Bukarestes miera līgumu. Saskaņā ar miera līgumu Bulgārija atteicās no vairākām teritorijām par labu kaimiņvalstīm, un zaudēja kāroto izeju uz Egejas jūru. Situācija pēc Pirmā Balkānu kara Bulgārijas zaudētās teritorijas