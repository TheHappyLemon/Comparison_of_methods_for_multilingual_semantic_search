"Kiborgi" (ukraiņu: Кiборги) ir 2017. gada Ukrainas kara drāmas filma par kaujām Doneckas lidostā bruņotā konflikta laikā Ukrainas austrumos. Filmas režisors ir Ahtems Seitablajevs. Ukrainas karavīru grupa pirmo reizi ierodas pie kaujās bojātās Doneckas lidostas vecās termināļa ēkas. Kāds brīvprātīgais ar pseidonīmu "Mažors", mūziķis un ietekmīgu vecāku dēls, slepeni aizbēdzis uz karu un cenšas izprast savu lomu šajā karā. Kopā ar viņu ir vēl seši karavīri, kuru prototipi ir īsti ukraiņu karavīri. Filmas pirmizrāde Ukrainā notika 2017. gada 6. decembrī — Ukrainas Bruņoto spēku dienā.