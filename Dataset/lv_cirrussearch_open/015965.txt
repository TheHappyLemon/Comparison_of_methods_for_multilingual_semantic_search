Loviss Korints (vācu: Lovis Corinth; dzimis 1858. gada 21. jūlijā, miris 1925. gada 17. jūlijā) bija vācu gleznotājs un grafiķis. Līdz ar Maksi Lībermani ir viens no redzamākajiem vācu impresionistiem, kaut arī Korinta mūža beigu darbus varētu definēt kā impresionisma un ekspresionisma sintēzi. Dzimis Austrumprūsijā, amatnieka ģimenē. Gleznošanu mācījies Kēnigsbergā, Minhenē un Parīzē. Kā mākslinieks darbojies Minhenē un Berlīnē. 1902. gadā ierīkoja darbnīcas Berlīnē un apprecējās ar savu modeli Šarloti Bērendi. 1911. gadā piedzīvoja insultu, kļuva daļēji paralizēts. 1919. gadā uzcēla māju pie Valhenzē ezera Bavārijā. Miris ceļojuma laikā Nīderlandē.