Guns N' Roses ir amerikāņu smagā roka grupa, kas tika dibināta 1985. gadā Holivudā, Losandželosā, ASV. Grupa ir izdevusi sešus studijas albumus, trīs EP ierakstus un vienu koncertieraksta albumu. Vienīgais grupas dalībnieks, kurš bijis tās sastāvā jau kopš dibināšanas, ir solists Aksls Rouzs. Grupas albumi tikuši pārdoti vairāk nekā 100 miljonos kopiju visā pasaulē, tai skaitā 45 miljoni pārdoti ASV. Guns N' Roses debijas albums Appetite for Destruction ir visu laiku vislabāk pārdotākais debijas studijas albums ASV vēsturē, tas tika pārdots 28 miljonos kopiju. Tāpat tas bija Billboard 200 topa līderis. Albums "The Spaghetti Incident?" bija pēdējais, kura ierakstā piedalījās Slash, Dafs un Sorums. Pēc vairāk nekā desmitgadi ilga darba procesa un grupas sastāva maiņas, Guns N' Roses izdeva albumu Chinese Democracy, kas tika sertificēts ar platīna disku ASV. 2009. gadā grupai pievienojās jauns soloģitārists Dj Ashba. 2012. gadā grupa kopā ar Slash tika uzņemta rokenrola slavas zālē.