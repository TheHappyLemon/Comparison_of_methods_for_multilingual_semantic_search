"Mis Saulstariņš" (angļu: Little Miss Sunshine) ir 2006. gada ASV traģikomiska ceļa filma. Šī ir vīra un sievas Džonatanas Deitonas un Valērija Ferisa debija pilnmetrāžas filmas režijā. Scenārija autors ir Maikls Arndts. Galvenās lomas atveido Gregs Kinīrs, Stīvs Karels, Toni Kolete, Pols Deino, Ebigeila Breslina un Alans Ārkins. Filmas budžets ir 8 miljoni ASV dolāru. Filmēšana sākās 2005. gada 6. jūnijā un ilga 30 dienas. Filmas "Mis Saulstariņš" pirmizrāde notika 2006. gada 20. janvārī Sandensas kinofestivālā, un tās izplatīšanas tiesības iegādājās Fox Searchlight Pictures, kas ir viens lielākajiem darījumiem kinofestivāla vēsturē. Filmai no 2006. gada 26. jūlijā bija atsevišķi seansi ASV kinoteātros, bet no 18. augusta sāka plašāku filmas izrādīšanu. Latvijas kinoteātros filmas pirmizrāde notika 2006. gada 20. oktobrī. Filma bija ļoti labi komerciālie rādītāji un pozitīvas kritiķu atsauksmes, tās pasaules kases ieņēmumi ir vairāk nekā 101 miljons ASV dolāru. Filma tika nominēta 79. Kinoakadēmijas balvai četrās kategorijās, tostarp kategorijā "Labākā filma", bet ieguva divas: "Labākais oriģinālscenārijs" (Maikls Arndts) un "Labākais aktieris otrā plāna lomā" (Alans Ārkins). Vēl filma saņēmu vairākas kinobalvas, tostarp Neatkarīga gara balvu kā labākā filma un Ekrāna aktieru ģildes balvu.