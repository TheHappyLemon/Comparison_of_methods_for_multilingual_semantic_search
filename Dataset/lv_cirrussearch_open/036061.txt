Sarah Palin Channel bija tiešsaistes televīzijas ziņu kanāls, kas veltīts Sāras Peilinas personībai un viņas veidotajiem rakstiem. Kanāls tika dibināts 2014. gada 27. jūlijā. Peilina paziņoja, ka viņas kanālā tiks attēlotas gan ziņas un jaunumi, gan arī "jautrība, kas valda Peilinu ģimenē, un ģimenes piedzīvojumi dabā." Sarah Palin Channel bija daļa no TAPP TV mediju kompānijas, kuru vada bijušais CNN priekšsēdētājs Džonatans Kleins un bijušais NBCUniversal priekšsēdētājs Džefs Gespins. Kanāls bija pieejams tikai ar maksas abonementu, bet vairākiem ASV pilsoņiem maksa netika pieprasīta. Politiķes meita Bristole Peilina piedalījās kanāla izveidē. 2015. gada 4. jūlijā Sāra Peilina paziņoja, ka kanāls tiek slēgts, bet tas varētu turpināt rādīt saturu Facebook un viņas PAC vietnē, sākot no 2015. gada 1. augusta.