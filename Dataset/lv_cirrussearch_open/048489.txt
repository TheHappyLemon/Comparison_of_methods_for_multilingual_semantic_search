Austrija piedalījās 1932. gada vasaras olimpiskajās spēlēs, kas norisinājās ASV pilsētā Losandželosā no 1932. gada 30. jūlija līdz 14. augustam. Šī bija astotā reize, kad Austrija piedalījās vasaras olimpiskajās spēlēs. Austriju olimpisko komandu 1932. gada vasaras olimpiskajās spēlēs pārstāvēja 9 sportisti (7 vīrieši un 2 sievietes), kuri startēja 6 olimpiskajos sporta veidos. Olimpiskajā komandā ietilpa arī 10 dalībnieki, kuri startēja mākslas sacensībās, taču tās vairs netiek uzskatītas par oficiālu olimpisko sporta veidu līdz ar to netiek ieskaitītas. Šajās vasaras olimpiskajās spēlēs Austrija izcīnīja 5 olimpiskās medaļas (1 zelta, 1 sudraba un 3 bronzas medaļas), ierindojoties 18. vietā pēc iegūto medaļu kopskaita. Pa divām medaļām katrā, tika izcīnīts cīņas sportā un svarcelšanā. Savukārt vienīgo zelta medaļu šajās spēlēs Austrija izcīnīja paukošanā, to paveica Ellena Preisa.