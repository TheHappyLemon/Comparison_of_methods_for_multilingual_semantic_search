Heilung (no vācu valodas — 'dziedēšana') ir 2014. gadā izveidota eksperimentālā tautas mūzikas grupa, kuras dalībnieki ir no Dānijas, Norvēģijas un Vācijas. Grupa sevis izpildīto dēvē par „pastiprināto vēsturi” (angļu: amplified history) un priekšnesumos izmanto dažādus sitamos un pūšamos mūzikas instrumentus, kā arī skaņu rīkus (dažāda veida bungas, kaulus, grabuļus, zvanus, ragus utt), un izpilda sāgas, dzejoļus un uz rūnakmeņiem, šķēpu uzgaļiem, amuletiem u.c. senajiem artefaktiem esošus tekstus sennorvēģu valodā, cenšoties atveidot Vikingu laiku un Ziemeļeiropas Bronzas laikmeta mūziku. 2017. gadā grupa noslēdza līgumu ar izdevējkompāniju Season of Mist.