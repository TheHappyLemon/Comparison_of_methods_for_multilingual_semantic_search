Parīzes Svētās sirds bazilika (franču: Basilique du Sacré-Cœur) ir Romas katoļu baznīca Parīzē, Francijā. Veltīta Jēzus Kristus svētajai sirdij. Bazilika atrodas Monmartra virsotnē (augstākais punkts visā pilsētā). Populārs tūrisma objekts, otrs apmeklētākais piemineklis Parīzē. Baznīcas celtniecība ilga no 1875. līdz 1914. gadam. Iesvētīta pēc Pirmā pasaules kara 1919. gadā.