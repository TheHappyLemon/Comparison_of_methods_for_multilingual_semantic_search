Srīdēvi (tamilu: ஸ்ரீதேவி, Srītēvi, telugu: శ్రీదేవి, Śrīdēvi, angļu: Sridevi, dzimusi 1963. gada 13. augustā, mirusi 2018. gada 24. februārī) bija Indijas aktrise. Viņa tiek uzskatīta par Indijas kino pirmo sieviešu superzvaigzni. Karjeras laikā filmējusies vairāk nekā 300 kinofilmās. Sākotnēji filmējās tamilu filmās, vēlāk arī hindi, telugu, malajālamas un kannadu filmās. 2018. gada 24. februārī Srīdēvi noslīka vannā viesnīcas numuriņā. Tiek ziņots, ka sieviete vannā zaudējusi samaņu. Sākotnēji tika pieļauts, ka viņu skāra sirdstrieka, bet tas vēlāk tika noraidīts. Viņa bija devusies uz Dubaiju, lai piedalītos radinieku kāzās.