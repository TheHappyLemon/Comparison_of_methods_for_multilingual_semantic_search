Šis raksts ir par visplašāk uzturā izmantoto hurmu sugu. Par citu sugu hurmām skatīt rakstu ebenkoki. Japānas hurma (Diospyros kaki), arī austrumu hurma, ir ebenkoku ģints suga. Lai arī sugas nosaukums norāda uz Japānu, tā dabiskais izplatības areāls ir Ķīna. Mūsdienās to kultivē arī Japānā un citur pasaulē. Tā ir visplašāk kultivētā ebenkoku suga, un no tās iegūtos augļus cilvēki lieto uzturā. Augļus sauc par hurmu vai par persimoniem. Auglis ir tomātam līdzīgs, oranžā krāsā. Atkarībā no šķirnes, mainās tā garša — tas var būt gan salds, gan rūgtens. Novākšanas brīdī tie ir cieti un tad tie speciāli tiek nostāvināti, lai iegūtu mīkstumu. Hurma satur daudz vitamīnus (A un C vitamīns) un minerālvielas (kālijs, dzelzs), kā arī šķiedrvielas. Hurmu var ēst svaigā veidā, bet to izmanto arī saldo ēdienu, salātu un sulu gatavošanā.