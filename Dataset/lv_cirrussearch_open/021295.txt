Microsoft Word ir teksta procesors, ko izstrādājis Microsoft. Tas pirmoreiz tika izlaists 1983. gadā ar nosaukumu Multi-Tool Word Xenix sistēmām. Turpmākās versijas vēlāk tikušas rakstītas vairākām citām platformām, tai skaitā IBM PC DOS (1983), Apple Macintosh (1985), AT&T Unix PC (1985), Atari ST (1988), SCO UNIX (1994), OS/2 (1992) un Windows (1989). Word komerciālā versija ir pieejama gan kā atsevišķs produkts, gan kopā ar citām lietotojumprogrammatūrām Microsoft Office, Windows RT. Ir pieejama arī bezmaksas Word programmatūra, tomēr tajā ir mazāk iespēju. Mūsdienās Microsoft Word ir visplašāk lietotais un populārākais teksta procesors pasaulē.