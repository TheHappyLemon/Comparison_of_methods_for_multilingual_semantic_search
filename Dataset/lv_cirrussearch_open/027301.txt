Bādgīsa (puštu: بادغیس‎, persiešu: بادغیس) ir viens no trīsdesmit četriem Afganistānas vilajetiem valsts ziemeļrietumu daļā. Robežojas ar Herātas vilajetu rietumos, ar Farjabu austrumos un ar Gouru dienvidaustrumos, kā arī ar Turkmenistānu ziemeļos. Administratīvais centrs un lielākā pilsēta ir Kale i Nova. Vilajeta kopējā platība ir 20 591 km2, pēc 2012. gada datiem tajā dzīvo 499 393 iedzīvotāji. Bādgīsa sīkāk iedalās septiņos rajonos. Vairāk nekā 60% no iedzīvotājiem ir tadžiki, bet ap 28% - puštuni. Caur vilajetu tek Murgapas upe.