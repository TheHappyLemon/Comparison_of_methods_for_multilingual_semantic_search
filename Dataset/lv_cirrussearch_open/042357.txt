Jūlija Jefimova (krievu: Юлия Андреевна Ефимова; dzimusi 1992. gada 3. aprīlī) ir krievu peldētāja. Trīs reizes piedalījusies olimpiskajās spēlēs (2008, 2012, 2016). 2012. gadā Londonā izcīnīja bronzas medaļu 200 m uz muguras. Pēc četriem gadiem Riodežaneiro kļuva par divkārtēju olimpisko vicečempioni (100 m un 200 m uz muguras). Vispirms netika pielaista startam Riodežaneiro olimpiskajās spēlēs sportistes iepriekšējo dopinga problēmu un Krievijas dopinga skandāla dēļ, tomēr ar Sporta arbitrāžas tiesas lēmumu tika atļauta dalība tajās. Vairākas medaļas (tai skaitā 5 zelta) izcīnījusi Pasaules čempionātā, kā arī Eiropas čempionātā.