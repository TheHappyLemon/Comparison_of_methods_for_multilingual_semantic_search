Koniskā plaukšķene (latīņu: Silene conica) ir neļķu dzimtas suga, kura ir sastopama rietumu, dienvidu un dienvidrietumu Eiropā, kā arī dažviet Āzijā. Latvijā suga ir ļoti rets ievazāts augs, tālu ziemeļaustrumos no dabiskā izplatības apvidus. Rietumeiropā suga aug smilšainās, ar veģetāciju maz segtās vietās, uz kaļķakmens krāvumiem. Latvijā atsevišķi eksemplāri konstatēti uz dzelzceļiem.