Genādijs Šitiks (1958. gada 18. jūnijs — 2009. gada 20. augusts) bija Latvijas futbolists un futbola treneris. Lielāko spēlētāja karjeras daļu aizvadījis Rīgas "Daugava" sastāvā, vēl spēlējis citos Rīgas un Liepājas klubos. Spēlējis Latvijas PSR izlasē, kā arī 1992. gadā aizvadījis 4 spēles Latvijas nacionālās izlases sastāvā. "Daugavas" sastāvā esot, izpelnījies iesauku "Gena". Dibinājis "Šitika Futbola skolu". Laikā no 2006. līdz 2009. gadam bija Latvijas U-21 izlases galvenais treneris, iepriekš trenēja Latvijas U-17 izlasi. Miris 2009. gada 20. augustā 51 gada vecumā Rīgā, apglabāts I Meža kapos.