ASV augstākā futbola līga (angļu: Major League Soccer, MLS) ir vadošā futbola līga Amerikas Savienotajās Valstīs. To pārvalda United States Soccer Federation. Pašlaik līgā spēlē 29 klubi — 26 no ASV un trīs no Kanādas. ASV augstākā futbola līga tika dibināta 1993. gadā kā daļa no ASV pieteikuma 1994. gada FIFA Pasaules kausa rīkošanai. Pirmā MLS sezona tika aizvadīta 1996. gadā, tajā piedalījās 10 klubi. Katra sezona tiek aizvadīta no marta līdz novembrim. Sākumā katra komanda aizvada 34 spēles regulārajā sezonā. 14 labākie klubi kvalificējās izslēgšanas spēlēs, kas noslēdzas ar MLS kausa izcīņu. Pašreizējie MLS čempioni ir Los Angeles FC.