Turcijas ili (turku: il, daudzskaitlī iller) ir Turcijas administratīvā iedalījuma pirmais (augstākais) iedalījums. Turcija ir iedalīta 81 ilā. Ila augstākā amatpersona ir vali un agrāk ilus sauca par vilājetiem (turku: vilayet). Ils sastāv no vairākām ilčēm (vienskaitlī nominatīvā ilče; turku: ilçe, daudzskaitlī ilçeler). Ilče, kurā atrodas ila administratīvais centrs, tiek saukta par centru (turku: merkez). Ila nosaukums ir tāds pats kā administratīvā centra nosaukums, izņemot Hatajas ils, kura administratīvais centrs ir Antakja.