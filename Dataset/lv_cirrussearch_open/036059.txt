Kondorsē (latīņu: Condorcet) ir triecienkrāteris Mēness redzamajā pusē. Tas atrodas uz dienvidaustrumiem no Krīžu jūras. Krāteris nodēvēts franču filozofa marķīza de Kondorsē vārdā. Nosaukumu 1935. gadā apstiprinājusi Starptautiskā Astronomijas savienība. Kondorsē krāteris izveidojies pirms apmēram 3,9 miljardiem gadu, tā valnis jau stipri erodējis. Krātera ZR uz vaļņa atrodas neliels krāteris Kondorsē Y (Ø 14 km). Kopumā valnis virs krātera dibena paceļas apmēram 2 400 m augstumā. Krātera dibens līdzens, to sedz izplūdusī bazalta lava. Uz ZA no krātera atrodas Hansens (Ø 41 km) un Alhazens (Ø 35 km), uz dienvidiem Dubjago (Ø 48 km), uz DR Firmiks (Ø 57 km).