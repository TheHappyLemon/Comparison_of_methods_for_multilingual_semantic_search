Šajā uzskaitījumā apkopoti 1964. gada ziemas olimpisko spēļu medaļnieki. Šīs bija IX ziemas olimpiskās spēles, kas notika Austrijas pilsētā Insbrukā 1964. gadā no 29. janvāra līdz 9. februārim. Šajās olimpiskajās spēlēs piedalījās 1095 sportisti no 39 Nacionālajām Olimpiskajām komitejām (NOK). Medaļas tika sadalītas 34 disciplīnās, 10 sporta veidos. 1964. gada Insbrukas ziemas olimpisko spēļu programma, salīdzinot ar 1960. gada Skvoveli spēlēm, tika koriģēta, papildinot ar bobsleju un kamaniņu braukšanu. Atšķirībā no piepriekšējām ziemas olimpiskajām spēlēm, šajās spēlēs tika iekļauts arī demonstrāciju sporta veids — aisštoks. Šis bija otrais un arī pēdējais tāds gadījums, kad šis sporta veids tika spēlēts kā demonstrāciju sporta veids ziemas olimpiskajās spēlēs. Gan vīrieši, gan sievietes varēja piedalīties 1964. gada ziemas olimpiskajās spēlēs, programmā bija iekļautas 11 disciplīnas, kurās sacenstās sievietes. Padomju Savienības sportisti ieguva visvairāk medaļu – 25, 11 no tām bija zelta medaļas. Medaļu kopvērtējumā otro vietu ieguva Norvēģija (15 medaļas) un trešo vietu Austrija (12 medaļas). No 36 klāt esošajām NOK, vismaz vienu medaļu izcīnīja 14 NOK, no kurām 11 NOK izcīnīja vismaz vienu zelta medaļu. Olimpisko spēļu laikā treniņos mira Lielbritānijas kamaniņu braucējs Kazimirs Kejs-Skrzipeskis un Austrālijas slēpotājs Ross Milns. Skandināvijas valstis — Zviedrija, Norvēģija Somija —, kā arī Padomju Savienība, atkārtoja savu sasniegumu 1960. gada ziemas olimpiskajās spēlēs un nostiprināja savu dominējošo stāvokli distanču slēpošanā, iegūstot visas pieejamās medaļas. Līdzīgi panākumi bija arī Vācijas apvienotajai komandai, kas kamaniņu braukšanā ieguva 5 no 9 pieejamajām medaļām. Sportisti, kas pārstāvēja Liebritāniju un piedalījās pirmajās bosleja divnieku sacensībās ziemas olimpiskajās spēlēs ieguva zelta medaļas, kas Lielbritānijai bija pirmās zelta medaļas ziemas olimpiskajās spēlēs 12 gadu laikā. Lidija Skobļikova, kas pārstāvēja Padomju Savienību ātrslidošanā 1964. gada olimpiskajās spēlēs ieguva visvairāk medaļu — 4 zelta medaļas. Šis sasnieguma Skobļikovu padarīja par pirmo olimpieti, kura vienās spēlēs ieguvusi četras atsevišķas zelta medaļas.