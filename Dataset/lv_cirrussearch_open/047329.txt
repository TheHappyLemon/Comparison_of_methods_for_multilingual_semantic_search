Palindroms ir vārds, skaitlis, frāze vai simbolu sakopojums, kas vienādi izlasāms no abām pusēm. Palindroma piemēri ir vārds "Anna", skaitlis "11911", frāze "Sapals arī tad ēda tīras lapas". Palindroma jēdzienu ieviesa angļu rakstnieks Bens Džonsons 17. gadsimtā no grieķu valodas vārdiem "atkal" (palin, πάλιν) un "virziens" (dromos, δρóμος). Saskaņā ar Ginesa rekordu grāmatu garākais ikdienas sarunvalodā izmantotais palindroms ir 19 burtu garais somu valodas vārds saippuakivikauppias, kas nozīmē 'ziepju zāļu tirgonis'.