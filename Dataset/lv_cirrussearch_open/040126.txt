FC Red Bull Salzburg ir Austrijas futbola klubs no Zalcburgas. Dibināts 1933. gadā kā SV Austria Salzburg. Pašlaik spēlē Austrijas Bundeslīgā. Mājas spēles aizvada Red Bull Arena stadionā, kas atrodas Valsas-Zīcenheimas pašvaldībā netālu no Zalcburgas. UEFA klubu sacensībās, kur pastāv sponsorēšanas ierobežojumi, klubs startē ar nosaukumu FC Salzburg. 2005. gadā klubu iegādājās kompānija Red Bull GmbH, mainot ne tikai kluba nosaukumu, bet arī kluba krāsas no tradicionālās violetās uz sarkanu un baltu. Vairāki neapmierināti kluba atbalstītāji nodibināja jaunu klubu ar iepriekšējo nosaukumu SV Austria Salzburg. Kopumā klubs ir izcīnījis 16 Austrijas čempionu titulus un astoņas reizes uzvarējis Austrijas kausa izcīņā. Lielākais panākums Eiropas klubu turnīros ir iekļūšana UEFA kausa finālā 1994. gadā.