Tjago Esekjels Almada (spāņu: Thiago Ezequiel Almada, dzimis 2001. gada 26. aprīlī) ir Argentīnas futbolists, spēlē uzbrūkošā pussarga pozīcijā, Argentīnas izlases dalībnieks. Kopš 2022. gada pārstāv MLS klubu Atlantas "United". Karjeru sāka Buenosairesas klubā Velez Sarsfield. 2022. gada februārī pievienojās ASV augstākās futbola līgas (MLS) klubam Atlantas "United". Tā paša gada oktobrī tika atzīts par MLS gada labāko jaunpienācēju. Spēlējis Argentīnas U-20 izlasē. Piedalījās 2020. gada vasaras olimpisko spēļu futbola turnīrā, divās spēlēs nākot laukumā uz maiņu. Argentīnas izlases sastāvā debitēja 2022. gada 23. septembrī draudzības spēlē pret Hondurasu. Tika iekļauts komandas sastāvā 2022. gada FIFA Pasaules kausam, dažas dienas pirms turnīra sākuma aizvietojot savainotos spēlētājus. Iznāca uz maiņu grupu turnīra spēlē pret Poliju.