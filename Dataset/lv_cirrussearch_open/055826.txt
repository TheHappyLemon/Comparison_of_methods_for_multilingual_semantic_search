Centrālo Balkānu nacionālais parks (bulgāru: Национален парк Централен Балкан) ir 1991. gadā izveidots nacionālais parks Bulgārijas centrā, Stara Planinas augstākajā daļā, ietverot arī kalnu masīva augstāko virsotni - Boteva kalnu. Parka teritorijā atrodas 9 dabas rezervāti, kuri 2017. gadā iekļauti UNESCO Pasaules mantojuma sarakstā kā daļa no daudzu Eiropas valstu objekta Karpatu un citu Eiropas reģionu pirmatnējie dižskābaržu meži. Nacionālais parks atrodas no 550 līdz 2376 metriem virs jūras līmeņa, tas stiepjas 80 kilometrus ziemeļu - dienvidu virzienā apmēram 10 kilometrus platā joslā un atrodas 5 Bulgārijas apgabalu teritorijā.