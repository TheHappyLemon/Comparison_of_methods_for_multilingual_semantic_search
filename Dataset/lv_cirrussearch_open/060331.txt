Varjagi (senskandināvu: væringjar, grieķu: Βάραγγοι, senaustrumslāvu: варяже, варязи) bija sengrieķu un senkrievu valodā dots nosaukums skandināvu vikingiem, kuri kopš 8. gadsimta kuģoja pa Daugavu, Dņepru, Volgu un Donu, lai no Baltijas jūras nokļūtu Melnajā jūrā vai Kaspijas jūrā, izveidojot tirdzniecības ceļu no varjagiem uz grieķiem. Varjagi bija Kijivas Krievzemes valstiskuma veidotāji (no 9. līdz 12. gadsimtam), bet vēlāk kā kara algotņi dienēja Austrumromas impērijā (no 11. līdz 13. gadsimtam).