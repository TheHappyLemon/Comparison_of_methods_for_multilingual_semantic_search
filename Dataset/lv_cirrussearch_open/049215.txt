Norvēģijas sieviešu futbola izlase ir nacionālā sieviešu futbola komanda, kas pārstāv Norvēģiju starptautiskās futbola sacensībās. Izlasi pārvalda Norvēģijas Futbola asociācija. Izlase ir 1995. gada pasaules čempione, 1991. gadā izcīnītas sudraba medaļas. Vēl divas reizes ir ierindojusies 4. vietā. Līdz šim kvalificējusies visiem deviņiem FIFA Pasaules kausa finālturnīriem. Vasaras olimpiskajās spēlēs izlase ir spēlējusi trīs reizes. Debijas reizē 1996. gadā izcīnīja bronzas medaļas, bet 2000. gada vasaras olimpiskās spēles Norvēģijas futbolistes kļuva par olimpiskajām čempionēm. Eiropas čempionāta finālturnīros izlase ir piedalījusies 12 reizes. Divas reizes ir iegūts Eiropas čempiontituls — 1987. un 1993. gadā. Četras reizes komanda ir izcīnījusi sudraba medaļas. 2023. gada jūnijā FIFA Pasaules rangā sievietēm izlase bija 12. vietā.