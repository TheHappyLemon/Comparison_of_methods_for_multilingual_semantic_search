Timotijs Tailers Čailderss (angļu: Timothy Tyler Childers; dzimis 1991. gada 21. jūnijā Kentuki, ASV) ir amerikāņu dziedātājs un dziesmu autors. Viņa mūzikas stilu mēdz raksturot kā kantri, blūgrāsa (bluegrass) un tautas mūzikas sajaukumu. Čaildersa mūziku ietekmējusi viņa dzimtā Kentuki un tās saistība ar kantrimūziku un blūgrāsu. Čailders bieži dzied par ogļu raktuvēm, kurās mēdza strādāt viņa tēvs, vienlaikus aprakstot attiecīgā darba sekas. Čailderss savās dziesmās liek uzsvaru uz lirisko aspektu, salīdzinot dziesmu rakstīšanu ar īsu stāstu stāstīšanu.