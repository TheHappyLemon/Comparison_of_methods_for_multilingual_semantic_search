Tajabasas līcis (filipīniešu: Golpo ng Tayabas, angļu: Tayabas Gulf) ir plašs Sibujanas jūras līcis Filipīnās. Ziemeļos to norobežo Lusonas salas dienvidu krasts un Tajabasas zemesšaurums, austrumos — Bondokas pussala, bet dienvidos — Marindukes sala. Stiepjas 85 km garumā austrumu—rietumu virzienā. Lielākā apdzīvotā vieta krastā ir Lusena. Līča krastus pamīšus veido mangrovju audzes, smilšu pludmales un mitraines. Līča piekrastes daļa pie Pagbilao atzīta par putniem nozīmīgu vietu. Nozīmīgs zvejas rajons, kas dod ap 3 % no valsts kopējā nozvejas apjoma — 22—24 tūkstoši tonnu.