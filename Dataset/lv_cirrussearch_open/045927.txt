Baku metro (azerbaidžāņu: Bakı Metropoliteni) ir metro līniju sistēma Azerbaidžānas galvaspilsētā Baku. Metro pasažieriem tika atvērts 1967. gada 6. novembrī, gadu pēc Tbilisi metro līnijas atvēršanas, lai gan oficiālā pirmās līnijas posma pieņemšana notika jau tā paša gada 6. novembrī. Tādējādi šī ir piektā metro līniju sistēma PSRS pēc Maskavas, Ļeņingradas, Kijivas un Tbilisi metro sistēmām. Mūsdienās Baku metro ir 27 stacijas ar kopējo līniju garumu 40,3 km. Metro darbojas 39 eskalatori, kuru garums ir vairāk nekā 4000 metru. Pēc Baku metro vadības rīkojuma, tajā ir aizliegts fotografēt un filmēt.