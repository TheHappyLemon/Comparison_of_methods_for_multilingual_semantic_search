Ziemassvētku vecīša ciems (somu: Joulupukin Pajakylä) ir 1985. gadā atklāts izklaides parks Somijā, Lapzemē, kas veltīts Ziemassvētku vecītim (somu: Joulupukki), jo viena no tradīcijām vēsta, ka Ziemasvētku vecītis dzīvo Lapzemē. Izklaides parks atrodas uz Ziemeļu polārā loka, 8 kilometrus uz ziemeļaustrumiem no Rovaniemi centra, netālu no Rovaniemi lidostas. Izklaides parks ir populārs tūrisma objekts, sevišķi Ziemassvētku sezonā. Netālu no Ziemassvētku vecīša ciema atrodas Santa Klausa parks.