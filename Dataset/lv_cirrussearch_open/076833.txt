Šis raksts ir par grāmatu. Par citām jēdziena Krēsla nozīmēm skatīt nozīmju atdalīšanas lapu. Krēsla ir pirmā grāmata Stefanijas Meieres "Krēslas" sērijā, kurā ir stāsts par septiņpadsmitgadīgo Izabellu Svonu un vampīru Edvardu Kalenu. Grāmata iznāca 2005. gadā. Vampīru romāns, kura pirmais izdevums tika izdots ASV ar 75 000 eksemplāru tirāžu un iekļuva The New York Times bestselleru sarakstā. Romāns "Krēsla" ir tulkots gandrīz 40 valodās. Šis darbs un tā turpinājumi ir sasnieguši pārdošanas rekordus un parakstīšanās uz katru nākamo sērijas grāmatu tiek sākta vēl ilgi pirms tās iznākšanas.