Falkenas klosteris (latīņu: Monasterium Falkena, vācu: Zisterzienserkloster zu Falkenau, igauņu: Valkena klooster) jeb Kerknas klosteris (igauņu: Kärkna klooster) bija ap 1233. gadu dibināts cisterciešu klosteris pie Ammes upes ietekas Emajegi, aptuveni 8 km uz ziemeļiem no Tērbatas pilskalna. Galvenā celtne bija 47 m gara baznīca, kurai dienvidu pusē atradās klosteris ar kapitula zāli.