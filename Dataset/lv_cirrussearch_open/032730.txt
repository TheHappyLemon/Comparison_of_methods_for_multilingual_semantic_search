Karaspēka grupa "Vidus" (vācu: Hereesgruppe Mitte) jeb armiju grupa "Centrs" (angļu: Army Group Centre, krievu: Группа армий «Центр») bija viena no trim Vācijas izveidotajām armiju grupām, kas Otrā pasaules kara laikā veica iebrukumu Padomju Savienībā. Karaspēka grupa "Vidus" tika izveidota 1941. gada jūnijā — tieši pirms operācijas "Barbarosa" sākuma. 1941. gada nogalē karaspēka grupa "Vidus" piedzīvoja savu pirmo lielo sakāvi kaujā par Maskavu, kas beidzās ar to, ka praktiski visa armiju grupa līdz 1943. gada vasarai lielākoties palika stacionārā stāvoklī, neuzņemoties gandrīz nekādu stratēģisko iniciatīvu Austrumu frontē. 1943. gada jūlijā karaspēka grupa "Vidus" aktīvi piedalījās nesekmīgajā Kurskas kaujā, atbalstot vācu uzbrukuma ziemeļu flangu. 1944. gada vasarā — Sarkanās armijas stratēģiskās ofensīvas (operācijas "Bagrations") rezultātā — karaspēka grupa "Vidus" gandrīz tika pilnībā iznīcināta. 1945. gada janvārī karaspēka grupa "Vidus" tika ielenkta Kēnigsbergas maisā un tika pārdēvēta par karaspēka grupu "Ziemeļi".