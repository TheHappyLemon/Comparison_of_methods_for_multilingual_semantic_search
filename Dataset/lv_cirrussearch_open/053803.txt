Fabio Jakobsens (nīderlandiešu: Fabio Jakobsen; dzimis 1996. gada 31. augustā) ir Nīderlandes riteņbraucējs, pārstāv UCI WorldTeam komandu Soudal–Quick-Step. 2020. gada augustā Jakobsens cieta smagā kritienā 2020. gada Tour de Pologne pirmā posma finišā, kad Dilans Gronevegens novirzījās no savas trajektorijas un iegrūda Jakobsenu trasi norobežojošajā barjerā. Sacensību ārsts sākotnēji secināja, ka Jakobsens guvis vairākus nopietnus savainojumus, ieskaitot smadzeņu traumu un elpošanas trakta bojājumus, lūzumu aukslējās, zaudējis daudz asiņu un atrodas dzīvību apdraudošā stāvoklī. Kritiena rezultātā Jakobsens guva sejas traumas un zaudēja visus zobus, tomēr tika pieļauta iespēja, ka viņam izdosies turpināt sportista karjeru. 2021. gada aprīlī atgriezās sacensību apritē.