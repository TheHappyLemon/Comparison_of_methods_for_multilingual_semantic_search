Edvīns Leonards Hugo Endre (zviedru: Edvin Leonard Hugo Endre; dzimis 1994. gada 1. jūlijā Stokholmā, Zviedrijā) ir zviedru aktieris. Endres pirmā kinoloma bija 2013. gada filmā Studentfesten. Pēc tam no 2014. līdz 2016. gada viņš vēsturiskajā seriālā „Vikingi” tēloja karaļa Horika dēlu Erlenderu. Vēlāk Endre tika jau pie vadošajām lomām — 2016. gada biogrāfiskajā filmā „Slēpes pa gaisu” (Eddie the Eagle), atveidojot somu tramplīnlēcēju Mati Nikenenu, un 2018. gada spēlfilmā „Nameja gredzens”, atveidojot Nameju. Arī Endres māte Lena Endre un tēvs Tomass Hanzons ir kinoaktieri.