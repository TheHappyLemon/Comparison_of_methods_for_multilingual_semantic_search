Pirkanmā (somu: Pirkanmaa, zviedru: Birkaland) ir viens no Somijas reģioniem valsts dienviddaļā. Robežojas dienvidos ar Kantahemi un Īsto Somiju, rietumos — ar Satakuntu, ziemeļos — ar Dienvidpohjanmā, bet austrumos — ar Vidussomiju un Peijethemi. Pirkanmā ir otrs apdzīvotākais un ekonomiski attīstītākais valsts reģions pēc Ūsimā. Reģionā 23 pašvaldības, no kurām 12 ir pilsētas — Tampere (244 315 iedzīvotāji; administratīvais centrs), Nokija (34 889), Ilojervi (33 529), Kangasala (32 627), Sastamala (23 995), Valkeakoski (20 701), Akā (16 464), Mente-Vilpula (9576), Orivesi (8978), Ikālinena (6876), Virrata (6462), Parkano (6285).