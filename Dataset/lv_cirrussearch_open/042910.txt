Rīdigers fon der Golcs, pilnajā vārdā Gustavs Ādolfs Joahims Rīdigers fon der Golcs (vācu: Gustav Adolf Joachim Rüdiger Graf von der Goltz; dzimis 1865. gada 8. decembrī, miris 1946. gada 4. novembrī) bija Vācijas Impērijas virsnieks, grāfs, 1919. gadā Austrumprūsijas robežām tuvajā Kurzemē un Ziemeļlietuvā dislocētā 6. rezerves korpusa komandieris. Aktīvi iesaistījās Latvijas brīvības cīņās no 1919. gada 1. februāra līdz 14. oktobrim.