Radioloģija ir medicīnas nozare, kas izmanto attēlveidošanas tehnoloģijas (medicīnas vizualizāciju) slimību diagnostikā (diagnostiskā radioloģija) un ārstēšanā (radioterapija). Diagnostiskajā radioloģijā izmanto tādas izmeklēšanas metodes kā rentgenoloģiskie izmeklējumi, datortomogrāfija, ultrasonogrāfija, magnētiskās rezonanses tomogrāfija, kodolmedicīna, angiogrāfija u.c.. Attēlveidošanai parasti izmanto jonizējošo starojumu, bet ir metodes, kurās izmanto augstfrekvences skaņu vai magnētiskos laukus. Ja attēlveidošanā izmanto rentgenstarojumu (vienu no jonizējošajiem starojumiem), tad specifiski šī radioloģijas nozare tiek saukta par rentgendiagnostiku.