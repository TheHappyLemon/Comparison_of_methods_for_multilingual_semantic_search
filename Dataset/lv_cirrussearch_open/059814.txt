Supernova 2023 bija 2023. gada Eirovīzijas dziesmu konkursa Latvijas nacionālā atlase, kuru rīkoja Latvijas Televīzija. Pieteikšanās konkursam notika no 2022. gada 22. oktobra līdz 1. decembrim. Konkursa uzvarētājam bija paredzēta iespēja pārstāvēt Latviju 2023. gada Eirovīzijas dziesmu konkursā Liverpūlē, Lielbritānijā. Konkursā uzvarēja grupa Sudden Lights ar dziesmu "Aijā".