Endre Adi (ungāru: Ady Endre; dzimis 1877. gada 22. novembrī, miris 1919. gada 27. janvārī) bija Rumānijā dzimis ungāru simbolisma dzejnieks un žurnālists. Skolā gāja Zalevā. Studēja tiesības Debrecenas universitātē, pēc tam strādāja par žurnālistu, iesākumā Debrecenā, vēlāk Oradjā. Pirmo dzejoli publicēja 1896. gadā. 1905. gadā pārcēlās uz Budapeštu. 1908. gadā tika izdots pirmais literārā žurnāla Nyugat numurs. Par vienu no žurnāla līderiem izvirzījās Endre Adi. Ap žurnālu pulcējās arī citi ungāru dzejnieki un kreisie intelektuāļi, to skaitā Mihājs Babičs un Dežē Kostolāņi. Miris 1919. gadā.