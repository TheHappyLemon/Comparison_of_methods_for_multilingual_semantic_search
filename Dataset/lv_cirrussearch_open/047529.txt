"Aukstais kalns" (angļu: Cold Mountain) ir 2003. gada kara filma, kas balstīta uz Čārlza Freizjera tāda paša nosaukuma romānu. Filmas režisors un scenārija autors ir Entonijs Mingella. Galvenās lomas atveido Džūds Lo, Nikola Kidmena, Renē Zelvēgere, Eilīna Etkinsa, Brendans Glīsons, Filips Sīmors Hofmans un Natālija Portmane. Filmas pirmizrāde notika 2003. gada 25. decembrī. Renē Zelvēgere kā labākā otrā plāna aktrise ieguva Amerikas Kinoakadēmijas balvu, BAFTA kino balvu, Zelta globusa balvu un Ekrāna aktieru ģildes balvu. Filmas sižets norisinās Amerikas pilsoņu kara beigu posmā. Ievainots karavīrs dodas smagā ceļā mājup, lai atkal apvienotos ar savu mīļoto sievieti.