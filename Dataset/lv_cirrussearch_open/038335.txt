Juhans "Jāns" Kikass (igauņu: Juhan "Jaan" Kikkas; 1892. gada 5. jūnijs—1944. gada 9. marts) bija Igaunijas svarcēlājs, startēja vidējā svarā. Viņš ieguva bronzas medaļu 1924. gada vasaras olimpiskajās spēlēs, uzstādot jaunu pasaules rekordu raušanā. Kikass sākotnēji trenējās riteņbraukšanā, bet svarcelšanai pievērsās 1921. gadā 29 gadu vecumā. Nākamajā gadā viņš pasaules čempionātā ieņēma ceturto vietu. 1925. gadā viņš izcīnīja savu vienīgo Igaunijas čempiona titulu. Pēc sportista karjeras beigām viņam Tallinā piederēja metālapstrādes darbnīca. Kikass gāja bojā savā darbnīcā Tallinā 1944. gadā Padomju aviācijas uzlidojumā.