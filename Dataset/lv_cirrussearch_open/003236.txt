Roberto Badžo (itāļu: Roberto Baggio; dzimis 1967. gada 18. februārī) ir bijušais Itālijas futbolists. Savas karjeras laikā viņš pārstāvēja Fiorentina, Juventus, AC Milan un Internazionale klubus. 1993. gadā Badžo ieguva gan "Zelta bumbu", gan FIFA Pasaules gada spēlētāja titulu. Viņš ir vienīgais Itālijas futbolists, kurs guvis vārtus trijos Pasaules kausa finālturnīros. Badžo iesauka bija Dievišķā ponija aste (itāļu: Il Divin Codino) viņa frizūras un reliģijas - budisma dēļ. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē.