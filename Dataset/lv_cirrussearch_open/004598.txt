Koordinātas: 48°10′46.9″N 11°32′57.1″E﻿ / ﻿48.179694°N 11.549194°E﻿ / 48.179694; 11.549194 Minhenes slaktiņš bija terora akts 1972. gada vasaras olimpisko spēļu laikā, kas bija vērsts pret Izraēlas sportistiem. Tas notika laikā no 5. septembra līdz 6. septembrim Minhenē, Rietumvācijā. 5. septembrī 8 palestīniešu teroristu grupa iebruka olimpisko spēļu ciematā un sagrāba par ķīlniekiem 11 Izraēlas sportistus, trenerus un oficiālās amatpersonas. Vēlāk visi 11 sportisti un 1 policijas darbinieks gāja bojā. 5 no 8 teroristiem tika nogalināti neveiksmīgajā policijas veiktajā glābšanas mēģinājumā. Trīs izdzīvojušie teroristi tika noķerti, taču Rietumvācija viņus izdeva pēc gaisa lainera Lufthansa nolaupīšanas. Pēc šī terora akta spēles tika pārtrauktas, līdz tobrīdējais SOK prezidents Everi Brendidžs izlēma, ka spēlēm ir jāturpinās.