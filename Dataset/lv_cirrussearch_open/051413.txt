"Lidmašīnas, vilcieni un automobiļi" (angļu: Planes, Trains and Automobiles) ir 1987. gada filma, kuras režisors, producents un scenārija autors ir Džons Hjūzs. Filma stāsta par mārketinga speciālistu Nīlu Peidžu, kurš vēlas atgriezties mājup, lai nosvinētu Pateicības dienu. Sliktu laikapstākļu dēļ lidmašīnas reiss tiek atcelts un Nīlam jābrauc kopā ar komivojažieri Delu Grifitu, kurš Nīlu sāk kaitināt. Filmas galvenās lomas atveido Stīvs Mārtins un Džons Kendijs, tās pirmizrāde notika 1987. gada 25. novembrī.