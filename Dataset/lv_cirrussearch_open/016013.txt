Seržs Arošs (franču: Serge Haroche; dzimis 1944. gada 11. septembrī) ir franču fiziķis. 2012. gadā kopā ar amerikāni Deividu Vainlendu saņēmis Nobela prēmiju fizikā par "novatoriskām metodēm, kas ļauj mērīt un manipulēt atsevišķas kvantu sistēmas". Izglītību ieguvis École Normale Supérieure un Pjēra un Marijas Kirī universitātē (Université Pierre-et-Marie-Curie). Kopš 2001. gada viņš ir profesors Francijas koledžā (Collège de France). Pārsvarā strādā atomfizikas un kvantu optikas nozarē.