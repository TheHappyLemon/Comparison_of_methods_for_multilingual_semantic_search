Emīlija V. Gordone (angļu: Emily V. Gordon, dzimusi 1979. gada 3. maijā) ir amerikāņu scenāriste, producente un aplādes vadītāja. Viņa kopā ar savu vīru Kumailu Nandžiani ir 2017. gada romantiskās komēdijas The Big Sick scenārija autori, kas balstīts uz abu kopdzīvi. Gordone un Nandžiani par šo darbu ieguva Neatkarīgā Gara balvu par labāko scenāriju, tāpat viņi tika nominēti Amerikas Kinoakadēmijas balvai kategorijā "Labākais oriģinālscenārijs". Gordone, pirms kļuva par scenāristi un komēdiju producenti, strādāja par ģimeņu un pāru psihoterapeitu. Viņa ir viena no šova The Meltdown with Jonah and Kumail veidotājām kanālam Comedy Central, tāpat viņa ir sarakstījusi scenārijus televīzijas seriāliem, grāmatu (Super You) un dažas tiešsaistes un drukātās publikācijas.