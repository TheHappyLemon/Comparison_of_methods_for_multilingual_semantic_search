Rakstnieks vai rakstniece ir persona, kas veido daiļliteratūru, tas ir, raksta romānus, noveles, stāstus, lugas un tamlīdzīgus darbus. Rakstniekus nereti dēvē arī par literātiem, lai gan ar šo terminu apzīmē arī literatūrzinātniekus, literatūras kritiķus un tulkotājus, kas var arī nebūt rakstnieki. Nievājošā formā rakstnieki var tikt saukti arī par skribentiem. Viens no prestižākajiem apbalvojumiem, ko var saņemt rakstnieks, ir Nobela prēmija literatūrā, lai gan daudzi kritiķi norāda, ka ir autori, kas to būtu pelnījuši, bet nav saņēmuši, tajā pašā laikā to iegūst daudz mazāk nozīmīgi rakstnieki. Cits prestižs apbalvojums ir Pulicera balva. Lai gan no 21 nominācijas 14 tiek pasniegtas žurnālistikas jomā, tomēr 6 nominācijas tiek arī literatūras sfērā strādājošajiem cilvēkiem.