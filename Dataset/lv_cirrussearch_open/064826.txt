Maksvels Freizers (angļu: Maxwell Fraser; dzimis 1957. gada 14. jūnijā, miris 2022. gada 13. decembrī), labāk zināms ar skatuves vārdu Maxi Jazz, bija britu mūziķis, reperis, dziedātājs, dziesmu autors un dīdžejs. Vislielāko atpazīstamību ieguvis kā britu elektroniskās mūzikas grupas Faithless vadošais solists no 1995. līdz 2011. gadam un no 2015. līdz 2016. gadam. 2006. gadā Maxi Jazz kā vokālists piedalījās Tiësto dziesmā Dance4life. Tāpat dziedājis kopā ar Robiju Viljamsu dziesmā My Culture no albuma 1 Giant Leap. Maxi Jazz piedalījās autosacīkstēs, un viņam bija arī īpaša sacīkšu mašīnu kolekcija.