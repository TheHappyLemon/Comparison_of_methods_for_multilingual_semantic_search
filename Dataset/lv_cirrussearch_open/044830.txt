Fiskālais konservatīvisms, saukts arī par ekonomisko konservatīvismu, ir politiski ekonomiska ideoloģija, kas galvenokārt tiek balstīta uz diviem fundamentāliem principiem — nodokļu samazināšanu un sabalansēta budžeta ievērošanu. Līdz ar to no finansiālā viedokļa fiskālā konservatīvisma piekritēji lielākoties iestājas par stingrāku valsts fiskālo politiku izdevumu kontrolēšanas jomā, lai tādējādi neveidotos budžeta deficīts, vai arī sliktākajā gadijumā, ja tāds tomēr ir nenovēršams, budžeta deficīts būtu pavisam neliels. No politiskā viedokļa fiskālie konservatīvisti atbalsta pēc iespējas mazāku valsts birokrātisko aparātu, lai tādējādi ietaupītu izmaksas sabiedriskajā sektorā. Savukārt no ekonomiskā viedokļa fiskālie konservatīvisti galvenokārt iestājas par brīvo tirgus ekonomiku.