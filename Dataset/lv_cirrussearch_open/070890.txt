Deivids Metjū Makfedjens (angļu: David Matthew Macfadyen; dzimis 1974. gada 17. oktobrī) ir angļu aktieris. Kļuvis atpazīstams ar galveno lomu Džo Raita romantiskajā drāmā "Lepnums un aizspriedumi" (2005). Starptautisku atpazīstamību guvis ar lomu HBO seriālā "Pēctecība" (2018—2023), par ko saņēmis divas Emmy balvas un vienu Zelta globusa balvu. Saņēmis divas BAFTA televīzijas balvas: 2010. gadā par lomu BBC One seriālā Criminal Justice un 2022. gadā par lomu seriālā "Pēctecība". Atveidojis lomas arī tādās filmās kā "Nāve bērēs" (2007), Incendiary (2008), "Frosts pret Niksonu" (2008), "Trīs musketieri" (The Three Musketeers, 2011), "Anna Kareņina" (2012), "Strāvas karš" (2017), "Riekstkodis un četras valstības" (The Nutcracker and the Four Realms, 2018), The Assistant (2019) un "Operācija "Mincemeat"" (2021).