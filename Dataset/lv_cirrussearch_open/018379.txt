Libērijas futbola izlase ir futbola komanda, kas pārstāv Libēriju starptautiskās sacensībās. Tā ne reizi nav kvalificējusies FIFA Pasaules kausam, bet ir divas reizes kvalificējusies Āfrikas Nāciju kausam, abas reizes izstājoties no turnīra jau pēc grupu turnīra. Lai gan Libērija ne reizi nav kvalificējusies Pasaules kausam, tomēr Libērijas izlases spēlētājs Džordžs Veā ir ieguvis FIFA Gada futbolista balvu.