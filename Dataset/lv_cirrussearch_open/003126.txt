Zilke Oto (vācu: Sylke Otto; dzimusi 1969. gada 7. jūlijā Kemnicā, Vācijā) ir bijusī vācu kamaniņu braucēja. Karjeras laikā startēja trijās Ziemas Olimpiādēs un divās no tām izcīnīja zelta medaļu (2002, 2006). Z. Oto Pasaules čempionātos kopā ir izcīnījusi 12 medaļas, no kurām 6 ir zelta. Eiropas čempionātos viņa ir izcīnījusi 8 medaļas, no kurām 5 ir zelta. Par savas karjeras beigām viņa paziņoja 2007. gada 12. janvārī grūtniecības dēļ.