25 metru šaušana ar militāro pistoli vīriešiem bija viena piecām šaušanas disciplīnām un viena no trim disciplīnām ar pistoli, kas bija iekļauta 1896. gada vasaras olimpisko spēļu programmā. Sacensības notika 10. aprīlī Kalitejas šaušanas poligonā Skopeftirionā. Šajās sacensībās piedalījās 16 sportisti no 4 valstīm. Lielākā daļa sportistu bija no Grieķijas. Amerikāņi izmantoja Kolt revolverus, kas bija ātrāki par pārējo sportistu ieročiem. Zelta medaļu izcīnīja ASV sportists Džons Peins. Viņa brālis Samners Peins izcīnīja sudraba medaļu, bet bronzas medaļu izcīnīja Grieķijas sportists Nikolajs Morakis. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika piešķirta sudraba medaļa, bet turpmākās vietas netika apbalvotas.