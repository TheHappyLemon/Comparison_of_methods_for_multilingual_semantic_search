Šis raksts ir par 2018. gada filmu. Par citām jēdziena Dogmens nozīmēm skatīt nozīmju atdalīšanas lapu. "Dogmens" (itāļu: Dogman) ir 2018. gada Itālijas krimināldrāmas filma, kuras režisors ir Mateo Garrone. Filmā galvenās lomas atveido Marčello Fonte un Edoardo Peše. Filma stāsta par labsirdīgo suņu frizētavas īpašnieku Marčello, kurš, dzīvojot nabadzīgā rajonā, mēģina tikt galā ar vardarbīgo un nestabilo Simoni, kurš terorizē visu rajonu. Filmas "Dogmens" pirmizrāde notika 2018. gada 16. maijā Kannu kinofestivālā, kur tā sacentās par Zelta palmas zaru. Fonte saņēma festivāla labākā aktiera balvu. Filmu izvēlējās kā Itālijas kandidatūru par labāko starptautisko spēlfilmu 91. Kinoakadēmijas balvai, tomēr to nenominēja. Tīmekļa vietnē Rotten Tomatoes filmai ir 84% vērtējums.