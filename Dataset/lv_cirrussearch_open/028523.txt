Svētā kapa baznīca (latīņu: ecclesia Sancti Sepulchri; ivritā: כנסיית הקבר הקדוש, Knesiyat HaKever HaKadosh), Austrumu kristietībā tiek saukta par Augšāmcelšanās baznīcu (arābu: كنيسة القيامة, kanīssat al Qi'yāma; armēņu: Սուրբ Յարութեան տաճար, Surb Harut’ian tačar; grieķu: Ναός της Αναστάσεως, Naós tēs Anastáseōs), ir baznīca Jeruzalemē. Šī vieta tiek godāta kā Golgatas, vietas, kur Jēzus Kristus tika sists krustā, atrašanās vieta un vieta, kur tiek uzskatīts, ka Jēzus tika apglabāts. Baznīcā atrodas pēdējās piecas (kopš 15. gadsimta beigām) Krusta ceļa stacijas, pirmās deviņas atrodas Via Dolorosa. Nozīmīgs kristiešu svētceļojumu galamērķis, kopš vismaz 4. gadsimta tiek apgalvots, ka Jēzus šeit augšāmcēlies. Baznīca tikusi uzcelta 325./326. gadā pēc pirmā kristiešu Romas imperatora Konstantīna I pavēles. Konstantīna māte Helēna baznīcas celtniecības laikā esot atradusi īsto krustu, pie kura tika sists Jēzus, un kapu. Mūsdienās baznīca darbojas, to izmanto sešas kristiešu baznīcas.