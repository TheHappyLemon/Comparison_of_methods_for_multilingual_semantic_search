Bangkokas Lielā pils (taju: พระบรมมหาราชวัง) ir 18. gadsimtā celta Taizemes karaļa pils valsts galvaspilsētā Bangkokā, Čaoprejas upes kreisajā krastā. Pils sākta celt pēc Siāmas galvaspilsētas pērcelšanas no Tonburi. Vēlāk tā vairākkārt palašināta, sevišķi karaļa Čulalongkorna laikā (valdīja no 1868. līdz 1910. gadam). Celtņu komplekss ir oficiālā karaļa rezidence kopš 1782. gada, tomēr ikdienā kopš 1925. gada karalis rezidē Dusitas pilī, bet Lielajā pilī notiek tikai oficiāli pasākumi. Pils komplekss ir populārs tūrisma objekts, gadā to apmeklē ap 8 miljoniem cilvēku. Pils teritorijā atrodas Vatprakeva templis ar Smaragda Budas skulptūru.