Perperikona (bulgāru: Перперикон, grieķu: Περπερικόν) bija trāķiešu pilsēta Rodopu kalnu austrumdaļā, mūsdienu Bulgārijas dienvidos, Kardžali apgabalā. Pilsētas drupas atrodas 470 metrus augstas klints virsotnē. Kopš 2000. gada senvietā notiek izrakumi. Pirmās cilvēka darbības pēdas novērojamas no Bronzas laikmeta. Klasiskajā laikmetā iespējams atradies Dionīsa templis. Atklātas arī, iespējams, 4. gs baznīcas drupas.