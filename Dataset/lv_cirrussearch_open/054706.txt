2010. gada UEFA Čempionu līgas fināls bija 2009.—2010. gada UEFA Čempionu līgas sezonas finālspēle. Tā notika sestdienā, 2010. gada 22. maijā Santiago Bernabéu stadionā, Madridē, Spānijā. Šis bija pirmais UEFA Čempionu līgas fināls, kas notika sestdienā, nevis trešdienā. Tajā tikās Vācijas Bundeslīgas klubs Minhenes "Bayern" un Itālijas Serie A klubs Milānas "Internazionale". Inter uzvarēja ar rezultātu 2:0 un Eiropas spēcīgākā futbola kluba trofeju izcīnīja trešo reizi kluba vēsturē. Uzvarētāji kvalificējās 2010. gada FIFA Klubu Pasaules kausam kā UEFA pārstāvji, kā arī 2010. gada UEFA Superkausam.