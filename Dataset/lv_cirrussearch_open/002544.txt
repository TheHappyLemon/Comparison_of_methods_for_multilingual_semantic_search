Eberhards no Zainas jeb Sainas Eberhards (vācu: Eberhard von Sayn, latīņu: Everhardus Seyn) bija Vācu ordeņa vācmestrs, Vācu ordeņa virsmestra vietnieks (1251—1254) un Livonijas ordeņa mestra Andreasa no Felves aizvietotājs (1253—1254). Pēc Lietuvas karaļa Mindauga pāriešanas katoļu ticībā viņš 1253. gada aprīlī organizēja Kursas, Žemaitijas, Upmales un Zemgales zemju sadalīšanu starp ordeni un bīskapiem.