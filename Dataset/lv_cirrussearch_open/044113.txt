Ārons Hjūzs (dzimis 1979. gada 8. novembrī) ir bijušais Ziemeļīrijas futbolists, aizsargs, Ziemeļīrijas futbola izlases dalībnieks. Karjeru uzsācis Newcastle United komandā. Klubā aizvadījis 279 spēles. 2005. gadā par 1 miljonu mārciņu viņš tika pārdots uz Aston Villa komandu, kur nospēlēja divas sezonas. 2007. gadā pievienojās Fulham, kur aizvadīja sešas sezonas. 2010. gadā ar Fulham spēlēja UEFA Eiropas līgas finālā. Kopš 2014. gada bieži mainījis klubus. 1998. gadā, 18 gadu vecumā debitēja Ziemeļīrijas izlasē. Kopā aizvadījis 112 spēles izlasē, tādējādi kļuvis par otro visvairāk spēļu aizvadījušo spēlētāju Ziemeļīrijas izlasē, atpaliekot vien no vārtsarga Peta Dženingsa. No 2003. gada līdz 2011. viņš bija izlases kapteinis.