"Bērnu spēlītes" (angļu: Child's Play) ir 2019. gada ASV un Kanādas šausmu filma, kuras režisors ir Larss Klevbergs. Filmā galvenās lomas atveido Obrija Plaza, Gabriels Beitmens, Braians Tairī Henrijs un Marks Hemils. Filma ir rīmeiks tāda paša nosaukuma 1988. gada filmai. Filma stāsta par ģimeni, kuru terorizē mākslīgā intelekta lelle, kura kļūst slepkavnieciska. Filmas "Bērnu spēlītes" pirmizrāde notika 2019. gada 21. jūnijā. Latvijā pirmizrāde notika 2019. gada 28. jūnijā. Filma nopelnīja 45 miljonus ASV dolāru pie 10 miljonu budžeta. Filma saņēma dalītas kritiķu atsauksmes. Tīmekļa vietnē Rotten Tomatoes filmai ir 63% vērtējums.