"Roko un viņa brāļi" (itāļu: Rocco e i suoi fratelli) ir 1960. gada Itālijas un Francijas drāmas filma, kuras režisors ir Lukīno Viskonti. Filmā galvenās lomas atveido Alēns Delons, Annija Žirardo, Renato Salvatori, Katina Paksinu, Rožē Anēns, Spiross Fokass, Paolo Stopa, Sjūzija Delēra un Klaudija Kardināle. Filmas darbība norisinās 1960. gadā Milānā un stāsta par migrantu ģimeni no Itālijas dienvidiem un viņu mēģinājumiem iedzīvoties industriālajos Itālijas ziemeļos. Filmas "Roko un viņa brāļi" pirmizrāde notika 1960. gada 6. septembrī Venēcijas kinofestivālā, kur tā saņēma "Īpašo žūrijas balvu". Izdošanas brīdī itāļu kritiķi filmu kritizēja, kā arī tā tika cenzēta. Mūsdienās tā tiek uzskatīta par vienu no vislabākajām itāļu filmām.