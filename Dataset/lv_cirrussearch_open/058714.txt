Aikuts Barka (turku: Aykut Barka, dzimis 1951. gada 16. decembrī, miris 2002. gada 1. februārī) ir Turcijas seismologs, kurš pārstāvēja Stambulas Tehnisko universitāti. Aikuts Barka 1997. gadā kopā ar kolēģiem no ASV (Rosu Šteinu un Džeimsu Dītrihu) izstrādāja jaunu teoriju par to, ka lielāka zemestrīce vienā un tajā pašā teritorijā var izraisīt vairākus citu citam sekojošus satricinājumus, kas dod cerības sagaidīt dienu, kad būs iespējams izstrādāt uzticamu riska novērtējumu. 1997. gadā, balstoties uz jauno teoriju, Aikuts Barka un viņa kolēģis Ross Šteins no ASV Ģeoloģijas institūta izteica prognozes par zemestrīci Ziemeļanatolijas lūzuma zonā. Diemžēl šīs prognozes piepildījās 1999. gada 17. augustā, kad netālu no Izmitas, izcēlās 7,4 balles stiprā Izmitas zemestrīce. Tas deva apstiprinājumu jaunajai teorijai. Aikuts Barka prognozēja arī tai sekojošo Dizdžes zemestrīci, kas šoreiz ļāva glābt daudz vairāk cilvēku.