Kuņmina (ķīniešu: 昆明市, piņjiņs: Kūnmíng) ir pilsēta Juņnaņas provincē, Ķīnā. Līdz 1920. gadiem tā bija pazīstama kā Juņnaņfu (云南府, Yúnnánfǔ), pašlaik tas ir provinces politiskais, ekonomiskais, komunikāciju un kultūras centrs. Kuņmina ir Juņnaņas provinces administratīvais centrs un lielākā pilsēta. Kuņminā atrodas vairākas universitātes, muzeji, galerijas un citas nozīmīgas ekonomikas, kultūras un izglītības institūcijas. Vairākiem Juņnaņas provinces uzņēmumiem šeit atrodas vadība. Šī bija nozīmīga vieta Otrā pasaules kara laikā — te atradās Ķīnas militārais centrs, ASV karabāze. Kuņminā 2011. gadā iedzīvotāju skaits sasniedza 6,48 miljonus.