Cult of Luna ir zviedru sludge/postmetāla grupa. Izveidota 1998. gadā Umea komūnā no vietējās hardcore punk grupas Eclipse dalībniekiem. Ar pirmajiem albumiem Cult of Luna un The Beyond grupa ieguva popularitāti pagrīdes kultūrā. Trešais albums Salvation nepārstāvēja abu iepriekšējo albumu doom mūzikai raksturīgo agresīvo toni. Tā skanējums bija rāmāks un bija par iemeslu grupas plašākai atpazīstamībai arī popkultūrā. Cult of Luna sniegums ar nākamajiem albumiem Somewhere Along the Highway un Eternal Kingdom nemazinājās, un grupa saglabāja iegūto popularitāti.