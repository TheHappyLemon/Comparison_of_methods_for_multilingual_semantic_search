Leskovaca (serbu: Лесковац, serbhorvātu: Leskovac, izrunā: [lě̞skɔ̝v̞at͡s]) ir pilsēta Serbijas dienvidaustrumos. 2011. gadā pilsētā dzīvoja 60,3 tūkstoši iedzīvotāju. Tas ir Jablanicas apgabala administratīvais centrs. Cauri Leskovacai izbūvēta dzelzceļa līnija no Nišas uz Salonikiem (Grieķiju). Viduslaikos Leskovacas nosaukums bija Glubočica (serbu: Глубочица). Pašreizējo nosaukumu tā ir ieguvusi daudzo lazdu dēļ apkārtnes mežos (serbu vārds леска (leska) nozīmē ‘lazdas’).