Ingress ir papildinātās realitātes daudzspēlētāju tiešsaites videospēle, kuru radījusi kompānija Niantic, kas sākotnēji bija daļa no Google. Sākotnēji tā bija pieejama tikai Android iekārtām, bet kopš 2014. gada 14. jūlija arī Apple iOS. Spēlētāji spēlē pieder vienai no divām frakcijām, Enlightened ("Apgaismotie", attēloti zaļā krāsā) un Resistance ("Dumpinieki", zilā krāsā). Spēles gaitā spēlētājiem ir iespējams norobežot Zemes virsmas reģionus ar virtuālām saitēm starp virtuāliem portāliem, kuri ir redzami spēles programmatūrā. Galējais spēles mērķis ir kādai no frakcijām kontrolēt lielu skaitu ar "saprāta vienībām" (Mind Units), aptuveno skaitu ar cilvēkiem frakcijas kontrolētajās teritorijās.