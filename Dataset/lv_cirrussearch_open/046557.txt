"Zudusī Z pilsēta" (angļu: The Lost City of Z) ir 2016. gada ASV biogrāfiska piedzīvojumu drāma, kuras režisors, scenārija autors un viens no producentiem ir Džeimss Grejs. Galvenās lomas atveido Roberts Patinsons, Čārlijs Hanems, Sjenna Millere, Toms Holands, Anguss Makfeidens, Īens MakDaiermids un Franko Nero. Filmas pirmizrāde notika 2016. gada 15. oktobrī Ņujorkas filmu festivālā. Filma ir balstīta uz patiesiem notikumiem un vēsta par britu pētnieku Persivalu Fosetu, kurš bezvēsts pazuda 20. gadsimta 20. gados, kad viņš meklēja kādu noslēpumainu pilsētu Amazonē.