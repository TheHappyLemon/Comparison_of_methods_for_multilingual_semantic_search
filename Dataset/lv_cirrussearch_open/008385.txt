Samīrs Nasrī (Samir Nasri; dzimis 1987. gada 26. jūnijā Marseļā, Francijā) ir profesionāls franču futbolists, spēlē pussarga pozīcijā, Francijas futbola izlases dalībnieks. Viņš parasti spēlē uzbrūkošā pussarga vai malējā pussarga pozīcijā, taču ir spēlējis arī centra pussarga pozīcijā. Spēles stila, prasmju dēļ dažreiz tiek salīdzināts ar franču futbola leģendu Zinedinu Zidānu. Kajreru uzsācis jaunatnes klubos dzimtajā Marseļā. Deviņu gadu vecumā viņš pievienojās Olympique de Marseille kluba sistēmai un nākamos septiņus gadus pavadīja šī kluba jaunatnes akadēmijā. 2004. gada septembrī viņš debitēja kluba sastāvā pret Sochaux. 2005. gadā kluba sastāvā izcīnīja UEFA Intertoto kausu. 2006.—2007. gada sezonā S. Nasrī tika atzīts par labāko jauno spēlētāju. 2008. gada jūnijā spēlētājs pievienojās Anglijas Premjerlīgas klubam Arsenal, ko pārstāv vēl joprojām. 2011. gada augustā pievienojās Manchester City. Francijas izlases sastāvā startējis 2008. gada Eiropas čempionātā.