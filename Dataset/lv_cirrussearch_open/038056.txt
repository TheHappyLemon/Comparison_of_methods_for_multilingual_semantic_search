Roberts Štelmahers (dzimis 1974. gada 19. novembrī Rīgā) ir bijušais latviešu basketbolists, spēlēja aizsarga pozīcijā. Šobrīd — basketbola treneris. Pēdējā komanda, ko vadīja 2023. gadā ir Lietuvas Basketbola līgas klubs Panavēžas "Lietkabelis". No 2019. gada 1. augusta līdz 2021. gada februārim R. Štelmahers bija Latvijas vīriešu basketbola izlases galvenais treneris. Agrāk trenējis arī Latvijas klubus BK Ventspils un "Valmiera/Ordo", ar ko kļuvis par LBL čempionu. Bijis Latvijas basketbola izlases dalībnieks, tās sastāvā aizvadījis 144 spēles. Izlasi pārstāvējis četros Eiropas čempionāta finālturnīros. Spēlētāja karjeras laikā viņš ir spēlējis Latvijas, Krievijas, Polijas, Turcijas, Slovēnijas un Lietuvas klubos. Kopš 2009. gada, kad beidza spēlētāja karjeru — treneris. Vadījis klubus Latvijā, Lietuvā, Polijā, Igaunijā, Nīderlandē un Čehijā. R. Štelmahera dēls Edgars Štelmahers arī ir bijis profesionāls basketbolists, šobrīd turpina startēt amatieru līmenī.