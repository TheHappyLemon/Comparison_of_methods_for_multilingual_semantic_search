Džordžs Ārmstrongs Kasters (angļu: George Armstrong Custer; dzimis 1839. gada 5. decembrī, miris 1876. gada 25. jūnijā) bija 19. gadsimta ASV kavalērijas ģenerālis ASV pilsoņu karā un Indiāņu karos. Uzaudzis Mičiganā un Ohaio. 1858. gadā iestājās Vestpointā, kuru beidza kā sliktākais audzēknis grupā. Tomēr, sākoties ASV Pilsoņu karam, tika iesaukts unioinistu armijā, kur kļuva pazīstams kā varonīgs kavalērijas virsnieks. Bija klāt ģenerāļa Roberta Lī kapitulācijā Apomatoksas kampaņas noslēgumā. Pēc pilsoņu kara tika nosūtīts uz valsts rietumiem cīnīties pret indiāņiem. Vadīja ASV armijas daļas vienā no pazīstamākajām kaujām Indiāņu karu laikā. 1876. gada 25. jūnijā kopā ar komandēto karaspēka vienību krita Mazās Bighornas kaujā pret indiāņu koalīciju Sēdošā Bizona vadībā.