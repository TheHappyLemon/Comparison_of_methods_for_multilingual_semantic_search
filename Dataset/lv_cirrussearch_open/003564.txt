Šis raksts ir par fiziķi. Par citām jēdziena Blohs nozīmēm skatīt nozīmju atdalīšanas lapu. Fēlikss Blohs (Felix Bloch; dzimis 1905. gada 23. oktobrī, miris 1983. gada 10. septembrī) bija Šveices un ASV fiziķis. Mācījies Cīrihes Tehniskajā augstskolā (Eidgenössische Technische Hochschule), pēc tam Leipcigas Universitātē. 1934. gadā pārcēlās uz ASV, (Stenforda Universitāti). Otrā pasaules kara gados Losalamosas Nacionālajā laboratorijā piedalījās Manhetenas projektā, pēc tam strādāja Hārvarda Universitātē pie radaru izstrādes. 1952. gadā ieguva Nobela prēmiju fizikā par kodolu magnētiskās rezonanses atklāšanu.