"Pirmklasīgās" (angļu: Pitch Perfect) ir 2012. gada amerikāņu muzikālā komēdija, kuras režisors ir Džeisons Mūrs. Filmas sižets daļēji veidots pēc Mikija Ripkina grāmatas Pitch Perfect: The Quest for Collegiate A Cappella Glory. Filma ir Bārdenas Universitātes a capella sieviešu grupu The Barden Bellas. Tajā galvenās lomas attēlo Anna Kendrika, Skailars Ostins, Rebela Vilsone, Anna Kempa, Britānija Snova, Estera Dīna, Aleksisa Knapa, Hana Meja Lī, Ādams Devains, Bens Plats, Džons Maikls Higinss un Elizabete Benksa. Filmas pirmizrāde notika 2012. gada 24. septembrī. Tā guva kritiķu atzinīgu novērtējumu. Ar vairāk nekā 115 miljoniem ASV dolāru lieliem kases ieņēmumiem tā kļuva par vienu no visu laiku ienesīgākajām muzikālajām komēdijām. Teen Choice balvu pasniegšanas ceremonijā "Pirmklasīgās" tika atzītas par labāko komēdiju. Filmas skaņu celiņš kļuva par 2013. gada visvairāk pārdotāko skaņu celiņu, līdz 2015. gada aprīlim ASV tika pārdoti 1,2 miljoni albuma kopiju. Trīs albuma singli ierindojās Billboard Hot 100 topā. 2015. gadā iznāca filmas turpinājums "Pirmklasīgās 2", bet trešā daļa "Pirmklasīgās 3" iznāca 2017. gadā.