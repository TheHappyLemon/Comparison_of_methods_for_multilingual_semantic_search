Sēra korķis (latīņu: cerumen impaction) ir ausu sēra — biezas, dzeltenbrūnas substances, ko izstrādā t.s. sēra dziedzeri auss ejā — masa, kas nosprosto ārējo auss eju. Parasti ausu sērs pats atslāņojas un izdalās, bet, ja tas sastrēgst ārējās auss ejā, tas kļūst cietāks, sakrājas un noslēdz šo eju. Dažkārt korķi ausīs mēdz veidoties, ja sēram ir pārāk viskoza konsistence, kā rezultātā tas neatslāņojas nemaz. Korķa veidošanās dēļ pasliktinās dzirde un dažkārt rodas sāpes. Ja ausī iekļūst ūdens, sērs uzbriest un rada pēkšņu dzirdes pavājināšanos vai pat īslaicīgu kurlumu. Ja ausī ir sēra korķis, nav ieteicams tīrīt tās ar vates kociņiem, jo tādā veidā var iegrūst sēra korķi tālāk, kur tas var nonākt uz bungplēvītes. Cilvēkam ar sēra korķi nav ieteicams saaukstēties, jo var rasties iekaisums.