Glikozīdi ir organiskas vielas, ko veido caur glikozīdisko saiti saistījušies monosaharīda vai oligosaharīda atlikumi — glikoni — un neogļhidrāta savienojumu atlikumi — aglikoni. Glikons var būt glikoze, galaktoze, ramnoze, arabinoze, ksiloze un citi cukuri, bet aglikoni — terpēnu spirti, fenolu atvasinājumi un citi savienojumi, kuru sastāvā ir hidroksilgrupa. Daudzi glikozīdi ir fizioloģiski aktīvi un var būt stipri indīgi.