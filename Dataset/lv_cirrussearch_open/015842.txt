Astra 2F ir Luksemburgā bāzēta uzņēmuma SES Astra sakaru pavadonis. Palaists 2012. gada septembrī. Tas nodrošina televīzijas un sakaru pakalpojumus Eiropai un Āfrikai. Pavadoni izgatavojis uzņēmums Astrium uz platformas Eurostar E3000 bāzes. Apgādāts ar 60 Ku joslas un 3 Ka joslas raidītājiem. Astra 2F tika palaists 2012. gada 28. septembrī 21:18 UTC ar nesējraķeti Ariane 5ECA (lidojums L565 / VA209) no Gviānas kosmiskais centra. Kopā ar to tika palaists arī Indijas sakaru pavadonis GSAT-10. Kosmiskais aparāts no pēdējās pakāpes atdalījās 21:45 UTC un tika ievadīts ģeostacionārajā pārejas orbītā. Ģeostacionāro orbītu tas sasniedza ar saviem dzinējiem un tika izvietots punktā 28,2° austrumu garuma. 2012. gada 21. novembrī paziņots, ka pabeigta testēšanas un pārbaužu fāze, un pavadonis nodots ekspluatācijā.