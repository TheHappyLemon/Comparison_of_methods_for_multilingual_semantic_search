Satīra (latīņu: satira) ir literatūras žanrs, tāpat tas var būt arī tēlotājmākslas vai grafiskās mākslas žanrs. Šī žanra darbos parasti tiek dzēlīgi izsmiets vai nosodīts kāds cilvēks vai arī parādība. Lai arī parasti satīrai būtu jābūt humoristiskai, satīra nereti tiek izmantota kā konstruktīva sociālā kritika, kurā asprātība tiek izmantota kā ierocis, lai pievērstu uzmanību konkrētiem jautājumiem sabiedrībā. Satīrā tiek izmantota spēcīga ironija vai sarkasms.