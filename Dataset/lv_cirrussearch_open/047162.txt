Helsingborgs IF ir profesionāls Zviedrijas futbola klubs no Helsingborjas. Klubs ir dibināts 1907. gadā, pašlaik spēlē Zviedrijas otrajā spēcīgākajā futbola līgā Superettan. Komanda ir piecas reizes izcīnījusi Zviedrijas čempionu titulu (pēdējo no tiem 2011. gadā), kā arī piecas reizes ieguvusi Zviedrijas kausu. 2000.—2001. gada sezonā spēlēja UEFA Čempionu līgas grupu turnīrā. Mājas spēles aizvada Olympia stadionā, kurā ir 16 500 skatītāju vietu.