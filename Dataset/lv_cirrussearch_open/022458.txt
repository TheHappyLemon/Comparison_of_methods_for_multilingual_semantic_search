Ernsts Valfrīds Jozefs Vencels Mahs (vācu: Ernst Waldfried Josef Wenzel Mach, dzimis 1838. gada 18. februārī, miris 1916. gada 19. februārī) bija austriešu fiziķis, filozofs un fiziologs. Fizikāli pētījis triecienviļņus. Maha vārdā nosaukts Maha skaitlis aerodinamikā. Iespaidojis loģiskā pozitīvisma un pragmatisma skolas uzskatus. Kritizēja Ņūtona uzskatus, viens no Einšteina relativitātes teorijas priekštečiem. Dzimis Brno, no 1855. līdz 1860. gadam studēja Vīnē. No 1864. līdz 1867. gadam strādāja Grācā, vēlāk 28 gadus darbojās eksperimentālajā fizikā Kārļa Universitātē Prāgā, kad atgriezās Vīnē. 1913. gadā pārcēlās uz dzīvi Minhenes pievārtē.