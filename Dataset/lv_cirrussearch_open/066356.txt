Austrumarmēņu valoda (armēņu: Արևելահայերեն) ir viens no diviem mūsdienu armēņu valodas paveidiem (otrs ir rietumarmēņu valoda). Austrumarmēņu valodas pamatā ir Erevānas dialekts. Austrumarmēņu valoda ir izplatīta Aizkaukāzā, tostarp Armēnijā, kur tai ir oficiāls statuss, kā arī Gruzijā un atsevišķās citās pēcpadomju valstīs. Līdz 2023. gadam bija izplatīta Arcahas Republikā. Austrumarmēņu valodu prot ap 4,3 miljoni cilvēku, no kuriem ap 3,8 miljoni to prot dzimtās valodas līmenī.