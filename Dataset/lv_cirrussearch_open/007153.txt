Kerplunk ir amerikāņu pankroka grupas Green Day otrais studijas albums. Tas tika izdots 1992. gada 17. janvārī sadarbībā ar ierakstu kompāniju Lookout! Records. Šis bija pirmais grupas albums, kas tika ierakstīts pašreizējā grupas sastāvā. Kerplunk ir viens no visu laiku vislabāk pārdotākajiem individuāli izdotajiem albumiem. Lielās ierakstu kompānijas pamanīja albuma panākumus un piedāvāja grupai parakstīt sadarbības līgumu. Saskaņā ar 2010. gada augusta datiem albums ASV ir ticis pārdots 753 000 kopiju un 1 miljonu kopiju visā pasaulē. 2009. gada 24. martā albums tika pārizdots vinila diska veidā.