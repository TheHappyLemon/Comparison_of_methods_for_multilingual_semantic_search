Asociación Atlética Argentinos Juniors ir profesionāls Argentīnas sporta klubs no Buenosairesas. Klubs ir vislabāk pazīstams ar savu futbola komandu, kas piedalās Argentīnas pirmajā divīzijā. Argentinos Juniors ir dibināts 1904. gadā un savas mājas spēles aizvada Estadio Diego Armando Maradona stadionā, kurā ir 26 000 skatītāju vietas. Tas ir viens no pazīstamākajiem Argentīnas futbola klubiem. Komanda ir trīs reizes uzvarējusi Argentīnas augstākajā futbola līgā, kā arī ir viena no astoņām Argentīnas komandām, kas ir uzvarējusi Copa Libertadores. Argentinos Juniors komandā uzauga un savas pirmās sezonas aizvadīja Djego Maradona.