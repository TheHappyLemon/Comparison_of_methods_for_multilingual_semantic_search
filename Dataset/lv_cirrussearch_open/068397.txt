Džošua Raiens Hatčersons (angļu: Joshua Ryan Hutcherson; dzimis 1992. gada 12. oktobrī) ir amerikāņu aktieris un producents. Savu aktiera karjeru sācis ar nelielām televīzijas lomām 2000. gadu sākumā. Karjeras sākumā piedalījies tādās filmās kā "Mazā Manhetena" (Little Manhattan, 2005), "Zatura. Piedzīvojumi kosmosā" (2005), "Trakā māja uz riteņiem" (2006), "Tilts uz Terabitiju" (2007), "Ceļojums uz Zemes centru" (2008) un "Bērniem viss kārtībā" (2010). Kļuvis slavens, atveidojot galveno lomu filmu sērijā "Bada spēles" (2012—2015). Attēlojis lomas arī filmās "Ceļojums uz Noslēpumu salu" (Journey 2: The Mysterious Island, 2012), "Apslēptās karaļvalsts sargi" (2013) un "Piecas naktis pie Fredija" (2023).