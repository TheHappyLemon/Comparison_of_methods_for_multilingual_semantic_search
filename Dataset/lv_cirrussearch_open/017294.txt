Lilles LOSC, dažkārt saukts par Lille OSC vai vienkārši par Lille, ir Francijas futbola klubs. Tā mājvieta ir Francijas ziemeļu pilsēta Lille. Klubs dibināts 1944. gadā, apvienojoties Olympique Lillois (dibināts 1902.) un SC Fives (dibināts 1901.). Pašlaik spēlē Francijas futbola augstākajā līmenī - 1. līgā. Mājas spēles komanda aizvada Stade Pierre-Mauroy stadionā. Komanda ir četras reizes kļuvusi par Francijas čempioniem, kā arī sešas reizes izcīnījusi Francijas kausu. Lielākais panākums UEFA turnīros - 2006.–2007. gada sezonā sasniegtais astotdaļfināls Čempionu līgā.