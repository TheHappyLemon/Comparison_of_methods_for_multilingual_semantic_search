Pita Taufatofua (Pita Nikolas Taufatofua; dzimis 1983. gada 5. novembrī) ir Tongas tekvondo un distanču slēpošanas sportists. Startējis 2016. gada vasaras olimpiskajās spēlēs, 2018. gada ziemas olimpiskajās spēlēs un 2020. gada vasaras olimpiskajās spēlēs, visas reizes bija savas valsts karognesējs atklāšanas ceremonijā, vienīgais viņa apģērbs bija nacionālais taʻovala. 2016. gada olimpiskajās spēlēs viņš zaudēja 1. kārtā. Ar slēpošanu sācis nodarboties 2017. gada janvārī, iepriekš bija redzējis sniegu tikai reizi dzīvē.