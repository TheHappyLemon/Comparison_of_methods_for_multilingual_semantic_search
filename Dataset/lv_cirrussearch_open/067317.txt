Al-Arabi Sports Club (arābu: النادي العربي الرياضي) ir profesionāls Kataras futbola klubs no Dohas, kas piedalās valsts augstākajā futbola līgā jeb Kataras Zvaigžņu līgā. Klubs tika dibināts 1952. gadā. Tas savas mājas spēles aizvada Grand Hamad Stadium stadionā, kurā ir 13 000 skatītāju vietas. Al-Arabi ir viens no Kataras veiksmīgākajiem klubiem, ar izcīnītiem septiņiem Zvaigžņu līgas čempionu tituliem.