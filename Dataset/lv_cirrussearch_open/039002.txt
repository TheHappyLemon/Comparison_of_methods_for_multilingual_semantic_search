Grigors Dimitrovs (bulgāru: Григор Димитров; dzimis 1991. gada 16. maijā Haskovā, Bulgārijā) ir profesionāls Bulgārijas tenisists, spēlē ar labo roku. Augstāko 3. vietu ATP vienspēļu rangā sasniedzis 2017. gada 20. novembrī. Augstākais sasniegums Grand Slam turnīros ir pusfināls, kurā izdevies iekļūt trīs reizes — 2014. gadā Vimbldonas čempionātā, 2017. gadā Austrālijas atklātajā čempionātā un 2019. gadā ASV atklātajā čempionātā. 2017. gada novembrī, debitējot ATP tūres sezonas noslēguma sacensībās ATP Finals, izcīnīja uzvaru čempionātā, nodrošinot 3. vietu rangā.