"Šafts" (angļu: Shaft) ir 1971. gada ASV asa sižeta filma, kuras režisors ir Gordons Pārkss. Filmā galveno Džona Šafta lomu atveido Ričards Roundtrijs. Filma ir balstīta uz viena no filmas scenārista Ernesta Taidimena tāda paša nosaukuma romāna. Filma stāsta par privātdetektīvu Džonu Šaftu, kuru nolīgst Hārlemas gangsteris, lai izglābtu viņa meitu no itāļu mafijas, kuri viņu nolaupīja. "Šafts" pirmizrāde notika 1971. gada 25. jūnijā. Tā guva lielus finansiālus panākumus, nopelnot 12 miljonus ASV dolārus pie 500 tūkstošu budžeta. Filmas skaņu celiņš, kura autors bija Aizeks Heiss, guva plašus panākumus, atnesot Heisam divas Grammy balvas. Par filmas tituldziesmu Theme from Shaft, Heiss saņēma Amerikas Kinoakadēmijas balvu kategorijā "Labākā dziesma", kļūstot tikai par trešo melnādaino personu, kurš ir saņēmis Oskaru. 2000. gadā filma tika iekļauta ASV Kongresa bibliotēkas Nacionālajā kinoreģistrā kā "kulturāli, vēsturiski vai estētiski nozīmīga filma".