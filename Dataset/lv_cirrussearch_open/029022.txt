Aliterācija (no latīņu: litera — 'alfabēta burti') ir vienāds, saskanīgs vai mērķtiecīgs noteiktu līdzskaņu atkārtojums. Līdzīga aliterācijai ir asonanse, kad atkārtojas patskaņi. Nereti šos abus stilistikas elementus lieto kopā, kā arī tos bieži izmanto latviešu tautasdziesmās. Mūsdienās aliterāciju bieži izmanto dziesmu vārdos, laikrakstu virsrakstos, televīzijas šovos un citur.