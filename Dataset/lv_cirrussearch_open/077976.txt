Maschinengewehr-34 jeb MG-34 - Vācijas ložmetējs (1934. gada modelis), galvenais Vērmahta kājnieku atbalsta ierocis Otrā pasaules kara 1. pusē un galvenais transportlīdzekļu (tanku) ložmetējs visā šā kara laikā. MG-34 ir arī pirmais īsti universālais ložmetējs, kuru varēja izmantot gan kā vieglo ložmetēju no divkāja ilgstošai apšaudei, gan kā balsta ložmetēju uz trijkāja, gan arī kā tanku vai PGA ložmetēju.