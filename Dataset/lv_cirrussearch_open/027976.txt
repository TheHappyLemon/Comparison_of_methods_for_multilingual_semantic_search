Vjetnamas veterānu memoriāls (angļu: Vietnam Veterans Memorial) ir memoriāls, kas atrodas Vašingtonā, ASV. Tajā tiek godināts ASV Bruņoto spēku personāls, kas cīnījās Vjetnamas karā, Vjetnamā/Dienvidaustrumāzijā kaujās kritušie un tie, kas pasludināti par bezvēsts pazudušiem. Memoriāla autore ir arhitekte Maja Lina. Atklāts 1982. gadā. Atrodas netālu no Nacionālās alejas rietumu gala. Memoriāls ir V veida formas siena, uz kuras ierakstīti 58 tūkstoši vārdu. Pie memoriāla ieejas atrodas bronzas statuja, kurā attēloti trīs karavīri. Statuja izgatavota, lai memoriāls vairāk atbilstu tiem uzskatiem, kādam tradicionāli būtu jāizskatās memoriālam. Ir izveidots arī Vjetnamas sieviešu memoriāls — Vjetnamas karā kalpojušām sievietēm izgatavota statuja.