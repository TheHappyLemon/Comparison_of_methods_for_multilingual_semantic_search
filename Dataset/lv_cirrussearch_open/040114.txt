Šis raksts ir par meiteņu popgrupu. Par citām jēdziena Spice nozīmēm skatīt nozīmju atdalīšanas lapu. Spice Girls ir angļu meiteņu popgrupa, kas tika izveidota 1994. gadā Londonā. Grupa sastāv no piecām solistēm Viktorijas Bekhemas (Victoria), Melānijas Braunas (Melanie B), Emmas Bantones (Emma), Melānijas Čisholmas (Melanie C) un Džerijas Halivelas (Geri). "Spice Girls" parakstīja līgumu ar Virgin records un izlaida savu debijas singlu "Wannabe" 1996. gadā. Dziesma 7 nedēļas turējās Apvienotās Karalistes singlu topā. Grupa tiek uzskatīta par "starptautisku fenomenu". Grupai ir iznākuši 3 albumi un 10 singli. Kopumā pasaulē ir pārdots apmēram 53 miljoni albumu kopiju. 1996. gadā katrai grupas dalībniecei žurnāls "Top of the Pops Magazine" piešķīra iesauku, un šīs iesaukas pieņēma gan pašas grupas dalībnieces, gan mediji. Biogrāfs Deivids Sinkleirs (David Sinclair) izteicies, ka "Scary, Baby, Ginger, Posh un Sporty bijušas visplašāk atpazīstamās personas kopš Džona, Paula, Džordža un Ringo (John, Paul, George, Ringo)". Grupa bijusi sociāls fenomens, kas izmainījis populārās mūzikas un popkultūras virzienu. Grupa pašķīrās 2001. gadā (izjukšana nekad nav bijusi oficiāli pasludināta), lai dalībnieces koncentrētos uz savām solokarjerām. 2007. gada 28. jūnijā grupa atkal sanāca kopā un izdeva albumu "The Return of Spice Girls"