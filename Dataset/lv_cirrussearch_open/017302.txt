Utenas rajona pašvaldība (lietuviešu: Utenos rajono savivaldybė) ir viena no 60 Lietuvas pašvaldībām. Atrodas vēsturiskajā Augštaitijas novadā. Tā robežojas ar Rokišķu rajona, Zarasu rajona, Ignalinas rajona, Švenčoņu rajona, Molētu rajona un Anīkšču rajona pašvaldībām. Senās Sēļu zemes austrumu daļa (Tauragne), kas līdz Melnas līguma noslēgšanai 1422. gadā atradās Livonijas ordeņa valsts sastāvā.