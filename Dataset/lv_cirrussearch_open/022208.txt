Slavomirs Mrožeks (Sławomir Mrożek, dzimis 1930. gada 29. jūnijā Boženčinas ciemā, Polijā, miris 2013. gada 15. augustā Nicā, Itālijā) bija poļu rakstnieks. Nozīmīgs absurda drāmas pārstāvis. Pirmos stāstu krājumus izdevis 1953. gadā. 1963. gadā izbraucis uz Itāliju, 1968. gadā apmeties Parīzē, bet 1989. gadā pārvācies uz Meksiku. 1996. gadā atgriezies Polijā un dzīvoja Krakovā. Mrožeks sarakstījis apmēram 40 lugas, no kurām pazīstamākās – „Karalis”, „Striptīzs”, „Mīlestība Krimā”, „Emigranti”. Mrožeks apbalvots ar Francijas Goda Leģiona ordeni (2003) un ar Polijas Kultūras fonda balvu par mūža ieguldījumu (2004). Latvijas teātros iestudētas Mrožeka lugas "Emigranti" (2004, Dailes teātrī), "Tango" (2002, Komēdijas teātrī; 2005, Rēzeknes Tautas teātrī), "Atklātā jūrā" (1999, Ausekļa Limbažu teātrī) un "Atraitnes" (2011, studijteātrī "Aka"). Viņa īsproza Ingmāras Balodes tulkojumā publicēta portālā "Satori".