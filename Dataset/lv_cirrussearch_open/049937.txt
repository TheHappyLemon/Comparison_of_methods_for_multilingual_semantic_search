2019.—2020. gada Francijas futbola 1. līgas sezona bija 82. Francijas futbola čempionāta spēcīgākās līgas (Ligue 1) sezona. Tā sākās 2019. gada 9. augustā. Bija paredzēts, ka tā noslēgsies 2020. gada 23. maijā. 2020. gada 13. martā sezona uz nenoteiktu laiku tika pārtraukta COVID-19 pandēmijas dēļ. 2020. gada 28. aprīlī tika pieņemts lēmums neatsākt sezonu, atsaucoties uz Francijas valdības aizliegumu rīkot sporta pasākumus līdz septembrim. 30. aprīlī līgas vadība nolēma piešķirt vietas pēc vidējā punktu skaita. Par čempionvienību tika atzīta Parīzes "Saint-Germain", tas klubam ir devītais tituls.