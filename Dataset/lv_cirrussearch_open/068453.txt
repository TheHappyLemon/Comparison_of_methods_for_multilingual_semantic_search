Šis raksts ir par naudas vienību Turcijā un Osmaņu impērijā. Par citām jēdziena Para nozīmēm skatīt nozīmju atdalīšanas lapu. Para (turku: para, osmaņu turku: پاره) bija naudas vienība Osmaņu impērijā un no 1844. līdz 1855. gadam tika izgatavotas monētas 1, 5, 10, 20 un 40 paru nominālvērtībā. Sākotnēji 1 para bija 3 akčes, bet vēlāk akčes izņēma no apgrozības un 40 paru monēta bija viens kurušs un tā tika izgatavota no sudraba. 1 paras monētas pārtrauca kalt 1859. gadā, bet laikā no 1863. līdz 1879. gadam tika pārtraukta arī citu paru monētu izgatavošana un tika ieviestas 5 un 10 paru papīra naudas zīmes. 1922. un 1923. gadā tika izgatavotas alumīnija un bronzas sakausējuma 100 paru monētas. Pēdējās paru monētas tika izgatavotas 1940. un 1942. gadā un tās bija 10 paru monētas no alumīnija un bronzas sakausējuma.