Hedija Lamarra (angļu: Hedy Lamarr, īstajā vārdā Hedviga Eva Marija Kīslere (vācu: Hedwig Eva Maria Kiesler); dzimusi 1914. gada 9. novembrī, mirusi 2000. gada 19. janvārī) bija austriešu/amerikāņu kinoaktrise un izgudrotāja. Pazīstama kā pirmā aktrise kinovēsturē, kas nepornogrāfiska rakstura filmā (1933. gada Čehoslovākijas režisora Gustava Mahati filmā "Ekstāze") tēloja orgasmu. Pēc mūsdienu standartiem visai pieklājīgā filma izraisīja skandālu un tika aizliegta daudzās valstīs. Dzimusi Vīnē bankas direktora ģimenē. No trīsdesmito gadu beigām — Holivudā. Sešas reizes precējusies trīs bērnu māte. 1942. gadā kopā ar kaimiņu komponistu Džordžu Enteilu patentēja torpēdu vadības sistēmu, izmantojot FHSS (Frequency-hopping spread spectrum). Šī metode mūsdienās tiek plaši izmantota, piemēram, GSM mobilajos sakaros.