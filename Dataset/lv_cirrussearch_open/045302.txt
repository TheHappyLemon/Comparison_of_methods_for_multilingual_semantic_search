"Viņa ir īstā" (angļu: She's the One) ir 1996. gada ASV romantiska komēdija, kuras režisors, scenārija autors, kā arī viens no producentiem un galveno lomu atveidotājiem ir Edvards Bērnss. Citas lomas atveido Dženifere Anistone, Kemerone Diasa, Džons Mahounijs, Maiks Makglouns un Maksīne Bānsa. Filmas pirmizrāde notika 1996. gada 23. augustā. Divu brāļu Mikija un Frānsisa mīlas dzīves savstarpēji sasaistās, kad Frānsiss sāk krāpt savu sievu ar Mikija bijušo draudzeni, bet Mikijs impulsīvi apprec svešinieci.