Šis raksts ir par apdzīvotu vietu. Par citām jēdziena Kalupe nozīmēm skatīt nozīmju atdalīšanas lapu. Kalupe (latgaliešu: Kolups; līdz 1920. gadam krievu: Колуп) ir ciems Augšdaugavas novadā, Kalupes pagasta centrs. Atrodas Kolupes upes un Kolupa ezera krastos pie autoceļa P64 35 km no novada centra Daugavpils un 212 km no Rīgas. Apdzīvotā vieta izveidojusies ap Kalupes muižas (Kolup) centru. 1925. gadā Kalupei piešķirts biezi apdzīvotas vietas (ciema) statuss. Kalupē atrodas pagasta pārvalde, pamatskola, kultūras nams, bibliotēka, kā arī Kalupes Vissvētākā altāra sakramenta Romas katoļu baznīca, kas celta 1878.—1880. gados pēc arhitekta Vilhelma Neimaņa projekta.