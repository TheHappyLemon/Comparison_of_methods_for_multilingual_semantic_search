Šis raksts ir par bezalkoholisku dzērienu. Par ezeru skatīt rakstu Baikāls. Baikal (krievu: Байкал — ‘Baikāls’) ir Padomju Savienības izcelsmes bezalkoholiskais dzēriens tumši brūnā krāsā. Dzēriena pamatā ir ūdens, bet tajā ir arī dabīgo augu ekstrakti, cukurs, citronskābe, oglekļa dioksīds. Sastāvdaļas ietver melnās tējas ekstraktu, Eleutherococcus senticosus, kardamona eļļu, eikalipta eļļu, citronu eļļu, lakricu, asinszāli un lauru.