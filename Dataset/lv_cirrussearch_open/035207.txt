Nezināma vērtība "reliģija" Gevins Mailss Makiness (angļu: Gavin Miles McInnes; dzimis 1970. gada 17. jūlijā Hitčinā, Anglijā) ir kanādiešu izcelsmes amerikāņu rakstnieks, aktieris, komiķis un digitālo mediju aģentūras Vice Media līdzdibinātājs. Bijušais Compound Media, galēji labējo izdevumu Rebel Media (šobrīd Rebel News) un Taki's Magazine korespondents, kā arī regulārs viesis televīzijas kanālos Fox News un TheBlaze. Šobrīd vada raidījumu "Get Off My Lawn" CRTV tīklā. Makiness ir grāmatu How to Piss in Public, Street Boners, The Death of Cool autors. Makiness ir neofašistiskā grupējuma Proud Boys (Lepnie zēni) dibinātājs, taču kopš 2019. gada grupējumu ir pametis. Kopš grupējuma dibināšanas, Makiness apgalvojis, ka Proud Boys grupējums nav saistīts ar galēji labējo politisko kustību un, ka tā biedri izmanto fizisku spēku tikai pašaizsardzības nolūkiem, taču viņa pretinieki to apstrīd. Makiness noliedzis jebkādu grupējuma saistību ar ekstrēmismu un nacionālismu.