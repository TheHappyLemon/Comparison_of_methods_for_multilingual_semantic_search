Timēliju dzimta (latīņu: Thymelaeaceae) ir dzimta malvu rindā, kurā ir klasificētas 50 ģintis un aptuveni 898 augu sugas. Dzimtas pārstāvji ir sastopami visā pasaulē, lai gan ļoti aukstos reģionos tie ir sastopami reti un īpaši bieži — tropiskajā Āfrikā un Austrālijā. Latvijā ir sastopama tikai viena suga — parastā zalktene (Daphne mezereum). Timēlijas dzimtas pārstāvjiem ir bieza miza, lapas, kas parasti ir izvietotas pretēji un ir bez pielapes, tām bieži ir diezgan tuvi novietotas, paralēlas dzīslas. Augi bieži ir klāti ar vieglām, zīdainām pūkām. Daudziem augiem ir īpaši lokani zari, un augiem bieži ir nepatīkama smaka.