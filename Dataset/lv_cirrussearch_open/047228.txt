Asarveidīgo apakšdivīzija (Percomorphaceae) ir viena no dzelkņstarzivju divīzijas (Acanthopterygii) apakšdivīzijām, kas apvieno vairāk kā 35 zivju kārtas. Sistemātika ir mainīga un joprojām diskutabla. Vairākas kārtas pēdējos gados ir apvienotas vai arī izveidotas jaunas. Pazīstamākās šīs grupas zivis ir tunzivis, makreles, zobenzivis, jūraszirdziņi, asari, zandarti, grunduļi un jūrasgrunduļi.