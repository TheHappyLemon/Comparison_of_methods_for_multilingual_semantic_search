"Tētuku kari 2" (angļu: Daddy's Home 2) ir 2017. gada Ziemassvētku komēdija, kuras režisors un viens no scenārija autoriem ir Šons Anderss. Galvenās lomas atveido Vills Ferels, Marks Volbergs, Linda Kardelīni, Džons Sina, Džons Litgovs un Mels Gibsons. Filmas pirmizrāde notika 2017. gada 5. novembrī Fox teātrī Losandželosā. Filma ir turpinājums 2015. gada filmai "Tētuku kari". Breds un Dastijs beidzot ir pieraduši viens pie otra. Nu ir pienākuši Ziemassvētki, kuru laikā abiem jātiek galā ar saviem kaitinošajiem tēviem.