Andželo Denjels Badalamenti (angļu: Angelo Daniel Badalamenti, dzimis 1937. gada 22. martā, miris 2022. gada 11. decembrī) bija amerikāņu komponists un aranžētājs, plašāk pazīstams ar filmu oriģinālmūzikas komponēšanu. Pārsvarā zināms pēc sadarbības ar režisoru Deividu Linču, tostarp darbu pie filmām "Zilais samts", "Streita stāsts", "Malholanda ceļš" un seriālam "Tvinpīka". Badalamenti 1990. gadā saņēma Grammy balvu par "Tvinpīkas" muzikālo tēmu. Viņš komponējis oriģinālmūziku arī daudzām citām filmām, piemēram La Cité des enfants perdus, "Saderināšanās uz mūžu" (Un long dimanche de fiançailles) un "Svētie dūmi" (Holy Smoke!). Badalamenti ierakstījis dziesmas sadarbojoties dažādiem mūziķiem, tajā skaitā ar Nīnu Simounu, Širliju Besiju, Džūliju Krūzu, Pet Shop Boys, Dastiju Springfīldu, Mariannu Feitfulu, Deividu Boviju, Timu Būtu, Sjūziju Sjū un Doloresu O'Riordanu.