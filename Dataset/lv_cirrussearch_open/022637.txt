Jūlija Ļipņicka (krievu: Юлия Вячеславовна Липницкая; dzimusi 1998. gada 5. jūnijā) ir krievu daiļslidotāja. Piedalījusies 2014. gada ziemas olimpiskajās spēlēs, kur 15 gadu vecumā komandu sacensībās kļuva par čempioni Krievijas komandas sastāvā. Ļipņicka ir otra jaunākā Olimpisko spēļu čempione daiļslidošanā pēc Maksi Herberes. 2014. gadā kļuvusi arī par Eiropas čempioni, 2013. gada Grand Prix fināla sacensībās ierindojās 2. vietā. 2014. gada Pasaules čempionātā izcīnījusi sudrabu. Panākumus guvusi arī junioru sacensībās, 2012. gadā kļūdama par pasaules čempioni, viņai tāpat pieder rekords starp juniorēm brīvā slidojuma un summas punktu skaitā.