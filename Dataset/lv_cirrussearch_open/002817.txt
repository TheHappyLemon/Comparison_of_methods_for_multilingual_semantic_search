2002. gada ziemas olimpiskās spēles jeb XIX ziemas olimpiskās spēles bija 19. ziemas olimpiskās spēles, kas no 2002. gada 8. līdz 24. februārim notika ASV Jūtas štata galvaspilsētā Soltleiksitijā. Šīs bija astotās olimpiskās spēles, ko rīkoja ASV. Oficiāli spēles atklāja ASV prezidents Džordžs Bušs, bet olimpisko uguni iededza 1980. gada ziemas olimpisko spēļu ASV hokeja izlase, kas 1980. gadā izcīnīja zelta medaļu. Šajās olimpiskajās spēlēs piedalījās 47 Latvijas sportisti, kuri startēja 8 sporta veidos.