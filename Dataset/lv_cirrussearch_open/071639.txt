Hofburga (vācu: Hofburg) ir pils komplekss Austrijas galvaspilsētas Vīnes centrā. No 13. gadsimta līdz 1918. gadam pils bijusi Habsburgu galvenā rezidence. Mūsdienās daļā no pils iekārtota Austrijas prezidenta rezidence. Gadsimtu gaitā gandrīz katrs no Habsburgu valdniekiem centās to paplašināt un uzlabot. Hofburgas kompleksā ietilpst Austrijas Nacionālā bibliotēka, Impērijas Dārgumu krātuve, Burgteātris, Spāņu jāšanas skola un citas struktūras. 2001. gadā Hofburga kā elements iekļāvās UNESCO Pasaules mantojuma objektā "Vīnes vēsturiskais centrs".