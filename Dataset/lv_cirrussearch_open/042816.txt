Okajamas Starptautiskā trase (japāņu: 株式会社岡山国際サーキット), zināma arī pēc sava bijušā nosaukuma kā Aidas trase (japāņu: 国際レーシングコース) vai TI trase (angļu: TI Circuit), par godu Tanaka International kompānijai, ir sacīkšu trase, kas atrodas Mimasakā, netālu no Kobes pilsētas Japānā. Tajā 1994. un 1995. gadā notika līdz šim vienīgie Formula 1 Klusā okeāna Grand Prix. Abās sacīkstēs uzvarēja Mihaels Šūmahers. 1992. gadā šī trase tika uzbūvēta kā privāta trase bagātniekiem. Drīz notika britu braukšanas veterānu sacīkstes, kuras izskaidro dažu līkumu nosaukumus (piemēram, Hobbs un Attwood). 2003. gadā trase tika pārdota un oficiāli pārsaukta par Okajamas Starptautisko trasi.