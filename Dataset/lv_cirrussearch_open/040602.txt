Östersunds FK ir profesionāls Zviedrijas futbola klubs no Estešundas. Klubs dibināts 1996. gadā. Pašlaik spēlē Superettan, Zviedrijas otrajā pēc līmeņa futbola līgā. Mājas spēles aizvada Jämtkraft Arena stadionā, kura ietilpība ir 8466 vietas. 2017. gadā uzvarēja Zviedrijas kausa izcīņā un kvalificējās 2017.—2018. gada UEFA Eiropas līgai. Tajā spēja iekļūt grupu turnīrā un vēlāk kvalificēties arī sešpadsmitdaļfinālam.