Veika sala (angļu: Wake Island, māršaliešu: Ānen-kio) ir koraļļu atols Klusā okeāna ziemeļdaļā starp Havaju salām un Guamu. Izvietojies ziemeļos no Māršala Salām, kas apstrīd ASV suverenitāti uz atolu. Veika atola apkārtmērs ir 19,3 km. Tas ir ASV sastāvā un statistiski tiek iekļauts ASV Mazajās Aizjūras Salās. Ļoti lielu daļu sauszemes aizņem lidlauks ar 3 km garu skrejceļu. Salā ir ap 150 iedzīvotāju, galvenokārt lidlauka personāls un ģimenes locekļi. 2006. gada 28. augustā visi salas iedzīvotāji tie tika evakuēti draudošas viesuļvētras «Joke» dēļ, bet vēlāk tajā pašā gadā lidlauka darbība tika atjaunota.