Valahijas kņaziste jeb Valahijas principāts (rumāņu: Principatul Țării Românești, Principatul Valahiei, arī Țara Românească) bija valsts (1310—1861) Eiropas dienvidaustrumos, mūsdienu Rumānijas teritorijas dienvidos. Sākotnēji Ungārijas karalistes, bet pēc tam Osmaņu impērijas vasaļvalsts, kaut atsevišķos savas pastāvēšanas posmos tās monarhi - kuru tituls bija vojevoda, gospodars vai domnitars - neatzina sevi ne par vienas kaimiņvalsts vasali. Vēsturē zināmākais Valahijas gospodars ir Vlads III Drakuls (rumāņu: Vlad Țepeș) no Drakuleštu dinastijas.