Kērtiss Miledžs (angļu: Curtis Millage; dzimis 1981. gada 4. aprīlī Losandželosā, ASV) ir profesionāls amerikāņu basketbolists, spēlē uzbrūkošā aizsarga pozīcijā. Pašlaik (2013) pārstāv Gruzijas klubu BC Armia. 2007. gadā viņš piedalījās SEB Baltijas Basketbola līgas un LBL zvaigžņu spēlē, kurā tika atzīts par vērtīgāko spēlētāju, kā arī uzvarēja slam dunk konkursā, pārstāvot Rīgas ASK. K. Miledžs 2007. gada 20. martā piedalījās ULEB Eirokausa zvaigžņu spēlē, kurā tāpat kā BBL un LBL zvaigžņu spēlē, viņš izgāja sākumsastāvā, pateicoties fanu balsojumam. Kērtiss basketbolu sāka spēlēt 14 gadu vecumā. 2006.—2007. gadu sezonas BBL līgu viņš beidza kā 5. labākais punktu guvējs vidēji spēlē gūstot 16,2 punktus, labāko rezultātu viņš guva 28. oktobra spēlē pret Nevezis, gūstot 33 puktus, un savācot 3,3 atlēkušās bumbas un padodot vidēji 4 rezultatīvas piespēles spēlē.