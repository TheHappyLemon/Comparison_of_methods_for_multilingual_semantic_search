"Pālmspringsa" (angļu: Palm Springs) ir 2020. gada ASV zinātniskās fantastikas romantika kinokomēdija, Filmas režisors ir Makss Barbakovs, kuram tā ir pinmetrāžas debija, scenārija autors ir Endijs Siara. Galvenās lomas atveido Endijs Sembergs (arī filmas līdzproducents), Kristina Milioti un Dž. K. Simonss. Filmas sižets vēsta par diviem svešiniekiem, kuri iepazīstas kādās kāzās Pālmspringsā un ir iesprūduši laika cilpā. Filmas "Pālmspringsa" pasaules pirmizrāde notika 2020. gada 26. janvārī Sandensas kinofestivālā, bet no 2020. gada 10. jūlija to vienlaicīgi izrādīja atsevišķos ASV kinoteātros un tā bija pieejama straumēšanas platformā Hulu. Filma saņēmusi pozitīvas atsauksmes par aktierspēli un scenārija oriģinalitāti. To nominēja 78. Zelta globusa balvai divās kategorijās: "Labākais mūzikls vai kinokomēdija" un " Labākais aktieris mūziklā vai kinokomēdijā" (Sembergs). Vēl filmu nominēta 46. Saturna balvai, Hugo balvai un Amerikas scenāristu ģildes balvai.