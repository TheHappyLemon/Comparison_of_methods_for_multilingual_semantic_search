Barbadosa olimpiskajās spēlēs piedalās kopš 1968. gada, kopš tā laika startējusi visās vasaras olimpiskajās spēlēs, izņemot 1980. gada vasaras olimpiskās spēles Maskavā, kad tāpat kā daudzas citas valstis izlēma šīs spēles boikotēt. Barbadosa līdz šim vēl nav piedalījusies nevienās ziemas olimpiskajās spēlēs. Līdz šim Barbadosa olimpiskajās spēlēs ir izcīnījusi tika vienu olimpisko medaļu — bronzas medaļu — 2000. gada vasaras olimpiskajās spēlēs. To paveica vieglatlēts Obadele Tompsons. Barbadosa 1960. gada vasaras olimpiskajās spēlēs startēja Britu Vestindijas sastāvā. Šajās spēlēs barbadosiešu vieglatlēts Džeimss Vederbērns izcīnīja bronzas medaļu 4x400 m stafetes skrējienā.