Šis raksts ir par 2015. gada filmu. Par 2021. gada filmu skatīt rakstu Makbets (2021. gada filma). "Makbets" (angļu: Macbeth) ir 2015. gada drāma, kas balstīta uz Viljama Šekspīra tāda paša nosaukuma traģēdiju. Filmas režisors ir Džastins Kurzels. Galvenās lomas atveido Maikls Fasbenders, Meriona Kotiljarda, Pedijs Konsidains, Šons Heriss, Džeks Reinors, Elizabete Debiska un Deivids Tjūliss. Filmas pirmizrāde notika 2015. gada 23. maijā Kannu filmu festivālā. Makbets no raganu trio uzzina pareģojumu, ka kādu dienu viņš kļūs par Skotijas karali. Ambīciju apsēsts un sievas mudināts Makbets noslepkavo karali un pārņem Skotijas troni.