Seidžs Kotsenburgs (angļu: Sage Kotsenburg; dzimis 1993. gada 17. jūlijā) ir amerikāņu snovbordists. Piedalījies 2014. gada ziemas olimpiskajās spēlēs Sočos, kur kļuvis par pirmo čempionu sloupstaila disciplīnā, kas arī bija pirmā medaļu izcīņa Soču Olimpiskajās spēlēs. Ar panākumiem startējis Ziemas X spēlēs, kur sloupstaila disciplīnā izcīnījis divus sudrabus un vienu bronzu Big Air disciplīnā. Arī viņa brālis un māsa nodarbojušies ar snovbordu.