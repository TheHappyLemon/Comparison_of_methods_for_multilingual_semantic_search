Lohnesa ezera briesmonis jeb Nesija ir leģendārs radījums, kas varētu apdzīvot Lohnesa ezeru Skotijā. Tas ir arī vislabāk zināmais ezera briesmonis pasaulē. Pirmie Lohnesa ezera briesmoņa novērojumi tika reģistrēti jau 1930. gados, kas ļāva Lohnesa ezeram kļūt par nozīmīgu tūrisma objektu. Lohnesa ezera briesmoņa eksistenci mūsdienās galvenokārt uzskata par mītu. Lai arī ir dokumentēti vairāki radījuma redzēšanas gadījumi, tomēr tie galvenokārt tiek uzskatīti par safabricējumiem vai redzes ilūzijām. Viena no galvenajām interpretācijām, kas tomēr pieļauj Lohnesa ezera briesmoņa eksistenci, ir, ka tas varētu būt kāds izdzīvojis pleziozaura īpatnis.