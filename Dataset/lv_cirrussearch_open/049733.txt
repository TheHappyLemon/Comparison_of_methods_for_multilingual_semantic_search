Dižskābaržu rinda (Fagales) ir dažādām dzimtām piederīgi koki un krūmi. Atsevišķi autori dižskābaržu rindu mēdz sadalīt 2 rindās - dižskābaržu (Fagales) rindā un bērzu (Betulales) rindā. Dižskābaržu rindā ietilpst bērzu dzimta (Betulaceae), lazdu dzimta (Corylaceae) (syn.: Carpinaceae), dižskābaržu dzimta (Fagaceae) un tikodendru dzimta (Ticodendraceae). Latvijā savvaļā aug 9 sugas un 2 hibrīdsugas, kas pārstāv 3 dzimtas (bērzu dzimtu, lazdu dzimtu un dižskābaržu dzimtu).