Atom Heart Mother ir piektais angļu progresīvā roka grupas Pink Floyd studijas albums. Tā pirmo pusi aizņem simfoniskā roka svīta Atom Heart Mother, bet otro pusi trīs folkroka dziesmas un viens eksperimentāls skaņdarbs. Albums piedzīvoja komerciālu veiksmi, taču gan Deivids Gilmors, gan Rodžers Voterss to ir nosaukuši par grupas "zemāko krtienu"; vienīgi Riks Raits to atzinis par labu esam. Centrālā kompozīcija Atom Heart Mother ir visas grupas kopsacerējums, taču simfoniskā orķestra aranžējumus veidojis Rons Gīzains, tāpēc arī viņš norādīts kā viens no dziesmas autoriem. Kritiķi jau no paša sākuma šim albumam pievērsušies izteikti negatīvi, taču ne tik negatīvi kā daži no grupas mūziķiem.