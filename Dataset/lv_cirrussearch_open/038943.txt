Timeja Bačinska (Timea Bacsinszky, dzimusi 1989. gada 8. jūnijā Lozannā, Šveicē) ir bijusī Šveices tenisiste. Augstāko 9. vietu WTA rangā sasniegusi 2016. gada 16. maijā. Bačinskas lielākais sasniegums Grand Slam ir sasniegts pusfināls 2015. un 2017. gada Francijas atklātajā čempionātā tenisā. 2016. gada vasaras olimpiskajās spēlēs kopā ar Martinu Hingisu izcīnījusi sudraba medaļu sieviešu dubultspēlēs. 2021. gada 16. jūlijā Bačinska paziņoja par profesionālās karjeras beigām.