Boriss Moisejevs (baltkrievu: Барыс Міхайлавіч Маісееў, dzimis 1954. gada 4. martā Mogiļevā, miris 2022. gada 27. septembrī Krievijā) bija baltkrievu izcelsmes krievu dziedātājs, dejotājs, horeogrāfs un aktieris, Krievijas PFSR Nopelniem bagātais mākslas darbinieks (2006), Starptautiskās estrādes mākslas darbinieku savienības biedrs, partijas "Vienotā Krievija" biedrs (no 2003. gada). Skandalozais un ekscentriskais mākslinieka skatuves veidols kļuva par iemeslu piketiem pirms viņa koncertiem, ko rīkoja gan reliģiski noskaņotas personas, gan homofobu kustības, apvainojot dziedātāju homoseksualitātes propagandā. Šo piketu dēļ dažās Krievijas pilsētās dziedātājs atcēla koncertus. Miris 2022. gada 27. septembrī pēc atkārtotiem smadzeņu insultiem.