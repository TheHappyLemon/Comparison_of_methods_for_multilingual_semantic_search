Karbonijas-Iglēziasas province (itāļu: Provincia di Carbonia-Iglesias, sardīniešu: Provìntzia de Carbònia-Igrèsias) ir bijusī Itālijas province valsts dienvidrietumos, Sardīnijas autonomajā reģionā. Provinces krastus apskalo Vidusjūra. Tās administratīvie centri bija Karbonija un Iglēziasa, bet lielākā pilsēta ir Karbonija. Provinces kopējā platība — 1495 km2, 2010. gada beigās tajā dzīvoja 129 840 iedzīvotāji. Karbonijas-Iglēziasas province sīkāk iedalījās 23 komūnās. Province izveidota 2001. gadā, nodalot to no Kaljāri provinces, bet likvidēta 2016. gadā, iekļaujot Dienvidsardīnijas provincē.