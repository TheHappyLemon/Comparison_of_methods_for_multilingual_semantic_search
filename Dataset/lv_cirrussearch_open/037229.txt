Viljamsburgas tilts (angļu: Williamsburg Bridge) ir piekartilts, kas atrodas Ņujorkā, Ņujorkas štatā, ASV. Tilts savieno Manhatanu ar Bruklinu, šķērsojot Īstriveru. Tas ir viens no četriem Ņujorkas tiltiem, pār kuru bezmaksas var šķērsot Īstriveru, pārējie ir Bruklinas tilts, Kvīnsboro tilts un Manhatanas tilts. Tilts ir nosaukts pēc Bruklinas apkaimes Viljamsburgas. Uz tilta atrodas četras joslas katrā virzienā, ietvēm un veloceliņiem, kā arī divām Ņujorkas metro līnijām. Tilta kopējais garums ir 2 227 metri, tā platums ir 36 metri, bet tā augstums tilta augstākajā punktā ir 94 metri. Augstums no tilta līdz ūdenim ir 41 metrs. Pēc 2008. gada datiem tiltu katru dienu šķērso ap 106 783 transportlīdzekļiem, bet gada laikā ap 39 miljoniem transportlīdzekļu. Tilta celtniecība uzsākta 1896. gadā, bet atklāts satiksmei 1903. gada 19. decembrī. Toreizējās tilta izmaksas bija ap 24 miljoniem ASV dolāru, kas mūsdienu naudas izteiksmē ir ap 619 miljoniem ASV dolāriem. Līdz 1924. gadam, tas bija garākais piekartilts pasaulē. 2009. gadā tiltu atzina par Nacionālo vēstures inženiertehnisko pieminekli.