Hēra (grieķu Ἥρα vai Ἥρη) sengrieķu mitoloģijā ir viena no Olimpa dievietēm, Zeva māsa un sieva. Hēra ir Rejas un Krona meita. Valdonīga, untumaina, greizsirdīga dieviete. Hēra ir jaunākā no māsām savā ģimenē, viņai ir trīs jaunākie brāļi — Poseidons, Zevs, Aīds un divas vecākās māsas — Dēmetra un Hestija. Laulības un precēto sieviešu aizbildne. Zīmējumos un skulptūrās attēlota kā ziedoša sieviete ar vainagu vai diadēmu. Seno romiešu mitoloģijā Hērai atbilst Jūnona. Hēra ir Angelas, Areja, Eileitijas, Enio, Erīdas, Hēbes un Hēfaista māte.