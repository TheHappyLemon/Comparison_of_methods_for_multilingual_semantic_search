Krievijas Federācijas valsts himna (krievu: Государственный гимн Российской Федерации) ir Krievijas valsts himna. To pēc jaunievēlētā Krievijas prezidenta Vladimira Putina priekšlikuma pieņēma 2000. gada decembrī. Tā ir bijusī PSRS himna, kurai mūziku komponējis Aleksandrs Aleksandrovs, bet himnas vārdi 2000. gadā tika pārstrādāti, lai atbilstu mūsdienu situācijai, tos sarakstījis Sergejs Mihalkovs. Pirmo reizi šī himna tika atskaņota gadu mijā starp 2000. un 2001. gadu un tā aizvietoja 1993. gadā pieņemto Krievijas himnu — "Patriotisko dziesmu" (krievu: Патриотическая Песня). Saskaņā ar Krievijas likumdošanu visām valdības pārvaldītajām televīzijas kompānijām Krievijas himna ir jāatskaņo divreiz dienā.