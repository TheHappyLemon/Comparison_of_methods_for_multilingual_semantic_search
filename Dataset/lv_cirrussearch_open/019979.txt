Rožeriu Muke Seni (portugāļu: Rogério Mücke Ceni, dzimis 1973. gada 22. janvārī Patu Branku) ir bijušais Brazīlijas futbola vārtsargs, pašlaik ir Bahia galvenais treneris. Gandrīz visu profesionālo karjeru, kas ilga vairāk kā divas desmitgades, Seni ir aizvadījis São Paulo FC, ar ko viņš ir ieguvis 20 titulus, tajā skaitā arī trīs reizies uzvarējis Brazīlijas čempionātā un divas - Copa Libertadores. Seni karjeras laikā ir guvis 131 vārtus, visus no 11 metru soda sitieniem vai tiešajiem brīvsitieniem, kļūstot par pirmo un vienīgo vārtsargu, kas karjeras laikā guvis vairāk par 100 vārtiem.. Starptautiskā Futbola vēstures un statistikas federācija ir atzinusi Seni par visvairāk vārtus guvušo vārtsargu futbola vēsturē, 2006. gadā apsteidzot Hosē Luisu Čilavertu. Seni ir pārstāvējis Brazīliju divos Pasaules kausos.