4G (angļu: 4th generation) ir ceturtās paaudzes mobilo sakaru standartu kopa un ar to saistītās tehnoloģijas. 4G nodrošina augstas ātruma bezvadu datu pārraidi mobilajām ierīcēm, piemēram, viedtālruņiem un planšetdatoriem. Šīs paaudzes priekštece ir 3G, bet pēctece — 5G. 4G nodrošina ātrāku datu pārraidi nekā iepriekšējās paaudzes tīkli, ļaujot lietotājiem strādāt ar lielākiem datu apjomiem, straumēt video augstākā kvalitātē un pārlūkot internetu bez aizķeršanās. Zemāka datu aizture ir svarīga tiešsaistes datorspēļu spēlēšanā, videozvanu nodrošināšanā un citām lietojumprogrammatūrām, kurām nepieciešama ātra datu pārraide. Salīdzinot ar 3G, 4G ir labāka savienojamība, kā arī labāka pārslēgšanās no viena sakaru torņa uz citu torni.