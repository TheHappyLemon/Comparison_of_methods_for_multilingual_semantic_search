Lusimars Ferreira da Silva (portugāļu: Lucimar Ferreira da Silva, dzimis 1978. gada 8. maijā), zināms arī kā Lusiu (Lúcio), ir bijušais Brazīlijas futbolists, spēlēja aizsarga pozīcijā, pārstāvējis Brazīlijas futbola izlasi. Savu karjeru sāka Brazīlijas komandā SC Internacional, bet 2001. gadā viņš pārcēlās uz Eiropu un pievienojās Leverkūzenes "Bayer". 2004. gadā viņš pievienojās Minhenes "Bayern". Bayern komandas sastāvā Lusiu izcīnīja trīs Vācijas Bundeslīgas čempionu titulus. Vēlāk viņš pievienojās Milānas "Internazionale" un savā pirmajā sezonā Lusiu uzvarēja UEFA Čempionu līgas finālā, ar 2–0 uzvarot savu bijušo klubu Bayern. Spēlējis vēl Juventus, kā arī Brazīlijas un Indijas komandās. Brazīlijas futbola izlases sastāvā Lusiu ir spēlējis 2002., 2006. un 2010. gada FIFA Pasaules kausā. 2002. gadā ar Brazīlijas izlasi arī uzvarēja.