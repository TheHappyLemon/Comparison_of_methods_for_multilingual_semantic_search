Alydidae ir blakšu kārtas dzimta. Tā ir maza blakšu dzimta, kurā ietilpst aptuveni 250 sugas no 53 ģintīm. Latvijā ir sastopama tikai viena suga Alydus calcaratus. Barojas pamatā ar pākšaugiem un zālaugiem. Ir zināmas dažas sugas, kas nopietni kaitē pākšaugiem un rīsiem. Alydidae ir mazas vai vidēji lielas blaktis, kuru ķermeņa garums sasniedz 8—20 mm. Galva ir trīstūrveidīga. Nepieaugušie īpatņi (nimfas) un dažām sugām arī pieaugušas blaktis līdzinās skudrām.