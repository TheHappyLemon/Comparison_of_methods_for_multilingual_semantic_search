Kajetura ūdenskritums (angļu: Kaieteur Falls) ir ūdenskritums Potaro upē Gajānā. Tiek uzskatīts par vienu no lielākajiem pēc ūdens plūsmas (660 m³/s) viena kritiena (226 m) ūdenskritumiem pasaulē. Ūdenskritums veidojas, Potaro upe šķērsojot Pakaraimas grēdas nogāzi. Atrodas grūti pieejamā apvidū tropiskā lietusmežā. Pirmais no eiropiešiem ūdenskritumu 1870. gadā atklāja britu ģeologs Čārlzs Beringtons Brauns (Charles Barrington Brown). Saskaņā ar patamonu indiāņu leģendu, ūdenskritums nosaukts par godu virsaitim Kajam, kurš, lai glābtu savu tautu, laivā šķērsoja ūdenskritumu, ziedojot sevi lielajam garam Makonaimam. 1929. gadā ap ūdenskritumu izveidots 630 km² liels Kajetura nacionālais parks. Nozīmīgs tūrisma galamērķis; 15 minūšu gājiena attālumā no ūdenskrituma augšas uzbūvēta lidosta.