Amirs Tāki (angļu: Amir Taaki, dzimis 1988. gada 6. februārī) ir britu-irāņu revolucionārs, hakeris un programmētājs, kurš ir zināms ar savu darbību Bitcoin projektā, kā arī vairāku atvērtā pirmkoda projektu pionieris. 2014. gadā žurnāls "Forbes" iekļāva Tāki savā "30 zem 30" sarakstā. Aizrāvies ar kurdu Rožavas revolūcijas idejām, Tāki Sīrijas pilsoņu kara ietvaros Tautas aizsardzības vienību sastāvā karoja pret Islāma valsti, kā arī piedalījās dažādos sabiedriskos un ekonomiskos projektos, kopumā Sīrijā pavadot pusotru gadu.