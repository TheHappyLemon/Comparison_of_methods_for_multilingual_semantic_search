Viktors Retlins (vācu: Viktor Röthlin, dzimis 1974. gada 14. oktobrī Šveicē) ir šveiciešu vieglatlēts - garo distanču skrējējs. 2007. gada Cīrihes maratonā, kurā viņš uzvarēja jau otro reizi, Retlins uzstādīja jaunu Šveices rekordu, finišu sasniedzot pēc 2 stundām, 8 minūtēm un 20 sekundēm. Viņa karjeras augstākie sasniegumi ir izcīnītā sudraba medaļa 2006. gada Eiropas čempionātā, kā arī bronzas medaļa 2007. gada Pasaules čempionātā. Viņš piedalījies arī 2000. un 2004. gada olimpiskajās spēlēs, 2000. gadā finišējot 36. vietā, bet 2004. gadā nefinišējot. 2003. gada Pasaules čempionātā viņš ierindojās 14. vietā.