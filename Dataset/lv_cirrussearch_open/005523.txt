Maikls Džefrijs Džordans (angļu: Michael Jeffrey Jordan, dzimis 1963. gada 17. februārī Bruklinā, Ņujorkā) ir bijušais amerikāņu profesionāls basketbolists un aktīvs uzņēmējs. Viņa biogrāfija Nacionālās basketbola asociācijas (NBA) mājaslapā vēsta: "Pieņemts, Maikls Džordans ir visu laiku izcilākais basketbolists." Džordans bija viens no vislabāk pārdotajiem savas paaudzes sportistiem, kuram bija milzīga nozīme NBA popularizēšanā visā pasaulē 1980. un 1990. gados.