Villems Korneliss Nikolāss "Vims" Kīfts (nīderlandiešu: Willem Cornelis Nicolaas "Wim" Kieft, dzimis 1962. gada 12. novembrī) ir bijušais Nīderlandes futbolists, spēlēja uzbrucēja pozīcijā, bijis Nīderlandes futbola izlases dalībnieks. Savas karjeras laikā pārstāvējis divus no Nīderlandes spēcīgākajiem klubiem, Ajax un PSV Eindhoven. Spēlējis arī Itālijas klubos Pisa un Torino, kā arī Francijas klubā Bordeaux. Kopumā sešas reizes kļuvis par Eredivisie čempionu, izcīnījis četrus Nīderlandes kausus. Ar PSV Eindhoven komandu uzvarējis 1987.—1988. gada Eiropas kausa sezonā. Divas reizes bijis Eredivisie labākais vārtu guvējs. 1982. gadā izcīnījis Eiropas Zelta zābaku. Ar Nīderlandes futbola izlasi uzvarējis 1988. gada Eiropas čempionātā. Piedalījies arī 1992. gada Eiropas čempionātā, kā arī 1990. gada FIFA Pasaules kausā.