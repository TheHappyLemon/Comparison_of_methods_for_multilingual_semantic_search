Rojas osta ir osta, kas atrodas Rojā, Latvijā. Tā atrodas pie Rojas upes ietekas Rīgas līcī. Ostas pieejas kanāla platums ir 60 metri, priekšostas kanāls 60 metri, iekšējais kanāls 35 metri pie ūdens līmeņa 0 m. Rojas ostā ir 9 piestātnes ar kopējo garumu 814 m. Ostas galvenais darbības virziens ilgstoši bija zvejas kuģu apkalpošana. Pēc padziļināšanas darbiem 1995. gadā tika uzsākts papīrmalkas eksports. No Rojas ostas tiek organizēta neregulāra pasažieru satiksme uz Roņu salu. Ostas teritorijā atrodas Rojas jahtu piestātne.