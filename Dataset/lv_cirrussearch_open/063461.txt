Koordinātas: 20°55′27″N 95°15′02″E﻿ / ﻿20.924167°N 95.250556°E﻿ / 20.924167; 95.250556 Popa (birmiešu: ပုပ္ပားတောင်) ir izdzisis stratovulkāns Mjanmas centrālajā daļā. Tā ir Pegu kalnu augstākā virsotne. 1518 metrus augstais kalns ir svētceļojumu vieta ar tempļiem, kas veltīti mjanmiešu dievībām-gariem natiem. No kalna virsotnes redzama senā galvaspilsēta Bagana. Pie Popas kalna atrodas Taungkalatas klints ar budistu klosteri tā virsotnē. 2018. gadā kalna apkaimē atklāja jaunu mērkaķu sugu Popa cekullanguru (Trachypitchecus popa), kas uzreiz tika atzīta par kritiski apdraudētu, jo tās populācija ir no 200 līdz 250 īpatņu liela.