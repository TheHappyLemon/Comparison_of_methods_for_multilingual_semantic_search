"Uzmanības centrā" (angļu: Spotlight) ir 2015. gada ASV biogrāfiskā drāmas filma, kuras režisors ir Toms Makārtijs. Filmas sižets veidots pēc patiesiem notikumiem. Filma ir par The Boston Globe izmeklējošās žurnālistikas komandu, kas izmeklē bērnu pedofilijas skandālu katoļu baznīcā. Tajā galvenās lomas attēlo Marks Rafalo, Maikls Kītons, Reičela Makadamsa, Līvs Šreibers, Džons Sleterijs un Stenlijs Tuči. Īstā laikraksta izmeklējošās žurnālistikas komanda par šīs lietas rakstiem saņēma 2003. gada Pulicera balvu. Filmas pirmizrāde notika Venēcijas starptautiskajā kinofestivālā. Vairāki kritiķi šo ir ierindojuši starp 2015. gada labākajām filmām. Spotlight ir saņēmusi vairākus apbalvojumus, tai skaitā Amerikas Kinoakadēmijas balvu kā labākā filma un par labāko oriģinālscenāriju.