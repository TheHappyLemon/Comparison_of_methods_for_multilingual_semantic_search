ASV federālās izpildvaras departamenti ir ASV federālās valdības izpildvaras vienības. Savienotajās Valstīs pastāv prezidentālisms un to federālās izpildvaras departamenti ir atbilstīgi ministrijām valstīs ar parlamentārisku vai pusprezidentālisku sistēmu. Šobrīd pastāv 15 šādu departamentu, kuru vadītāji (tos sauc par sekretāriem, izņemot Tieslietu departamentu, kura vadītājs ir ASV ģenerālprokurors) ir ASV kabineta locekļi. Departamentu vadītājus amatā ieceļ ASV prezidents un apstiprina ASV Senāts.