Čelendžera dzelme (angļu: Challenger Deep) ir Zemes hidrosfēras dziļākais zināmais punkts. Tiešie mērījumi no zemūdenēm norāda, ka tas atrodas no 10 898 līdz 10 916 metru dziļumā. Čelendžera dzelme atrodas Klusajā okeānā Marianas dziļvagas dienvidos netālu no Marianas salu grupas. Tās apakša ir 11 km gara un 1,6 km plata. Dzelme ir nosaukta britu karaliskās flotes pētījumu kuģa Challenger vārdā, kura ekspedīcija 1872.—1876. gadā veica pirmos dziļuma mērījumus. Saskaņā ar General Bathymetric Chart of the Oceans 2011. gada augusta datiem, Čelendžera dzelme atrodas 11°22.4′N 142°35.5′E﻿ / ﻿11.3733°N 142.5917°E﻿ / 11.3733; 142.5917 un ir 10 920 m ± 10 m dziļumā. Čelendžera dzelmē ir pabijis mazāk cilvēku (3) nekā uz Mēness virsmas (12).[nepieciešama atsauce]