Sandra Aleksejeva (dzimusi 1991. gada 3. maijā Krāslavā) ir latviešu BMX riteņbraucēja. Ar riteņbraukšanu sākusi nodarboties sešu gadu vecumā. Viņas treneris ir riteņbraucēja Ivo Lakuča brālis Olafs Lakučs. 2007. gada Eiropas kausā ierindojās 4. vietā, 2009. gada Eiropas čempionātā junioriem — 5. vietā. 2010. gada Eiropas čempionātā viņa ieņēma 7. vietu. 2010. un 2011. gada Baltijas čempionātā viņa guva uzvaru, tāpat uzvarēja arī 2011. gada Latvijas čempionātā. 2009. gadā kļuva par Latvijas čempioni junioru vecuma grupā. 2012. gada Pasaules čempionātā viņa ieņēma 16. vietu. S. Aleksejeva kvalificējās startam 2012. gada vasaras olimpiskajās spēlēs, tajās viņa neiekļuva finālā.