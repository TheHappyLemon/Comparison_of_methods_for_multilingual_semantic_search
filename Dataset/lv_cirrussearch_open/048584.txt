Azerbaidžāna piedalījās 1996. gada vasaras olimpiskajās spēlēs, kas notika ASV pilsētā Atlantā no 1996. gada 19. jūlija līdz 4. augusts. Azerbaidžānai šīs pirmās vasaras olimpiskās spēles, kurās tā piedalījās kā neatkarīga valsts. Kaut gan Azerbaidžāna neatkarību no Padomju Savienības ieguva 1991. gadā, 1992. gada vasaras un 1992. gada ziemas olimpiskajās spēlēs tā startēja Apvienotās komandas sastāvā. 1996. gada vasaras olimpiskajās spēlēs Azerbaidžānas olimpiskajā komandā bija 23 sportisti (20 vīrieši un 3 sievietes), kuri startēja 9 olimpiskajos sporta veidos. Visvairāk sportistu, 8 sportisti, no Azerbaidžānas startēja cīņas sportā. Azerbaidžāna šajās vasaras olimpiskajās spēlēs izcīnīja 1 olimpisko medaļu — sudraba medaļu. Šo medaļu izcīnīja cīņas sporta pārstāvis Namiks Abdullajevs. Azerbaidžānas karognesējs 1996. gada Atlantas spēļu atklāšanas ceremonijā bija džudists Nazims Huseinovs.