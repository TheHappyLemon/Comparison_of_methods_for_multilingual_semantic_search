Big Air vīriešiem bija viena no 13 disciplīnām frīstaila slēpošanā 2022. gada ziemas olimpiskajās spēlēs. Sacensības notika Šoganas Big Air arēnā, Pekinā. 2022. gada 7. februārī tika aizvadīta kvalifikācijas kārta, bet 6. febuārī notika fināla sacensības. Sacensībās kopā bija pārstāvēti 31 sportists no 13 valstīm. Šī bija pirmā reize, kad Big Air disciplīna vīriešiem bija iekļauta olimpiskajās spēlēs. Olimpisko zelta medaļu ieguva Norvēģijas sportists Birks Rūds (finiša rezultāts — 187.75 punkti), sudraba medaļu ieguva Kolbijs Stīvensons no ASV (finiša rezultāts — 183.00 punkti), bet bronzas medaļu ieguva Zviedrijas sportists Henriks Harlauts (finiša rezultāts — 181.00 punkti). Visiem šiem sportistiem šī bija pirmā olimpiskā medaļa.