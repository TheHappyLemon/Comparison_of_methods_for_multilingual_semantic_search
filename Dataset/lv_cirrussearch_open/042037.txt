Baltijas Asambleja (igauņu: Balti Assamblee, lietuviešu: Baltijos Asamblėja) ir reģionāla Baltijas valstu organizācija, kas nodrošina Igaunijas, Latvijas un Lietuvas parlamentu sadarbību. Asamblejā katras dalībvalsts parlamentu pārstāv no 12-20 deputātu lielas nacionālās delegācijas. Organizācija ir izveidota 1991. gada 8. novembrī. Baltijas Asamblejas galvenā mītnes vieta un sekretariāts atrodas Rīgā, bet oficialās valodas ir igauņu, latviešu un lietuviešu. Asambleja ir tiesīga izteikt savu viedokli rezolūciju, lēmumu, deklarāciju un ieteikumu formā Baltijas valstu nacionālajiem parlamentiem un valdībām, bet citām starptautiskajām un reģionālajām institūcijām - aicinājumu, priekšlikumu un paziņojumu formā. Baltijas Asamblejā darbojas piecas pastāvīgās komitejas kā ekonomikas, enerģētikas un inovāciju komiteja, izglītības, zinātnes un kultūras komiteja, dabas resursu un vides organizācija, tieslietu un drošības organizācija un labklājības organizācija. Kopš 1994. gada tiek piešķirta Baltijas Asamblejas balva literatūrā, mākslā un zinātnē.