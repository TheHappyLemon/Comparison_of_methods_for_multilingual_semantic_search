Užupe (lietuviešu: Užupis, burtiski — 'Aizupe') ir Viļņas apkaime, kas lielākoties atrodas Viļņas vecpilsētas teritorijā. Tas ir UNESCO Pasaules mantojuma objekts. Apkaime ir populāra mākslinieku vidē un ar savu bohēmisko atmosfēru tiek salīdzināta ar Monmartru Parīzē un Kristiāniju Kopenhāgenā. 1997. gada 1. aprīlī apkaime pasludināja sevi par neatkarīgu republiku, bet 1998. gada vasarā dzejnieks Roms Lileiķis un tulkotājs Toms Čepaitis sarakstīja Užupes konstitūciju.