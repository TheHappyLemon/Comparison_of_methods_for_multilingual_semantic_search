"Lielais Getsbijs" (angļu: The Great Gatsby) ir 2013. gada ASV un Austrālijas kopražojuma drāmas filma, kuras režisors ir Bazs Lurmens. Filmas sižets veidots pēc Frānsisa Skota Ficdžeralda 1925. gada tāda paša nosaukuma romāna. "Lielais Getsbijs" ir veltījums Ficdžeralda 116. dzimšanas dienai. Filma ir par miljonāru Džeju Getsbiju un viņa kaimiņu Niku, kas raksta stāstu par tikšanos ar Getsbiju. Tajā galvenās lomas attēlo Leonardo Di Kaprio, Tobijs Magvairs, Kerija Maligana, Džoels Edžertons, Aila Fišere un Džeisons Klārks. "Lielais Getsbijs" pirmizrāde notika 2013. gada 1. maijā Austrālijā. Filma saņēma dažādus kritiķu vērtējumus, tomēr guva finansiālus panākumus, tās ieņēmumi pārsniedz 350 miljonus. Filma "Lielais Getsbijs" nominēta vairākām balvām dažādās nominācijās.