Horvātija piedalījās 1992. gada vasaras olimpiskajās spēlēs, kas notika Spānijas pilsētā Barselonā no 1992. gada 25. jūlija līdz 9. augustam. Šīs bija pirmās vasaras olimpiskās spēles, kad Horvātija piedalījās kā neatkarīga valsts, līdz tam tā startēja Dienvidslāvijas sastāvā. 1992. gada Barselonas spēlēs Horvātiju pārstāvēja 39 sportisti, kuri startēja 11 olimpiskajos sporta veidos. No individuālajiem sporta veidiem visvairāk sportistu no Horvātijas bija airēšanā — 7 sportisti. No komandu sporta veidiem Horvātija bija pārstāvēta basketbolā. Šajās olimpiskajās spēlēs Horvātija izcīnīja 3 olimpiskās medaļas (1 sudraba un 2 bronzas medaļas). Sudraba medaļas izcīnīja Horvātijas vīriešu basketbola izlase. Savukārt bronzas medaļas tenisisti Gorans Ivaniševičs un Gorans Prpičs. Gorans Ivaniševičs izcīnīja divas bronzas medaļas, vienu vienspēlēs, otru vīriešu dubulspēlēs.