Seļca (krievu: Сельцо) ir apgabala pakļautības pilsēta Krievijā, Brjanskas apgabala ziemeļos, Brjanskas rajona rietumos. Tajā dzīvo ap 18 tūkstoši iedzīvotāju. Pilsēta atrodas Desnas upes kreisajā krastā, 10 km uz rietumiem no Brjanskas pilsētas robežas. Seļca ir jaunākā pilsēta Brjanskas apgabalā. Apdzīvotā vieta dibināta 1870. gados kā stacija pie Orlas-Vicebskas dzelzceļa. Nosaukums cēlies no kaimiņu ciema. Lielākais uzņēmums pilsētā ir Brjanskas ķīmiskā rūpnīca, pašlaik darbojas arī gaļas kombināts, meža kombināts u.c. No 1938. līdz 1990. g. Seļca bija pilsētciemats.