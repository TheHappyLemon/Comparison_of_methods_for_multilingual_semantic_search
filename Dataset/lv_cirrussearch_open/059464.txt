Marija II (angļu: Mary II; dzimusi 1662. gada 30. aprīlī, mirusi 1694. gada 28. decembrī) bija Orānijas princese konsorte no 1677. līdz 1694. gadam, Anglijas, Skotijas un Īrijas karaliene kopā ar savu vīru karali Viljamu III no 1689. līdz 1694. gadam. Ieguva troni pēc t.s. Slavenās revolūcijas, kad no troņa bija spiests atkāpties Marijas tēvs, karalis Džeimss II. Turēdamās ēnā laikā, kad karalis Viljams III atradās valstī, parādīja sevi ka efektīvu valdnieci periodos, kad Viljams atradās kara kampaņās ārzemēs.