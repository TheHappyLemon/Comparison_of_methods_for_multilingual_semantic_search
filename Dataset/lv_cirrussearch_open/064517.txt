Žuau Marija Lobu Alvešs Paļiņa Gonsalvešs (portugāļu: João Maria Lobo Alves Palhinha Gonçalves, dzimis 1995. gada 9. jūlijā) ir Portugāles futbolists, spēlē pussarga pozīcijā, pārstāv Portugāles futbola izlasi. Kopš 2022. gada Paļiņa pārstāv Anglijas Premjerlīgas komandu Fulham. Iepriekš Paļiņa ir spēlējis Portugāles komandās Sporting CP, Moreirense, Belenenses un Braga. Portugāles futbola izlases sastāvā debitējis 2021. gadā. Piedalījies 2020. gada Eiropas čempionātā un 2022. gada FIFA Pasaules kausā.