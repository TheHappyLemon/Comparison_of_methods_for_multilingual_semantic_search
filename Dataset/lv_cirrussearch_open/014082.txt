Diogens no Sinopes (grieķu: Διογένης ὁ Σινωπεύς, Diogenēs ho Sinōpeus; dzimis ap 412. gadu p.m.ē., miris 323. gadā p.m.ē.) bija sengrieķu filozofs un viens no kiniķu filozofijas dibinātājiem, viens no šīs skolas spilgtākajiem pārstāvjiem. Savos darbos pievērsies morāles un ētikas jautājumiem. Diogens bija pretrunīgi vērtēta persona. Dzīvojis mucā, piekopis dzīvesveidu, kas pārkāpa sabiedrības normas. Viņa tikšanās ar Aleksandru Lielo ir viena no visu laiku visvairāk apspriestajām filozofiskajām anekdotēm, šai anekdotei ir vairākas versijas.