Pāvests Gregors XIII vai Gregorijs XIII (latīņu: Gregorius PP. XIII; dzimis Ugo Bonkompanji (itāļu: Ugo Boncompagni) 1502. gada 7. janvārī, miris 1585. gada 10. aprīlī) no 1572. gada 13. maija līdz savai nāvei 1585. gada 10. aprīlī bija 226. Romas pāvests. Viņš vislabāk pazīstams ar veikto kalendāra reformu 1582. gadā, kad no romiešu laikiem pastāvējušo Jūlija kalendāru nomainīja pret savā vārdā nosaukto Gregora kalendāru. Viņš nostiprināja vairākas baznīcas un diplomātiskos sūtņus Āzijā, it īpaši Japānā un Filipīnās, kā arī dibināja semināru sistēmu Romas katoļu priesteriem. Boloņas Universitātē studējis tiesību zinātni.