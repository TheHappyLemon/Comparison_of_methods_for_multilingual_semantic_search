Brīnumu veikals (angļu: Mr. Magorium's Wonder Emporium) ir 2007. gada ASV un Kanādas kinokomēdija, kuras režisors un scenārija autors ir Zaks Helms. Galvenos tēlus atveido Dastins Hofmans, Natālija Portmane, Džeisons Beitmens un Zaks Mills. Filmas pirmizrāde notika 2007. gada 16. novembrī. Mollija Mahonija ir neveikla un nedroša darbiniece Magorija Brīnumu veikalā, savdabīgākajā un brīnišķīgākajā rotaļlietu veikalā pasaulē. Kādu dienu 243 gadus vecais veikala īpašnieks veikalu atstāj mantojumā Mollijai, tomēr drīz vien šajā rotaļlietu paradīzē sākas tumšas un draudīgas pārmaiņas.