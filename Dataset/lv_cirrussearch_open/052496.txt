"Džons Viks 2" (angļu: John Wick: Chapter 2) ir 2017. gada ASV neonuāra spriedzes trilleris. Filmas režisors ir Čads Stahelski, scenārija autors Dereks Kolstads. Šī ir otrā pilnmetrāžas filma Džona Vika filmu sērijā, kā arī tiešs turpinājums 2014. gada filmai "Džons Viks". Galvenajās lomās filmējas Kiānu Rīvss, Common, Lorenss Fišbērns, Rikardo Skamarčo, Rubija Rouza, Džons Legisamo un Ians Makšeins. Filmas sižets seko algotnim Džonam Vikam (Rīvss), kam ir jābēguļo, jo par viņu ir izsludināta atlīdzība. Filmēšana sākās 2015. gada 26. oktobrī Ņujorkā. Filmas pirmizrāde norisinājās 2017. gada 30. janvārī Losandželosā, bet ASV un Latvijas teātros to sāka demonstrēt no 2017. gada 10. februārī. Filma saņēma pozitīvu kritiku, tika slavēta spriedzes ainu secība, režija, montāža, vizuālais stils un aktierspēle. Pasaules ienākumi filmai ir 171 miljons ASV dolāru pie 40 miljonu filmas budžeta, un ir par 85 miljoniem lielāki nekā filmas pirmajai daļai. Filmas turpinājums, "Džons Viks 3: Parabellum", tika izdots 2019. gada 17. maijā.