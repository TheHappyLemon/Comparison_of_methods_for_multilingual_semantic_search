Guansji Džuanu autonomais reģions (ķīniešu: 广西壮族自治区, piņjiņs: Guǎngxī Zhuàngzú Zìzhìqū; džuanu: Gvangjsih Bouxcuengh Swcigih) ir viens no Ķīnas 5 autonomajiem reģioniem. Province atrodas starp Ķīnas dienvidos. Robežojas ar Vjetnamu un četrām Ķīnas provincēm: Juņnaņu, Guidžou, Hunaņu un Guandunu. Dienvidos to apskalo Dienvidķīnas jūras Bakbo līcis. Autonomā reģiona administratīvais centrs un lielākā pilsēta ir Naņnina. 2010. gadā Guansji dzīvoja 46,03 miljoni iedzīvotāju, no kuriem 62% ir haņi, 32% — džuani, 3% — jao un 1% — miao.