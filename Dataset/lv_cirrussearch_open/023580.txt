Palestīnas Atbrīvošanas organizācija (arābu: منظمة التحرير الفلسطينية; Munaẓẓamat at-Taḥrīr al-Filasṭīniyyah) ir 1964. gadā dibināta organizācija. Palestīnas Atbrīvošanas organizācija tika dibināta, lai izveidotu neatkarīgu Palestīnas Valsti. Vairāk nekā 100 valstis, ar kurām tai ir diplomātiskas attiecības, ir to atzinušas par vienīgo likumīgo palestīniešu pārstāvi. Kopš 1974. gada organizācijai ir novērotāja statuss ANO. Līdz 1991. gada Madrides konferencei ASV un Izraēla to uzskatīja par teroristu organizāciju. 1993. gadā Palestīnas Atbrīvošanas organizācija atzina Izraēlas tiesības eksistēt, noraidīja "vardarbību un terorismu", pieņēma divas ANO Drošības padomes rezolūcijas. Savukārt Izraēla oficiāli atzina Palestīnas Atbrīvošanas organizāciju kā palestīniešu pārstāvi.