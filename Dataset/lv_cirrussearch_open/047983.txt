"Dāvana" (angļu: The Gift) ir 2015. gada psiholoģisks trilleris, kura režisors, scenārija autors, kā arī viens no producentiem un galveno lomu atveidotājiem ir Džoels Edžertons. Citas lomas atveido Rebeka Hola un Džeisons Beitmens. Filmas pirmizrāde notika 2015. gada 30. jūlijā Losandželosā. Saimona un viņa sievas Robinas dzīve apgriežas kājām gaisā pēc tam, kad Saimona sens paziņa Gordo sāk abiem sūtīt noslēpumainas dāvanas, bet gaismā nāk vairāk nekā 20 gadus sens, šausminošs noslēpums.