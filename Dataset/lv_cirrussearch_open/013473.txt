Šis raksts ir par augu. Par Dobeles novada ciemu skatīt rakstu Akācijas (ciems). Akācijas (Acacia) ir tauriņziežu dzimtas ģints, kurā ir apvienotas aptuveni 1300 sugas. Vislielākā sugu daudzveidība ir sastopama Austrālijā un Āfrikā. Akācijas aug arī citos kontinentos, galvenokārt tropu un subtropu klimatiskajās joslās. Eiropā ir sastopamas tikai 3 sugas. Pirmais eiropietis, kas aprakstīja akācijas, pētot Āfrikas dabu, ir zviedru botāniķis Kārlis Linnejs, bet zinātnisko nosaukumu Acacia ģintij piešķira skotu dabaspētnieks Filips Millers.