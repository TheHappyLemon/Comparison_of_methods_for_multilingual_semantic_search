Pilot ir amerikāņu seriāla "Radīti skatuvei" (Glee) pirmās sezonas pirmā sērija. Pirmoreiz tā tika pārraidīta Fox televīzijas kanālā 2009. gada 19. maijā, savukārt 2009. gada 2. septembrī tika pārraidīta pagarinātā režisora samazinātā versija. Seriāls ir par izdomātas Viljama Makinlija vidusskolas ansambli "Jaunais virziens" un tā dalībnieku dzīvi. Šajā sērijā tiek noformēts ansamblis, kā arī skatītāji tiek iepazīstināti ar seriāla galvenajiem varoņiem. Sērijas režisors bija viens no seriāla autoriem Raiens Mērfijs, sērijas scenāriju sarakstīja R. Mērfijs, Breds Falčuks un Jans Brennans. R. Mērfijs arī izraudzījās sērijā iekļautās dziesmas, lai nodrošinātu vienlīdzību starp dziesmām no mūzikliem un topu hitiem. Pirmo sērijas pārraidi kopumā noskatījās 9,619 miljoni skatītāju, savukārt 4,2 miljoni noskatījās režisora saīsināto versiju. Kritiķu vērtējumi par sēriju bija dažādi. Tika uzslavēts aktieru talants, izpildījums, seriāla humors un muzikālie priekšnesumi, savukārt kritiku izpelnījās sērijas neoriģinalitāte, stereotipiskie tēli, seriāla nepilnīgums.