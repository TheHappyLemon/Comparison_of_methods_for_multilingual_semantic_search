Konors Entonijs Makgregors (angļu: Conor Anthony McGregor, dzimis 1988. gada 14. jūlijā) ir profesionāls jauktās cīņas mākslas (MMA) cīkstonis un bokseris no Īrijas. Viņš ir bijušais Ultimate Fighting Championship čempions vieglajā un pusvieglajā svarā. Līdz 2021. gada jūlijam bija aizvadījis 28 cīņas jauktajā cīņas mākslā, no kurām 22 cīņās ir uzvarējis. 2017. gada 26. augustā aizvadīja pirmo profesionālo cīņu boksā pret Floidu Meivezeru, kurā viņš piekāpās, taču par cīņu saņēma 30 miljonus dolāru.