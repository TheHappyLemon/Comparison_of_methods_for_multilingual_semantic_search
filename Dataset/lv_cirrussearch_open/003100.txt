Katerina Bondarenko (ukraiņu: Катерина Володимирівна Бондаренко; dzimusi 1986. gada 8. augustā Krivijrihā) ir ukraiņu tenisiste, spēlē ar labo roku. Viņas vecākā māsa Aļona Bondarenko arī ir profesionāla tenisiste. Katerinas augstākais sasniegums WTA tūres rangā ir ieņemtā 29. vieta, kas tika sasniegta 2009. gada 12. oktobrī. Kopumā vienspēlēs ir izcīnījusi 1 WTA un 5 ITF titulus. K. Bondarenko lielākais panākums ir uzvara 2008. gada Austrālijas atklātā čempionāta dubultspēļu turnīrā kopā ar savu māsu Aļonu. Piedalījusies divās Olimpiskajās spēlēs (2008, 2012).