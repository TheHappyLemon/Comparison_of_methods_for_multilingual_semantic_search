Leslijs Lemports (angļu: Leslie B. Lamport; dzimis 1941. gada 7. februārī Ņujorkā) ir amerikāņu datorzinātnieks. Lemports ir vislabāk zināms ar savu radošo darbību dalītajās sistēmās un kā sākotnējais dokumentu sagatavošanas LaTeX izstrādātājs. Lemports 2013. gadā saņēma Tjūringa balvu par skaidru, labi definētu sakarību noteikšanā šķietami haotiskā dalīto sistēmu uzvedībā, kurā vairāki autonomi datori sazinās viens ar otru ar ziņojumu palīdzību. Viņš izstrādāja svarīgus algoritmus, formālus modeļus un pārbaudes protokolus, kuri uzlaboja reālu dalīto sistēmu kvalitāti. Šis ieguldījums ir devis uzlabotu datorsistēmu pareizību, ātrdarbību un uzticamību.