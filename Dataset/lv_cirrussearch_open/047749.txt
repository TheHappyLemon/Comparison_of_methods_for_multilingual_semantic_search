The Three Caballeros ir 1944. gada ASV animācijas filma. Filmas režisori ir Normans Fērgusons, Klaids Džeronīmi, Džeks Kinnijs, Herolds Jangs un Bills Robertss. Galvenos tēlus ierunājuši Hosē Oliveira, Frenks Tomass un Žoakins Garajs. Filma sastāv no 6 daļām: The Cold-Blooded Penguin, The Flying Gauchito, Baía, Las Posadas, Mexico: Pátzcuaro, Veracruz and Acapulco un You Belong to My Heart and Donald's Surreal Reverie. The Cold-Blooded Penguin galvenais varonis ir pingvīns Pablo, kuram apnicis aukstais laiks Dienvidpolā, tāpēc viņš dodas meklēt mājas siltākā vietā. Segmentā The Flying Gauchito stāsta par maza urugvajiešu zēna un spārnota ēzeļa piedzīvojumiem. Segmentā Baía Donalds un Hosē dodas uz Brazīlijas štatu Baiju. Segmentā Las Posadas meksikāņu bērni sagaida Ziemassvētkus. Segmentā Mexico: Pátzcuaro, Veracruz and Acapulco Donalds un Hosē apceļo Meksiku uz lidojoša paklāja. Segmentā You Belong to My Heart and Donald's Surreal Reverie Donalds iemīlas dziedātājā Dorā Luzā.