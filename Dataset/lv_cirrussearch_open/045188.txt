Katovice (poļu: Katowice) ir pilsēta Polijas dienvidos, Silēzijas vojevodistes centrs. Augšsilēzijas aglomerācijas lielākā un centrālā pilsēta. Viens no pilsētas simboliem — sporta arēna šķivja formā Spodek. Pilsēta atrodas Augšsilēzijas ogļu baseina teritorijā. Pilsētā atrodas vairākas ogļu ieguves šahtas, divas metalurģiskās rūpnīcas un krāsaino metālu rūpnīca. Silēzijas Universitāte ar 12 fakultātēm, vairākas citas augstskolas. Katovices centrā saglabājusies jūgendstila apbūve. No 20. gadsimta trīsdesmitajiem gadiem saglabājusies interesanta modernisma arhitektūra. Tomēr lielākā daļa māju ir neizteiksmīga 20. gadsimta sešdesmito līdz astoņdesmito gadu apbūve, kuru mūsdienās cenšas pārbūvēt. Šeit atrodas Silēzijas teātris, Silēzijas mākslas muzejs, Silēzijas filharmonija. Silēzijas kultūras un atpūtas parks ar stadionu, zooloģisko dārzu, planetāriju.