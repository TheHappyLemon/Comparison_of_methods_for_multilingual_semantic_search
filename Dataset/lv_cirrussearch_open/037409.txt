Lielzvīņu platpieris jeb Vjetnamas platpieris (Hypophthalmichthys harmandi) ir melnvēderu dzimtas (Xenocyprididae) saldūdens zivs, kas mājo Dienvidaustrumāzijā. Izplatības areāls ir samērā ierobežots, un lielzvīņu platpieris sastopams tikai Hainaņas salā Ķīnā un Honas upes baseina lejtecē Vjetnamā. Sugas izdzīvošanu savvaļā apdraud introducētā baltā platpiera populācijas izveidošanās Vjetnamā, tā kā abas sugas veido hibrīdus.