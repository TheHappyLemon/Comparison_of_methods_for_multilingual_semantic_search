BAFTA Fellowship (angļu: BAFTA Fellowship) jeb Academy Fellowship ir ikgadējs apbalvojums, ko pasniedz Britu Kino un televīzijas mākslas akadēmija (BAFTA) par mūža ieguldījumu "atzinībā par izciliem sasniegumiem kustīgā attēla mākslas veidos". Tā tiek pasniegta kopš 1971. gada. Šī balva tiek uzskatīta par augstāko pagodinājumu, ko piešķir BAFTA. Pirmais BAFTA Fellowship balvu saņēma Alfreds Hičkoks (1971). Visbiežāk BAFTA Fellowship balvu saņēmuši kinorežisori, bet tā piešķirta arī aktieriem, kino un televīzijas producentiem, kinooperatoriem, montāžas meistariem, scenārija autoriem. Kopš 2007. gada tiek apbalvoti arī videospēļu autori. Lielākā daļa no balvas saņēmējiem ir Apvienotās Karalistes pārstāvji, bet tikuši apbalvoti arī ievērojami ASV, Eiropas un Āzijas valstu pārstāvji. Pirmais balvas saņēmējs no Āzijas bija videospēļu autors no Japānas Sigeru Mijamoto (2010). Divas reizes BAFTA Fellowship piešķirta pēc nāves — britu komiķu pārim Morkama un Vaizs (1999) un Stenlijam Kubrikam (2000).