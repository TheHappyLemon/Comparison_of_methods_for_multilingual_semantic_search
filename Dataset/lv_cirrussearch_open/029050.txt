Zemes nogruvums ir ģeoloģiska parādība, kuras laikā dažādu faktoru ietekmē notiek iežu vai augsnes nobrukšana. Šie nogruvumi var notikt ūdenstilpju krastos, kā arī jebkur, kur ir augsts reljefa pacēlums. Lai gan gravitācija ir galvenais zemes nogruvumu izraisītājs, nogruvuma rašanos ietekmē vairāki citi faktori, kas ietekmē iežu un augsnes stabilitāti. Zemes nogruvumi var būt dažādu veidu — tajos var nogrūt dažādas nobiras, dubļi, akmeņi un citi. Šādi nogruvumi var izraisīt mega cunami, kā arī būt ļoti postoši.