Sjarhejs Cihanovskis (baltkrievu: Сяргей Леанідавіч Ціханоўскі, dzimis 1978. gada 18. augustā Horkos, Mogiļevas apgabals, Baltkrievijas PSR, PSRS) ir baltkrievu blogeris, YouTube un Telegram kanāla "Valsts dzīvei" autors, opozīcijas politiķis, uzņēmējs, politiskais ieslodzītais. Saharova balvas laureāts. Svjatlanas Cihanovskas vīrs. Cihanovskis kļuva plaši pazīstams, jo tika izvirzīts par Baltkrievijas Republikas prezidenta amata kandidātu. Centrālā vēlēšanu komisija atteicās reģistrēt Cihanovski, un viņa sieva Svjatlana Cihanovska neilgi pirms pieteikumu iesniegšanas termiņa beigām iesniedza dokumentus kandidāta reģistrēšanai. 2020. gada 29. maijā tiesībsargājošo iestāžu darbinieki aizturēja Cihanovski Grodņā. 2021. gada 14. decembrī Cihanovski notiesāja uz 18 gadiem cietumā. Amnesty International viņu atzina par sirdsapziņas cietumnieku.