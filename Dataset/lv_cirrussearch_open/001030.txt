Jevgeņijs Pļuščenko (krievu: Евгений Викторович Плющенко​; dzimis 1982. gada 3. novembrī Solņečnijā, PSRS) ir bijušais krievu daiļslidotājs. Viņš ir 2006. gada ziemas olimpisko spēļu uzvarētājs individuālajās sacensībās un 2014. gada ziemas olimpisko spēļu čempionu komandu sacensībās, trīskārtējs Pasaules čempions, septiņkārtējs Eiropas čempions un astoņkārtējs Krievijas čempions. Pēc izcīnītās zelta medaļas 2006. gada ziemas olimpiskajās spēlēs Pļuščenko paziņoja par karjeras beigšanu. Taču viņš atgriezās pirms 2009.—2010. gada sezonas, lai startētu 2010. gada ziemas olimpiskajās spēlēs, kur viņš ieguva sudraba medaļu. Atkārtoti par karjeras beigām paziņoja pēc 2014. gada olimpiskajām spēlēm, kurās ieguva zelta medaļu Krievijas komandas sastāvā komandu sacensībās, taču nepiedalījās vīriešu individuālajās sacensībās, kas izraisīja lielu neizpratni līdzjutēju vidū, jo J. Pļuščenko bija vienīgas Krievijas sportists šajā sacensību veidā. 2008. gadā kopā ar Dimu Bilanu Pļuščenko piedalījās 2008. gada Eirovīzijas dziesmu konkursā, kur uzvarēja ar dziesmu Believe.