"Process" (vācu: Der Process) ir Franca Kafkas romāns, kas sarakstīts no 1914. līdz 1915. gadam un izdots 1925. gadā, pēc viņa nāves. Viens no zināmākajiem viņa darbiem, tas stāsta par Jozefu K., vīrieti, kuru apcietina un apsūdz noziegumā, kura būtība netiek atklāta ne viņam, ne lasītājam. Spēcīgi ietekmējoties no Fjodora Dostojevska darbiem "Noziegums un sods" un "Brāļi Karamazovi", Kafka pat Dostojevski nodēvēja par savu asinsradinieku. Tāpat kā divi pārējie Kafkas romāni, "Process" nekad netika pabeigts, lai gan tajā ir iekļauta nodaļa, kas, šķiet, noved stāstu līdz pēkšņām beigām. Pēc Kafkas nāves 1924. gadā, viņa draugs Makss Brods rediģēja tekstu izdošanai. 1999. gadā laikraksts Le Monde to iekļāva savā 100 gadsimta labāko grāmatu saraksta otrajā vietā. Romānam ir iznākušas divas ekranizācijas. 1962. gada adaptācijā, ko režisēja Orsons Velss Jozefa K. lomu atveidoja Entonijs Pērkinss, bet 1993. gada versijā to atveidoja Kails Maklahlens.