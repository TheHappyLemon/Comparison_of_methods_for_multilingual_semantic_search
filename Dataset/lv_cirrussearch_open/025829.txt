Kosmos-2500 (Космос-2500) ir Krievijas GLONASS globālās navigācijas sistēmas GLONASS-M sērijas pavadonis. Tas palaists 2014. gada jūnijā. GLONASS zemes vadības kompleksa numurs 755. Izvietots Glonass sistēmas trešajā orbitālajā plaknē, punktā Nr. 21. Kosmos-2500 tika palaists 2014. gada 14. jūnijā 17:16 UTC ar nesējraķeti Sojuz-2.1b/Fregat no Pļeseckas kosmodroma. 3. augustā, pēc izmēģinājumiem un pārbaudēm pavadonis nodots ekspluatācijā.