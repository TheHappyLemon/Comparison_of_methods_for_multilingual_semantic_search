Šis raksts ir par futbola klubu. Par citām jēdziena Blāzma nozīmēm skatīt nozīmju atdalīšanas lapu. SK Blāzma ir Latvijas futbola klubs no Rēzeknes. Līdz 2007. gadam tas bija pazīstams ar nosaukumu "Rēzeknes BSK Dižvanagi". Komanda Virslīgā debitēja 2006. gadā, jo iepriekšējā sezonā "Dižvanagi" uzvarēja 1. līgā. Iesākumā "Dižvanagi" bija bērnu futbola komanda, bet, jauniešiem izaugot, kļuva par pieaugušo komandu. Savā pirmajā sezonā Virslīgā "Dižvanagi" neuzvarēja nevienā spēlē, palika 8. vietā un atgriezās 1. līgā. 2008. gadā, paplašinoties Virslīgas komandu skaitam, "Blāzma" atgriezās Virslīgā un spēja saglabāt tajā vietu.