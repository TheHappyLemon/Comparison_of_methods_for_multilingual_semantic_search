"Latvijas Vēstnesis" ir Latvijas Republikas oficiālais izdevums. Tas ir periodisks elektroniskais izdevums. Iepriekš tika izdots kā drukātais laikraksts, pirmais tā laidiens iznāca 1993. gada 25. februārī. Oficiālā izdevuma un tā satura tiesiskie aspekti noteikti Oficiālo publikāciju un tiesiskās informācijas likumā. Tā izdošana ir saistīta ar Latvijas Republikas Satversmes 90. panta īstenošanu. Oficiālais izdevums iznāk darba dienās un nepieciešamības gadījumā arī brīvdienās.