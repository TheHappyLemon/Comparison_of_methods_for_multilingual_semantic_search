"Tiesnesis" (angļu: The Judge) ir 2014. gada ASV drāmas filma, kuras režisors un viens no scenārija autoriem ir Deivids Dobkins. Galvenās lomas atveido Roberts Daunijs jaunākais, Roberts Djuvals, Vera Fārmiga, Leitone Mīstere, Vinsents D'Onofrio, Dakss Šepards un Billijs Bobs Torntons. Filmas pirmizrāde notika 2014. gada 4. septembrī Toronto kinofestivālā. Robers Djuvals par savu darbu filmā tika nominēts Amerikas Kinoakadēmijas balvai nominācijā "Labākais aktieris otrā plāna lomā". Lielpilsētas advokāts Henks Palmers atgriežas savās bērnības mājās, kur viņa tēvs, pilsētas tiesnesis tiek turēts aizdomās par slepkavību. Henks dodas atklāt patiesību, pa ceļam atjaunojot sakarus ar savu atsvešinājušos ģimeni.