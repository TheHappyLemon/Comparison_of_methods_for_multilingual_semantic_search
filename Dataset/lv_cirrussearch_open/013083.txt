Katinons jeb benzoiletānamīns ir monoamīnu grupas alkaloīds, ko iegūst no katas koka un kas ir ķīmiski līdzīgs efedrīnam, katīnam un citiem amfetamīniem. Tā ir galvenā katas koka psihoaktīvā viela. Katinons atšķiras no citiem amfetamīniem ar to, ka tam ir ketonu funkcionālā grupa. Katinons ir iekļauts Latvijā kontrolējamo narkotisko vielu, psihotropo vielu un prekursoru I sarakstā (bīstamās psihotropās vielas, kuras var tikt izmantotas ļaunprātīgos nolūkos).