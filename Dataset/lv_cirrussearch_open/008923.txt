Sarakstā apkopotas tās vietas Pakistānā, kas iekļautas UNESCO Pasaules mantojuma sarakstā. Kopā UNESCO sarakstā ir iekļautas oficiāli 6 vietas (visu kultūras objekti), savukārt 18 vietas Pakistānā ir iekļautas oficiālajā kandidātu sarakstā. Pakistāna Pasaules mantojuma konvenciju ratificēja 1976. gada 23. jūlijā. Pirmie objekti, kas no Pakistāna tika iekļauti Pasaules mantojumu sarakstā bija — Mohendžodaro arheoloģiskās drupas, Budistu klostera Tahtibahi drupas un Sahribahlolas pilsētas drupas un Taksila — 1980. gadā. 1981. gadā saraksts tika paplašināts ar vēl 2 objektiem — Forts un Šalamāra parku Lahorā un Malki vēsturisko pieminekli, Tata. Pēdējais objekts ko iekļāva sarakstā, bija Rohtasas forts 1997. gadā.