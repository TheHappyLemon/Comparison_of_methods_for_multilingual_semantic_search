Maševo (poļu: Maszewo) ir pilsēta Polijas ziemeļrietumos, Rietumpomožes vojevodistē uz austrumiem no Ščecinas. Pilsētu 1278. gadā dibinājis Kamminas bīskaps Hermanis fon Gleihens (Hermann von Gleichen). Daļēji saglabājušās pilsētas viduslaika aizsardzības sistēmas celtnes. Līdz Otrā pasaules kara beigām pilsēta atradās Vācijā, un tās vāciskais nosaukums bija Masova (vācu: Massow). Pēc Otrā pasaules kara pilsētas vācu iedzīvotāji tika padzīti, bet vietā ieradās poļi no PSRS ieņemtajiem Polijas apgabaliem.