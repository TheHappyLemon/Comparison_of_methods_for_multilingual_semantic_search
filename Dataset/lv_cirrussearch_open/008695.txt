Reičela Vaisa (angļu: Rachel Weisz; dzimusi 1970. gada 7. martā) ir angļu filmu un televīzijas aktrise. Vaisa ir atveidojusi lomas vairākās plaši pazīstamās filmās: "Mūmija", "Mūmija atgriežas", "Divkauja", "Konstantīns", "Uzticīgais dārznieks", "Agora", "Strūklaka", "Eragons", "Borna mantojums" un "Jaunība". Par lomu filmā "Uzticīgais dārznieks" Vaisa saņēma Amerikas Kinoakadēmijas balvu (kā labākā otrā plāna aktrise) un Zelta globusa balvu.