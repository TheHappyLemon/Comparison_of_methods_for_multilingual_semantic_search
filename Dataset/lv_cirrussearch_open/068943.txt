Filipīnu provinces līmeņa administratīvo iedalījumu, kas ir faktiski pirmā līmeņa pašvaldību iedalījums, veido 81 province (angļu: province, filipīniešu: lalawigan vai probinsya), 38 neatkarīgās pilsētas, no tām 33 augsti urbanizētas pilsētas (angļu: highly urbanized city) un 5 neatkarīgās iekļautās pilsētas (angļu: independent component city), kā arī 1 neatkarīga municipalitāte (angļu: independent municipality, filipīniešu: bayan). Visās pašpārvaldes vienībās ir vietējās likumdošanas orgāns (Sanggunian) un vietējie izpilddirektori (gubernators provincēs un mērs pilsētās), kurus ievēl pašvaldību vēlēšanās.