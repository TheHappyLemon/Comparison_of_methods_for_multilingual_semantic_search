Staļinisms (krievu: сталинизм) bija marksisma-ļeņinisma ideoloģijas īstenošana Padomju Savienībā Josifa Staļina valdīšanas laikā no 1927. līdz 1953. gadam. Staļinisma koncepcijā ietilpa vienpartijas sistēmas izveidošana PSRS, strauja industrializācija, sociālisma ieviešana, kolhozu izveidošana, personības kults, kā arī citu valstu komunistu partiju pakļaušana Padomju Savienības interesēm. Pēc Staļina nāves 1953. gadā Padomju Savienībā sākās, tā sauktais, Hruščova atkusnis un destaļinizācija.