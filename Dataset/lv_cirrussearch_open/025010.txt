Kubas valsts vadītāji ir personas, kas bijušas Kubas valsts vadītāja amatā laikā no 1902. gada līdz mūsdienām. Laikā no 1902. līdz 1976. gadam (saskaņā ar 1901. un 1940. gada konstitūcijām) valsts vadītāja lomu pildīja Kubas prezidents. Laikā no 1976. līdz 2019. gadam (saskaņā ar 1976. gada konstitūciju) prezidenta amats tika atcelts, un valsts vadītāja lomu pildīja Valsts padomes prezidents. 2019. gada 24. februārī (saskaņā ar 2019. gada konstitūciju) prezidenta amats tika atjaunots. Pašreizējais valsts vadītājs ir Migels Diazs-Kanels — kā Valsts padomes prezidents (no 2018. gada 19. aprīļa līdz 2019. gada 10. oktobrim), pēc tam kā valsts prezidents.