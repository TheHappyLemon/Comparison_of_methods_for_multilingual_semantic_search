Pontuss Anderss Mīkaels Vernblūms (zviedru: Pontus Anders Mikael Wernbloom, dzimis 1986. gada 25. jūnijā) ir bijušais Zviedrijas futbolists, spēlēja pussarga pozīcijā, bijis Zviedrijas futbola izlases dalībnieks. Savu profesionālo karjeru sācis Zviedrijas komandā IFK Goteborg. 2009. gadā pievienojies Nīderlandes komandai AZ Alkmaar, kur pavadījis trīs sezonas. 2012. gadā pārcēlies uz Krievijas komandu CSKA Moscow, kur septiņu sezonu laikā nospēlējis 224 mačus, kā arī izcīnījis trīs Krievijas Premjerlīgas čempionu titulus. Zviedrijas futbola izlases sastāvā piedalījies 2012. un 2016. gada Eiropas čempionātā.