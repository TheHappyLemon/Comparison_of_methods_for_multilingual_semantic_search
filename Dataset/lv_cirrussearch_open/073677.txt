Amway (saīsinājumā no vārda "American Way") ir ASV tīkla mārketinga kompānija, kas caur tiešo tirdzniecības modeli pārdot dažādus veselības, skaistuma, kā arī mājas un personīgās higiēnas produktus. Amway kompāniju 1959. gadā dibināja Džejs Vanandels un Ričs Devoss, kuras galvenā mītne atrodas Adas pilsētā, Mičiganas štatā. 2018. gadā uzņēmums ziņoja par ieņēmumiem 8,8 miljardu ASV dolāru apmērā, kas tādejādi to padara par lielāko tiešās tirdzniecības kompāniju pasaulē. Amway savu produktu klāstā ietver personīgās aprūpes produktus, rotaslietas, elektroniku, Nutrilite uztura bagātinātājus, ūdens attīrītājus, gaisa attīrītājus, apdrošināšanu un kosmētiku. Amway veic darījumus, izmantojot meitas uzņēmumus vairāk nekā deviņdesmit valstīs un reģionos visā pasaulē. Kopš 1999. gada Amway darbojās ASV un Kanāda, kā Quixtar.