Mogulistāna(no persiešu: مغولستان, Moġūlistān) jeb Mogulu haniste bija Centrālāzijas valsts, kas pastāvēja pēc Čagataju hanistes iziršanas tās austrumu daļā no 1347. līdz 1462. gadam. Tās galvaspilsēta bija Almalika pie tagadējās Kuldžas (Ininas) pilsētas Iles upes baseinā, bet tās teritorija ietvēra zemes mūsdienu Kazahstānas, Kirgizstānas, Uzbekistānas un Ķīnas Tautas Republikas teritorijā. Pēc Mogulu hanistes sabrukuma tās dienvidaustrumu daļā pastāvēja Jarkendas haniste (1514–1705), kuru iekaroja Džungārijas haniste.