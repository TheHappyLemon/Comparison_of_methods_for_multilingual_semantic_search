Džeimss Ramzejs Makdonalds (angļu: James Ramsay MacDonald; dzimis 1866. gada 12. oktobrī, miris 1937. gada 9. novembrī) bija britu politiķis, divas reizes bijis Apvienotās Karalistes premjerministrs, pārstāvēja Leiboristu partiju. Viņš kļuva par pirmo leiboristu, kurš kļuvis par Apvienotās Karalistes premjerministru. 1906. gada vēlēšanās tika ievēlēts parlamentā un 1914. gadā R. Makdonalds kļuva par Leiboristu partijas parlamenta deputātu vadītāju. Savas opozīcijas dēļ Pirmajam pasaules karam viņš kļuva nepopulārs un tika sakauts 1918. gada vēlēšanās, taču pēc četriem gadiem atgriezās parlamentā. 1924. gadā uz 11 mēnešiem kļuva par premjerministru. Vispārējās vēlēšanās, kuras notika 1924. gada novembrī, uzvarēja konservatīvie. Savu lomu konservatoru uzvarā nospēlēja arī t.s. Zinovjeva vēstule, kas vēlāk izrādījās britu specdienestu Rīgā safabricēts viltojums. 1929. gadā viņš atkal kļuva par Apvienotās Karalistes premjeru, šoreiz šo amatu ieņemot līdz 1935. gadam. 1937. gadā pameta valdību un vēlāk tajā pašā gadā mira.