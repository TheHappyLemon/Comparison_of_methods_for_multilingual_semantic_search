"Karstākais dienas laiks" (angļu: Dog Day Afternoon), arī "Laimīgās dienas pēcpusdiena", ir 1975. gada ASV kriminālfilma, kuras kinorežisors ir Sidnijs Lūmets, bet scenārija autors Frenks Pīrsons. Galveno lomu atveidotāji ir Als Pačīno, Džons Kazals, Džeimss Broderiks un Čārlzs Dērnings. Filmas sižeta pamatā ir patiesi notikumi, kas norisinājās 1972. gada 22. augustā, kad Džons Vojtovičs, kuru atveido Als Pačīno, aplaupīja banku.