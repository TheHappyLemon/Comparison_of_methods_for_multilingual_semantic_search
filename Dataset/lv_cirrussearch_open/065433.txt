2023. gada F1 sezona, oficiāli pazīstama kā 2023. gada FIA Pirmās formulas Pasaules čempionāts (angļu: 2023 FIA Formula One World Championship), bija Starptautiskās Automobiļu federācijas (FIA) sankcionētās Pirmās formulas 74. čempionāta sezona. Sezonā tika aizvadītas 22 sacīkstes. Sezonā uzvaru ieguva Makss Verstapens, kļūstot par trīskārtējo pasaules čempionu. Viņš uzvarēja 19 no 22 sacīkstēm, kā arī finišēja pjedestāla pozīcijās 21 reizi, pārspējot rekordus gan uzvaru, gan pjedestāla pozīciju skaitā. Viņa komanda Red Bull Racing sesto reizi kopā un otro reizi pēc kārtas ieguva kostruktoru kausu. Red Bull Racing piloti uzvarēja 21 no 22 sacīkstēm. Vienīgais citas komandas pilots, kas uzvarēja sacīksti šajā sezonā, bija Ferrari pilots Karloss Sainss, kurš uzvarēja Singapūras Grand Prix.