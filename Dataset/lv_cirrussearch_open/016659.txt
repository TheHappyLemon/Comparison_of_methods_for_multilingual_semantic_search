Bērzpils pagasts ir viena no Balvu novada administratīvajām teritorijām. Robežojas ar sava novada Tilžas, Krišjāņu un Lazdukalna pagastiem, Madonas novada Indrānu pagastu un Ošupes pagastiem un Rēzeknes novada Gaigalavas pagastu. Pagasta teritorijā atrodas akmens laikmeta Lubāna līdzenuma iedzīvotāju apmetnes - Ičas apmetne (no 5. līdz 2. g.t. p.m.ē.) un Ķemmes-bedrīšu keramikas kultūrai piederīgā Upesgala apmetne (3. g.t. p.m.ē.).