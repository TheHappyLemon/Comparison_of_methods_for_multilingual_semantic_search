Zemūdens peldēšana vīriešiem bija viena no septiņām peldēšanas disciplīnām, kas tika aizvadīta 1900. gada vasaras olimpiskajās spēlēs. Sacensību norises vieta bija Sēnas upes daļa starp Kurbevuē un Aņēras tiltiem, Parīzē 1900. gada 12. augustā. Disciplīnā startēja 14 sportisti no 4 pārstāvošajām valstīm. Šī bija vienīgā reize, kad šāda veida disciplīna bija iekļauta olimpisko spēļu peldēšanas programmā. Zelta medaļu šajā disciplīnā ieguva Francijas sportists Šarls Devendevils. Sudraba medaļu arī izcīnīja Francijas sportists — Andrē Siks. Savukārt bronzas medaļu ieguva Dānijas sportists Pēders Likebergs. Gan Francijai, gan Dānijai šīs bija pirmās olimpiskā medaļas peldēšanas sacensībās.