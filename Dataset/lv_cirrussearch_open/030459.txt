Blenemas pils (angļu: Blenheim Palace) ir liela savrupmāja Vudstokā, Oksfordšīrā, Anglijā, Apvienotajā Karalistē. Galvenā Marlboro hercogu rezidence. Viena no lielākajām mājām Anglijā. Uzcelta laikā no 1705. līdz apmēram 1722. gadam netālu no Anglijas pilsoņu karā nopostītās Vudstokas pils. Sākotnēji paredzēta kā atlīdzība Džonam Čērčilam (1. Marlboro hercogam), tomēr celtniecības sākumā tā kļuva par politisko cīņu objektu. Pati pils celta angļu baroka stilā. Te dzīvojuši Marlboro hercogi nākamos 300 gadus (arī pašlaik), Blenemas pilī ir arī dzimis Vinstons Čērčils. Pilī mūsdienās tiek uzņemtas arī filmas. Tūrisma objekts. 1987. gadā Blenemas pils iekļauta UNESCO Pasaules mantojuma sarakstā.