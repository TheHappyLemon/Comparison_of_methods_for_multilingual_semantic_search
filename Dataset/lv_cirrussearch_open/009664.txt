Dankans Edvardss (angļu: Duncan Edwards; 1936. gada 1. oktobris — 1958. gada 21. februāris) bija angļu futbolists. Visu karjeru aizvadīja Anglijas klubā Mančestras "United". Tāpat pārstāvēja Anglijas izlasi. Mazāk kā piecus gadus ilgajā karjerā viņš "United" palīdzēja divas reizes uzvarēt The Football League čempionātā un sasniegt pusfinālu Eiropas kausā. D. Edvardss kopā ar "United" komandas biedriem gāja bojā lidmašīnas katastrofā Minhenē.