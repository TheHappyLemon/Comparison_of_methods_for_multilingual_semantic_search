Trsteno arborētums (horvātu: Arboretum Trsteno) ir 15. gadsimtā iekārtots botāniskais dārzs Horvātijas dienvidos, uz ziemeļrietumiem no Dubrovnikas. Parks eksistēja jau 1492. gadā, kad tika ierīkots 15 metrus garš akvedukts parka apūdeņošanai. To savā īpašumā iekopa Dubrovnikas augstmaņu Gocu jeb Gucetiču dzimta. Parkā tika stādīti augi, ko kuģu kapteiņi atveda no jūras ceļojumiem. Pēc Otrā pasaules kara parks tika nacionalizēts un piešķirts Dienvidslāvijas Zinātņu akadēmijai. Tas smagi cieta Horvātijas kara laikā, kad arborētumu daļēji nodedzināja Dienvidslāvijas armijas apšaudē, bet 2000. gadā daļa parka nodega ugunsgrēkā. Trsteno arborētumā uzņemtas seriāla "Troņu spēle" 3. un 4. sezonas ainas.