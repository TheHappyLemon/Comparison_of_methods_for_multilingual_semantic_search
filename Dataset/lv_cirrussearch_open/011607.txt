Glorija Estefana (spāņu: Gloria María Milagrosa Fajardo García de Estefan; dzimusi 1957. gada 1. septembrī) ir Kubā dzimusi amerikāņu dziedātāja, dziesmu autore un aktrise. Karjeru uzsākusi 1970. gadu otrajā pusē. Viņa ir pazīstama kā "latīņamerikāņu popa princese". G. Estefana ir viena no 100 visvairāk savus ierakstus pārdevušajiem māksliniekiem ar vairāk nekā 100 miljonos kopiju pārdotiem ierakstiem, no kuriem 31,5 miljoni pārdoti ASV. Viņa ir saņēmusi septiņas Grammy balvas un ir viena no veiksmīgākajām crossover izpildītājām latīņamerikāņu mūzikā. Mūziķe ir izdevusi 10 studijas albumus.