Šis raksts ir par Ēģiptes futbolistu. Par Francijas futbolistu skatīt rakstu Davids Trezegē. Mahmūds Ahmeds Ibrāhīms Hasans (arābu: محمود أحمد إبراهيم حسن‎, dzimis 1994. gada 1. oktobrī), zināms arī kā Trezegē (Trézéguet), ir ēģiptiešu futbolists, spēlē pussarga pozīcijā, Ēģiptes futbola izlases dalībnieks. Kopš 2022. gada Trezegē pārstāv Turcijas futbola Superlīgas komandu Trabzonspor. Trezegē karjeru sāka Ēģiptes komandā Al Ahly. 2015. gadā Trezegē pievienojās Beļģijas Pro līgas komandai RSC Anderlecht. Kopumā Trezegē tur aizvadīja 8 spēles. Tika īrēts citai Beļģijas komandai Mouscron un Turcijas komandai Kasımpaşa. 2018. gadā Trezegē jau noslēdza līgumu ar Kasımpaşa. 2019. gadā pievienojās Aston Villa. Ēģiptes futbola izlases sastāvā debitēja 2014. gada 30. augustā pret Kenijas izlasi. Ēģiptes komandas sastāvā ir piedalījies 2018. gada FIFA Pasaules kausā, kā arī 2017. gada un 2019. gada Āfrikas Nāciju kausā.