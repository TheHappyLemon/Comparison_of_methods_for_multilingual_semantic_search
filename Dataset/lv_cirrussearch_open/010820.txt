Komoras, oficiāli Komoru Savienība (Komoriešu: Udzima wa Komori, franču: Union des Comores, arābu: الاتحاد القمري, al-Ittiḥād al-Qumurī/Qamarī), ir salu valsts Indijas okeānā, netālu no Āfrikas austrumu krasta. Oficiāli Komoru Savienība sastāv no četrām Komoru arhipelāga salām — Nazidžas, Mvali, Nzvani un Majotas —, taču faktiski Majota ir Francijas aizjūras departaments un nekad nav bijusi Komoru Savienības sastāvā.