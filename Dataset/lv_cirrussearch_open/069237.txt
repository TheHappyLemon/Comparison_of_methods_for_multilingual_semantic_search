Kordeleina (angļu: Coeur d'Alene; no franču valodas — "īlena sirds") ir pilsēta Aidaho štatā, Amerikas Savienotajās Valstīs. 2020. gadā pilsētā dzīvoja 54 628 iedzīvotāji, padarot to par apdzīvotāko pilsētu Aidaho ziemeļos un septīto apdzīvotāko pilsētu štatā. Kordeleina ir pavadoņpilsēta Spokenai, kas atrodas aptuveni 50 km uz rietumiem Vašingtonas štatā. Lokāli pilsēta ir pazīstama kā "ezeru pilsēta" vai vienkārši saīsinot "CDA". Pilsēta ir nosaukta Kordeleinas indiāņu cilts vārdā, kas plašā teritorijā apdzīvo teritorijas no Vašingtonas austrumiem līdz Montānai.