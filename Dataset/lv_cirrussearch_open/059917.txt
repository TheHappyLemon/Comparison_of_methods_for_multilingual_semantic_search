Nacionālais ātrslidošanas ovāls (ķīniešu: 国家速滑馆) ir Ķīnas ātrslidošanas arēna Pekinas olimpiskajā parkā. Arēna tika speciāli uzbūvēta 2022. gada ziemas olimpiskajām spēļu ātrslidošanas sacensībām. Tā ir vienīgā būve, kas tika uzbūvēta no jauna šīm olimpiskajām spēlēm. 2021. gadā šajā arēnā tika rīkots arī Pasaules čempionāts ātrslidošanā. Ātrslidošanas ovāls tika uzbūvēts vietā, kur atradās agrākais Olimpiskā parka hokeja laukums un loka šaušanas laukums, abās šajās vietās notika lauka hokeja un loka šaušanas sacensības 2008. gada vasaras olimpiskajās spēlēs. Arēnu sāka būvēt 2017. gada aprīlī un pabeidza 2021. gada 8. oktobrī. Arēnas dizainu veidoja arhitektūras uzņēmums Populous. Tās platība ir 12 000 m² un tas ir lielākais ātrslidošanas laukums Āzijā. Fasādi veido 22 "ledus lentes", kuru garums ir 622 metri, bet otrajā stāvā ir Pekinas Debesu tempļa iedvesmota izliekta aizkaru sienu sistēma.