Olafs Tons (vācu: Olaf Thon, dzimis 1966. gada 1. maijā) ir bijušais Vācijas futbolists, spēlēja pussarga pozīcijā, bijis Vācijas futbola izlases dalībnieks. Savā 19 gadus ilgajā karjerā pārstāvējis Vācijas klubus Schalke 04 un Bayern Munich. Kopumā piedalījies vairāk nekā 500 oficiālajos mačos un guvis vairāk nekā 100 vārtus. Izcīnījis trīs Bundeslīgas titulus un vienu UEFA kausu. Ar Vācijas futbola izlasi uzvarējis 1990. gada FIFA Pasaules kausā. Piedalījies arī 1986. un 1998. gada FIFA Pasaules kausā, kā arī 1988. gada Eiropas čempionātā.