"Monstrs" (angļu: Monster) ir 2003. gada biogrāfiska krimināldrāma, kuras režisore un scenārija autore ir Patija Dženkinsa. Galvenās lomas atveido Šarlīze Terona, Kristīna Riči, Brūss Derns un Lī Terdžesens. Filmas pirmizrāde notika 2003. gada 16. novembrī Amerikas filmu institūta festivālā. Šarlīze Terona par savu darbu filmā ieguva vairākas balvas, tajā skaitā Amerikas Kinoakadēmijas balvu nominācijā "Labākā aktrise galvenajā lomā", Zelta globusa balvu nominācijā "Labākā aktrise" un Ekrāna aktieru ģildes balvu nominācijā "Labākā aktrise". Filmas pamatā ir patiesi notikumi. Tās galvenā varone ir Elīna Vuornosa, Deitonbīčas prostitūta, kura nogalināja sešus vīriešus, tādējādi kļūstot par sērijveida slepkavu.