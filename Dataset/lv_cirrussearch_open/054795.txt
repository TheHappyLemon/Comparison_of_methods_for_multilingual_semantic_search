Kails Merits Maklahlens (angļu: Kyle Merritt MacLachlan, dzimis 1959. gada 22. februārī) ir ASV aktieris. Vislabāk pazīstams par Deila Kūpera lomu televīzijas seriālā "Tvinpīka" (1990—1991, 2017) un filmā "Tvinpīka: Caur uguni" (1992). Par šo lomu seriālā ir saņēmis Zelta globusa balvu. Ir filmējies arī divās Deivida Linča filmās: "Kāpa" (1984) un "Zilais samts" (1986). Atveidojis Reja Manzareka lomu filmā The Doors (1991) un ieskaņojis lomu animācijas filmā "Prāta spēles" (2015). Maklahlens ir piedalījies tādos seriālos kā "Sekss un lielpilsēta" (Sex and the City 2000—2002), "Bīstamās mājsaimnieces" (2006—2012), "Kā es satiku jūsu māti" (2010—2014), Portlandia (2011—2018) un "Drošības aģenti V.A.I.R.O.G.S" (2014—2015). Seriālā "Pāri Atlantijas okeānam" (Atlantic Crossing, 2020) tēlojis ASV prezidentu Franklinu Rūzveltu.