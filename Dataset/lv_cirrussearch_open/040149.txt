Džanni Morbidelli (itāļu: Gianni Morbidelli; dzimis 1968. gada 13. janvārī, Pesaro, Itālijā) ir bijušais Formula 1 pilots. Viņš debitēja 1990. gadā, Scuderia Italia komandā, tomēr piedalījās tikai pirmajās divās sacīkšu nedēļas nogalēs. Viņš vēl atgriezās uz pēdējām divām sacīkstēm ar Minardi. Tā iemesls bija viņa Formula 3000 karjera. 1990. gadā viņš aizvadīja pilnu sezonu. Gandrīz visas sacīkstes viņš nobrauca ar Minardi. Vēlāk viņu izsauca uz Scuderia Ferrari sakarā ar Alēna Prosta savainojumu un šajā komandā viņš nobrauca sezonas pēdējo sacīksti. Turklāt, viņš izcīnīja puspunktu par sesto vietu. Tas bija iespējams pateicoties faktam, ka sacīksti apstādināja un pabeidza pirms paredzētās pusdistances. Šādā veidā viņš kļuva par nedalītas kopvērtējuma 24. vietas īpašnieku. 1992. gadā Džanni brauca tikai Minardi. Viņa labākais rezultāts bija 7. vieta Brazīlijā, bet sliktākais - nekvalificēšanās Ungārijas GP. Pēc gada bez braukšanas Morbidelli atgriezās kā Footwork pilots un tur pavadīja nepilnas divas sezonas. Savā pēdējā sacīkstē šajā komandā viņš izcīnīja 3. vietu, visu laiku labāko rezultātu šai komandai. 1997. gadā viņš nobrauca vien dažas sacīkstes kā rezerves pilots un tas beidza viņa F1 karjeru. Kopš tā laika viņš ir piedalījies dažādās salonautomobiļu sacīkstēs, tostarp BTCC, ETCC un WTCC.