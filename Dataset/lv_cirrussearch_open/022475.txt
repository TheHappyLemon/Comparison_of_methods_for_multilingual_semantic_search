Erdēša skaitlis apzīmē īsāko attālumu no kāda zinātnieka līdz ungāru matemātiķim Pālam Erdēšam, mērot to pēc kopīgajām zinātniskajām publikācijām. Erdēšs ir izdevis vairāk zinātnisko publikāciju (vismaz 1525), nekā jebkurš cits matemātiķis pasaules vēsturē. Lai iegūtu Erdēša skaitli, ir jābūt zinātniska darba līdzautoram kopā ar kādu, kuram jau ir galīgs Erdēša skaitlis. Pāla Erdēša personīgais Erdēša skaitlis ir 0. Jebkuram citam tas ir k+1{\displaystyle k+1}, kur k{\displaystyle k} ir mazākais kāda līdzautora Erdēša skaitlis. Pālam Erdēšam ir bijuši 511 līdzautori — šiem cilvēkiem Erdēša skaitlis ir 1. Cilvēkiem, kas ir sadarbojušies ar viņiem (bet ne ar Erdēšu), Erdēša skaitlis ir 2.