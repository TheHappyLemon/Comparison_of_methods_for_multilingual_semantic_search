2019. gada CONCACAF Zelta kauss bija 15. Zelta kausa turnīrs futbolā, kas notika no 2019. gada 15. jūnija līdz 7. jūlijam. Turnīru organizēja Ziemeļamerikas, Centrālamerikas un Karību reģiona futbola asociāciju konfederācija (CONCACAF). Tas notika galvenokārt ASV, dažas spēles tika aizvadītas arī Kostarikā un Jamaikā. Pirmo reizi turnīrā piedalījās 16 izlases. Lēmums par dalībnieku skaita palielināšanu no 12 uz 16 tika pieņemts 2018. gada februārī. Iepriekšējie Zelta kausa čempioni bija ASV izlase, kas ir uzvarējusi 2017. gadā. Turnīrā uzvarēja Meksikas izlase, kas finālā ar 1:0 uzvarēja ASV. Meksikai tas bija astotais Zelta kausa čempiontituls.