Koordinātas: 35°54′30″N 79°3′0″W﻿ / ﻿35.90833°N 79.05000°W﻿ / 35.90833; -79.05000 Ziemeļkarolīnas Universitāte Čapelhilā (angļu: University of North Carolina at Chapel Hill) ir publiska uz pētniecību vērsta universitāte, kas atrodas Čapelhilā, Ziemeļkarolīnā, ASV. Dibināta 1789. gadā, studentu uzņemšana tika uzsākta 1795. gadā, šajā gadā arī kļuva par pirmo valsts atbalstīto universitāti ASV. Old East ēka (uzcelta 1793. gadā) ir pirmā uzceltā valsts universitātes ēka ASV vēsturē. Šī ir viena no trim universitātēm, kas pretendē uz vecākās publiskās universitātes ASV titulu. Čapelhilā atrodas 16 koledžas un skolas, ieskaitot juristu, medicīnas, zobārstniecības skolu. Ievērojamas ir Kīnana-Fleglera biznesa skola un Informācijas un bibliotēku zinātnes skola. Tiek uzskatīts, ka universitātes studentu radio stacija WXYC ir pirmās interneta radio pārraides autore. Universitātes sporta komanda tiek saukta par Tar Heels. Tā ir guvusi panākumus dažādos sporta veidos, piemēram, basketbolā vīriešiem, futbolā sievietēm un lauka hokejā sievietēm.