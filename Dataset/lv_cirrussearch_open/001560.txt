FIBA Pasaules kauss basketbolā (angļu: FIBA Basketball World Cup), laikā no 1950. līdz 2010. gadam bija pazīstams kā Pasaules čempionāts basketbolā, ir galvenais vīriešu basketbola izlašu turnīrs pasaulē, kurā tiek noteikta pasaules spēcīgākā valstsvienība. Turnīru organizē Starptautiskā basketbola federācija (FIBA). Pasaules čempionāts kopš 1950. gada notiek reizi četros gados. Pašreizējie pasaules čempioni ir Vācijas valstsvienības spēlētāji.