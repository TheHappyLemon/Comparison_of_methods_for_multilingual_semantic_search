Holeras vibrions (Vibrio cholerae) ir gramnegatīva komatveidīga nūjiņa, holeras izraisītājs, kurš neveido kapsulas un sporas, ir monotrihs un ļoti kustīgs. Izšķir vairāk nekā 200 O antigēna seroloģiskās formas un tikai divas no tām ir holeras izraisītāji — O1 un O139. Visi pārējie grupas pārstāvji ir saldūdens un mēreni sāļa ūdens ūdenstilpju iedzīvotāji un var izraisīt caureju, septicēmiju u.c.