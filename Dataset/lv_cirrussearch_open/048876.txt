Moldova piedalījās 2012. gada vasaras olimpiskajās spēlēs, kas notika Lielbritānijas galvaspilsētā Londonā, no 2012. gada 27. jūlija līdz 12. augustam. Moldovai šīs bija 5. vasaras olimpiskās spēles, kopš Padomju Savienības sabrukuma. Moldova 2012. gada vasaras olimpiskajās spēlēs piedalījās ar līdz šim mazāko sportistu delegāciju. Tajā bija 21 sportists (12 vīrieši un 9 sievietes), kuri startēja 9 olimpiskajos sporta veidos. Visvairāk sportistu, 9 sportisti, no Moldovas startēja vieglatlētikā. Šī bija jaunākā Moldovas olimpiskā delegācija, kāda ir piedalījusies olimpiskajās spēlēs: sportistu vidējais vecums bija 25 gadi. Maratona skrējējs Jaroslavs Musinšči, kurš startē kopš 2000. gada piedalījās olimpiskajām spēlēm, bija pieredzējušākais komandas pārstāvis (trešās vasaras olimpiskās spēles). 14 Moldovas sportistiem šī bija pirmās vasaras olimpiskās spēles. Komandas jaunākais pārstāvis bija 15 gadus vecais loka šāvējs Dans Olaru. Moldova sākotnēji šajās vasaras olimpiskajās spēlēs izcīnīja divas bronzas medaļas. Medaļas bija izcīnījuši svarcēlāji Kristīna Iovu un Anatolijs Kiriku. Tomēr abiem sportistiem vēlāk tika medaļas atņemtas saistībā ar pozitīvajiem dopinga rezultātiem. Moldovas karognesējs 2012. gada Londonas spēļu atklāšanas ceremonijā bija loka šāvējs Dans Olaru, bet noslēguma ceremonijā valsts karogu nesa vieglatlēte, vesera metēja Zalina Margijeva.