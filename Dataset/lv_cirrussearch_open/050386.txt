"Džounsa brīvība" (angļu: Free State of Jones) ir 2016. gada vēsturiska kara filma, kuras režisors, scenārija autors un viens no producentiem ir Gerijs Ross. Galvenās lomas filmā atveido Metjū Makonahijs, Gugu Mbata-Ro, Maheršala Ali un Kerija Rasela. Filmas pirmizrāde notika 2016. gada 16. jūnijā Atlantā. Ņūtons Naits ir nabadzīgs fermeris, kurš pametis Amerikas Valstu Konfederācijas armiju. Atgriezies Misisipi, viņš kopā ar citiem armijas dezertieriem un sievietēm dodas kaujā pret korumpēto vietējo valdību.