Joahims Gauks (vācu: Joachim Gauck; dzimis 1940. gada 24. janvārī) ir vācu politiķis un bijušais mācītājs. Vācijas prezidents. Kļuva pazīstams kā antikomunists un cilvēktiesību aizstāvis Austrumvācijā. 1990. gadā Bundestāgs viņu ievēlēja par pirmo komunistiskā režīma slepenpolicijas Stasi arhīvu pārraugu, šajā amatā viņš bija līdz 2000. gadam. 2010. gadā J. Gauku Vācijas Sociāldemokrātiskā partija un zaļie izvirzīja Vācijas prezidenta amatam, taču vēlēšanās viņš zaudēja valdības koalīcijas izvirzītajam Kristianam Vulfam. Pēc K. Vulfa atkāpšanās 2012. gadā J. Gauks 2012. gada 18. martā notikušajās vēlēšanās tika ievēlēts par Vācijas prezidentu.