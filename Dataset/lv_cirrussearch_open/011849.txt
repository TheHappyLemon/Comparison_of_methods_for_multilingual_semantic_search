VesselSat2 ir Luksemburgas mikropavadonis, kas paredzēts kuģu automātiskās identifikācijas sistēmas (AIS) signālu uztveršanai un pārraidīšanai uz zemes stacijām. Pavadoni pēc ORBCOMM pasūtījuma izgatavojis LuxSpace. Kosmiskais aparāts palaists 2011. gadā. 2010. gadā ORBCOMM pasūtīja OHB meitas uzņēmumam LuxSpace divus pavadoņus ar AIS iespējām 2008. gadā kļūmju dēļ zaudēto sešu Orbcomm Quick Launch sakaru pavadoņu vietā, kuros bija paredzēts izmantot arī AIS sistēmu. Pirmais no tiem, VesselSat1 tika palaists 2011. gadā. VesselSat2 ir apgādāts ar diviem AIS uztvērējiem un katram ir dipola antena, kas sastāv no diviem 1,7 m izvēršamiem elementiem. Atšķirībā no VesselSat1, kura orbīta ir ekvatora plaknē, VesselSat2 tika ievadīts polārā orbītā, kas nosedz visu zemeslodi.