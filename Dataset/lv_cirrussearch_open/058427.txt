Luijs Lorēns Sahā (franču: Louis Laurent Saha, dzimis 1978. gada 8. augustā) ir bijušais Francijas futbolists, spēlējis uzbrucēja pozīcijā, bijis Francijas futbola izlases dalībnieks. Savu karjeru sācis Metz komandā. 1999. gadā ticis izīrēts Newcastle United. 2000. gadā Sahā pārcēlās uz Anglijas komandu Fulham. Savā pirmajā sezonā Sahā kļuva par nozīmīgu komandas spēlētāju, palīdzot komandai izcīnīt vietu Anglijas Premjerlīgā. 2004. gadā viņš pievienojās Manchester United komandai. Lai gan Sahā bieži traumu dēļ nespēlēja, viņš divreiz uzvarēja Premjerlīgā un vienreiz izcīnīja UEFA Čempionu līgas trofeju. Vēlāk spēlējis Everton, Tottenham Hotspur, Sunderland un Lazio. Francijas futbola izlasi pārstāvējis 2004. gada Eiropas čempionātā un 2006. gada FIFA Pasaules kausā.