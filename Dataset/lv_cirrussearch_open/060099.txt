Nobrauciens vīriešiem bija viena no 11 disciplīnām kalnu slēpošanā 2022. gada ziemas olimpiskajās spēlēs. Sacensības notika Akmens slēpošanas trasē, Nacionālajā kalnu slēpošanas centrā, Pekinā. Sacensībās kopā bija pārstāvēti 43 sportisti no 20 valstīm. Sākotnēji bija paredzēts, ka sacensības tiks aizvadītas 2022. gada 6. februārī, taču slikto laikapstākļu dēļ tās tika pārceltas uz 7. februāri. Olimpisko zelta medaļu šajā disciplīnā ieguva Šveices sportists Beats Feics (finiša laiks — 1:42.69), sudraba medaļu ieguva Francijas sportists Žoans Klarē (finiša laiks — 1:42.79), bet bronzas medaļu izcīnīja Austrijas sportists Matiass Maiers (finiša laiks — 1:42.85). Feicam šī bija pirmā olimpiskā zelta medaļa, bet Klarē ieguva savu pirmo olimpisko medaļu.