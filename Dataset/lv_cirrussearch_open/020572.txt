Nezināma vērtība "map_label" Laspalmasa de Grankanārija (spāņu: Las Palmas de Gran Canaria) ir pilsēta Spānijai piederošajās Kanāriju salās, Grankanārijas salas ziemeļaustrumos. Pilsēta ir svarīga jūras osta un populārs kūrorts. Ostas rakstura dēļ pilsētas iedzīvotāju sastāvs ir visai kosmopolītisks. Amerikāņu klimatologs Vaitmors apgalvojis, ka pilsētas karstais tuksneša klimats ir patīkamākais pasaulē. Pazīstams ir Laspalmasas tradicionālais karnevāls. Pilsētu 1478. gada 24. jūnijā dibinājis spānis Huans Rehons (Juan Rejón), pārvarot vietējo iedzīvotāju - guanču pretošanos. 1492. gadā šeit piestāja Kristofors Kolumbs, dodoties savā pirmajā ceļojumā uz Ameriku.