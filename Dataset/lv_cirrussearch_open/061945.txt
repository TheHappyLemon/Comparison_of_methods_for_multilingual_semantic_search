Volfgangs Fēlikss Magats (vācu: Wolfgang Felix Magath, dzimis 1953. gada 26. jūlijā) ir Vācijas futbola treneris un bijušais futbolists, spēlēja pussarga pozīcijā, bijis Rietumvācijas futbola izlases dalībnieks. Savas karjeras lielāko daļu pavadījis Vācijas komandā Hamburger SV, kur viņš trīs reizes uzvarēja Vācijas Bundeslīgā, kā arī pa reizei Eiropas kausā un Eiropas Kausu ieguvēju kausā. Rietumvācijas futbola izlases sastāvā spēlējis no 1977. līdz 1986. gadam. Ar izlasi uzvarējis 1980. gada Eiropas čempionātā. Piedalījies arī 1982. un 1986. gada FIFA Pasaules kausā. Kā treneris, izcīnījis trīs Bundeslīgas titulus, divus ar Bayern Munich un vienu ar VfL Wolfsburg.