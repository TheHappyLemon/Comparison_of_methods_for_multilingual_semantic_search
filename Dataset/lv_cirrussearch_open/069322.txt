Etele Berimora (angļu: Ethel Barrymore; dzimusi 1879. gada 15. augustā, mirusi 1959. gada 18. jūnijā) bija amerikāņu teātra, kino un radio aktrise, kuras karjera ilga sešas desmitgades. Saukta par "amerikāņu teātra pirmo lēdiju". 1944. gadā, par lomu filmā None but the Lonely Heart, kurā piedalījusies kopā ar Keriju Grāntu, saņēmusi Amerikas Kinoakadēmijas balvu kategorijā "Labākā aktrise otrā plāna lomā". Vēl šajā kategorijā nominēta par lomu Roberta Siodmaka filmā The Spiral Staircase (1946), Alfreda Hičkoka filmā The Paradine Case (1947) un Elijas Kazana filmā Pinky (1949). Piedalījusies arī filmās The Farmer's Daughter (1947), Portrait of Jennie (1948), Moonrise (1948), The Secret of Convict Lake (1951) un Deadline – U.S.A. (1952).