Grupas brauciens vīriešiem bija viena no sešām riteņbraukšanas disciplīnām un vienīgā šosejas riteņbraukšanas disciplīna, kas bija iekļauta olimpisko spēļu programmā. Sacensības notika 12. aprīlī. Tajās startēja 7 sportisti no 3 valstīm. Starta vieta bija Maratonas pilsētā, bet finišs Atēnās. Sportistiem bija jāveic 87 kilometrus gara distance. Par pirmo olimpisko čempionu šajā disciplīnā kļuva Grieķijas sportists Aristidis Konstantinidis. Sudraba medaļu izcīnīja Vācijas sportists Augusts fon Gēdrihs, bet bronzas medaļu izcīnīja Lielbritānijas sportists Edvards Batels. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika piešķirta sudraba medaļa, bet turpmākās vietas netika apbalvotas.