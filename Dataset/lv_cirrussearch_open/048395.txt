Keiino (nereti stilizēti KEiiNO) ir norvēģu elektroniskās un deju popmūzikas grupa, kas savu darbību aizsāka 2018. gada beigās. Pēc uzvaras nacionālajā atlasē Melodi Grand Prix 2019 grupa pārstāvēja Norvēģiju 2019. gada Eirovīzijas dziesmu konkursā Telavivā, Izraēlā ar dziesmu Spirit in the Sky. Savā pusfinālā grupa ieguva 7. vietu, kas ļāva kvalificēties finālam. Finālā, lai arī pēc skatītāju balsojuma viņu priekšnesums ieguva 1. vietu, kopvērtējumā Keiino ierindojās 6. vietā.