Autoceļš R504 "Kolima" (Автодорога Р-504 «Колыма́») ir Krievijas Federācijas federālais autoceļš Tālajos Austrumos, kas kā autoceļa A360 "Ļena" turpinājums ved cauri Sahas Republikai un Magadānas apgabalam. Trases Nižņaja Bestjaha (pie Jakutskas) - Magadāna garums ir 2032 km, asfaltēti ir vienīgi pirmie 157 km un pēdējie 138 km. Autoceļu no Magadānas 1931. gadā sāka būvēt Tālo Austrumu apgūšanas trests "Daļstroj", par kura pirmo vadītāju iecēla Eduardu Bērziņu. Autoceļa būvē izmantoja Sevvostlagā ieslodzītos. 1938. gadā uzbūvēja tiltu pāri Kolimas upei. Pirmo ceļa posmu līdz Ustjņerai pie Indigirkas pabeidza 1953. gadā, ceļa būves laikā gāja bojā vismaz 250 000 ieslodzīto. 2008. gadā atklāja autosatiksmi visā trases garumā. 2012. gadā sāka būvēt autoceļa atzarojumu līdz Anadirai. Sahā Sahā Sahā 579 km 632 - 662 km Tilts pāri Kolimas upei Magadānas apgabalā Magadānas apgabalā