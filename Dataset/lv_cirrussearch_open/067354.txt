Harkivas kauja (ukraiņu: Битва за Харків) bija karadarbības Harkivas pilsētā un Harkivas apgabalā starp Krievijas bruņotajiem spēkiem un Ukrainas bruņotajiem spēkiem Krievijas 2022. gada iebrukuma Ukrainā laikā. Kaujas ilga no 2022. gada 24. februāra līdz 2022. gada 11. septembrim un beidzās ar Ukrainas uzvaru un Krievijas karaspēka atkāpšanās. Krievijas karaspēks uzbruka Harkivai pirmajās iebrukuma dienās. Uzbrukumi ļoti smagi skāra reģiona iedzīvotājus, 2022. gada marta vidū Harkivas iestādes paziņoja, ka Krievijas triecienos dzīvojamām ēkām un sabiedriskajām ēkām nogalināti vismaz 500 civiliedzīvotāju.