Pietà (izrunā: [pjeˈta*]) ir itāļu mākslinieka Mikelandželo renesanses skulptūra, kas atrodas Svētā Pētera bazilikā, Vatikānā. Mākslas darbs tapis no 1498. līdz 1499. gadam, izgatavots no marmora. Skulptūru pasūtīja franču kardināls Žans de Biljērs. Svētā Pētera bazilikā skulptūra atrodas kopš 18. gadsimta. Tas ir vienīgais darbs, kuru Mikelandželo ir parakstījis. Skulptūrā attēlots Jēzus Kristus, kura ķermeni pēc krustā sišanas tur viņa māte Marija.