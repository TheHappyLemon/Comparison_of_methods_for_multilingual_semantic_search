Baltvaigu zoss (Branta leucopsis) ir vidēja auguma pīļu dzimtas (Anatidae) ūdensputnu suga, kas pieder pie melno zosu ģints (Branta). Tā ligzdo galvenokārt arktiskajās salās Atlantijas okeāna ziemeļos un Ziemeļu Ledus okeānā, veidojot trīs nozīmīgas populācijas. Katrai no tām ir atšķirīgs ligzdošanas un ziemošanas areāls. Baltijas jūrā izveidojusies ceturtā lielākā baltvaigu zosu populācija.