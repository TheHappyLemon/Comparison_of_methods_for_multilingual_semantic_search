Džons Eliots Stērdžiss (angļu: John Eliot Sturges, dzimis 1910. gada 3. janvārī, miris 1992. gada 18. augustā) bija amerikāņu kinorežisors. Starp Stērdžisa pazīstamākajām filmām ir vesterni Bad Day at Black Rock (1955), Gunfight at the O.K. Corral (1957) un "Lieliskais septiņnieks" (1960), kara filma "Lielā bēgšana" (1963) un trilleris Ice Station Zebra (1968). Par filmu Bad Day at Black Rock nominēts Amerikas Kinoakadēmijas balvai kategorijā "Labākais režisors". 2013. gadā "Lieliskais septiņnieks", bet 2018. gadā Bad Day at Black Rock iekļautas ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīgas filmas".