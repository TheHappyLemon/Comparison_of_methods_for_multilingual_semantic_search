Elisone Šmita (angļu: Allison Schmitt; dzimusi 1990. gada 7. jūnijā) ir amerikāņu peldētāja. Peldēšanā sākusi trenēties deviņu gadu vecumā. 2011. gada Pasaules čempionātā garajā baseinā Ķīnā viņa uzvarēja 4×200 m brīvā stila stafetē, savukārt divus gadus iepriekš bija sudraba medaļas laureāte 200 m brīvajā stilā un 4×200 m brīvā stila stafetē. Četras reizes piedalījusies Olimpiskajās spēlēs (2008, 2012, 2016, 2020). 2008. gadā Pekinā izcīnīja bronzu 4×200 m brīvā stila stafetē, kā arī sasniedza pusfinālu 200 m brīvajā stilā. 2012. gadā Londonā E. Šmita kļuva par trīskārtēju čempioni (200 m brīvajā stilā, 4×200 m brīvā stila stafete, 4×100 m stafete), sudrabu izcīnījusi 400 m brīvajā stilā, savukārt 4×100 m brīvā stila stafetē ierindojās trešajā vietā. 2016. gadā Riodežaneiro 4×200 m brīvā stila stafetē izcīnījusi zeltu, 4×100 m brīvā stila stafetē — sudrabu. 2020. gada olimpiskajās spēlēs Tokijā 4×200 m brīvā stila stafetē izcīnījusi sudrabu, 4×100 m brīvā stila stafetē — bronzu.