"Labais dēls" (angļu: The Good Son) ir 1993. gada psiholoģisks trilleris, kura režisors un viens no producentiem ir Džozefs Rūbens. Galvenās lomas atveido Makolijs Kalkins, Elaidža Vuds, Vendija Krūsone, Deivids Morss un Žaklīna Brūksa. Filmas pirmizrāde notika 1993. gada 24. septembrī. Divpadsmitgadīgais Marks Evanss nesen zaudējis māti. Marka tēvam Džekam jādodas uz Tokiju komandējumā, tāpēc viņš dēlu atstāj pie tantes un tēvoča, kuriem ir Marka vecuma dēls Henrijs. Laika gaitā Marks ievēro, ka Henrijs arvien vairāk izrāda vardarbīgas un psihopātiskas rakstura īpašības.