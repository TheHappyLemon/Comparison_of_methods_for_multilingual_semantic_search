Latvijai un Ventspilij ir reģionāla Latvijas politiskā partija, kura ilgstoši ir pie varas Ventspils pilsētā, bet Zaļo un Zemnieku savienības sastāvā bijusi pārstāvēta vairākās Saeimās. Pārstāvēta arī 14. Saeimā ar diviem deputātiem (Gundars Daudze un Jānis Vucāns). Partijas līderis kopš tās dibināšanas ir bijušais Ventspils domes priekšsēdētājs, par smagiem noziegumiem sodītais Aivars Lembergs.