Glāzgovas "Rangers" ir Skotijas futbola klubs, kura bāzes vieta ir Glāzgovā. Klubs tika dibināts 1872. gada martā. Tas 55 reizes ir izcīnījis Skotijas čempionu titulu un dala rekordu ar Glāzgovas "Celtic" par visvairāk tituliem pēc kārtas — 9 (no 1989. līdz 1997. gadam). Pēdējo reizi komanda titulu izcīnīja 2021. gadā. 2012. gadā klubs bankrotēja, tika reorganizēts un nonāca Skotijas futbola Trešajā divīzijā (tobrīd pēc spēka 4. līmenis). 2015.—2016. gada sezonā uzvarēja "Championship" līgā (otrais līmenis) un atgriezās Premjerlīgā. Mājas spēles aizvada Ibrox stadionā.