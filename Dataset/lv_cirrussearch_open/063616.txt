Volfgangs Overats (vācu: Wolfgang Overath, dzimis 1943. gada 29. septembrī) ir bijušais vācu futbolists, spēlēja pussarga pozīcijā, bijis Rietumvācijas futbola izlases pārstāvis. Visu savu 15 gadus ilgo karjeru pārstāvējis 1. FC Köln komandu. 1964. gadā kļuvis arī par Vācijas Bundeslīgas čempionu. Rietumvācijas futbola izlasi pārstāvējis no 1963. līdz 1974. gadam, kopumā aizvadot 81 maču un gūstot 17 vārtus. Uzvarējis 1974. gada FIFA Pasaules kausā. Piedalījies arī 1966. un 1970. gada FIFA Pasaules kausā.