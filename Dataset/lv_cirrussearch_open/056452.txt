Gvatemalas futbola izlase ir futbola komanda, kas pārstāv Gvatemalu starptautiskās sacensibās. Pirmās spēles tā aizvadīja 1921. gadā, FIFA dalībvalsts kopš 1946. gada. Tā ne reizi nav kvalificējusies FIFA Pasaules kausam, tomēr regulāri kvalificējas CONCACAF Zelta kausam (agrāk — CONCACAF čempionāts). Labākais panākums šajos turnīros ir uzvara 1967. gada CONCACAF čempionātā. Zelta kausā labākais panākums ir 4. vieta 1996. gada turnīrā. Tāpat Gvatemala ir piedalījusies 3 olimpiskajās spēlēs (1968, 1976, 1988). 2016. gada 28. oktobrī FIFA diskvalificēja Gvatemalas futbola federāciju, pamatojot to ar federācijas atteikšanos nodot pilnvaras FIFA komitejai, kas tika izveidota aizdomu par korupciju dēļ. Šī iemesla dēļ Gvatemalas izlase nevarēja piedalīties 2017. gada un 2019. gada Zelta kausā. Diskvalifikācija tika atcelta 2018. gada 31. maijā.