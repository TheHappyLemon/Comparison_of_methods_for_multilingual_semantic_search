Stagnācija (no latīņu: stagnatio — 'nekustīgums') ir ekonomikas stāvoklis, kam raksturīga ražošanas un tirdzniecības nemainība ilgākā laika posmā. Stagnācija izraisa bezdarbnieku skaita pieaugumu, algu un dzīves līmeņa pazemināšanos. Tā izpaužas kā nulles vai nenozīmīga ekonomikas izaugsme, nemainīga ekonomikas struktūra, tās pasivitāte pret jaunievedumiem, zinātnisko un tehnoloģisko progresu.