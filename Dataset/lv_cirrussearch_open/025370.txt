Nātrene (latīņu: urticaria) ir ādas slimība jeb alerģija, kam raksturīgi nātres dzēlumiem līdzīgi izsitumi un nieze uz ādas, retāk uz gļotādas. Nātrene var būt gan akūta, gan hroniska. Akūtā nātrene var parādīties ļoti strauji un ilgt no dažām minūtēm līdz pat vairākām stundām, bet hroniskā nātrene var ilgt vairākus mēnešus un bieži atkārtoties. Ārstēšana var izvērsties ilgstoša. Jālieto prethistamīna līdzekļi, efedrīns, adrenalīns, hormonu preparāti, kā arī vakcīnas, kas satur ļoti mazas nātreni izraisošo faktoru devas. Lai novērstu slimību, ir jāizvairās no kaitīgiem faktoriem, kā arī laikus jāārstē slimības, kas var izraisīt nātreni. Nātrene var būt simptoms, kas norāda uz kolagenozi, ļaundabīgu audzēju, cukura diabētu, aknu un nieru slimībām, serumslimībām un siena drudzi.