Antoinette Perry Award for Excellence in Theatre, plašāk zināma kā Tony balva (angļu: Tony Award), ir ikgadēja amerikāņu balva, ko pasniedz par sasniegumiem teātra jomā, tajā skaitā arī muzikālajos teātros. Balva nosaukta par godu amerikāņu aktrisei un režisorei Antuanetei Perijai (1888—1946). Balva tiek pasniegta 27 nominācijās. Balvu piešķir American Theatre Wing un The Broadway League, kas sastāv no aptuveni 700 personām, kam ir sakars ar izklaides nozari un žurnālistiku. Balva tika izveidota 1947. gadā un tiek uzskatīta par teātra analogu Amerikas Kinoakadēmijas balvai, mūzikas Grammy balvai un televīzijas Emmy balvai.