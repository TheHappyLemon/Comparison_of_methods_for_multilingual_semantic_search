Veronika Vītkova (čehu: Veronika Vítková; dzimusi 1988. gada 9. decembrī) ir čehu bijusī biatloniste. Trīs reizes piedalījusies olimpiskajās spēlēs (2010, 2014 un 2018). 2014. gadā Sočos ieguvusi sudraba medaļu jauktajā stafetē kopā ar Ondržeju Moravecu, Jaroslavu Soukupu un Gabrielu Soukalovu. Sieviešu stafetē sākotnēji ieņēma 4. vietu, bet pēc Krievijas komandas diskvalifikācijas par dopinga pārkāpumiem tika iegūta bronza. 2018. gadā Phjončhanā izcīnījusi bronzas godalgu 7,5 km sprinta distancē. Pasaules čempionātā piedalās kopš 2008. gada, izcīnījusi divas medaļas jauktajā stafetē — 2013. gadā Nove Mesto bronzu un 2015. gadā Kontiolahti zelta medaļu. Pasaules kausā debitējusi 2006. gadā. Vienīgo individuālo uzvaru PK posmos guvusi 2015. gada janvārī Oberhofā, sprinta distancē.