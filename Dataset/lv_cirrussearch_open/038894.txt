Surveyor 4 bija ASV NASA programmas Surveyor Mēness nolaižamais aparāts. Palaists 1967. gada 14. jūlijā. Zaudēts nolaišanās laikā uz Mēness virsmas. Surveyor 4 bija uzstādīta televīzijas kamera ar spoguļiem. Tam bija grunts paraugu ņemšanas ierīce, deformācijas sensori uz atbalsta pēdām un dažādi inženiertehniskie sensori. Surveyor 4 tika palaists 1967. gada 14. jūlijā 11:53:29 UTC ar nesējraķeti Atlas LV-3C Centaur-D no Kanaveralas zemesraga Gaisa spēku stacijas laukuma LC-36A tiešā trajektorijā uz Mēnesi. 27. jūlijā zonde sasniedza Mēnesi. Nolaižamajam aparātam bija jānosēžas Sinus Medii Mēness jūrā ar koordinātām 0°27′N 1°23′W﻿ / ﻿0.45°N 1.39°W﻿ / 0.45; -1.39. 02:03 UTC, 2,5 minūtes pirms nosēšanās uz Mēness virsmas pazuda signāls no Surveyor 4, un sakarus ar zondi vairs neizdevās atjaunot. Domājams, ka eksplodēja cietās degvielas dzinējs īsi pirms plānotās degšanas beigām.