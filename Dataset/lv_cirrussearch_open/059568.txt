Aigunas līgums (krievu: Айгунский договор, ķīniešu: 瑷珲条约 — Aìhún Tiáoyuē) bija starptautisks līgums, ko 1858. gada 28. (16.) maijā Aigunas pilsētā noslēdza starp Krievijas impēriju un Cjinu dinastijas pārvaldīto Ķīnas impēriju. Līgumā Ķīnas impērija zaudēja Amūras kreisā krasta zemes, kas tai pienācās pēc Ņerčinskas līguma. 1860. gadā Krievija piespieda Ķīnu parakstīt Pekinas līgumu, kurā tā atteicās arī no Usūrijas (tagadējā Piejūras novada).