Demetrijs Petrokokins (grieķu: Δημήτριος Πετροκόκκινος; dzimis 1878. gada 17. aprīlī, miris 1942. gada 10. februārī) bija grieķu tenisists, 1896. gada vasaras olimpisko spēļu dalībnieks un olimpiskās sudraba medaļas ieguvējs. Petrokokins 1896. gada vasaras olimpiskajās spēlēs Atēnās startēja tenisa turnīros. Vienspēlēs viņš jau pirmajā kārtā zaudēja savam tautietim Evangelim Rallim un turpmāko cīņu šajā disciplīnā neturpināja. Savukārt dubultspēļu turnīrā kopā ar Dionisiju Kasdagli izcīnīja sudraba medaļu, pieveicot Paspati/Ralli un Fleku/Robertsonu, bet fināla mačā zaudējot Bolandam/Traunam. Kaut gan abi sportisti vienspēļu turnīros pārstāvēja Grieķiju, Starptautiskā Olimpiskā komiteja savā datubāzē dubultspēļu turnīrā viņu rezultātu un iegūto sudraba medaļu pieskaita pie Jauktās komandas panākumiem.