Intelsat III F-1 bija Intelsat sakaru pavadonis, pirmais no Intelsat III sērijas. Zaudēts nesējraķetes Delta M pirmajā startā 1968. gada 19. septembrī. Kosmisko aparātu izgatavoja ASV uzņēmums TRV. Tas bija cilindra formas, stabilizācija nodrošināta ar rotāciju ap centrālo asi. Intelsat III bija apgādāts ar diviem raidītājiem ar jaudu 183 W. Plānotais darbības laiks bija 5 gadi. Intelsat III F-1 tika palaists 1968. gada 19. septembrī 00:09 UTC ar nesējraķeti Delta M (versijas pirmais starts) no Kanaveralas zemesraga Gaisa spēku stacijas starta laukuma LC-17A. Aptuveni 20 sekundes pēc starta sabojājās žiroskops, kas uzraudzīja raķetes kursa stabilitāti. Raķete kļuva nevadāma un lidojuma 102. sekundē sāka izjukt. 108. sekundē pēc starta raķetei tika nosūtīta pašiznīcināšanās komanda.