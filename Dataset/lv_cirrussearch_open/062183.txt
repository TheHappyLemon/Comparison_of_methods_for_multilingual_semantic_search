Antoniu Karlušs Serezu (portugāļu: Antônio Carlos Cerezo, dzimis 1955. gada 21. aprīlī), pazīstams kā Toniņu Serezu (Toninho Cerezo), ir Brazīlijas futbola treneris un bijušais futbolists, spēlēja pussarga pozīcijā, bijis Brazīlijas futbola izlases dalībnieks. Savu karjeru sācis Brazīlijas komandā Atlético Mineiro, kur spēlējis 11 gadus. 1983. gadā pārcēlies uz Itālijas komandu AS Roma, kur trīs gadu laikā izcīnījis divus Itālijas kausus. Vēlāk pievienojies Sampdoria, kur 1991. gadā uzvarējis Itālijas A sērijā, ieguvis divus Itālijas kausus un vienu UEFA Kausu ieguvēju kausu. No 1992. līdz 1993. gadam aizvadījis divas veiksmīgas sezonas São Paulo komandā Brazīlijā. Brazīlijas futbola izlases sastāvā spēlējis no 1977. līdz 1986. gadam. Aizvadījis kopumā 57 mačus, kuru laikā guvis piecus vārtus. Piedalījies 1978. un 1982. gada FIFA Pasaules kausā.