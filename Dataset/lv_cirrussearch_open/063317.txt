"Vēlēšanās trīs tūkstošu gadu garumā" (angļu: Three Thousand Years of Longing) ir 2022. gada ASV un Austrālijas kopražojuma fantāzijas filma, kuras režisors, producents un scenārija līdzautors ir Džordžs Millers. Tā ir A. S. Baietas īsā stāsta The Djinn in the Nightingale's Eye adaptācija. Galvenās lomas atveido Idriss Elba un Tilda Svintone. Elba atveido džinu, kuru atbrīvo profesore (Svintone) un kurš stāsta viņai par savu dzīvi. Filmas "Vēlēšanās trīs tūkstošu gadu garumā" pasaules pirmizrāde notika Kannu kinofestivālā 2022. gada 20. maijā, bet ASV kinoteātros to demonstrē no 2022. gada 26. augusta, Austrālijā no 1. septembra, bet Latvijā pirmizrāde notika 9. septembrī. Filma galvenokārt saņēmusi pozitīvas kritiķu atsauksmes, tomēr tā ir kases izgāšanās.