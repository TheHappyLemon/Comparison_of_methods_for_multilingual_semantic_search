Kandela (no latīņu: candela — 'svece'; apzīmējums: cd) ir SI sistēmas gaismas stipruma mērvienība. Kandela ir gaismas stiprums, ko noteiktā virzienā izstaro monohromatisks starotājs, kura frekvence ir 540 THz (teraherci) (šī frekvence atbilst zaļajai krāsai, pret kuru cilvēka acij ir vislielākā jutība) un starojuma stiprums ir 1/683 W/sr. Gaismas avota gaismas stiprums ir viena kandela, ja gaismu izstaro 1/600000 m2 liela platīna virsma tā sacietēšanas temperatūrā 2042°K un 101325 paskālu spiedienā (sakarsētajai platīna virsmai jābūt perpendikulārai pret novērotāju). Mūsdienīga 100 vatu elektriskā spuldze izstaro apmēram 120 cd stipru gaismu.