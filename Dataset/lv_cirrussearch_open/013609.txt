Nadine Gordimera (angļu: Nadine Gordimer, dzimusi 1923. gada 20. novembrī, mirusi 2014. gada 13. jūlijā) bija dienvidāfrikāņu rakstniece, politiskā aktīviste. 1991. gadā saņēmusi Nobela prēmiju literatūrā. Tāpat 1974. gadā ir bijusi Bukera balvas laureāte. Viņas pazīstamākie darbi ir The Conservationist (1974) un July's People (1981). Vairāki viņas darbi aparteīda laikā tika aizliegti. Viņas tēvs bijis ebreju pulksteņmeistars no Latvijas un Lietuvas pierobežas.