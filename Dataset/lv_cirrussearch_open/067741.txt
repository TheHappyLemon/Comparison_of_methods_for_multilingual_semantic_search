Raķešu uzbrukums Kramatorskai bija viens no Krievijas iebrukuma Ukrainā notikumiem, Krievijas bruņoto spēku teroristisks uzbrukums civiliedzīvotājiem, kurā tika nogalināti 12 un ievainoti 61 cilvēki. Viena no raķetēm trāpīja kafejnīcā RIA Lounge Bar Kramatorskas centrā, kur tobrīd atradās daudz klientu. Kopš 2015. gada rudens Kramatorska bija Ukrainas kontrolētās Doneckas apgabala daļas administratīvais centrs. 2023. gada jūnijā pilsēta atradās aptuveni 40 km no frontes līnijas. RIA Lounge Bar bieži apmeklēja ārvalstu žurnālisti un delegācijas. Uzbrukumā tika ievainoti trīs Kolumbijas pilsoņi, kas pārstāvēja iniciatīvu "Turies Ukraina" (spāņu: Aquanta Ucraina).