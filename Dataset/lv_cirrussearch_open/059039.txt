Ronalds Endrū Vīlens (angļu: Ronald Andrew Whelan, dzimis 1961. gada 25. septembrī) ir bijušais Īrijas futbolists un futbola treneris, spēlēja pussarga pozīcijā, bijis Īrijas futbola izlases dalībnieks. Savu lielāko daļu karjeras pavadījis Liverpool komandā, ar kuru viņš izcīnīja sešus Pirmās dizīijas titulus, trīs FA kausus, trīs Anglijas Līgas kausus, piecus FA Charity Shield un vienu Eiropas kausa trofeju. Ar Īrijas futbola izlasi piedalījies 1990. un 1994. gada FIFA Pasaules kausā, kā arī 1988. gada Eiropas čempionātā. Pēc spēlētāja karjeras beigām kļuvis par treneri. Strādājis Anglijā, Grieķijā un Kiprā.