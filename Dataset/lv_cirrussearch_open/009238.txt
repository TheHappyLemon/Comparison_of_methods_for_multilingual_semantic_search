Fabiu Alešandre da Silva Koentrau (portugāļu: Fábio Alexandre da Silva Coentrão; dzimis 1988. gada 11. martā) ir bijušais portugāļu futbolists, spēlēja aizsarga pozīcijā, Portugāles izlases dalībnieks. Pirms pāriešanas uz "Real" viņš spēlējis Portugāles līgas klubos. Laikā no 2007. līdz 2011. gadam bija Benfica īpašums, taču divus gadus viņš tika izīrēts citiem klubiem. Benfica sastāvā 2010. gadā tika izcīnīta uzvara Portugāles čempionātā, tāpat divas reizes tika triumfēts Portugāles kausa izcīņā. Portugāles izlases sastāvā viņš ir piedalījies 2008. gada Eiropas čempionātā, 2010. gada FIFA Pasaules kausā un 2012. gada Eiropas čempionātā.