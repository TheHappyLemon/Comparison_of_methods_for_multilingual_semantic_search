Pagodromas aiza (angļu: Pagodroma Gorge) ir 6,5 km gara aiza, kas savieno Radoka un Bīvera ezerus Eimerija oāzē Antarktīdā. Aiza ir kādreizējā Radoka ezera notece uz Bīvera ezeru, tagad izsīkusi. Pie ietekas veido izteiktu estuāru. Dešifrēta pēc aerofotogrāfijām 1956. gadā un nosaukta pēc aizas nogāzēs ligzdojošajiem ap 1000 pāru sniega vētrasputniem (latīņu: Pagodroma nivea). Aizas ziemeļu malā pie ietekas Bīvera ezerā izvietota austrāliešu vasaras polārstacija Bīverleika.