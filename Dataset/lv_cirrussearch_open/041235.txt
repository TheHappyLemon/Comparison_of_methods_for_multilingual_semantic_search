2018. gada Vuelta a España bija daudzdienu riteņbraukšanas sacensības, kas sākās 2018. gada 25. augustā un noslēdzās 16. septembrī. Šī bija 73. reize, kad notika šīs šosejas riteņbraukšanas sacensības. Sacensības sākās Malagā un noslēdzās Madridē. Sacensību kopvērtējumā uzvarēja Apvienotās Karalistes sportists Saimons Jeitss (Mitchelton–Scott). Tā bija Jeitsa un viņa pārstāvētās komandas pirmā uzvara no kādām lielajām tūrēm. Tā kļuva par otro Vuelta pēc kārtas un piektā lielā tūre pēc kārtas, kurā uzvarējis britu sportists. Līdz ar Krisa Frūma uzvaru Giro d'Italia un Gerainta Tomasa uzvaru Tour de France tā bija pirmā reize, kad vienas sezonas laikā visās trijās tūrēs uzvarējuši vienas valsts sportisti.