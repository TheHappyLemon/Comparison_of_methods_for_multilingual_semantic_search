2016. gada NBA finālsērija bija 2015.—2016. gada NBA sezonas čempionu noskaidrošanas sērija un 2016. gada NBA izslēgšanas spēļu pēdējā stadija. Šajā kārtā otro gadu pēc kārtas tikās Austrumu konferences čempioni Klīvlendas "Cavaliers" un Rietumu konferences čempioni Goldensteitas "Warriors". Tā sākās 2. jūnijā un beidzās 19. jūnijā. Finālsērijā ar 4—3 uzvarēja un par čempioni pirmoreiz kluba vēsturē kļuva Klīvlendas "Cavaliers". Šī bija pirmā kādas komandas uzvara NBA finālsērijā pēc tam, kad finālsērijā tiek zaudēts ar 1—3. Par finālsērijas MVP tika atzīts Lebrons Džeimss.