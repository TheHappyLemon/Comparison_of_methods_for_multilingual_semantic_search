Chrysolina americana ir lapgraužu dzimtas suga, kas sastopama Austrumeiropā un Vidusjūras apgabalā. Latvijā nav reģistrēta jau no 20. gadsimta 50. gadiem. Vabolēm ir īsi (jeb reducēti) spārni un tāpēc tās nespēj lidot, šie apstākļi neļauj vabolēm ātri un vispār izplatīties jaunās teritorijās. Primāri barības augi ir ārstniecības rozmarīns un šaurlapu lavanda, sekundāri — parastais mārsils, ārstniecības salvija, perovskijas. Uz šīs vaboles kāpuriem un kūniņām parazitē Mymaridae dzimtas (Anaphes chrysomelae) plēvspārņi, kas dēj olas kāpurā; divspārņu kāpuri no kāpurmušu dzimtas (Macquartia dispar, Macquartia tenebricosa, Macquartia tessellum un Meigenia dorsalis) ir vaboļu kāpuru ektoparazīti.