Kioto prefektūra (japāņu: 京都府; Kyōto-fu) ir viena no Japānas prefektūrām, kas atrodas Kansai reģionā, Honsju salas centrālajā daļā. Tā robežojas ar Fukuji prefektūru ziemeļaustrumos, ar Sigas prefektūru austrumos, ar Naras prefektūru dienvidos, ar Osakas prefektūru dienvidrietumos un ar Hjogo prefektūru rietumos. Prefektūru ziemeļos apskalo Japāņu jūra. Lielākā pilsēta un administratīvais centrs ir Kioto. Prefektūras kopējā platība ir 4 613 km2, pēc 2015. gada datiem tajā dzīvo 2,61 miljoni iedzīvotāju. Tā ir trīspadsmitā lielākā prefektūra Japānā pēc iedzīvotāju skaita un trīsdesmit pirmā lielākā pēc platības.