Šis raksts ir par augu sugu. Par hidrotehnisku būvi skatīt rakstu zemteka (būve). Zemteka jeb ārstniecības veronika (Veronica officinalis) ir daudzgadīga ceļteku dzimtas lakstaugu suga. Tam ir ložņājošs stublājs, pretēji sakārtotas eliptiskas vai olveida lapas, skraji sīku, gaišzilas ziedkopas ķekari. Vainaglapas gaišzilas ar tumšākām dzīslām. Stublājs zaru vietās sakņojas. Tā auglis ir pogaļa. Aug priežu mežos, mežmalās, izcirtumos un smilšainās ceļmalās. Sastopams Eiropā un Ziemeļamerikā, bieži visā Latvijas teritorijā. Ārstniecības augs. Vienīgā veroniku suga Latvijā, kas veido klājeniskas audzes smilšainos biotopos. Zied no jūnija līdz augustam.