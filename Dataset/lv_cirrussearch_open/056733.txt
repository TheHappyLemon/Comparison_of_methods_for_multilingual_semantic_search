Vikipēdija albāņu valodā (albāņu: Wikipedia shqip) ir bezmaksas tīmekļa enciklopēdijas Vikipēdijas versija albāņu valodā. Pirmais ieraksts Vikipēdijas albāņu valodas versijā izveidots 2003. gada 12. oktobrī. 2014. gadā tika izveidota Vikimedijas albāņu valodas dalībnieku grupa (albāņu: Grupi i përdoruesve - Wikimedianët e gjuhës shqipe; angļu: Wikimedians of Albanian Language User Group, saīsinājumā — WoALUG), kuras mērķis ir atbalstīt Vikipēdiju albāņu valodā un citus ar albāņu valodu saistītos projektus, veicinot informācijas brīvību un Vikipēdijas kultūru. Šajā dalībnieku grupā ir iesaistījušies cilvēki no Albānijas, Kosovas, kā arī no Ziemeļmaķedonijā dzīvojošo albāņu kopienas.