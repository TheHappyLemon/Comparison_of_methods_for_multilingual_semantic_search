Uzbrukums Nicā 2016. gadā bija terora akts 2016. gada 14. jūlija vakarā, kad Tunisijas izcelsmes Francijas pilsonis Muhameds Lauežs Bulels kravas mašīnā iebrauca cilvēku pūlī Nicā, Francijā, Promenade des Anglais, kur cilvēki Bastīlijas dienā bija pulcējušies uguņošanas vērošanai. Tā rezultātā tika nogalināti 87 cilvēki, ieskaitot pašu teroristu, vairāk nekā 400 cilvēki guva ievainojumus. Pēc uzbrukuma veikšanas kravas automašīnas vadītāju policija nogalināja. Šis bija trešais liela mēroga teroristu uzbrukums Francijā pēdējā pusotra gada laikā pēc Charlie Hebdo apšaudes 2015. gada janvārī un 2015. gada 13. novembra terora aktiem Parīzē.