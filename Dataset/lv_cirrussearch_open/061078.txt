Sedriks Bakambu (franču: Cédric Bakambu, dzimis 1991. gada 11. aprīlī) ir Kongo Demokrātiskās Republikas futbolists, spēlē uzbrucēja pozīcijā, Kongo DR futbola izlases dalībnieks. Kopš 2024. gada Bakambu pārstāv Spānijas La Liga komandu Real Betis. Savu karjeru sācis Francijas komandā Sochaux, kur piecu sezonu laikā nospēlējis 107 mačus un guvis 21 vārtus. 2014.—2015. gada sezonu aizvadījis Turcijas Superlīgas komandā Bursaspor. Vēlāk noslēdzis piecu gadu līgumu ar La Liga komandu Villarreal, kur viņš kopumā nospēlēja trīs gadus. 2018. gadā pievienojies Ķīnas komandai Beijing Guoan. 2022. gada janvārī atgriezies Francijā un pievienojies Marseļas "Olympique". Pārstāvējis dažādu vecumu Francijas jauniešu izlases, tomēr 2015. gadā debitējis Kongo DR futbola izlases sastāvā. Piedalījies 2017. un 2019. gada Āfrikas Nāciju kausā.