Ašdoda (ivritā: אַשְׁדּוֹד, arābu: أشدود) ir pilsēta Izraēlā, Dienvidu apgabalā, Vidusjūras krastā. Tā ir sestā lielākā pilsēta Izraēlā pēc iedzīvotāju skaita. 2016. gadā Ašdodā dzīvoja 222 tūkstoši iedzīvotāju. Ašdoda ir Izraēlas lielākā ostas pilsēta pēc kravu apgrozījuma. Caur to plūst 60% no valstī importētajām precēm. Ašdoda ir plānota pilsēta. Apdzīvotā vieta izveidota 1956. gadā, bet pilsētas tiesības tā ieguva 1968. gadā. Pirms tam šajā vietā arī ir bijušas apdzīvotas vietas. Pilsētas nosaukums ‘Ašdoda’ ir aizgūts no vienas no piecām filistiešu pilsētiņām, kas savulaik atradās šajā vietā.