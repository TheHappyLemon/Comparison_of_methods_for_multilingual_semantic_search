Amerikas hokeja līga (AHL; angļu: American Hockey League) ir viena no spēcīgākajām Ziemeļamerikas profesionālajām hokeja līgām aiz Nacionālās hokeja līgas (NHL), kurā spēlē divdesmit sešas Amerikas Savienoto Valstu un sešas Kanādas hokeja komandas. Šī līga darbojas kā NHL atbalsta līga, jo visi tajā spēlējošie hokeja klubi ir NHL komandu fārmklubi. Līga uzsāka savu pirmo sezonu 1936. gadā. AHL birojs atrodas Springfīldā, Masačūsetsas štatā. Klubs, kas uzvar izslēgšanas spēlēs, saņem Kaldera kausu. Šis kauss nosaukts par godu NHL pirmajam prezidentam Frenkam Kalderam. Divpadsmit reizes Kaldera kausu ir ieguvusi komanda Hēršijas "Bears".