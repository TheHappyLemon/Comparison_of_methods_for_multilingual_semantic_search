Khmeru valoda (ភាសាខ្មែរ, phiəsaa khmae, izrunā: [pʰiə.ˈsaː kʰmae]) ir austroaziātu saimes valoda, Kambodžas valsts valoda. Tā ir dzimtā valoda apmēram 16 miljoniem cilvēku, galvenokārt khmeriem. Khmeru valoda ir austroaziātu valoda ar otro lielāko pratēju skaitu pēc vjetnamiešu valodas, kā arī senākā dokumentētā un pierakstītā austroaziātu valoda. Lielākā daļa cilvēku runā viduskhmeru valodā, bet dažos Kambodžas reģionos lieto dialektus.