Johanness Vilhelms Jensens (dāņu: Johannes Vilhelm Jensen; dzimis 1873. gada 20. janvārī, miris 1950. gada 25. novembrī) bija dāņu rakstnieks. Tiek uzskatīts par pirmo no izcilajiem 20. gadsimta dāņu rakstniekiem. Darbos apvienojis reālisma un modernisma tendences. Rakstījis romānus, esejas, miniatūras, dzejoļus. Darbi ir tikuši izdoti arī latviski kopš 1906. gada. 1944. gadā saņēmis Nobela prēmiju literatūrā. Viena no viņa māsām arī bija rakstniece.