Linkolna memoriāls (angļu: Lincoln Memorial) ir piemineklis, kas celts par godu 16. ASV prezidentam Abrahamam Linkolnam. Tas atrodas Nacionālajā alejā, Vašingtonā, ASV. Ēka ir 0,43 km2 liela. Tās arhitekts ir Henrijs Bekons, taču Linkolna skulptūras autors ir Daniels Česters Frenčs. Memoriālu cēla desmit gadus no 1912. līdz 1922. gadam (skulptūra tika izveidota 1920. gadā). 1963. gadā Mārtins Luters Kings marša uz Vašingtonu laikā no Linkolna memoriāla sniedza runu I Have a Dream. 2007. gadā memoriāls tika ierindots 7. vietā America's Favorite Architecture sarakstā. Linkolna memoriāls ir attēlots uz ASV piecu dolāru banknotes reversa.