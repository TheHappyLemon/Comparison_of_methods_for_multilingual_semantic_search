Maikls Džons Noulzs (angļu: Michael John Knowles; dzimis 1990. gada 18. martā Ņujorkā, ASV) ir konservatīvs amerikāņu politikas komentētājs, raidierakstu vadītājs, aktieris un rakstnieks. 2016. gadā Noulzs tika uzaicināts pievienoties ziņu un viedokļu tīklam The Daily Wire kā raidieraksta "The Andrew Klavan Show" pastāvīgais viesis un kultūras korespondents. 2017. gadā Noulzs izdeva pilnībā tukšu grāmatu ar nosaukumu "Reasons to Vote for Democrats". Grāmata, kurā bija 266 tukšas lappuses un plaša bibliogrāfija, kļuva par vispārdotāko grāmatu kāda pārdota internetveikalā Amazon. Noulza grāmatu uzslavēja arī tābrīža ASV prezidents Donalds Tramps, to nosaucot par "lielisku grāmatu lasīšanas priekam". Kopš 2017. gada Noulzs vada The Daily Wire raidierakstu "The Michael Knowles Show".