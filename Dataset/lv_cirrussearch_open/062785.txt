Melnkalnieši (pašnosaukums — Црногорци, Crnogorci) ir tauta, kas pieder pie dienvidslāvu grupas un ir Melnkalnes pamatnācija. Cēlušies no slāvu ciltīm, kuras no 6. līdz 7. gadsimtam ienāca Balkānu pussalā, kur viņu senči sajaucās ar šeit dzīvojošiem ilīriešiem. Melnkalniešu tautība sāka veidoties Melnkalnes kņazistes laikā 19. gadsimtā, bet 20. gadsimtā tā konsolidējās no serbiem atšķirīgā nācijā. Melnkalnieši runā serbhorvātu (melnkalniešu) valodā. Pēc ticības kristieši (lielākoties pareizticīgie).