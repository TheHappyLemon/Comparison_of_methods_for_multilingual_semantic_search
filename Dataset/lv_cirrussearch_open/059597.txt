Ēriks Līrojs Adamss (angļu: Eric Leroy Adams, dzimis 1960. gada 1. septembrī) ir Amerikas Savienoto Valstu politiķis, pārstāv ASV Demokrātisko partiju. Kopš 2022. gada 1. janvāra viņš ir Ņujorkas pilsētas mērs. Pirms kļūšanas par Ņujorkas mēru Adamss bija Bruklinas apkaimes prezidents. Adamss piedzima Bruklinā, nabadzīgā sešu bērnu ģimenē. Viņš ir absolvējis Ņujorkas pilsētas tehnoloģiju koledžu. Adamss strādāja par policistu vairāk nekā 20 gadus. 2006. gadā Adamss tika ievēlēts Ņujorkas štata senātā, pārstāvot Ņujorkas štata 20. apgabalu. Štata senātā Adamss strādāja 7 gadus. 2013. gadā Adamss kļuva par Bruklinas apkaimes prezidentu. 2020. gadā Adamss paziņoja par kandidēšanu Ņujorkas mēra amatam. Viņš uzvarēja Demokrātiskās partijas nomināciju, partijas priekšvēlēšanu balsošanā. Vēlēšanās 2021. gada 2. novembrī viņš uzvarēja pār Republikāniskās partijas kandidātu Kērtisu Slivu. Amatā Adamss tika inaugurēts 2022. gada 1. janvārī.