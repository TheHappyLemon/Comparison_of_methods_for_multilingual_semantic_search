Ķeraiņu madara (Galium aparine) ir augu suga rubiju dzimtas madaru ģintī. Savvaļā tā ir izplatījusies gandrīz visur pasaulē. Tās sākotnējās izcelsmes areāli ir galvenokārt Eiropā, tostarp, Latvijā, Rietumāzijā un Ziemeļamerikā. Mūsdienās tā ir sastopama arī Centrālamerikā, Dienvidamerikā, Austrālijā, Jaunzēlandē un Okeānijas salās, un izkaisīti — Āfrikā. Ķeraiņu madara aug dārzos, tīrumos, nezālienēs, ceļmalās un dzelzceļu uzbērumos.