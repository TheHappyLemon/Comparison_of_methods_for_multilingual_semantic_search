Šis raksts ir par britu politiķi. Par filozofu skatīt rakstu Bērtrands Rasels. Džons Rasels, Pirmais grāfs Rasels (angļu: John Russell, 1st Earl Russell; dzimis 1792. gada 18. augustā, miris 1878. gada 28. maijā) bija britu politiķis 19. gadsimta vidū. Džons Rasels bija viens no galvenajiem 1832. gada vēlēšanu reformas autoriem. Reforma lielā mērā likvidēja t.s. "sapuvušo miestiņu" (rotten boroughs) neproporcionāli lielo pārstāvību parlamentā. Mazāk veiksmīgi Rasels divreiz (1846 - 1852 un 1865 - 1866) darbojās kā valsts premjerminists. Rasela valdības laikā Īrijā izcēlās masveida bads. Džons Rasels ir filozofa Bērtranda Rasela vectēvs.