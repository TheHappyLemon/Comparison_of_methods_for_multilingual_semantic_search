Diósgyőri VTK ir Ungārijas sporta klubs no Miškolcas, vairāk pazīstams ar futbola komandu, kas pašlaik spēlē Ungārijas futbola čempionāta augstākajā līgā — Nacionālajā čempionātā (ungāru: Nemzeti Bajnokság) jeb OTP Bank Liga. Klubs ir dibināts 1910. gadā. Komanda ir divas reizes izcīnījusi Ungārijas kausu un vienreiz uzvarējusi Ungārijas līgas kausa izcīņā. Lielākais panākums Nacionālajā čempionātā — 3. vieta 1978.—1979. gada sezonā. Mājas spēles aizvada DVTK stadionā. 2016.—2017. gada sezonā klubu pārstāvēja Latvijas izlases aizsargs Vitālijs Jagodinskis.