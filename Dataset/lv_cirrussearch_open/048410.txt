Serbu, horvātu un slovēņu karaliste (vēlākais nosaukums: Dienvidslāvijas karaliste) piedalījās 1924. gada vasaras olimpiskajās spēlēs, kas norisinājās Francijas galvaspilsētā Parīzē no 1924. gada 4. maija līdz 27. jūlijam. Šī bija otrā reize, kad Dienvidslāvija piedalījās vasaras olimpiskajās spēlēs. Dienvidslāviju 1924. gada vasaras olimpiskajās spēlēs pārstāvēja 38 sportisti (visi vīrieši), kuri startēja 8 olimpiskajos sporta veidos. No individuālajiem sporta veidiem, visvairāk sportistu no Dienvidslāvijas startēja vingrošanā, 8 sportisti. Vienīgais komandu sporta veids, kurā bija pārstāvēta Dienvidslāvija šajās vasaras olimpiskajās spēlēs bija futbols. 1924. gada vasaras olimpiskajās spēlēs Dienvidslāvija izcīnīja pirmās zelta medaļas valsts vēsturē, abas šīs medaļas izcīnīja vingrotājs Leons Štukeļs. Dienvidslāvijas karognesējs olimpisko spēļu atklāšanas ceremonijā bija vieglatlēts Stanko Perpars