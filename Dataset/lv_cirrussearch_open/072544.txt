Lēdijas Bingas balva (Lady Byng Memorial Trophy) tiek piešķirta NHL hokejistam, kurš ticis atzīts par korektāko spēlētāju šajā sezonā. Šo apbalvojumu parasti iegūst hokejisti ar labām līdera dotībām, kas rāda labu sniegumu un spēlē neizmanto rupjus paņēmienus. Profesionālā hokeja apskatnieku asociācija šīs balvas ieguvēja noteikšanai katras sezonas beigās rīko aptauju. Šo balvu visbiežāk(septiņas reizes) ir ieguvis Ņujorkas "Rangers" hokejists Frenks Bušē. Slavenais Veins Greckis lēdijas Bingas balvu ir saņēmis piecreiz.