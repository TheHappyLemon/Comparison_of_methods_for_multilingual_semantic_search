Atco Records ir amerikāņu ierakstu kompānija, kuru 1955. gadā atklāja kā Atlantic Records filiāli. Ierakstu kompāniju dibināja viens no Atlantic Records radītājiem Herbs Eibramsons, kurš atgriezās strādāt uzņēmumā pēc darbības militārajā dienestā. Ierakstu kompānija galvenokārt pārstāvēja māksliniekus, kuru mūzika nebija ierastajos Atlantic Records mūzikas stilos. Atco Records izdeva blūza, džeza un soulmūzikas pārstāvju mūziku, lai gan ar laiku mainījās ierakstu kompānijas repertuārs. Nosaukums "Atco" ir saliktenis no nosaukuma ATlantic COrporation. Atco Records arī izplatīja citu ierakstu kompāniju, piemēram, RSO Records, Volt, Island, Modern, Ruthless un Rolling Stones Records, izdevumus.