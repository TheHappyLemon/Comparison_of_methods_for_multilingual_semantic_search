1957. gada Eirovīzijas dziesmu konkurss (angļu: Eurovision Song Contest 1957; franču: Concours Eurovision de la chanson 1957) bija 2. ikgadējais Eirovīzijas dziesmu konkurss. Šis Eirovīzijas konkurss notika Frankfurtē, Rietumvācijā. Eirovīzijas dziesmu konkurss norisinājās svētdienā, 1957. gada 3. martā. Par šī gada konkursa uzvarētāju kļuva Korija Brokena ar dziesmu "Net als toen". Konkurss bija paredzēts kā radiopārraide, taču pieauga arī televīzijas skatītāju skaits. Jau kādu laiku pirms 1957. gada konkursa klīda baumas, ka privilēģija rīkot šī gada Eirovīzijas konkursu pienākas Vācijai, kura iepriekšējā gada konkursā piedalījās ar dziesmu "Im Wartesaal zum Großen Glika" Valtera Andreasa Švarca izpildījumā. Vēl nebija iecerēts, ka uzvarētājvalsts rīko nākamā gada konkursu, bet gan — šo konkursu rīko valstis pēc noteiktas kārtas, šāda kārtība kļuva neparocīga, kad šim konkursam sāka pieteikties aizvien vairāk dalībvalstu.