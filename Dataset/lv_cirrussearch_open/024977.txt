Mihails Psells (grieķu: Μιχαήλ Ψελλός, dzimis 1017. vai 1018. gadā, miris 1078. gadā, pēc citām ziņām bijis dzīvs 1096. gadā) bija bizantiešu mūks, politiķis, vēsturnieks, filozofs. Vēsturiskā sacerējuma "Hronogrāfija" autors, kurā aprakstījis Bizantijas vēsturi no 976. līdz 1078. gadam. Lielākā daļa no Mihaila Psella biogrāfijas zināma no viņa rakstiem. Kalpojis deviņiem Bizantijas imperatoriem, pie dažiem ļoti augstos valsts amatos. Viens no pirmajiem, kurš Viduslaikos atdzīvināja interesi par Platonu. Kādu laiku mācīja Konstantinopoles universitātē. Rakstījis par daudzām zinātniskām, filozofiskām un reliģiskām tēmām, cita starā devis dēmonu klasifikāciju. Rakstījis arī epitāfijas, panegirikus, bēru himnas un runas.