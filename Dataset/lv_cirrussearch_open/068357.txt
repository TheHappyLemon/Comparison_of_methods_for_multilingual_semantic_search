"Amerikāņu nakts" (angļu: La Nuit américaine) ir 1973. gada Francijas un Itālijas kopražojuma romantiska komēdijdrāmas filma, kuras režisors ir Fransuā Trifo. Filmā galvenās lomas atveido Žaklīna Bisita, Valentīna Kortēze, Dani, Aleksandra Stjuarte, Žans Pjērs Omons, Žans Pjērs Leo un Fransuā Trifo. Filmā Fransuā Trifo atveido režisoru, kurš cīnās, lai pabeigtu savu filmu, vienlaikus pārvarot gan personiskas, gan profesionālas krīzes aktieru un uzņemšanas komandas vidū. Filmas "Amerikāņu nakts" pirmizrāde notika 1973. gada 14. maijā Kannu kinofestivālā. Filma saņēma Amerikas Kinoakadēmijas balvu kategorijā "Labākā filma svešvalodā", kā arī nominācijas kategorijās "Labākais režisors", "Labākā aktrise otrā plāna lomā" (Kortēze) un "Labākais oriģinālscenārijs". "Amerikāņu nakts" tiek uzskatīta par vienu no Trifo labākajām filmām. Tīmekļa vietnē Rotten Tomatoes filmai ir 98% vērtējums.