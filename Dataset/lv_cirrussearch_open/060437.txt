"Suns" (angļu: Dog) ir 2022. gada ASV komēdijdrāmas ceļa filma, kuras režisors ir Čenings Teitums un Rīds Kerolains. Galvenās lomas atveidojuši Čenings Teitums, Džeina Adamsa, Kevins Nešs, Korjanka Kilčere, Ītans Sūplī, Emija Reivera Lampmena un Nikola LaLiberte. Filmā armijas reindžeram jāved sava kritušā komandiera suns uz viņa bērēm. Filmas pirmizrāde ASV notika 2022. gada 18. februārī, Latvijā — 25. februārī. Tā saņēmusi galvenokārt pozitīvas kritiķu atsauksmes, un pasaulē nopelnījusi vairāk nekā 84 miljonus ASV dolāru pie 15 miljonu budžeta.