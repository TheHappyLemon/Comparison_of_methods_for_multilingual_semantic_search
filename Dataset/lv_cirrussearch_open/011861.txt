Sonijs Džons Mūrs (angļu: Sonny John Moore, dzimis 1988. gada 15. janvārī), plašāk pazīstams ar pseidonīmu Skrillex, ir amerikāņu elektroniskās mūzikas mūziķis, dīdžejs un dziedātājs. Mūrs ir bijušais grupas From First to Last līderis. 2007. gada rudenī viņš devās savā pirmajā tūrē Team Sleep Tour kā solomūziķis kopā ar Team Sleep, Strata un Monster in the Machine. Pēc jaunās grupas sastāva savākšanas viņš apceļoja Ziemeļameriku Alternative Press Tour ietvaros, atbalstot grupas All Time Low un The Rocket Summer. 2008. gadā Mūrs kopā ar producentu Noa Šeinu uzsāka debijas albuma Bells ierakstīšanu. Mūrs veiksmīgi ir remiksējis Lady Gaga, Benny Benassi, Bruno Mars un citu mūziķu hitus. Sadarbojies ar grupām Kaskade, DubKill un Korn. 2011. gadā viņu nominēja Grammy balvai piecās kategorijās, tajā skaitā arī kategorijā "Labākais jaunais izpildītājs".