Staņislavs Lugailo (dzimis 1938. gada 1. janvārī, miris 2021. gada 11. aprīlī) bija ukraiņu volejbolists un treneris, spēlēja arī Latvijas PSR izlasē. Laikā no 1964. līdz 1970. gadam viņš pārstāvēja Rīgas "Radiotehniķi". PSRS čempionātā izcīnījis divas otrās vietas (1965, 1966), kā arī divas trešās vietas (1968, 1969). Piedalījies 1964. gada vasaras olimpiskajās spēlēs Tokijā, kad volejbols debitēja Olimpiskajās spēlēs. Tajā PSRS izlase izcīnīja uzvaru turnīrā (par Olimpisko spēļu čempionu kļuva arī vēl viens Rīgas "Radiotehniķa" volejbolists Ivans Bugajenkovs), taču pats S. Lugailo nepiedalījās nevienā spēlē. 1970. gadu sākumā pārcēlās uz dzīvi Ukrainā, kur strādāja par treneri.