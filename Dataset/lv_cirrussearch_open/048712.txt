Belgradas Nikola Teslas lidosta (serbu: Аеродром Никола Тесла Београд) ir starptautiskā lidosta, kas apkalpo Serbijas galvaspilsētu Belgradu, atrodoties aptuveni 18 kilometrus no Belgradas centra. Tā ir lielākā lidosta Serbijā. To kā savu bāzes lidostu izmanto Serbijas nacionālā aviokompānija Air Serbia, kā arī Ungārijas zemo cenu lidsabiedrība Wizz Air. Lidostu atklāja 1962. gada 28. aprīlī Dienvidslāvijas prezidents Josips Brozs Tito. 20. gadsimta 90. gados lidosta stagnēja Dienvidslāvijas karu dēļ, kā arī ANO sankciju Serbijai un Melnkalnei dēļ. 2006. gadā lidosta tika pārdēvēta par godu Nikola Teslam, serbu izcelsmes izgudrotājam. Lidostai ir divi termināli, kuru kopējais laukums ir 33 000 m2. Lidosta ir uzbūvēta ar vienu gaiteni kopīgu gan izlidošajiem, gan ielidošajiem pasažieriem, tāpēc drošības pārbaude notiek pie sektoru ieejām.