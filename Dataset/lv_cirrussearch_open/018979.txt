Taivānas šaurums (ķīniešu: 臺灣海峽, Táiwān Hǎixiá), agrāk arī Formozas šaurums, ir jūras šaurums, kas atdala Taivānas salu no Ķīnas kontinentālās daļas un savieno Austrumķīnas jūru ziemeļos ar Dienvidķīnas jūru. Šaurumā ir vairākas salas, lielākās no tām ir Penhu salas. Vidējais dziļums kuģu ceļā ir ap 60 m. Jūras straumes (ātrums ap 1 km/h) vasarā plūst ziemeļu virzienā, ziemā — dienvidu.