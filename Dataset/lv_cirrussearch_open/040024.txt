Kunersdorfas kauja (vācu: Schlacht bei Kunersdorf, krievu: Кунерсдорфское сражение) bija Septiņgadu kara izšķirošā kauja 1759. gada 12. augustā uz austrumiem no Frankfurtes pie Oderas. Prūsijas karalistes armija ar 48 tūkstošiem karavīru uzbruka Krievijas impērijas un Hābsburgu monarhijas armijām ar 64 tūkstošiem karavīru, kuri bija nocietinājušies aiz Oderas upes. Krievijas un Austrijas apvienotais karaspēks E. G. fon Laudona vadībā sakāva Prūsijas karaspēku Frīdriha II vadībā. Krievijas un Austrijas armijas īslaicīgi ieņēma Berlīni.