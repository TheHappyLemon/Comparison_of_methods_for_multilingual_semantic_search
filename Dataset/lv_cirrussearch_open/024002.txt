Persona ir darbības vārda gramatiskā kategorija, kas atspoguļo runātāja attieksmi pret darbības veicēju. Tā izsaka teksta autora, teksta adresāta un darbības subjekta attieksmes. Darbības vārdam gan vienskaitlī, gan daudzskaitlī ir trīs personu formas. Darbības vārds ir pirmajā personā, ja darbības subjekts ir teksta autors. Darbības vārds ir otrajā personā, ja darbības subjekts ir teksta adresāts. Darbības vārds ir trešajā personā, ja darbības subjekts nepiedalās sarunā.