Brēmerhāfene (vācu: Bremerhaven) ir ostas pilsēta Vācijā, Brēmenes federālajā zemē. Izvietojusies Vēzeres upes grīvā, tas labajā krastā 60 km no Brēmenes pilsētas. Brēmerhāfene ir vienīgā Vācijas lielpilsēta, kas atrodas tieši Ziemeļjūras krastā un ir viens no svarīgākajām Vācijas eksporta ostām, kā arī nozīmīgs zinātnes un pētniecības centrs. Brēmerhāfenes pilsēta mūsdienu izpratnē dibināta 1827. gadā, bet tās teritorijā jau agrākos laikos pastāvējušas apdzīvotās vietas. Senākās no tām ir Lēe (Lehe), kas pastāvējusi jau 12. gadsimtā un Gēstendorfa (Geestendorf), kas vēstures avotos minēta 9. gadsimtā.. Tie bija mazi ciematiņi, kas pastāvēja uz salām Vēzeres purvainajā grīvā. 1381. gadā Brēmenes pilsēta pārņēma upes lejteci savā valdījumā un Lēe sāka saukties par Brēmerlēi. Pēc vairākkārtējas teritorijas pāriešanas no viena valdnieka pie cita, 1827. gadā Brēmenes pilsēta nopirka no Hanoveres Karalistes teritoriju Vēzeres upes grīvā, lai izbūvētu ostu tajā laikā aizsērējušās pilsētas ostas vietā. Tika nodibināta Brēmerhāfenes pilsēta (burtiski — ‘brēmeniešu osta’), kas ātri izauga un jau 1848. gadā tā kļuva par Vācijas konfederācijas kara flotes bāzi. Pilsētā bāzēta Vācijas hokeja līgas komanda Fischtown Pinguins.