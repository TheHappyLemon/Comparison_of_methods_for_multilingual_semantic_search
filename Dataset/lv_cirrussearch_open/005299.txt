Klīvlendas "Rebels" (angļu: Cleveland Rebels) bija ASV basketbola klubs, kas bija bāzēts Klīvlendā, Ohaio štatā, ASV. Klubs tika dibināts 1946. gadā un pēc 1946.—1947. gada Amerikas basketbola asociācijas sezonas klubs beidza pastāvēt. Savā vienīgajā sezonā klubs bija viens no Amerikas basketbola asociācijas dibinātājklubiem. Regulārajā sezonā tas guva uzvarēto-zaudēto spēļu bilanci 30—30, Rietumu divīzijā finišējot 3. vietā. Izslēgšanas spēļu pirmajā kārtā pret Ņujorkas "Knickerbockers" "Rebels" zaudēja ar 1—2.