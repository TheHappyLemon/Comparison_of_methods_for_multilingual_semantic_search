Sergejs Volkovs (krievu: Сергей Александрович Волков; dzimis 1973. gada 1. aprīlī) ir Krievijas kosmonauts. Sergeja tēvs ir padomju kosmonauts Aleksandrs Volkovs. Sergejs Volkovs 2008. gadā kļuva par pasaulē pirmo kosmonautu otrajā paaudzē (otrais ir Ričards Geriots, ar kuru Sergejs veica kopīgu lidojumu kosmosa kuģī Sojuz TMA-12 atpakaļceļā no SKS). Sergejs Volkovs 1995. gadā beidzis Tambovas augstāko kara aviācijas lidotāju skolu. 1997. gadā ieskaitīts kosmonautu sagatavošanas grupā. Volkova pirmais lidojums kosmosā notika 2008. gadā ar kosmosa kuģi Sojuz TMA-12 kā SKS 17. ekspedīcijas komandierim. Otrais lidojums notika 2011. gadā esot kosmosa kuģa Sojuz TMA-02M komandierim un kā SKS 28. un SKS 29. ekspedīcijas lidojuma inženierim. Sergejs Volkovs trešo lidojumu kosmosā sāka 2015. gada septembrī, esot kosmosa kuģa Sojuz TMA-18M komandierim. Bija SKS 45. un SKS 46. ekspedīcijas lidojuma inženieris. Uz zemes atgriezās 2016. gada martā.