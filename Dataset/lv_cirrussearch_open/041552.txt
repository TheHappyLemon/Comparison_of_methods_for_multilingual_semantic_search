Šajā uzskaitījumā apkopoti 1994. gada ziemas olimpisko spēļu medaļnieki. Šīs bija XVII ziemas olimpiskās spēles, kas notika Norvēģijas pilsētā Lillehammerē no 1994. gada 12. februāra līdz 27. februārim. 1994. gada ziemas olimpiskās spēles bija pirmās, kas nenotika vienā gadā ar vasaras olimpiskajām spēlēm, tāpat šī bija vienīgā reize ziemas olimpisko spēļu vēsturē, kad starp divām olimpiskajām spēlēm bija 2 gadu atstatums. Lillehammeres olimpiskajās spēlēs piedalījās 67 valstis, kuras pārstāvēja 1737 sportisti. Kopumā tika sadalīts 61 medaļu komplekts 12 sporta veidos. Olimpisko spēļu programma, salīdzinot ar 1992. gada Albērvilas ziemas olimpiskajām spēlēm, tika papildināta ar jaunām disciplīnām jau esošajos sporta veidos. Visvairāk medaļu ieguva Krievijas sportisti (23 medaļas), otrajā vietā medaļu kopvērtējumā bija Norvēģijas sportisti (26 medaļas, bet viņiem bija par vienu zeltu mazāk medaļu kopsummā) un trešajā — Vācija — 24 medaļas. Latvijas sportisti šajās olimpiskajās spēlēs medaļas neguva.