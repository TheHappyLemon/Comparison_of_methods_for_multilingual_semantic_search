IPSO bija operētājsistēma specializētām ugunsmūra un citām datortīklu drošības iekārtām. Tā izstrādāta uz FreeBSD bāzes, ar būtiskām modifikācijām. Eksistē arī uz Linux bāzētas versijas IPSO SX un IPSO LX. IPSO sākotnēji 1990. gadu vidū izstrādāja ASV uzņēmums Ipsilon Networks savām datortīklu iekārtām. Nosaukums veidots no IP Switching Operating system ("IP komutēšanas operētājsistēma"). Kad 1997. gadā Ipsilon Networks tika pārdots Somijas uzņēmumam Nokia, arī IPSO attīstīšana pārgāja Nokia pārziņā. Sākot no versijas IPSO 3.0 (1999. gadā) operētājsistēmā tika iestrādāts izraēlas uzņēmuma Check Point ugunsmūra tehnoloģija FireWall-1. 2009. gadā IPSO tika pārdots Check Point. Tas IPSO apvienoja ar savu produktu Secure Platform, izveidojot operētājsistēmu GAiA.