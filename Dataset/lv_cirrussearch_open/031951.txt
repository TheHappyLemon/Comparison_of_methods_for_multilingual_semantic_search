Anrī de la Tūrs d'Overņs, vikonts de Tirenns (franču: Henri de la Tour d’Auvergne, vicomte de Turenne, dzimis 1611. gada 11. septembrī, miris 1675. gada 27. jūlijā) bija Francijas maršals no 1643. gada un ģenerālmaršals (maréchal général des camps et armées du roi) no 1660. gada karaļu Luija XIII un Luija XIV laikā. Dienestā no 1625. gada. Karoja Francijas pusē Trīsdesmitgadu karā (1618—48), Frondā (karaļa Luija XIV pusē, 1635—59), franču-spāņu karā (1635—59), Devolūcijas karā (1667—68). Kritis franču—nīderlandiešu kara (1672—78) laikā.