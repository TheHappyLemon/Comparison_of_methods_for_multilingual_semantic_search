Djego Alverto Milito (spāņu: Diego Alberto Milito; dzimis 1979. gada 12. jūnijā) ir bijušais argentīniešu futbolists, spēlēja uzbrucēja pozīcijā. Karjeru uzsācis Argentīnas klubā Racing Club de Avellaneda. Tā sastāvā 2001. gadā uzvarēja Primera División sacensībās. Kopš 2004. gada spēlē Eiropā. Vispirms divus gadus pārstāvēja Genoa C.F.C. klubu (Itālijas 2. divīzija), tad trīs sezonas bija Spānijas La Liga kluba Real Zaragoza spēlētājs, vienu sezonu atgriezās Genoa C.F.C. klubā, kas jau spēlēja Itālijas augstākajā divīzijā un kopš 2009. gada pārstāv Milānas "Internazionale". Milānas kluba sastāvā 2010. gadā uzvarēja Itālijas čempionātā, UEFA Čempionu līgā, Itālijas Superkausa izcīņā. Argentīnas izlases sastāvā spēlējis 2007. un 2011. gada Copa America sacensībās, kā arī 2010. gada FIFA Pasaules kausā. Viņa jaunākais brālis Gabriels arī ir profesionāls futbolists. Viņi abi kopā ir spēlējuši Saragosas "Real" klubā.