Lieliskais peļu detektīvs (angļu: The Great Mouse Detective) ir 1986. gada animācijas filma, kas balstīta uz Īvas Titusas bērnu grāmatu sēriju Basil of Baker Street. Filmas režisori ir Rons Klementss, Bērnijs Matinsons, Deivs Mičeners un Džons Maskers. Galvenos tēlus angļu valodā ierunājuši Vinsents Praiss, Berijs Inghems, Vals Betins, Sjūzana Polatšeka, Kendija Kandido, Daiena Česnija, Īva Brenere un Alans Jangs.