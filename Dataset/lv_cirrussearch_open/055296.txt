Alans Smits (angļu: Alan Smith, dzimis 1980. gada 28. oktobrī) ir Anglijas futbola treneris un bijušais futbolists, karjeras sākumā spēlējis uzbrucēja pozīcijā, bet vēlāk pussarga pozīcijā. Pārstāvējis Anglijas futbola izlasi. Savas karjeras sākumu Smits pavadīja savas dzimtās pilsētas komandā Leeds United. 2004. gadā Smits pārcēlās uz Manchester United komandu, kur sāka spēlēt pussarga pozīcijā. Vēlāk spēlējis Newcastle United un Milton Keynes Dons, bet savu karjeru noslēdza Notts County.