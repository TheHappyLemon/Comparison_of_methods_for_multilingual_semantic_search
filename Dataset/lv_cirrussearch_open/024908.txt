Kaizerslauterne (vācu: Kaiserslautern) ir pilsēta Reinzemes-Pfalcas federālajā zemē, Vācijā. Iedzīvotāju skaits pilsētā sasniedz 97 tūkstošus. Pilsētā atrodas Kaizerslauternes Tehnoloģiju universitāte un Vācijas futbola 2. Bundeslīgā spēlējošais 1. FC Kaiserslautern. Fritz-Walter-Stadion stadionā tika aizvadīta daļa no 2006. gada FIFA Pasaules kausa spēlēm. Pilsētā un tās apkārtnē uzturas apmēram 50 tūkstoši NATO militārā personāla, no kuriem lielākā daļa ir amerikāņi, kas veido lielāko amerikāņu iedzīvotāju centru ārpus ASV teritorijas.