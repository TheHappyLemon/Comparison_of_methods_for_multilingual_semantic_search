"Kas notika ar mazulīti Džeinu?" (angļu: What Ever Happened to Baby Jane?) ir 1962. gada ASV šausmu trillera filma, kuras režisors un producents ir Roberts Oldričs. Filmā galvenās lomas atveido Beta Deivisa un Džoana Kroforda. Filma balstīta uz 1970. gada Henrija Farela romānu ar tādu pašu nosaukumu. Filma stāsta par novecojošu bērnu zvaigzni, kura terorizē savu paralizēto māsu, bijušo filmu zvaigzni. Filmas "Kas notika ar mazulīti Džeinu?" pirmizrāde notika 1962. gada 31. oktobrī un to izplatīja Warner Bros. Pictures. Filma saņēma plašu kritiķu atzinību un bija finansiāli veiksmīga. To nominēja piecām Amerikas Kinoakadēmijas balvām saņemot balvu kategorijā "Labākie kostīmi". Deivisa nominēta kategorijā "Labākā aktrise galvenajā lomā". Filmas panākumus deva Deivisas un Krofordas lielā nepatika vienai pret otru. Šīs lomas abām aktrisēm deva otru elpu karjerā. Filma laika gaitā ieguvusi kulta statusu. Amerikas Kinoinstitūts Deivisas attēloto tēlu nodēvēja par 44. visu laiku labāko filmu ļaundari. 2021. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma".