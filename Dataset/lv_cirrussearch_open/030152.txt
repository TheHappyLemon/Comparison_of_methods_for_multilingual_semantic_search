Ziedmušu virsdzimta (Syrphoidea) ir viena no divām sekcijas Aschiza virsdzimtām, kas apvieno 2 mušu dzimtas, vairāk kā 7300 sugas. Latvijā sastopamas gan cikāžmušu dzimtas (Pipunculidae), gan ziedmušu dzimtas (Syrphidae) sugas. Ziedmušu virsdzimtai raksturīga liela dažādība gan morfoloģiski, gan bioloģiski. Kopumā tās ir nelielas vai vidēji lielas mušas ar lielām acīm. Cikāžmušu dzimtas sugas ir izteikti endoparazīti, bet ziedmušu dzimtas pieaugušie īpatņi barojas ar ziedu nektāru un ziedputekšņiem, toties to kāpuri ir plēsīgi.