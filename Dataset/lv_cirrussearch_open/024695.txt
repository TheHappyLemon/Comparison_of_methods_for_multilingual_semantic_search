Parastā biete (Beta vulgaris) ir biešu ģints suga. Tai ir vairākas pasugas, tai skaitā lapu biete (Beta vulgaris ssp. cicla), galda biete (Beta vulgaris ssp. esculenta), lopbarības biete un cukura biete (Beta vulgaris ssp. crassa). Visas parastās bietes pasugas ir divgadīgi augi. Šī ir vienīgā kultivētā suga biešu ģintī. Parastās bietes saknes visbiežāk ir bordo purpursarkanā krāsā, tomēr dažām pasugām tās ir zeltaini dzeltenas un sarkani un balti svītrainas.