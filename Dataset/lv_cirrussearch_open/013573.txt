Thaksins Sinavatra (ทักษิณ ชินวัตร; dzimis 1949. gada 26. jūlijā) ir taizemiešu uzņēmējs un politiķis. Viņš dibināja Advanced Info Service, kas kļuva par valsts veiksmīgāko mobilo telefonu operatoru, un tādējādi kļuva par miljardieri. T. Sinavatra iesaistījās politikā 1994. gadā, 1998. gadā dibināja partiju Thai Rak Thai. 2001. gadā notikušajās vispārējās vēlēšanās viņš kļuva par valsts premjerministru. 2006. gada septembrī viņš valsts apvērsuma laikā tika gāzts no amata. 2007. gadā kļuva par Anglijas Premjerlīgas kluba Manchester City F.C. prezidentu, līdz 2008. gadā viņu nomainīja Haldons Al Mubarāks. T. Sinavatras māsa Jingluka Sinavatra kopš 2011. gada ir valsts premjerministre (pirmā sieviete šajā amatā).