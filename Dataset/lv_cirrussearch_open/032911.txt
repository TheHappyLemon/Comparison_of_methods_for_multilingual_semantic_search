Futbols 2016. gada vasaras olimpiskajās spēlēs Riodežaneiro norisinājās no 3. līdz 20. augustam. Turnīrs kopumā tika aizvadīts 7 dažādos stadionos, 6 Brazīlijas pilsētās. Fināla mači tika aizvadīti Riodežaneiro Marakanas stadionā. Olimpiskā futbola turnīra spēles tika aizvadītas bez Riodežaneiro notika arī Braziljā, Sanpaulu, Beluorizonti, Salvadorā un Manausā. Turnīrā piedalījās 16 vīrieši un 12 sieviešu valsts vienības. Bija noteikts, ka vīriešu komandās ne vairāk kā trīs spēlētāji drīkst būt jaunāki par 23 gadiem (dzimuši 1993. gada 1. janvārī un vēlāk), savukārt sieviešu komandām šāds vecuma ierobežojums nepastāvēja. Kopumā futbola turnīrā tika izmantotas aptuveni 400 futbola bumbas. Vīriešu turnīrā futbolā par olimpiskajiem čempioniem kļuva, mājinieki Brazīlijas futbola izlase, kuriem šis bija pirmais čempionu tituls olimpiskajās spēlēs futbolā. Savukārt otro vietu ieņēma Vācijas futbola izlase un trešo — Nigērijas futbola izlase. Sieviešu turnīrā par čempioniem kļuba Vācijas sieviešu futbola izlase, otro vietu izcīnīja Zviedrijas sieviešu futbola izlase un trešo — Kanādas sieviešu futbola izlase.