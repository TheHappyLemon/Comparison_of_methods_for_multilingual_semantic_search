"Kokaīna lācis" (angļu: Cocaine Bear) ir 2023. gada ASV šausmu kinokomēdija, kuras režisore ir Elizabete Benksa. Filmā galvenās lomas atveido Kerija Rasela, O'Šī Džeksons jaunākais, Kristians Konverijs, Oldens Erenraiks, Bruklina Praisa, Aisa Vitloks jaunākais, Margo Martindeila un Rejs Liota. Filma ir veltīta Liotam, kas nomira 2022. gada maijā. Filmu iedvesmoja patiess stāsts par "Kokaīna lāci", Amerikas melno lāci, kas 1985. gadā uzņēma aptuveni 34 kilogramus pazuduša kokaīna. Filmas "Kokaīna lācis" pirmizrāde notika 2023. gada 24. februārī un to izplatīja Universal Pictures. Filma saņēma pozitīvas kritiķu atsauksmes.