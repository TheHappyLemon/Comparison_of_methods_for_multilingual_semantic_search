Indijas administratīvo iedalījumu veido 29 štati un 7 apvienotās teritorijas. Vēlētas likumdevējas vara un pārvalde, kas veidota pēc Vestminsteras modeļa ir visiem štatiem un divām no savienības teritorijām — Pudučerri un Deli Valsts galvaspilsētas teritorijai. Pārējo piecu savienības teritoriju tiešo pārvaldību veic centrālās valdības iecelti administratori. Pēc Štatu Reorganizācijas likuma pieņemšanas 1956. gadā, štatus veidoja uz valodu pamata. Kopš tā laika šī struktūra kopumā ir palikusi nemainīta. Štats vai savienības teritorijas sīkāk ir iedalītas 640 distriktos. Distrikti, savukārt, ir tālāk iedalīti tehsilos.