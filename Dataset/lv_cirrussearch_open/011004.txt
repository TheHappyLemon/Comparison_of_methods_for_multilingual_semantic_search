"Harijs Poters un Noslēpumu kambaris" (angļu: Harry Potter and the Chamber of Secrets) ir 2002. gada britu un amerikāņu fantāzijas piedzīvojumu filma, kuras režisors ir Kriss Kolumbuss. Šī filma ir balstīta uz Dž. K. Roulingas romānu ar tādu pašu nosaukumu, tā ir otrā filma "Harija Potera" filmu sērijā. Filmā ir attēlots Harija Potera otrais gads Cūkkārpā. Galvenās lomas filmā atveido Denjels Redklifs, Rūperts Grints un Emma Votsone.