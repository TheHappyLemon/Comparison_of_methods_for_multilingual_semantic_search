Latvijas statistiskie reģioni ir Latvijas teritoriālas vienības, kas izveidotas pirms Latvijas iestāšanās Eiropas Savienībā 2004. gada 24. aprīlī ar mērķi apvienot Latvijas rajonus (pēc 2009. gada Latvijas novadus) lielākās statistiskās vienībās. Tika izveidoti Kurzemes, Latgales, Pierīgas, Rīgas, Vidzemes un Zemgales statistiskie reģioni. 2006. gada jūnijā Latvijas Republikas Saeima apvienoja Pierīgas un Rīgas statistiskos reģionus, izveidojot piecus plānošanas reģionus ar administratīvajām funkcijām.