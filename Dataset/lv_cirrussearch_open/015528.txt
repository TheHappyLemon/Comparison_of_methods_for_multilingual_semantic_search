Šis raksts ir par apdzīvotu vietu. Par dzelzceļa staciju skatīt rakstu Auri (stacija). Auri ir ciems Dobeles novada Auru pagastā, pagasta centrs. Izvietojies pagasta dienviddaļā pie autoceļa P103 8 km no novada domes Dobelē un 77 km no Rīgas. Apdzīvotā vieta izveidojusies pie Auru pagasta valdes. Izaugusi padomju gados kā ciema padomes un padomju saimniecības ciemats. Auros atrodas pagasta pārvalde, bērnudārzs «Auriņš», sporta laukums, veikals, ģimenes ārsta prakse.