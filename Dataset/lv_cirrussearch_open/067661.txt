"Monas Lizas smaids" (angļu: Mona Lisa Smile) ir 2003. gada ASV drāmas filma, kuras režisors ir Maiks Ņūels. Filmā galvenās lomas atveido Džūlija Robertsa, Kirstena Dansta, Džūlija Stailsa, Megija Jillenhola, Dominiks Vests, Džuljeta Stīvensone un Mārša Geja Hārdena. Filma stāsta par mākslas zinātnes skolotāju, kura 1950. gados meiteņu skolā iedrošina viņas apšaubīt savas tradicionālās sociālās lomas. Filmas "Monas Lizas smaids" pirmizrāde notika 2003. gada 19. decembrī. Par savu lomu Robertsa saņēma 25 miljonu ASV dolāru atalgojumu, kas līdz tam bija lielākā summa, kādu saņēmusi aktrise par dalību filmā. Filma saņēma pārsvarā negatīvas kritiķu atsauksmes.