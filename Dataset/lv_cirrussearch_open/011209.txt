ASV Bruņotie spēki (angļu: United States Armed Forces) ir Amerikas Savienoto Valstu bruņotie spēki. ASV Bruņoto spēku sastāvā ietilpst: armija (U.S. Army), jūras kājnieku korpuss (U.S. Marine Corps), jūras kara flote (U.S. Navy), gaisa spēki (U.S. Air Force) un krasta apsardze (U.S. Coast Guard). Bruņoto spēku virspavēlnieks ir prezidents. Viņš arī ieceļ Bruņoto spēku vadītājus, kā arī aizsardzības sekretāru (secretary of defence) un apvienotā militārā štāba vadītājus (Joint Chiefs of the Staff). Bruņotos spēkus pārvalda Savienoto Valstu Aizsardzības departaments. ASV krasta apsardzi miera laikos vada Dzimtenes drošības departaments (Department of Homeland Security), bet kara laikā — Jūras kara flotes departaments (Department of the Navy). ASV Bruņoto spēku sastāvā ir cilvēki vecumā no 17 līdz 62 gadiem. ASV ieņem pirmo vietu valstu uzskaitījumā pēc militārajiem izdevumiem.