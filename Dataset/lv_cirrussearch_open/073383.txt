Mumija Abu-Džamals (angļu: Mumia Abu-Jamal, dzimis 1954. gada 24. aprīlī kā Veslijs Kūks (Wesley Cook)) ir amerikānis, kurš tika notiesāts uz nāvi par 1981. gadā izdarīto slepkavību, kad viņš nošāva policistu Danielu Folkneru (Daniel Faulkner). Pirms viņa arestēšanas, Abu-Džamals bija Melnās panteras partijas aktīvists, taksometra vadītājs un žurnālists. Kopš notiesāšanas Abu-Džamals ir ieguvis starptautisku uzmanību un ir kļuvis par strīdīgu kultūras ikonu.