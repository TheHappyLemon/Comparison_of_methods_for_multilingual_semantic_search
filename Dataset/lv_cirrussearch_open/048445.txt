Šis raksts ir par pilsētu Krievijā. Par pilsētu Ukrainā skatīt rakstu Zelenodoļska. Zeļenodoļska (krievu: Зеленодо́льск; tatāru: Яшел Үзән) ir pilsēta Tatarstānā Krievijas Federācijā. Zeļenodoļskas rajona administratīvais centrs. Atrodas Volgas kreisajā krastā, 38 kilometrus no republikas centra Kazaņas. 1865. gadā pieminēta kā ciems Kabačišče, kopš 1897. gada ciemats ieguva nosaukumu Paratska, no 1928. gada darba ciemats Zeļonij Dol. 1932. gadā ieguva pilsētas statusu un Zeļenodoļskas nosaukumu. Kopš 19. gadsimta beigām kuģu ziemošanas un remonta vieta, kas lika pamatus Zeļenodoļskas kuģu būvētavai. Pēc 2019. gada datiem pilsētā dzīvo 99 743 iedzīvotāji.