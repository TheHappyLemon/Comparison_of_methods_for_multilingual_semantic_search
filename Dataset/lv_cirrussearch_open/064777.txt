Umberto Kaligāriss (itāļu: Umberto Caligaris, dzimis 1901. gada 26. jūlijā, miris 1940. gada 19. oktobrī) bija itāļu futbolists un futbola treneris, spēlēja kreisās malas aizsarga pozīcijā, pārstāvējis Itālijas futbola izlasi. Pārstāvējis Itālijas komandas Casale, Juventus un Brescia. Ar Juventus komandu no 1930. līdz 1935. gadam izcīnījis piecus Itālijas A sērijas titulus. Itālijas futbola izlasi pārstāvējis no 1922. līdz 1934. gadam, kopumā aizvadot 59 mačus. Ar izlasi izcīnījis bronzas medaļu 1928. gada vasaras olimpiskajās spēlēs Amsterdamā. Ar izlasi uzvarējis arī 1934. gada FIFA Pasaules kausā. Pēc spēlētāja karjeras beigām kļuvis par treneri. Trenējis Juventus komandu no 1939. gada līdz savai nāvei. 1940. gada 19. oktobrī, mačā starp bijušajām Juventus zvaigznēm, pēc dažām nospēlētām minūtēm Kaligāriss bija spiests pamest laukumu. Viņš tika nogādāts slimnīcā, kur mira no aneirismas.