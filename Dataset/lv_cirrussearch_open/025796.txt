Gottlībs Eliels Sārinens (somu: Gottlieb Eliel Saarinen, dzimis 1873. gada 20. augustā, miris 1950. gada 1. jūlijā) bija somu arhitekts. Kopš 1923. gada darbojās ASV. Parasti tiek uzskatīts par jūgendstila un "Art Deco" pārstāvi. Eliela dēls Ēro Sārinens arī kļuva par ievērojamu arhitektu. Mācījies Helsinku Politehniskajā institūtā. No 1896. līdz 1905. gadam strādaja arhitektūras birojā Gesellius, Lindgren, Saarinen. No 1911. gada bija Tallinas un Budapeštas pilsētplānošanas konsultants. 1923. gadā pārcēlās uz ASV. Darbojās Krenbrukas Mākslas akadēmijā un Mičiganas Universitātē. Mūsdienās Sārinena darbi redzami Somijā, Igaunijā un ASV. Nerealizēta palikusi Sārinena projektētā ēka Rīgā.