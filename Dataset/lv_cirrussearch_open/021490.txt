Osvalds Kilpe (vācu: Oswald Külpe; dzimis 1862. gada 3. augustā, miris 1915. gada 30. decembrī) bija Kandavā dzimis vācu psihologs un filozofs. Vilhelma Vunta skolnieks. Vircburgas psiholoģijas skolas pamatlicējs. Viens no funkcionālās psiholoģijas pamatlicējiem. Dzimis miesta priekšnieka ģimenē. 1879. gadā absolvējis ģimnāziju Liepājā. Studēja vēsturi Leipcigā, kur iepazinās ar Vilhelmu Vuntu, un 1887. gadā kļuva par viņa asistentu. No 1894. gada — Vircburgas universitātes profesors. No 1909.gada — Bonnas universitātē, no 1912. gada — Minhenes universitātē. Kilpes skolnieku vidū bija Ernsts Blohs un Kārlis Bīlers.