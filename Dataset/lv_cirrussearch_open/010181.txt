Jānis Polis (dzimis 1938. gada 25. jūnijā, miris 2011. gada 12. aprīlī) bija latviešu ķīmiķis, kurš izstrādāja vienu no pirmajām pretvīrusu medikamenta remantadīna (rimantadīna) sintēzes metodēm. Dzimis Elejā, studējis Rīgas Politehniskajā institūtā un strādājis LZA Organiskās sintēzes institūtā līdz 1997. gadam. Saņēmis dažādus apbalvojumus gan padomju laikā, gan pēc Latvijas neatkarības atgūšanas. 2009. gada 6. februārī J. Polis saņēma Pasaules intelektuālā īpašuma organizācijas zelta medaļu un diplomu par izgudrojumiem medicīniskajā ķīmijā. Mūža beigās dzīvojis trūkumā un miris 72 gadu vecumā Rīgā 2011. gada 12. aprīlī.