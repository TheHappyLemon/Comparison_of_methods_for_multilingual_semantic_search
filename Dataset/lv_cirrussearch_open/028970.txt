Kama (krievu: река́ Ка́ма; baškīru: Кама; tatāru: Чулман; udmurtu: Кам) ir upe Krievijas Federācijā, Volgas kreisā krasta pieteka un lielākā no tās pietekām. Kama ir 1805 kilometrus gara, kā arī Kamas baseinā atrodas 73 718 upes. Tā sākas Udmurtijā, tad tek ziemeļrietumu virzienā 200 km, pie Lojno tecējumu maina uz ziemeļaustrumiem, pagriežas uz dienvidiem uz rietumiem Permas novadā, līdz, iztekot cauri Tatarstānai, tā ietek Volgā. Uz Kamas ir izvietotas vairākas hidroelektrostacijas — pie Permas, Čaikovskas un Naberežnije Čelni. 19. gadsimtā tika izveidots Ziemeļu Katrīnas kanāls, kas savienoja Kamas upes baseinu ar Vičegdas upes baseinu, bet kanāls tika pamests pāris gadus vēlāk mazā izmantojuma dēļ.