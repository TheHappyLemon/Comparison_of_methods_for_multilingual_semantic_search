"Kasandras sapnis" (angļu: Cassandra's Dream) ir 2007. gada trilleris, kura režisors un scenārija autors ir Vudijs Allens. Galvenās lomas atveido Heilija Atvela, Kolins Ferels, Sallija Hokinsa, Jūens Makgregors un Toms Vilkinsons. Filmas pirmizrāde notika 2007. gada 18. jūnijā Avilesā. Terijs un Īans ir divi brāļi, kurus piemeklējušas nopietnas finansiālas grūtības. Kad viņu tēvocis Hovards abiem apmaiņā pret palīdzību lūdz kādu nogalināt, Terijs un Īans iekuļas nepatikšanās, kā rezultātā brāļi kļūst par ienaidniekiem.