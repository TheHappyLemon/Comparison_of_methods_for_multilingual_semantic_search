Nino Šurters (vācu: Nino Schurter; dzimis 1986. gada 13. maijā) ir profesionāls Šveices kalnu riteņbraucējs, kurš pārstāv SCOTT-SRAM MTB Racing komandu. Šurters ir desmitkārtējs (2009, 2012, 2013, 2015, 2016, 2017, 2018, 2019, 2021 un 2022) Pasaules čempionāta un astoņkārtējs (2010, 2012, 2013, 2015, 2017, 2018, 2019 un 2022) UCI pasaules kausa kopvērtējuma uzvarētājs. Viņš ir ieguvis medaļas arī olimpiskajās spēlēs — bronzu 2008. gadā, sudrabu 2012. gadā un zeltu 2016. gadā. Četras reizes (2012, 2013, 2014, 2015) uzvarējis arī Šveices čempionātā. 2018. gadā atzīts par Šveices gada sportistu. 2023. gada jūnijā viņš izcīnīja savu 34. uzvaru Pasaules kausa posmos, šajā rādītājā apsteidzot Žiljēnu Absalonu. 2014. gadā viņš īslaicīgi pievienojās Orica-GreenEDGE komandai, lai piedalītos atsevišķās šosejas riteņbraukšanas sacensībās.