Pasaules Esperanto kongress (esperanto: Universala Kongreso de Esperanto, UK) ir ikgadēja esperanto sanāksme. Tā ir visilgākā tradīcija starp starptautiskajām esperanto konvencijām, ar gandrīz 113 gadu nepārtrauktu darbību. Kongress notiek katru gadu kopš 1905. gada, izņemot Pirmo un Otro pasaules karus. Kopš 1929. gada šo kongresu organizē Universālā esperanto asociācija. Šie kongresi notiek katru gadu un kopš 1985. gada vidējais kongresa dalībnieku skaits ir ap 2000 dalībniekiem (kopš Otrā pasaules kara tas ir svārstījies no 800 līdz 6000, atkarībā no norises vietas). Vidēji katrā kongresā ir tikušas pārstāvētas 60 dalībvalstis. Esperanto kongress parati notiek jūlija pēdējā nedēļā vai augusta pirmajā nedēļā, klasiski noslēdzoties sestdienā (kopā 8 dienu garumā). Vairākus gadus kongresa laikā ir darbojusies ILERA (Starptautiskās Esperantistu radio amatieru līgas) radiostacija. Līdz 1980. gadam kongress notika galvenokārt Eiropā un ASV, izņemot Japānu 1965. gadā. Kopš 1980. gada tas ir noticis arī citās valstīs ārpus Eiropas vai ASV, piemēram, Brazīlijā, Kanādā, Ķīnā, Kubā, Dienvidkorejā, Austrālijā, Izraēlā, Vjetnamā un Argentīnā.