Yahsat 1A jeb Y1A ir Apvienoto Arābu Emirātu kompānijas Al Yah Satellite Communications Company (Yahsat) sakaru pavadonis. Pavadonis izgatavots Eiropas kompānijās EADS Astrium un Thales Alenia Space. Ģeostacionārā orbītā palaists 2011. gada aprīlī. Analoģisku pavadoni Yahsat 1B palaida 2012. gada aprīlī. Abu kosmisko aparātu izgatavošanas un palaišana maksāja 1,67 miljardi USD. Yahsat 1A pavadoņa sistēmas izgatavojusi EADS Astrium uz Eurostar E3000 platformas bāzes. Sakaru aparatūru piegādāja Thales Alenia Space. Pavadonī uzstādīti 14 C joslas un 25 Ku joslas raidītāji civilām vajadzībām, kā arī Ku joslas aparatūra Apvienoto Arābu Emirātu Bruņoto spēku vajadzībām. C josla pārklāj Āfrikas ziemeļdaļu un Tuvos Austrumus. Ku josla pārklāj Tuvos Austrumus, Ziemeļāfriku, Eiropu. Yahsat 1A tika palaists 2011. gada 22. aprīlī 21:37 UTC no Gviānas kosmiskā centra ar nesējraķeti Ariane 5ECA kopā ar sakaru pavadoni Intelsat New Dawn.