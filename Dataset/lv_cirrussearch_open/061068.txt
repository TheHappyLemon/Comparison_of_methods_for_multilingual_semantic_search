Lukass Tolentinu Koelju de Lima (portugāļu: Lucas Tolentino Coelho de Lima, dzimis 1997. gada 27. augustā), zināms kā Lukass Paketa (Lucas Paquetá), ir Brazīlijas futbolists, spēlē pussarga pozīcijā, Brazīlijas futbola izlases dalībnieks. Kopš 2020. gada Paketa pārstāv Ligue 1 komandu Lionas "Olympique". Savu karjeru 2016. gadā sācis Brazīlijas komandā Riodežaneiro "Flamengo". 2019. gadā pārcēlies uz Eiropu un pievienojies Itālijas Serie A komandai AC Milan, noslēdzot piecu gadu līgumu. 2020. gada septembrī Paketa par 20 miljoniem eiro pievienojās Ligue 1 komandai Lionas "Olympique". Brazīlijas futbola izlases sastāvā debitējis 2018. gadā. Kopā ar izlasi uzvarējis 2019. gada Copa América.