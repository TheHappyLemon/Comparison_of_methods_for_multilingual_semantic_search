Saldus mākslas skola ir profesionālās ievirzes mācību iestāde un realizē akreditētu 7 gadu apmācības programmu "Vizuāli plastiskā māksla". Mācību programma ietver zīmēšanu, gleznošanu, kompozīciju, veidošanu, mākslas valodas pamatus, darbu materiālā, vasaras praksi un nobeiguma darbu. Mākslas skolas dibinātājs ir Saldus rajona pašvaldība. Skola dibināta ar Saldus TDP izpildkomitejas lēmumu Nr.36 1984. gada 22.martā, bet mācību procesu sāka 1984.gada 3.oktobrī. Skolā mācās Saldus pilsētā un blakus pašvaldībās dzīvojošie bērni. Skolā var apgūt profesionālās ievirzes izglītību "Vizuāli plastiskā māksla" bērniem vecumā no 8 līdz 16 gadiem. Papildus tiek piedāvātas nodarbības sagatavošanas grupā bērniem vecumā 6-7 gadi un jauniešu studijā bez vecuma ierobežojuma.