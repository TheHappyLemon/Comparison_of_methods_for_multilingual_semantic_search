Sers Trevors Deivids Brukings (angļu: Sir Trevor David Brooking, dzimis 1948. gada 2. oktobrī) ir bijušais Anglijas futbolists, spēlēja pussarga pozīcijā, bijis Anglijas futbola izlases dalībnieks. Gandrīz visu savu karjeru pavadījis West Ham United komandā, kopumā ar klubu aizvadot 647 mačus. Divas reizes ieguvis FA kausu. 2003. gadā bijis arī komandas pagaidu treneris. Anglijas futbola izlases sastāvā spēlējis no 1974. līdz 1982. gadam. Piedalījies 1980. gada Eiropas čempionātā un 1982. gada FIFA Pasaules kausā.