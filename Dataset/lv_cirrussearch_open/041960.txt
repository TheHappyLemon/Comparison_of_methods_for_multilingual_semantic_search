Intelsat III F-2 bija Intelsat sakaru pavadonis. Ģeostacionārajā orbītā palaists 1968. gada 19. decembrī; darbojās līdz 1971. gadam. Kosmisko aparātu izgatavoja ASV uzņēmums TRV. Tas bija cilindra formas, stabilizācija nodrošināta ar rotāciju ap centrālo asi. Intelsat III bija apgādāts ar diviem raidītājiem ar jaudu 183 W. Plānotais darbības laiks bija 5 gadi. Intelsat III F-2 tika palaists 1968. gada 19. decembrī 00:32 UTC ar nesējraķeti Delta M no Kanaveralas zemesraga Gaisa spēku stacijas starta laukuma LC-17A. No ģeosinhronās pārejas orbītas pavadonis ar savu dzinēju SVM-2 sasniedza ģeostacionāro orbītu. Intelsat III F-2 bija izvietots punktā 24° austrumu garuma (virs Brazīlijas). 1971. gada vidū pavadonis pārtrauca darboties. Pavadonis vēl joprojām nekontrolēti dreifē. 2018. gada 4. martā tas bija orbītā ar apogeju 39 339 km, perigeju 38 419km, slīpumu 11,5° un periodu 1596,6 minūtes.