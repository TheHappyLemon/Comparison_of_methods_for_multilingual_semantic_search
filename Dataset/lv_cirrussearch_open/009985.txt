Trackback ir tehnoloģija, kas ļauj tīmekļa žurnāliem sazināties savā starpā, informējot otru žurnālu, ka pirmajā žurnālā ir publicēts raksts, kas atsaucas (satur saiti) uz otra žurnāla rakstu. Lai to varētu izmantot, Trackback tehnoloģiju ir jāatbalsta abu tīmekļa žurnālu programmatūrai. Trackback standartu izstrādāja Six Apart, kuri to ieviesa savā tīmekļa žurnālu platformā Movable Type 2002. gadā. Kopš tā laika tā ir ieviesta daudzās citās tīmekļa žurnālu platformās. Pirmais Latvijas tīmekļa žurnālu pakalpojums, kas atbalsta Trackback tehnoloģiju ir Blogiem.lv.