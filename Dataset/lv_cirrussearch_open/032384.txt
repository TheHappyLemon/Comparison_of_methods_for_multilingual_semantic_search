Džeimija Linna Spīrsa (angļu: Jamie Lynn Spears; dzimusi 1991. gada 4. aprīlī) ir amerikāņu aktrise un dziedātāja. Popdziedātājas Britnijas Spīrsas jaunākā māsa. Vienpadsmit gadu vecumā Džeimija Linna Spīrsa piedalījusies filmā "Krustceles" (Crossroads; 2002), kurā viņas māsa Britnija Spīrsa tēloja galveno lomu. Džeimija Linna šajā filmā parādījās epizodiskā lomā, atveidojot to pašu tēlu, ko Britnija, bet jaunībā. Pēc tam Džeimija Linna Spīrsa filmējusies Nickelodeon šova All That 7. un 8. sezonā. No 2005. līdz 2008. gadam atveidoja galveno lomu seriālā Zoey 101. Pēc meitas piedzimšanas 2008. gadā uz laiku pārtrauca karjeru. 2013. gadā atsākusi to kā kantrimūzikas dziedātāja.