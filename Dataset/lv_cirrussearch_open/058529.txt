Rezvans Dinke Racs (rumāņu: Răzvan Dincă Raț, dzimis 1981. gada 26. maijā) ir bijušais Rumānijas futbolists, spēlējis kreisās malas aizsarga pozīcijā, bijis Rumānijas futbola izlases dalībnieks. Racs savas karjeras laikā kopumā ieguvis deviņus līgas titulus (divus ar Rapid București un septiņus ar Shakhtar Donetsk), vienu Rumānijas kausu, piecus Ukrainas kausus, vienu UEFA kausu, vienu Rumānijas Superkausu un trīs Ukrainas Superkausus. Rumānijas futbola izlases sastāvā Racs debitēja 2002. gadā. Pārstāvējis izlasi 2008. un 2016. gada Eiropas čempionātā. 2011. gadā kļuvis par izlases kapteini.