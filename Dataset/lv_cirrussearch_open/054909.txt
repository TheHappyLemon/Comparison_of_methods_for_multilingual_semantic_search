Bananarama ir angļu popgrupa, kas slavas zenītā bija 80. gados ar tādiem hitiem kā Venus, Love in the First Degree, Robert de Niro's Waiting un Cruel Summer. Grupa tika izveidota 1979. gadā kā trio, bet kopš 1991. gada darbību turpina kā duets. Grupa popularitāti iemantojusi kā Lielbritānijā un citās Eiropas valstīs, tā arī ASV, Kanādā un Austrālijā. Pirmo trio sastāvu veidoja Sāra Dalina, Ševona Fāhi un Kerena Vudvorda. 1988. gadā Fāhi grupu pameta, un viņas vietā stājās Džekija O'Salivana, bet pēc O'Salivanas aiziešanas 1991. gadā Dalina un Vudvorda turpina darboties kā duets. Grupa klajā laidusi 12 studijas albumus.