Daugavpils Marka Rotko mākslas centrs (DMRAC) ir multifunkcionāla Daugavpils pašvaldības kultūras, mākslas un izglītības iestāde, kurā glabājas vairāki Marka Rotko gleznu oriģināli. Tā iekārtota Daugavpils cietokšņa arsenāla ēkā Mihaila ielā 3. Daugavpils Marka Rotko mākslas centrā atrodas Rotko telpa ar oriģināliem darbiem, kolekcija ar muzeju kvalitātes reprodukcijām, multimediju ekspozīcija par mākslinieka biogrāfiju un mākslas aktivitātēm. DMRAC piedāvā arī mākslinieku rezidences, video telpu, arhīvu/bibliotēku, konferenču, semināru tikšanās telpas, restorānu.