Calyptratae ir viena no divām Schizophora apakšsekcijām, kas pieder pie mušu infrakārtas (Muscomorpha). Otra Schizophora mušu apakšsekcija ir Acalyptratae. Šī ir ļoti plaša un daudzveidīga mušu grupa, gan morfoloģiski, gan bioloģiski, kas apvieno apmēram 18 000 aprakstītu sugu un kas ir 12% no visām divspārņu sugām. Šai grupai pieder vienas no vislabāk pazīstamajām mušu sugām — istabas muša, cece muša, mēslu muša un citas mušas, kas dzīvo cilvēka tuvumā. Šīs grupas mušas apvieno tas, ka pie spārnu pamatnes tām atrados krūšu membrānas klapītes (calypter), kas nosedz rudimentāro spārnu (aizmugurējā spārnu pāra) veserīšus (haltere). Otrai Schizophora apakšsekcijas — Acalyptratae — mušām šādu klapīšu nav vai tās ir ļoti mazas.