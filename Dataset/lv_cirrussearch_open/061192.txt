Kristofers Patriks Kolmens (angļu: Christopher Patrick Coleman, dzimis 1970. gada 10. jūnijā) ir Velsas futbola treneris un bijušais futbolists, spēlēja aizsarga pozīcijā, bijis Velsas futbola izlases spēlētājs. Savu karjeru sācis Anglijas komandā Manchester City, bet vēlāk pārcēlies uz savas dzimtās pilsētas komandu Swansea City. 1991. gadā pievienojies Crystal Palace komandai, ar ko viņš debitēja Anglijas Premjerlīgā. Vēlāk spēlējis arī Blackburn Rovers un Fulham. Velsas futbola izlases sastāvā debitējis 1992. gadā. Kopumā izlases rindās nospēlējis 32 mačus un guvis 4 vārtus. Savu trenera karjeru sācis Premjerlīgas komandā Fulham. Vēlāk vadījis Segunda Division komandu Real Sociedad. 2008. gadā atgriezies Anglijā un pārņēmis Coventry City trenera amatu. 2010. gadā ticis no amata atbrīvots. Neilgu laiku vadījis arī Grieķijas Superlīgas komandu Larisas AEL. 2012. gadā, pēc Gērija Spīda nāves, Kolmens tika apstiprināts par Velsas futbola izlases galveno treneri. Viņa vadībā izlase sasniedza 2016. gada Eiropas čempionātu, kas bija Velsas pirmais lielais turnīrs kopš 1958. gada FIFA Pasaules kausa.