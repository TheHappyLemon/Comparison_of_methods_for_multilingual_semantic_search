Angry Birds ir fantāzijā balstīta mediju franšīze, ko izveidojusi Somijas kompānija Rovio Entertainment. Sērija balstās uz daudzkrāsainiem putniem, kuri cenšas glābt savas olas no zaļās krāsas cūkām, viņu ienaidniekiem. Iedvesmojoties no Crush the Castle, spēle tiek slavēta par veiksmīgo jautras spēles, komiskā stila un zemās cenas kombināciju. Tās popularitāte izraisīja daudzus spin-off; Angry Birds versijas, kas izveidotas personālajiem datoriem un videospēļu konsolēm, preču tirgus ar tā varoņiem, Angry Birds Toons, televīzijas animācijas seriāls un divas pilnmetrāžas filmas; "Dusmīgie putni. Filma" un tās turpinājums "Dusmīgie putni. Filma 2". Līdz 2014. gada janvārim visās platformās bija lejupielādēts vairāk nekā 2 miljardi, ieskaitot gan regulāros, gan īpašos izdevumus. Līdz 2015. gada jūlijam sērijas spēles bija lejupielādētas kopā vairāk nekā 3 miljardus reižu, padarot tās par visu laiku lejupielādētākajām freemium spēļu sērijām. Oriģinālais Angry Birds ir saukts par "vienu no visizplatītākajām spēlēm šobrīd", "par vienu no 2010. gada lieliskajiem hītiem", un "lielākajiem panākumiem mobilajā lietotnē, ko pasaule līdz šim ir redzējusi". Pirmais galvenās sērijas videospēļu turpinājums Angry Birds 2 tika izlaists 2015. gada 30. jūlijā.