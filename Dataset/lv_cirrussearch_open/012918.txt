Interneta komikss ir komiksa paveids, kas daļēji vai lielākoties pilnībā tiek publicēts internetā. Šādus komiksus var veidot praktiski jebkurš. Turklāt internetā lielākoties nepastāv formāta, redakcionālie un citi ierobežojumi, kas raksturīgi papīra formāta komiksiem. Tādēļ tie ir plaši izplatīti interneta vidē, piemēram, 2012. gadā angļu valodā iznākošo interneta komiksu skaits tiek lēsts vairākos desmitos tūkstošu. Tomēr tikai neliela daļa no šādiem komiksiem gūst plašu atpazīstamību un pārtop par finansiāli veiksmīgiem projektiem.