Šis raksts ir par militāru aviatoru. Par citām jēdziena Ass nozīmēm skatīt nozīmju atdalīšanas lapu. Ass (no franču: as — ‘dūzis; pirmais savā jomā’) ir militārais aviators, kurš notriecis piecas vai vairāk ienaidnieku lidmašīnas. Termins radies Pirmā pasaules kara laikā. Par pirmo asu aviācijas vēsturē uzskata franču pilotu Adolfu Pegu, kuru tā sāka dēvēt franču prese pēc tam, kad viņš pirmais 1915. gadā gaisa kaujās pieveica piecas vācu lidmašīnas. Pirmais latviešu ass bija Eduards Pulpe, kurš cīnījās sākumā Francijas, vēlāk Krievijas gaisa spēkos, piekto lidmašīnu notrieca 1916. gada 1. jūlijā. Labākais ass aviācijas vēsturē ir Luftwaffe pilots Erihs Hartmanis, kurš Otrā pasaules kara laikā notrieca 352 pretinieka lidmašīnas. Kopsummā 104 Trešā reiha lidotāji ir notriekuši vairāk par 100 pretinieku lidmašīnām, bet 34 no tiem — vairāk nekā 150 lidmašīnas. Labākie no citu valstu asiem ir soms Eino Ilmari Jutilainens (94 notriektas lidmašīnas) un japānis Hirojoši Nišizava (87 notriektas lidmašīnas), arī viņi abi to sasniedza Otrā pasaules kara laikā.