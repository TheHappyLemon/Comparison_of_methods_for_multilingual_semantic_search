Ščecinas līcis (poļu: Zalew Szczeciński, vācu: Stettiner Haff) ir Oderas estuāra līcis Polijas ziemeļrietumos un Vācijas ziemeļaustrumos. Līcī ietek Oderas upe un vairākas mazākas upes, bet ar Baltijas jūras Pomerānijas līci to savieno, no rietumiem — Pēneštroma (vācu: Peenestrom), Svina (poļu: Świna) un Dzivna (poļu: Dziwna), izveidojot Ūzedomas un Volinas salas. Līcis iedalās Mazajā līcī (vācu: Kleines Haff, poļu: Mały Zalew) rietumos un Lielajā līcī (poļu: Wielki Zalew) austrumos. Starp 1874. un 1880. gadu, kad teritorija ietilpa Vācijas impērijas sastāvā, Svinas apkaimē tika izraksts kuģojams kanāls Ščecinas ostas vajadzībām, kas mūsdienās tiek saukts par Pjastu kanālu (poļu: Kanał Piastowski). Rezultātā no Ūzedomas daļas izveidojās Karsiboras sala. Līča krastos atrodas Ščecina, Svinoujsce, Police, Volina, Nove Varpno Polijā un Ikerminde, Ūzedoma Vācijā.