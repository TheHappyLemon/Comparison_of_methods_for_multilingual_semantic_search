Linzer Athletik-Sport-Klub, parasti saukts par LASK vai Lincas LASK, ir Austrijas futbola klubs no Lincas. Klubs ir dibināts 1908. gadā, pašlaik spēlē Austrijas Bundeslīgā. Mājas spēles komanda aizvada Waldstadion (sponsorēšanas nolūkos saukts par Raiffeisen Arena), kas atrodas Pašingā. Stadiona ietilpība ir 6009 vietas. Eiropas kausu spēles aizvada Lincas stadionā. Kluba lielākie panākumi saistīti ar 1965. gadu, kad tas izcīnīja Austrijas čempiontitulu un uzvarēja Austrijas kausa izcīņā. 2018.—2019. gada sezonā izcīnīja 2. vietu Bundeslīgā, kas deva iespēju piedalīties UEFA Čempionu līgas kvalifikācijā. Pēc izstāšanās no Čempionu līgas klubs pirmoreiz piedalās UEFA Eiropas līgas grupu turnīrā.