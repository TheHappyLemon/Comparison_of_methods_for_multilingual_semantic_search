Roberto Rosato (itāļu: Roberto Rosato, dzimis 1943. gada 18. augustā, miris 2010. gada 20. jūnijā) bija Itālijas futbolists. Spēlējis aizsarga pozīcijā, pārstāvējis Itālijas futbola izlasi. Savas karjeras laikā pārstāvējis četrus Itālijas klubus, bet vislabāk pazīstams no sava pavadītā laika AC Milan. 1968. gadā kļuvis par Itālijas A sērijas čempionu, kā arī uzvarējis 1968–69. gada Eiropas kausa sezonā. Itālijas futbola izlasi pārstāvējis no 1965. līdz 1972. gadam, kopumā aizvadot 37 mačus. Ar izlasi uzvarējis 1968. gada Eiropas čempionātā. Piedalījies arī 1966. un 1970. gada FIFA Pasaules kausā. Rosato tiek uzskatīts par vienu no visu laiku labākajiem itāļu aizsargiem.