24794 Kurland, arī 24794 Kurzeme ir neliels galvenās asteroīdu joslas asteroīds, kuru 1993. gadā atklāja beļģu astronoms Eriks Elsts Lasiljas observatorijā Čīlē. 2007. gada 1. jūnijā asteroīdam piešķirts vārds "Kurland", Kurzemes vārds vācu valodā. Šādu vārdu E. Elsts asteroīdam izvēlējās, iedvesmojoties no astronoma Š. Doteroša (Chappe d’Auteroche) pirms 250 gadiem veiktajām piezīmēm ekspedīcijas laikā no Francijas caur Latviju uz Toboļsku Sibīrijā, dodoties novērot Veneras pāriešanu pāri Saules diskam.