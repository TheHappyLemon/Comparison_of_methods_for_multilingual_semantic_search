Anatolijs Čubaiss (krievu: Анато́лий Бори́сович Чуба́йс, dzimis 1955. gada 16. jūnijā) ir Baltkrievijā dzimis krievu politiķis un uzņēmējs. 20. gadsimta deviņdesmitajos gados Čubaiss bija viens no Krievijas privatizācijas programmas realizētājiem. Bijis Krievijas finanšu ministrs, valdības vadītāja vietnieks un prezidenta administrācijas vadītājs. No 1998. līdz 2008. gadam vadīja Krievijas valsts elektronerģijas kompāniju Krievijas JES (ОАО РАО "ЕЭС России"), veicot reformas Krievijas enerģētikas sistēmā. No 2008. līdz 2020. gadam vadījis Krievijas nanotehnoloģiju valsts uzņēmumu Rusnano. Pēc Krievijas iebrukuma Ukrainā pametis valsti.