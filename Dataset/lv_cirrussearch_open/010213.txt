Frensiss Obiora Obikvelu (Francis Obiorah Obikwelu, dzimis 1978. gada 22. novembrī Nigērijā, kopš 2001.gada Portugāles pilsonis) ir Portugāles vieglatlēts, kurš startē 100 un 200 metru sprinta distancēs. Lielākos panākumus Obikvelu līdz šim ir guvis 100 metru distancē — sudraba medaļa 2004. gada vasaras olimpiskajās spēlēs Atēnās (pirmā medaļa, ko sprinta disciplīnās ieguvis kāds Portugāles sportists) un uzvara 2006. gada Eiropas čempionātā, tajā pašā Eiropas čempionātā viņš izcīnija zelta medaļu arī 200 metru sprintā. 2007. gada Pasaules čempionātā 100 metru skrējiena pirmajā kvalifikācijas kārtā tika diskvalificēts par pāragru startu un sacensības beidza. Obikvelu 1996. gadā kļuva arī par pasaules junioru čempionu gan 100 metru, gan 200 metru distancēs.