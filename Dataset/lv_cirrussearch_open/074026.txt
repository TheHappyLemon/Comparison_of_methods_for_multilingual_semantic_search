Aiste Smilgevičūte-Radzevičiene (lietuviešu: Aistė Smilgevičūtė-Radzevičienė; dzimusi 1977. gada 29. oktobrī) ir lietuviešu dziedātāja, kas izpilda tautas mūziku, džezu, poproku. Kopš 1996. gada — grupas Skylė vokāliste. Piedalījusies folkloras un citos mūzikas projektos. Beigusi Viļņas Universitātes klasiskās filosofijas studijas. 1999. gadā Aiste Smilgevičūte-Radzevičiene pārstāvēja Lietuvu Eirovīzijas dziesmu konkursā Izraēlā ar tautas dziesmu Strazdas ('Strazds'), kuru izpildīja žemaišu dialektā. Dziesmas autori ir dzejnieks Siģits Ģeda un Lins Rimša. Dziesma saņēma 13 punktus un no 23 dziesmām ierindojās 20. vietā.