Visvērtīgākais spēlētājs (angļu: Most Valuable Player) labāk zināma ar savu akronīmu MVP ir balva sportā, ko pasniedz vērtīgākajam kāda turnīra spēlētājam. Termins "Visvērtīgākais spēlētājs" visbiežāk ir sastopams ASV un Kanādā. Daudzos sporta veidos ir līdzīgas balvas MVP apbalvojumam, piemēram, "spēles zvaigzne", ko pasniedz par labu spēli konkrētā spēlē, kamēr MVP parasti pasniedz par vērtīgu darbību kādā ilgākā laika posmā, piemēram, mēnesī, turnīrā, turnīra daļā. Nosaukums ir izmantots arī Disneja filmas "Visvērtīgākais primāts" (angļu: MVP: Most Valuable Primate) nosaukumā.