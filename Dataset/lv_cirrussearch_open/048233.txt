Augusts Sangs (igauņu: August Sang, dzimis 1914. gada 27. jūlijā, miris 1969. gada 14. oktobrī) bija igauņu dzejnieks un tulkotājs. Sāka rakstīt dzeju 8 gadu vecumā. Viņa pirmais dzejolis tika publicēts 1934. gadā, pēc diviem gadiem tika izdots pirmais dzejoļu krājums. 1932. gadā beidzis Pērnavas vīriešu ģimnāziju. No 1934. līdz 1942. gadam studēja Tērbatas Universitātes Juridiskajā fakultātē. Igaunijas okupācijas gados viņš bija Igaunijas PSR rakstnieku savienības biedrs. 1950. gadā izslēgts no savienības, bet 1956. gadā aktal iestājies tajā. Tulkojis igauņu valodā tādus autorus kā Johans Volfgangs fon Gēte, Pēteris Veiss, E. T. A. Hofmanis, Maksims Gorkijs, Vladimirs Majakovskis, Francs Kafka, Gotfrīds Kellers, Moljērs, Mihails Ļermontovs, Nikolajs Ņekrasovs u.c. Miris 1969. gada 14. oktobrī, apbedīts Vana-Pērnavas kapsētā.