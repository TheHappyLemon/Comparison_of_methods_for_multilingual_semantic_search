Carentīne pie Šālezera (vācu: Zarrentin am Schaalsee) ir pilsēta Vācijā, Mēklenburgā-Priekšpomerānijā, uz rietumiem no Šverīnes, Šālezera dienvidu krastā. Āmtes centrs. Aukstā kara gados pie Carentīnes bija VDR un VFR robežpunkts (pati pilsēta atradās VDR). Pilsētā atrodas ekopārtikas un citu preču tirdzniecibas tīkla Reformhaus (vairāk nekā 2500 tirdzniecības vietu Vācijā un Austrijā) galvenā mītne.