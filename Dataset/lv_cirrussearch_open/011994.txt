Džeraldīna Ferrāro (Geraldine Anne Ferraro; dzimusi 1935. gada 26. augustā, mirusi 2011. gada 26. maijā) bija amerikāņu advokāte un politiķe, pārstāvēja Demokrātisko partiju. Uzaugusi Ņujorkā, kļuvusi par skolotāju un advokāti. Studējusi Marymount Manhattan College un Fordham University. Sākotnēji strādājusi Kvīnsas apgabala advokātu birojā. 1978. gadā tikusi ievēlēta ASV Pārstāvju palātā no Demokrātiskās partijas, ar laiku viņa kļuva par vienu no ietekmīgākajām personām partijā. 1984. gadā bijušais viceprezidents un prezidenta amata kandidāts Volters Mondeils izraudzījās Dž. Ferrāro par viceprezidenti, ja viņš gūs uzvaru vēlēšanās. Viņa tādējādi kļuva par pirmo sievieti, kas kandidējusi uz ASV viceprezidentes amatu no kādas no ASV lielajām partijām. Taču vēlēšanās uzvaru guva V. Modeila pretinieks Ronalds Reigans. Vēlāk neveiksmīgi startējusi Senāta vēlēšanās. Mirusi 2011. gada 26. maijā.