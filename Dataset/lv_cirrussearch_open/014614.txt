Džeina Marija Linča (angļu: Jane Marie Lynch; dzimusi 1960. gada 14. jūlijā) ir amerikāņu aktrise, komiķe, dziedātāja un rakstniece. Televīzijā debitējusi ar lomu vienā no seriāla Bakersfield P.D. sērijām 1993. gadā. Viņa ir pazīstama ar Sjū Silvestras lomu Fox seriālā "Radīti skatuvei" (Glee). Par viņas attēlošanu ir saņēmusi Ekrāna aktieru ģildes balvu kā daļa no aktieru sastāva, kā arī saņēmusi Zelta globusa balvu un Primetime Emmy balvu kā labākā otrā plāna aktrise, tāpat bijusi nominēta vairākām citām balvām. Dž. Linčai ir regulārā aktieru sastāva loma seriālā "Divarpus vīri", tāpat tēlojusi tādās komēdijās kā "Rikijs Bobijs — ātruma karalis" (Talladega Nights: The Ballad of Ricky Bobby), "Nevainīgs 40 gadu vecumā" (The 40-Year-Old Virgin), "Paraugdžeki" (Role Models) un The Three Stooges.