Helmuts Šēns (vācu: Helmut Schön, dzimis 1915. gada 15. septembrī, miris 1996. gada 23. februārī) bija Vācijas futbolists un futbola treneris. Spēlēja uzbrucēja pozīcijā, bijis Vācijas futbola izlases dalībnieks. Bijis Vācijas izlases galvenais treneris četros FIFA Pasaules kausos. Savu lielāko daļu spēlētāja karjeras pavadījis savas dzimtās pilsētas Drēzdenes komandā Dresdner SC. Rietumvācijas futbola izlases sastāvā spēlējis no 1937. līdz 1941. gadam, kopumā aizvadot 16 mačus, kuru laikā viņš guva 17 vārtus. No 1952. līdz 1956. gadam vadījis Zāras futbola izlasi. Kad Zāra 1956. gadā apvienojās ar Rietumvāciju, viņš kļuva par izlases trenera asistentu. 1964. gadā ticis apstiprināts par izlases galveno treneri. Aizvedis izlasi līdz uzvarai 1974. gada FIFA Pasaules kausā un 1972. gada Eiropas čempionātā. Vadījis izlasi arī 1966., 1970. un 1978. gada FIFA Pasaules kausā, kā arī 1976. gada Eiropas čempionātā.