Maķedonijas Republika piedalījās 2008. gada vasaras olimpiskajās spēlēs, kas notika Ķīnas galvaspilsētā Pekinā no 2008. gada 8. līdz 24. augustam. Šī bija ceturtā reize, kad Maķedonija piedalījās vasaras olimpiskajās spēlēs, kopš Dienvidslāvijas sabrukuma. Maķedonija olimpiskajās spēlēs piedalījās ar nosaukumu — Bijusī Dienvidslāvijas Republika Maķedonija. Maķedonijas olimpisko komandu 2008. gada vasaras olimpiskajās spēlēs veidoja 7 sportisti (5 vīrieši un 2 sievietes), kuri startēja 5 olimpiskajos sporta veidos. Peldēsanā un vieglatlētikā piedalījās pa 2 sportistiem no Maķedonijas. Savukārt cīņas sportā, smaiļošanā un kanoe airēšanā un šaušanā Maķedonija bija pārstāvēta ar vienu sportistu. 2008. gada vasaras olimpiskajās spēlēs Maķedonijas sportisti nespēja izcīnīt olimpiskās medaļas. Maķedonijas karognesējs olimpisko spēļu atklāšanas ceremonijā bija kanoe airētājs Atanas Nikolovskis. Viņš nesa valsts karogu arī olimpisko spēļu noslēguma ceremonijā.