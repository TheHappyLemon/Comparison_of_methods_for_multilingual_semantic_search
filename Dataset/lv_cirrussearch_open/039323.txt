Žifa pie Ivetas (franču: Gif-sur-Yvette) ir komūna un pilsēta Francijā, 23 kilometrus uz dienvidrietumiem no Parīzes centra, Ivetas upītes krastos. Komūnā var nokļūt ar piepilsētas vilcienu (RER). Līdz pat Pirmajam pasaules karam Žifa bija nenozīmīga pilsētiņa. Pēc 2. pasaules kara komūna ieguva starptautisku nozīmību, jo šeit tika izvietotas Francijas Atomenerģētikas komisariāta (Commissariat à l'énergie atomique) struktūrvienības (kopš 2006. gada šeit ir šīs iestādes galvenais centrs). Šeit atrodas arī Francijas Zinātnisko pētījuma nacionālā centra (Centre national de la recherche scientifique) struktūrvienības.