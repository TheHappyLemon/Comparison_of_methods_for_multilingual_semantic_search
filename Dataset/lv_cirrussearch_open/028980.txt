Šis raksts ir par augiem. Par apdzīvotu vietu skatīt rakstu Pīlādži (ciems). Pīlādži (Sorbus) ir rožu dzimtas ģints. Tie ir vasarzaļi koki vai krūmi. Lapas ir vienkāršas vai plūksnaini saliktas ar pielapēm. Ziedi ir balti vai sārti, sakārtoti vairoga formā. Augļi ir sīki sarkanas, dzeltenas vai brūnas krāsas ogveida āboli. Pīlādži galvenokārt ir sastopami ziemeļu puslodē. Latvijā savvaļā sastopams vienīgi parastais pīlādzis (Sorbus aucuparia). Tos audzē arī kā krāšņumaugus. Pīlādžu augļos ir daudz vitamīnu, tāpēc tie tiek izmantoti zāļu un vitamīnu ražošanā, kā arī pārtikas rūpniecībā.