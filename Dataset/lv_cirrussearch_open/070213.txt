My Salinger Year ir 2020. gada Kanādas un Īrijas drāmas filma, kuras režisors un scenārija autors ir Filips Falardo. Filmā galvenās lomas atveido Mārgarita Kvellija, Sigurnija Vīvere un Daglass Būts. Filma balstīta uz Džoanas Rakofas tāda paša nosaukuma memuāriem. Filma stāsta par jaunu koledžas absolventi, kura sāk strādāt rakstnieka Džeroma Deivida Selindžera literārajā aģentūrā. Filmas My Salinger Year pirmizrāde notika 2020. gada 20. februārī Berlīnes starptautiskajā kinofestivālā. Filma saņēma dalītus kritiķu vērtējumus. Tīmekļa vietnē Rotten Tomatoes filmai ir 71% vērtējums.