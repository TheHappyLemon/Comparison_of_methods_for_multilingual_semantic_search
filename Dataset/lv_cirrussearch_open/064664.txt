Bunny Lake is Missing ir 1965. gada Apvienotās Karalistes psiholoģiska drāmas filma, kuras režisors un producents ir Oto Premingers. Filmā galvenās lomas atveido Lorenss Olivjē, Kerola Linlija, Kīrs Dallijs, Martīta Hanta un Noels Kauards. Filmā epizodiski parādās arī rokgrupa The Zombies. Filma ir balstīta uz Meriamas Modelas romānu ar tādu pašu nosaukumu. Filma stāsta par māti, kas meklē savu pazudušo meitu, taču nekas neliecina, ka viņa kādreiz būtu eksistējusi. Filmas Bunny Lake is Missing pirmizrāde notika 1965. gada 3. oktobrī. Lai gan sākotnēji filma netika augstu vērtēta no kritiķiem un paša Premingera, laika gaitā filmas reputācija ir augusi, tās tehnisko sasniegumu dēļ.