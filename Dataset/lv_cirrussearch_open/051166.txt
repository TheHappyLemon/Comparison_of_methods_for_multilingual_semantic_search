Donavas—Melnās jūras kanāls (rumāņu: Canalul Dunăre-Marea Neagră) ir 64,4 kilometrus garš kanāls Rumānijas dienvidaustrumos, kas savieno Donavu ar Melno jūru, saīsinot ceļu par aptuveni 400 kilometriem. Kanāls sākts būvēt jau 1948. gadā, bet 1953. gadā celtniecība apturēta. Izbūvēts 1984. gadā ar vēl viena atzara izbūvi 1987. gadā. Kanāls ir Eiropas ūdensceļa Ziemeļjūra—Reina—Donava—Melnā jūra sastāvdaļa.