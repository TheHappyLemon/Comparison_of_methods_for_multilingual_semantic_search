"Neatkarības diena: Atdzimšana" (angļu: Independence Day: Resurgence) ir 2016. gada ASV zinātniskās fantastikas spraiga sižeta filma, kuras režisors ir Rolands Emerihs. Filmā galvenās lomas atveido Liams Hemsvorts, Džefs Goldblūms, Bills Pulmans, Maika Monro, Treviss Toups, Viljams Fihtners, Šarlote Gensbūra un Džads Hiršs. "Neatkarības diena: Atdzimšana" ir turpinājums 1996. gada filmai "Neatkarības diena". Filmā notikumi norisinās 20 gadus pēc pirmās filmas notikumiem un stāsta par nākamo citplanētiešu uzbrukumu Zemei. Plāns par turpinājumu filmai "Neatkarības diena" tapa jau 2001. gadā, līdz 2014. gadā 20th Century Fox deva tam zaļo gaismu. Filmas pirmizrāde notika 2016. gada 20. jūnijā. Filma saņēma negatīvas kritiķu atsauksmes un nopelnīja tikai 389 miljonus ASV dolāru pie 165 miljonu budžeta.