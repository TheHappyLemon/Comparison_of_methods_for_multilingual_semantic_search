Džomo Keniata (angļu: Jomo Kenyatta; dzimis ap 1897. gadu, miris 1978. gada 22. augustā) bija Kenijas pretkolonisma aktīvists un politiķis. Vadījis Keniju no 1963. gada, līdz 1964. gadam kā tās premjerministrs, pēc tam līdz savai nāvei 1978. gadā valsts prezidenta amatā (ir pirmais Kenijas prezidents). Pirmais neatkarīgās Kenijas valdības vadītājs; viņam bija nozīmīga loma valsts pārveidē no Britu impērijas kolonijas uz neatkarīgu valsti. Prezidentūras laikā izjuta atbalstu gan no melnādainajiem, gan baltādainajiem, tomēr tika kritizēts par diktatorisko un autoritatīvo vadības stilu.