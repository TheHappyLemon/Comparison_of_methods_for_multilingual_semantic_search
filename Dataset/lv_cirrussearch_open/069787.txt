Kārls Gunnars Mīrdāls (zviedru: Karl Gunnar Myrdal; dzimis 1898. gada 6. decembrī, miris 1987. gada 17. maijā) bija Zviedrijas ekonomists, sociologs, politiķis un universitātes profesors. 1974. gadā kopā ar Frīdrihu Hajeku ieguva Nobela prēmiju ekonomikā “par pamatlicēju darbiem naudas un ekonomikas svārstību teorijā un padziļinātu savstarpējo ekonomisko, sociālo un institucionālo parādību atkarību analīzi”. Interesanti, ka viņa sieva Alva Mīrdāla arī ir ieguvusi Nobela prēmiju, viņa 1982. gadā ieguva Nobela miera prēmiju. Līdz ar to Mīrdālu pāris ir vienīgais pāris, kur katrs ir ieguvis Nobela prēmiju, bet tās nav vienā un tajā pašā kategorijā.