Omišaļi (horvātu: Omišalj, itāļu: Castel Muschio) ir pašvaldība Piejūras-Kalnu župānijā, Horvātijā. Pašvaldība atrodas Krkas salas ziemeļrietumos. Omišaļi pašvaldībā atrodas Rijekas lidosta un Rijekas ostas naftas terminālis. Pašvaldībā atrodas paši Omišaļi un ciems vārdā Ņivice (Njivice). Ciems tika uzcelts uz klints, no kuras paveras skats uz Kvarnera līci, aptuveni 80 metrus virs jūras līmeņa. Ciemā atrodas sena kristiešu bazilika. Omišaļi 12. gadsimtā esot dēvēta par Castri musculi, no latīņu valodas Ad musculi, kas nozīmē "vieta pie gliemjiem".