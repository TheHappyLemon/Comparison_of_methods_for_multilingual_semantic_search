2018. gada E3 Harelbeke bija šosejas riteņbraukšanas viendienas sacensības, kas notika 23. martā. Tā bija 61. reize, kad notika E3 Harelbeke sacensības un tās bija desmitās sacensības 2018. gada UCI Pasaules tūres kalendārā. Sacensībās uzvarēja Niki Terpstra (Quick-Step Floors), kurš finišēja ar 20 sekunžu pārsvaru pār sekotāju grupu, kuras sprinta finišā ātrākais bija viņa komandas biedrs Filips Žilbērs, bet trešo vietu ieņēma BMC Racing Team sportists Gregs Van Avermāts.