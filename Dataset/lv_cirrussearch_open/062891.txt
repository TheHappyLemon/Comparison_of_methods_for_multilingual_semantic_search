Noa Kemerons Šnaps (angļu: Noah Cameron Schnapp; dzimis 2004. gada 3. oktobrī) ir amerikāņu aktieris. Plašu atpazīstamību ieguva ar Villa Baiersa lomu Netflix zinātniskās fantastikas šausmu seriālā Stranger Things. Kopā ar citiem šī seriāla aktieriem trīs reizes nominēts Ekrāna aktieru ģildes balvai "Labākais aktieru sastāvs drāmas seriālā", no kurām vienu reizi šī balva tika iegūta (2017. gadā). Filmējies Stīvena Spīlberga vēsturiskajā drāmā "Spiegu tilts" (2015) un ieskaņojis Čārlija Brauna balsi animācijas filmā "Snūpijs un Čārlijs Brauns: Riekstiņu filma" (2015). Attēlojis galvenās lomas filmās Abe (2019) un Waiting for Anya (2020).