Roberts Luiss Stīvensons (angļu: Robert Louis (Balfour) Stevenson, dzimis 1850. gada 13. novembrī Edinburgā, Skotijā, miris 1894. gada 3. decembrī Apijā, Samoa) bija skotu prozaiķis un dzejnieks, neoromantisma pārstāvis. Stīvensons vislabāk pazīstams ar saviem piedzīvojumu romāniem. Viņa zināmākie darbi ir romāni "Bagātību sala" (Treasure Island, 1883), "Nolaupītais" (Kidnapped, 1886), "Doktora Džekila un mistera Haida dīvainais stāsts" (The Strange Case of Dr. Jekyll and Mr. Hyde, 1886) un citi.