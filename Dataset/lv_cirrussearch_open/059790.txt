The Long Goodbye ir 1973. gada ASV neo-noir asa sižeta filma, kuras režisors ir Roberts Oltmens. Filmā galvenās lomas atveido Eliots Gūlds, Nīna van Pallandta un Stērlings Heidens. Filma ir balstīta uz Reimonda Čendlera 1953. gada romāna ar tādu pašu nosaukumu. Filma ir par privātdetektīvu Filipu Mārlovu (Gūlds), kurš, palīdzot draugam tikt līdz Meksikas robežai, tiek iesaistīts viņa sievas slepkavībā. Filma izdošanas brīdī saņēma pārsvarā negatīvas kritiķu atsauksmes, tomēr laika gaitā filma ir ieguvusi vairāk pozitīvu vērtējumu. 2021. gadā filma tika iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma".