Braiens Robsons OBE (angļu: Bryan Robson, dzimis 1957. gada 11. janvārī) ir Anglijas futbola treneris un bijušais futbolists, spēlēja pussarga pozīcijā. Savu karjeru Robsons sāka West Bromwich Albion. 1981. gadā Robsons pievienojās Manchester United, kuras sastāvā ieguva divus Anglijas čempionu titulus, kā arī bija komandas kapteinis. Anglijas futbola izlases sastāvā, laika posmā no 1980. gada līdz 1991. gadam, Robsons nospēlēja 90 spēles, gūstot 26 vārtus. 65 spēles arī bija izlases kapteinis, atpaliekot tikai no Bobija Mūra un Billija Raita. Piedalījies 1982., 1986. un 1990. gada FIFA Pasaules kausā. Kā treneris, Robsons ir trenējis vairākus Anglijas klubus, kā Middlesbrough, Bradford City, West Bromwich Albion un Sheffield United. 2009. gadā Robsons kļuva par Taizemes futbola izlases treneri.