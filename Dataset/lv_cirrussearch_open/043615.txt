"X-cilvēki: sākums. Vilknadzis" (angļu: X-Men Origins: Wolverine) ir 2009. gada amerikāņu supervaroņu filma, kuras režisors ir Gevins Hūds. Filma ir balstīta uz Marvel Comics tēlu ar tādu pašu nosaukumu. Filmai ir divi turpinājumi: 2013. gada filma "Vilknadzis" un 2017. gada filma "Logans". Galvenās lomas filmā atveido Hjū Džekmens, Līvs Šreibers, Raiens Renoldss, Linna Kolinsa un Denijs Hjūstons. Filmas pirmizrāde notika 2009. gada 9. aprīlī Sidnejā. Filmā tiek parādīta Vilknadža bērnība, tikšanās ar Viljamu Straikeru, kā arī Vilknadža pavadītais laiks komandā X.