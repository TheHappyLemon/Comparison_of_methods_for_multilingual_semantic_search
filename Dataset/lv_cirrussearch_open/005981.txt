Šis raksts ir par 2003. gadā dibinātu futbola klubu no Rīgas. Par citām jēdziena Daugava nozīmēm skatīt nozīmju atdalīšanas lapu. FK Daugava Rīga ir Latvijas futbola klubs, kas dibināts 2003. gadā kā FK Jūrmala, vēlāk spēlējis ar nosaukumu FK Jūrmala-VV. Pirmajā sezonā tas uzvarēja Latvijas čempionāta 1. līgā un kopš 2004. gada spēlē Virslīgā. Pēc 2008. gada sezonas beigām FK Jūrmala juridiski bankrotēja, bet tās vietu Virslīgā, kuba vēsturi un infrastruktūru pārņēma FK Jūrmala-VV. Neilgi pirms 2012. gada sezonas sākuma klubs mainīja nosaukumu un bāzes vietu, kļūstot par FK Daugava. Tobrīd Virslīgā bija pārstāvēts arī Daugavpils klubs FC Daugava.