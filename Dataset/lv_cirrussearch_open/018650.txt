Čārlzs Edvards Andersons "Čaks" Berijs (angļu: Charles Edward Anderson "Chuck" Berry; dzimis 1926. gada 18. oktobrī, miris 2017. gada 18. martā) bija amerikāņu ģitārists, dziedātājs un dziesmu autors. Viņš ir viens no rokenrola pionieriem. Karjeras laikā izdevis 18 studijas albumus. Viņš bija viens no pirmajiem mūziķiem, kurus 1986. gadā uzņēma rokenrola slavas zālē. 2004. gadā žurnāls Rolling Stone Beriju ierindoja 5. vietā simts visu laiku izcilāko mākslinieku sarakstā, 2003. gadā žurnāls viņu ierindoja 6. vietā simts izcilāko ģitāristu sarakstā. Rolling Stone 500 izcilāko albumu saraksta 21. vietā iekļuva viņa labāko dziesmu izlase The Great Twenty-Eight. 2004. gada 500 izcilāko dziesmu sarakstā iekļuva vairāki Berija darbi: Johnny B. Goode (7. vieta), Maybellene (18. vieta), Roll Over Beethoven (97. vieta), Rock and Roll Music (128. vieta), Sweet Little Sixteen (272. vieta) un Brown Eyed Handsome Man (374. vieta).