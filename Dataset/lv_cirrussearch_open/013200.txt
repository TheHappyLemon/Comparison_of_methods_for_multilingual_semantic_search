Nagano (japāņu: 長野市) ir pilsēta Japānā, Nagano prefektūras administratīvais centrs. Atrodas prefektūras ziemeļos, valsts vidienē. Pilsēta aizņem 834,85 km2, un tajā dzīvo 387,1 tūkstotis iedzīvotāju. Pilsēta ir pazīstama ar savu 7. gadsimtā uzbūvēto budistu templi Zenkō-ji, kas ir populārs tūristu apskates objekts. Nagano katru gadu apmeklē aptuveni miljons tūristu. Nagano notika 1998. gada ziemas olimpiskās spēles, kā arī tā paša gada Paraolimpiskās spēles. Tās bija otrās ziemas olimpiskās spēles, kas notika Āzijā un trešās Olimpiskās spēles Japānā. Katru gadu pilsētā tiek rīkots Nagano olimpiskais piemiņas maratons.