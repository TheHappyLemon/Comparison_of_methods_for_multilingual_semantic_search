Angels Haristejs (grieķu: Άγγελος Χαριστέας; dzimis 1980. gada 9. februārī) ir bijušais grieķu futbolists, spēlējis uzbrucēja pozīcijā, Grieķijas futbola izlases dalībnieks. Karjeras laikā spēlējis Grieķijā, Vācijā, Nīderlandē, Francijā un Saūda Arābijā. Brēmenes "Werder" sastāvā 2003.—2004. gada sezonā uzvarēja Vācijas Bundeslīgā. Grieķijas izlases sastāvā aizvadījis 88 spēles, kurās guvis 25 vārtus, kas ir otrs labākais rezultāts Grieķijas izlases vēsturē (Niks Anastopuls ir guvis 29 vārtus). Izlases sastāvā izcīnījis uzvaru 2004. gada Eiropas čempionātā, pats Haristejs guva uzvaras vārtus finālā. Vēl piedalījies 2008. gada Eiropas čempionātā un 2010. gada FIFA Pasaules kausā.