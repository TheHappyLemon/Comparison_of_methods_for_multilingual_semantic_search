"Melnais skaistulis" (angļu: Black Beauty) ir 1994. gada piedzīvojumu drāma, kas balstīta uz Annas Sevelas tāda paša nosaukuma romānu. Filmas režisore un scenārija autore ir Kerolaina Tompsone. Galvenās lomas atveido Šons Bīns un Deivids Tjūliss. Filmas pirmizrāde notika 1994. gada 29. jūlijā. Filmā zirgs "Melnais skaistulis" stāsta savu autobiogrāfiju, filmas skatītājiem ļaujot iepazīties gan ar savu, gan ar citu zirgu un to saimnieku likteņiem.