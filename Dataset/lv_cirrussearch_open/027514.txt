Alofi (angļu: Alofi) ir Niues galvaspilsēta, lielākā valsts pilsēta un otrā mazākā galvaspilsēta pasaulē pēc iedzīvotāju skaita (aiz Palau galvaspilsētas Ngerulmudas). Izvietojusies salas rietumos, Alofi līča krastā netālu no vienīgā pārrāvuma salu apjožošajā koraļļu rifā. Pilsētas kopējā platība ir 46,48 km², pēc 2011. gada datiem pilsētā dzīvo 1611 iedzīvotāji. 2004. gada janvārī pilsēta piedzīvoja tropisko vētru, kas nogalināja divus cilvēkus un nodarīja nopietnus bojājumus. Vētra iznīcināja vairākas ēkas, tostarp slimnīcu.