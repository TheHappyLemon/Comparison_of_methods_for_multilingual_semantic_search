Viktors Migels de Freitass Gomess (Victor Miguel de Freitas Gomes; dzimis 1982. gada 15. decembrī Johannesburgā) ir Dienvidāfrikas futbola tiesnesis. Dienvidāfrikas augstākās līgas spēles sāka tiesāt 2008. gadā. FIFA kategorijas tiesnesis ir kopš 2011. gada. Viņš tiesāja Āfrikas Nāciju kausa spēles 2019. un 2021. gada finālturnīros. 2021. gada Āfrikas Nāciju kausā, kas notika 2022. gada februārī Kamerūnā, Gomess bija tiesnesis finālā starp Senegālu un Ēģipti. 2022. gada maijā FIFA iekļāva viņu tiesnešu sarakstā 2022. gada FIFA Pasaules kausam Katarā.