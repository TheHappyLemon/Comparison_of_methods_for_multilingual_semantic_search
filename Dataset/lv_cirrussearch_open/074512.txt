Aptons Bīls Sinklērs jaunākais (angļu: Upton Beall Sinclair, Jr.; dzimis 1878. gada 20. septembrī, miris 1968. gada 25. novembrī) bija kreisi noskaņots amerikāņu rakstnieks, kurš ļoti raženi darbojies daudzos literatūras žanros. Īpaši ietekmīgs 20. gadsimta pirmajā pusē, kad tika uzskatīts par vienu no labākajiem pētnieciskās žurnālistikas pārstāvjiem ASV. Kļuva slavens, 1906. gadā publicējot romānu "Džungļi", kura daļējā ietekmē tika mainīta ASV pārtikas rūpniecības likumdošana.