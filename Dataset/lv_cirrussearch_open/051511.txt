"Alita: Kaujas eņģelis" (angļu: Alita: Battle Angel), bieži pazīstama kā vienkārši "Alita" ir 2019. gada amerikāņu zinātniskās fantastikas kiberpanka filma, kuras producents, scenārija autors un režisors ir Roberts Rodrigess. Filma ir stāsts par kiborgu meiteni vārdā Alita, kuru kādu dienu salauztu izgāztuvē, meklēdams robotu detaļas, atrod doktors Daisons Ido. Viņš Alitu atved mājās, salabo un uzņemas par viņu atbildību kā par savu meitu. Alita, kura patiesībā ir kaujai paredzēts kiborgs, neko neatceras ne par sevi, ne to, no kurienes nāk. Viņai nākas sākt jaunu dzīvi un no jauna iepazīt pasauli, taču būdama ļoti labsirdīga, naiva un emocionāla, viņa bieži iekuļas nepatikšanās. Alitas mērķis ir censties atcerēties, kas viņa ir un kāda ir viņas dzīves jēga.