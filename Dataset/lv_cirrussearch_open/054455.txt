Luiss Pendletons Šeldons (angļu: Lewis Pendleton Sheldon; dzimis 1874. gada 9. jūnijā, miris 1960. gada 18. februārī) bija amerikāņu vieglatlēts, divu olimpisko bronzas medaļu ieguvējs vieglatlētikā. Šeldons 1900. gada vasaras olimpiskajās spēlēs Parīzē kopā startēja četrās vieglatlētikas disciplīnās. No šīm četrām disciplīnām viņš divās izcīnīja bronzas medaļas. Šīs medaļas viņš ieguva trīssoļlēkšanā (rezultāts — 13.64 metri) un augstlēkšanā no vietas (rezultāts — 1.500 metri). Tāllēkšanā no vietas (rezultāts — 3.02 metri) un trīssoļlēkšanā no vietas (rezultāts — 9.45 metri) ieguva 4. vietu. Viņa brālis, Ričards Šeldons, arī 1900. gada olimpiskajās spēlēs izcīnīja medaļas vieglatlētikā.