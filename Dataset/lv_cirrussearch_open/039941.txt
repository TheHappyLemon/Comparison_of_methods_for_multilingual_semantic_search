Āzijas tuksneša ķauķis jeb vienkārši tuksneša ķauķis (Sylvia nana) ir maza auguma ķauķu dzimtas (Sylviidae) dziedātājputns, kas ligzdo Āzijas centrālajā un rietumu daļā, kā arī Eiropas pašos galējos austrumos, ziemo Āzijas dienvidrietumos un Āfrikas ziemeļaustrumos. Āzijas tuksneša ķauķim ģeogrāfisko variāciju nav. Tā tuvākais radinieks ir Sahāras ķauķis (Sylvia deserti), ar kuru kādreiz tika klasificēts kā viena suga.