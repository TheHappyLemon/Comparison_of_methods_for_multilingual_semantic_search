"Kā pieradināt pūķi 2" (angļu: How to Train Your Dragon 2) ir 2014. gada ASV animācijas filma, kura balstīta uz Kresidas Kovelas tāda paša nosaukuma grāmatām. Filmas režisors un scenārija autors ir Dīns Debluā. Galvenos tēlus angļu valodā ierunājuši Džejs Berušels, Keita Blanšeta, Džerards Batlers, Kreigs Fērgusons, Amerika Ferrera, Džona Hills un Kristena Viga. Filmas pirmizrāde notika 2014. gada 16. maijā Kannu kinofestivālā. Filma ir turpinājums 2010. gada filmai "Kā pieradināt pūķi". 2019. gadā filmai iznāca turpinājums "Kā pieradināt pūķi 3". Filmu 2014. gadā nominēja Amerikas Kinoakadēmijas balvai kategorijā "Labākā animācijas filma", kur tā piekāpās animācijas filmai "Lielais 6". Filmā Hikaps un viņa draugi satiek Hikapa sen pazudušo māti Valku, kā arī Drago Bludvistu, trako, kurš vēlas iekarot visu pasauli.