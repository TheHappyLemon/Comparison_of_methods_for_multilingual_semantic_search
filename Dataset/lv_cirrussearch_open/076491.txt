Ņūfaundlenda un Labradora (angļu: Newfoundland and Labrador, franču: Terre-Neuve-et-Labrador) ir viena no Kanādas desmit provincēm, kas pievienojās Kanādai 1949. gadā. Līdz 2001. gadam provinces nosaukums bija Ņūfaundlenda. Province atrodas valsts austrumu krastā pie Atlantijas okeāna un sastāv no Ņūfaundlendas salas un teritorijas Labradoras pussalas austrumu daļā. Ņūfaundlenda un Labradora dienvidos robežojas ar Kvebeku. Provinces kopējā platība ir 405 212 km², pēc 2016. gada provizoriskajiem datiem provincē dzīvo 528 336 iedzīvotāji. Tā ir devītā lielākā Kanādas province pēc platības un iedzīvotāju skaita. Tās galvaspilsēta un lielākā pilsēta ir Sentdžonsa.