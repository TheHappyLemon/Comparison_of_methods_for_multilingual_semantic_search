Pērs Tomass Brolīns (zviedru: Per Tomas Brolin, dzimis 1969. gada 29. novembrī) ir bijušais Zviedrijas futbolists, spēlēja pussarga pozīcijā, bijis Zviedrijas futbola izlases dalībnieks. Savas karjeras laikā spēlējis Zviedrijā, Itālijā, Anglijā un Šveicē. Vislielākos panākumus guvis ar Itālijas komandu Parma, ar kuru viņš uzvarēja gan UEFA Kausu ieguvēju kausā, gan UEFA kausā, gan UEFA Superkausā. Ar Zviedrijas futbola izlasi piedalījies 1990. un 1994. gada FIFA Pasaules kausā, kā arī 1992. gada Eiropas čempionātā. 1990. un 1994. gadā Brolīns tika atzīts par Zviedrijas labāko futbolistu.