Šis raksts ir par futbola klubu. Par citām jēdziena Pirejas "Olympiacos" nozīmēm skatīt nozīmju atdalīšanas lapu. Pirejas "Olympiakos" (grieķu: Ολυμπιακός Σ.Φ.Π.; pilnā nosaukumā Ολυμπιακός Σύνδεσμος Φιλάθλων Πειραιώς) ir Grieķijas futbola klubs, kas bāzēts Pirejā, ostas pilsētā netālu no Atēnām. Klubs ir dibināts 1925. gadā, spēlē Grieķijas Superlīgā un mājas spēles aizvada Karaiskaki stadionā. Olympiakos ir visu laiku sekmīgākais Grieķijas futbola klubs iegūto titulu skaita ziņā. Komanda 47 reizes ir kļuvusi par Grieķijas čempioniem un 28 reizes izcīnījusi Grieķijas kausu, kā arī 4 reizes uzvarējusi Grieķijas superkausā (aizvadīts tikai atsevišķās sezonās). Lielākais panākums Eiropas klubu turnīros ir 1998.–1999. gada sezonā sasniegtais UEFA Čempionu līgas ceturtdaļfināls. Komanda ir spēlējusi arī UEFA Kausu ieguvēju kausa ceturtdaļfinālā 1992.–1993. gada sezonā.