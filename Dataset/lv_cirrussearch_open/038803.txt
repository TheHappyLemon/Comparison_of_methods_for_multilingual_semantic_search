Surveyor 1 bija ASV NASA programmas Surveyor pirmais Mēness nolaižamais aparāts. Palaists 1966. gada maijā. Tas nolaidās Vētru okeānā, un ASV kļuva par otro valsti, kas nosēdinājusi kosmisko aparātu uz ārpuszemes objekta (četrus mēnešus pēc tam, kad uz Mēness nolaidās PSRS zonde Luna-9). Projektu vadīja Reaktīvās kustības laboratorija. Surveyor 1 nebija apgādāts ar zinātniskajiem instrumentiem, tam bija vienīgi televīzijas kamera. Surveyor 1 tika palaists 1966. gada 30. maijā 14:41:01 UTC ar nesējraķeti Atlas LV-3C Centaur-D no Kanaveralas zemesraga Gaisa spēku stacijas laukuma LC-36A tiešā trajektorijā uz Mēnesi. 2. jūnijā tas sasniedza Mēnesi. 3,4 m no virsmas tika izslēgts bremzēšanas dzinējs. Nolaižamais aparāts nosēdās Vētru okeānā 06:17:36 UTC vietā ar koordinātēm 2°28′26″S 43°20′20″W﻿ / ﻿2.474°S 43.339°W﻿ / -2.474; -43.339. Līdz 14. jūlijam Surveyor 1 uz Zemi pārraidīja televīzijas datus. Divu nedēļu pārtraukums bija no 14. jūnija līdz 7. jūlijam Mēness nakts laikā, kad bija elektroenerģijas deficīts. Pēc tam, ar vairākiem pārtraukumiem Mēness nakts dēļ, tika pārraidīti tikai sensoru dati (temperatūra, telemetrija u.c.). 1967. gada 7. janvārī sakari ar kosmisko aparātu zuda. Uz zemi tika pārraidīti 11 237 televīzijas kadri.