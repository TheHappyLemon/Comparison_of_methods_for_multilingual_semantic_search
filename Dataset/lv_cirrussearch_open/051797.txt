Kirēnijas kalni (grieķu: Κερύνεια) vai Bešparmaks (turku: Beşparmak) ir 160 kilometrus gara kalnu grēda Kipras ziemeļos. Stiepjas gar Kipras salas ziemeļu krastu. Kalnu grēdu kontrolē starptautiski neatzītā Ziemeļkipras republika. Kalnos atrodas vairākas drupas no antīkajiem laikiem, kā arī vairāku viduslaiku cietokšņu atliekas. 1995. gada jūlijā kalnu ekosistēma nopietni cieta ugunsgrēkā. Kirēnijas kalnu dienvidu nogāzē, iepretim Nikosijai izveidots 425 metru plats naktī izgaismojams Ziemeļkipras karogs.