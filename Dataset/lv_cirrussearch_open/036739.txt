Rijāds Mehrezs (arābu: رياض محرز‎‎, Riyāḍ Maḥraz, dzimis 1991. gada 21. februārī) ir Alžīrijas futbolists, spēlē pussarga pozīcijā, Alžīrijas futbola izlases dalībnieks. Kopš 2023. gada Mehrezs pārstāv Saūda Arābijas profesionālās līgas komandu Al Ahli. Profesionāļa karjeru sācis Francijā, 2014. gada janvārī viņš nonāca Anglijas klubā Leicester City. Mehrezs palīdzēja klubam uzvarēt Anglijas futbola čempionātā un kvalificēties Premjerlīgai. 2015.—2016. gada sezonā viņš kluba sastāvā uzvarēja Premjerlīgā. Šajā sezonā Rijāds Mehrezs tika atzīts par sezonas labāko spēlētāju Anglijas futbolā, vēl ticis atzīts par 2015. gada labāko Āfrikas futbolistu. 2018. gada jūlijā pārgāja uz citu Premjerlīgas klubu Manchester City. Transfēra summa sasniedza 60 miljonus sterliņu mārciņu, kas bija jauns kluba rekords. 2014. gadā debitējis Alžīrijas izlases sastāvā, spēlēja 2014. gada Pasaules kausa finālturnīrā.