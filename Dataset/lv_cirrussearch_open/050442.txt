Esterhāzi pils (vācu: Schloss Esterházy) ir Esterhāzi dzimtas rezidence, kas atrodas Austrijas zemes Burgenlandes galvaspilsētā Eizenštatē. Pils šajā vietā tika uzcelta 13. gadsimta beigās, bet no 1622. gada tā atrodas Esterhāzi dzimtas īpašumā. 16. gadsimta beigās nādora un feldmaršala Pāla Esterhāzi vadībā pils tika izveidota par baroka stila dzimtas galveno rezidenci. 18. gadsimta beigās, Antala Esterhāzi laikā, pili sāka pārbūvēt klasicisma stilā. Pēc Otrā pasaules kara pilī atradās Burgenlandes valdība. Esterhāzi pils bija dzimtas galvenā vasaras rezidence Jozefa Haidna dzīves laikā. Haidns šeit ilgstoši dzīvoja un strādāja. Pils Haidna zāle (Haydnsaal) ar lielisku akustiku mūsdienās ir slavena koncertzāle.