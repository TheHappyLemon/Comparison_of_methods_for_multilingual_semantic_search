2017.—2018. gada Latvijas hokeja čempionāta virslīgas sezona bija 27. hokeja Virslīgas sezona. Sezona sākās 2017. gada 9. septembrī. 2017. gada hokeja virslīgas ģenerālsponsors bija "Optibet", tāpēc čempionāta oficiālais nosaukums bija "Optibet hokeja līga". Šajā sezonā Latvijas Virslīgas hokeja čempionātā startēja 6 komandas. No pērnās sezonas dalībniecēm nepiedalījās HS Prizma/Pārdaugava. Regulārajā sezonā uzvarēja HK Mogo, bet par sezonas uzvarētāju un Latvijas čempionu kļuva HK Kurbads, finālsērijā uzvarot HK Zemgale/LLU, kas sasniedza finālspēles pirmo reizi pastāvēšanas vēsturē.