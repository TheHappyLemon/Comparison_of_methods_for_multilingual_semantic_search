Dienvidsporādu salas (grieķu: Νότιου Σποράδες) ir Grieķijai piederoša salu grupa Egejas jūras austrumos gar Turcijas piekrasti. Stiepjas 230 km garumā no Samas un Ikarijas ziemeļos līdz Rodai dienvidos, veidojot Krētas jūras austrumu malu. Līdz 2011. gadam bija agrākās Dodekanesas prefektūras daļa. Veidotas galvenokārt no kaļķakmeņiem un marmoriem, Ikarijas salā gneisi. Paugurains reljefs, vidēji augsti kalni, augstākā virsotne Kerketefs (1433 m) Samas salā. Salās valda subtropu klimats, aug pārsvarā mūžzaļie ozoli, priedes, cipreses. Attīstīta zemkopība (graudaugi, vīnogulāji, olīvas, tabaka, citrusi), lopkopība (aitas, kazas), zvejniecība. Attīstīts tūrisms.