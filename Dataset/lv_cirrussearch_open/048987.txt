Dina Garipova (krievu: Дина Фагимовна Гарипова, tatāru: Динә Фәһим кызы Гарипова; dzimusi 1991. gada 25. martā Zeļenodoļskā) ir Krievijas dziedātāja. 2012. gadā uzvarējusi Krievijas televīzijas dziedāšanas konkursā Golos (The Voice Krievijas versija). Pārstāvēja Krieviju 2013. gada Eirovīzijas dziesmu konkursā Malmē, Zviedrijā, ar dziesmu What If, finālā ar 174 punktiem ierindojoties 5. vietā. 2014. gadā iznāca viņas debijas albums «Два шага до любви» ("Divi soļi līdz mīlestībai").