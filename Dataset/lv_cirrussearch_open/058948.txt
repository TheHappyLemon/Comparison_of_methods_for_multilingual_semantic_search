Martins Dālīns (zviedru: Martin Dahlin, dzimis 1968. gada 16. aprīlī) ir bijušais Zviedrijas futbolists, spēlēja uzbrucēja pozīcijā, bijis Zviedrijas futbola izlases dalībnieks. Sācis savu karjeru Malmö FF komandā 1987. gadā. 1988. gadā bijis Allsvenskan līgas labākais vārtu guvējs. Vēlāk spēlējis Vācijas komandās Borussia Monchengladbach un Hamburger SV, Itālijas komandā AS Roma un Anglijas komandā Blackburn Rovers. Ar Zviedrijas futbola izlasi piedalījies 1994. gada FIFA Pasaules kausā un 1992. gada Eiropas čempionātā. 1993. gadā Dālīns ieguva Guldbollen balvu kā labākais Zviedrijas futbolists.