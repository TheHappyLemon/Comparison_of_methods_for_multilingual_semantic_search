Brendons Gormlijs (angļu: Brandon Gormley, dzimis 1992. gada 18. februārī) ir Kanādas hokejists, spēlē aizsarga pozīcijā. Kopš 2023. gada pārstāv Vācijas hokeja līgas komandu Īzerlonas "Roosters". 2010. gada NHL draftā Gormliju 1. kārtā ar 13. numuru izvēlējās Fīniksas "Coyotes". Fīniksas "Coyotes" debitējis 2013–14. gada sezonā, bet pārsvarā spēlējis AHL komandā Portlendas "Pirates". 2015–16. gada sezonā spēlējis arī Kolorādo "Avalanche". 2017. gadā pārcēlies uz Zviedrijas hokeja līgas klubu Mora IK, vēlāk spēlējis Somijas hokeja līgas komandā Turku TPS, Zviedrijas komandā Frölunda HC un Vācijas hokeja līgas klubā Štraubingas "Tigers". 2021. gadā pievienojies KHL līgas komandai Rīgas "Dinamo", savukārt tā paša gada decembrī viņš tika aizmainīts uz Jaroslavļas "Lokomotiv". Gormlijs tika iekļauts Kanādas hokeja izlases sastāvā 2022. gada ziemas olimpiskajām spēlēm.