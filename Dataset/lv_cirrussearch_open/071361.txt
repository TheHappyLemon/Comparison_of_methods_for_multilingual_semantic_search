Vīnes miera līgums (vācu: Frieden von Wien) bija 1738. gada 18. novembrī Austrijas erchercogistes galvaspilsētā Vīnē parakstīts miera līgums, kas izbeidza Polijas mantojuma karu. Pēc līguma noteikumiem Francija garantēja pragmatisko sankciju un atzina Saksijas kūrfirstu Frīdrihu Augustu II par Polijas karali Augustu III. Staņislavam Leščiņskim tika piešķirta Lotringas hercogiste un Baras hercogiste. Tikmēr Francim I kā kompensāciju piešķīra Toskānas lielhercogisti, kuras tronis atbrīvojās 1737. gadā pēc pēdējā Mediči dinastijas lielhercoga nāves. Spānijas karalis Karloss III ieguva Neapoles un Sicīlijas troni. Kārlis VI ieguva Parmas un Pjačencas hercogisti. Sardīnija ieguva Novāras un Tortonas pilsētas.