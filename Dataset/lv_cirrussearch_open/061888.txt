Pjetro Verhovods (itāļu: Pietro Vierchowod, dzimis 1959. gada 6. aprīlī) ir Itālijas futbola treneris un bijušais futbolists, spēlēja aizsarga pozīcijā, bijis Itālijas futbola izlases dalībnieks. Savas karjeras lielāko daļu, no 1983. līdz 1995. gadam, pavadījis Sampdoria komandā, kur 1991. gadā kļuvis par Itālijas čempionu, kā arī četras reizes ieguvis Itālijas kausu un vienu reizi UEFA Kausu ieguvēju kausu. Ar Juventus komandu 1996. gadā uzvarējis UEFA Čempionu līgā. Savas karjeras laikā viņš tika iesaukts par "caru" (lo Zar) savas aizsardzības spēju, fiziskās sagatavotības, sīkstā spēlēs stila un ukraiņu izcelsmes dēļ. Itālijas futbola izlases sastāvā spēlējis no 1981. līdz 1993. gadam. Ar izlasi uzvarējis 1982. gada FIFA Pasaules kausā. Piedalījies arī 1986. un 1990. gada FIFA Pasaules kausā, kā arī 1984. gada vasaras olimpiskajās spēlēs.