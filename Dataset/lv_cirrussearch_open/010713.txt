Painailendas glečers (angļu: Pine Island Glacier) ir ap 250 km garš un līdz 40 km plats šļūdonis Rietumantarktīdā, Elsvērta Zemē. Izvietojies dienvidos no Hadsona kalnu masīva un noplūst Painailenda līcī Volgrīna krastā. Sākas no Rietumantarktīdas ledus vairoga ap 1500 metru augstumā un novada uz okeānu ap 10% no tā apjoma (175 000 km²). Pirmie šļūdoni nokartējuši USGS kartogrāfi pēc 1960.—1966. gados veiktās aerofotouzņemšanas un uzmērījumiem. Nosaukts pēc asociācijas ar Painailenda līci, kas savukārt nosaukts par godu ASV Jūras spēku kuģim Pine Island, kas bija viens no operācijas Highjump galvenajiem atbalsta kuģiem.