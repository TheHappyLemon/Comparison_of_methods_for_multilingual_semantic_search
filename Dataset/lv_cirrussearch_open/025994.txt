Pakalpojumatteices uzbrukums (angļu: denial-of-service attack) jeb DoS uzbrukums ir trieciens datoru tīklam, ko veido tā pārpludināšana ar tādu papildpieprasījumu skaitu, kas ievērojami palēnina normālo datplūsmu vai pat to pilnīgi pārtrauc. Pakalpojumatteices uzbrukums parasti uz zināmu laiku pārtrauc tīkla pakalpojumus. Pakalpojumatteices uzbrukuma paveids ir izkliedētais pakalpojuma atteikums (angļu: distributed denial-of-service (DDoS)), kur vienam mērķim tiek uzbrukts no vairākiem avotiem, kas parasti ir viena uzbrucēja kontrolēti, tādējādi panākot lielāku efektivitāti.