"Čaplins" (angļu: Chaplin) ir 1992. gada filma, kuras režisors un viens no producentiem ir Ričards Atenboro. Filma balstīta uz Čārlija Čaplina autobiogrāfisku grāmatu My Autobiography un kinokritiķa Deivida Robinsona grāmatu Chaplin: His Life and Art. Filmas sižets seko pazīstamā aktiera un režisora Čārlza Čaplina dzīvei no pašas bērnības līdz viņa nāvei 1977. gadā. Galvenās lomas atveido Roberts Daunijs jaunākais, Marisa Tomeja, Dens Eirkoids, Penelope Anna Millere, Kevins Kleins, kā arī Čārlija meita Džeraldīna savas vecāsmātes Hannas lomā. Filmas pirmizrāde notika Apvienotajā Karalistē 1992. gada 18. decembrī.