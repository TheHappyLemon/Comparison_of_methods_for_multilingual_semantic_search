Veru[nepieciešama atsauce] (veru: võrokõsõq, igauņu: võrukesed) ir Verumā vēsturiskā apriņķa iedzīvotāji. Pēc pētījumu datiem, pasaulē dzīvo apmēram 70 000 veru un gandrīz visi no tiem pastāvīgi dzīvo Igaunijā. Par veru sevi sauc ne tikai Veru apriņķa iedzīvotāji, bet arī daudzi Tallinas, Tartu un citu Igaunijas pilsētu iedzīvotāji. Vēsturiski veru runā veru valodā. Valodnieku viedoklis par veru valodu ir atšķirīgs – vieni uzskata veru valodu par atsevišķu valodu, citi – par igauņu valodas dialektu. Veru valodai ir sava literārā valoda. Mūsdienās veru valodas popularitāte starp veru tautības pārstāvjiem aug. Galvenokārt tas notiek pateicoties Igaunijas valdībai un Veru institūtam, kas tika izveidots, lai uzturētu un attīstītu veru valodu, kā arī veru tautības kultūru.