Džons Džordžs Dīfenbeikers (John George Diefenbaker; dzimis 1895. gada 18. septembrī, miris 1979. gada 16. augustā) bija kanādiešu politiķis un jurists, 13. Kanādas premjerministrs. Kanādas premjerministra pienākumus viņš pildīja laika posmā no 1957. gada 21. jūnija līdz 1963. gada 22. aprīlim. Dž. Dīfenbeikers ir vienīgais Progresīvi konservatīvo partijas vadītājs laikā no 1930. līdz 1979. gadam, kas savu partiju ir aizvedis līdz uzvarai vēlēšanās, paveicot to trīs reizes, taču vienreiz apakšpalātā (Pārstāvju palāta) viņa partija atradās mazākumā. Izglītību ieguva Saskačevanas Universitātē (University of Saskatchewan). Savas valdības sastāvā pēc 1958. gada vēlēšanām iekļāva pirmo sievieti Kanādas valdības vēsturē — Elēnu Feiklahu (Ellen Fairclough).