Deniss Malgins (vācu: Denis Malgin, dzimis 1997. gada 18. janvārī) ir Šveices hokejists, spēlē uzbrucēja pozīcijā. Kopš 2023. gada Malgins pārstāv NL komandu Cīrihes "Lions". Malginu 2015. gada NHL drafta 4. kārtā, ar kopējo 102. numuru izvēlējās Floridas "Panthers". Viņa tēvs ir uz Šveici pārcēlies krievu hokejists Alberts Maļgins, profesionāls hokejists ir arī brālis Dmitrijs Malgins. Iepriekš Malgins ir spēlējis NHL komandās Floridas "Panthers" un Toronto "Maple Leafs", Kolorādo "Avalanche", AHL komandā Springfīldas "Thunderbirds" un Nacionālās līgas komandās Lausanne HC un ZSC Lions. Šveices hokeja izlases sastāvā Malgins ir piedalījies 2017. gada Pasaules čempionātā un 2022. gada ziemas olimpiskajās spēlēs.