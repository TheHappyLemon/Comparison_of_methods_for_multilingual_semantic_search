Džims Peks (Jim Paek; dzimis kā Peks Čisons (korejiešu: 백지선) 1967. gada 7. aprīlī Seulā) ir korejiešu izcelsmes Kanādas hokeja treneris un bijušais hokejists. Spēlējis aizsarga pozīcijā, pārstāvējis vairākus NHL klubus, ir divkārtējs Stenlija kausa ieguvējs. Kopš 2014. gada ir Dienvidkorejas hokeja izlases galvenais treneris. Uz Kanādu ar ģimeni pārcēlies viena gada vecumā. Ieguvis arī ASV pilsonību.