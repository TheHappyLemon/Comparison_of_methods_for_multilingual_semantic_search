Exploration Flight Test 1 jeb EFT-1 (sākotnēji zināms kā Orion Flight Test 1 jeb OFT-1) bija ASV kosmosa aģentūras NASA kosmosa kuģa Orion pirmais izmēģinājumu lidojums. Tas tika palaists 2014. gada 5. decembrī bez apkalpes, veica divus apriņķojumus ap Zemi un nolaidās Klusajā okeānā. Orion tika palaists 2014. gada 5. decembrī 12:05 UTC ar nesējraķeti Delta IV Heavy (lidojums Delta 369) no Kanaveralas zemesraga Gaisa spēku stacijas starta laukuma SLC-37B. Kosmosa kuģis veica divus apriņķojumus ap Zemi, sasniedzot apogejā 5800 km augstumu. Tas iegāja Zemes atmosfērā ar ātrumu 8900 m/s. 16:29 UTC Orion kapsula nolaidās Klusajā okeānā. Lidojuma_ilgums bija 4 stundas 24 minūtes.