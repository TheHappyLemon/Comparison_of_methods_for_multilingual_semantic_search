Nezināma vērtība "tonijabalva" Viljams Tomass "Bills" Heiders Jr. (dzimis 1978. gada 7. jūnijā) ir amerikāņu komiķis, aktieris, balss aktieris, producents, rakstnieks un režisors. Vislabāk zināms no lomām Saturday Night Live (2005—2013), par kuru viņš tika nominēts četrām Emmy balvām. Tēlojis dažādas lomas parodiju seriālā par dokumentālajām filmām Documentary Now! (2015—pašlaik) kurā viņš tēlo kopā ar Fredu Armisenu un citiem. Viņš arī kopīgi ar Aleku Bergu izveidojis seriālu, kurā arī tēlo galveno lomu, Beriju Berkmenu un arī režisējis dažas epizodes HBO seriālā "Berijs", kura pirmizrāde notika 2018. gada 25. martā. Jau šova pirmajā sezonā tika nominēts trim Emmy balvām, vienu no tām iegūstot. Atveidojis lomas tādās filmās kā "Karstgalvis Rods" (2007), "Tas — otrā nodaļa" (2019), tēlojis galveno lomu dramatiskajā komēdijā The Skeleton Twins (2014), kurā darbojies kopā ar Kristenu Vigu, kā arī atveidojis lomas tādas filmās kā "Pols" (2011), "Draiskule" (2015), "Nakts muzejā 2" (2009) un "Supergriboši" (2007) un "LDM: Lielais draudzīgais milzis" (2016). Viņš arī ir ierunājis dažādas lomas multiplikācijas filmās, piemēram, "Prāta spēles" (2015), "Cīsiņu klubs" (2016) un daudzās citās.