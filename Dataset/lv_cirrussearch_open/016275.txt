Aļaksandrs Lukašenka (baltkrievu: Аляксандр Рыгоравіч Лукашэнка) jeb Aleksandrs Lukašenko (krievu: Александр Григорьевич Лукашенко; dzimis 1954. gada 30. augustā) ir Baltkrievijas politiķis, kuru 1994. gadā ievēlēja par valsts prezidentu. Daudzas valstis un iekšējā opozīcija viņu apvaino negodīgās vēlēšanās un cilvēktiesību pārkāpumos. Arī Saeima 2020. gada 1. oktobrī pieņēma lēmumu vairs neatzīt Lukašenku par leģitīmu Baltkrievijas prezidentu.