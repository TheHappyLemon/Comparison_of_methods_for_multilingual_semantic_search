Tetīda, arī 17 Tetīda ir asteroīds ar diametru apmēram 90 km, atrodas asteroīdu joslā, pieder S tipa asteroīdu grupai. Asteroīdu atklāja 1852. gada 17. aprīlī vācu astronoms Roberts Luters (Robert Luther) Diseldorfas observatorijā. Luteram tas bija pirmais atklātais asteroīds (kopā 24). Asteroīds nodēvēts Tetīdas vārdā. Tetīda grieķu mitoloģijā ir jūras dieva Nēreja un Dorīdas meita, Pēleja sieva un Ahilleja māte. Asteroīdam nav oficiāli apstiprināta simbola, neoficiāli tiek lietots simbols – delfīns ar zvaigzni. Tetīda ir akmens tipa asteroīds, satur silikātu minerālus. Spektrs liecina, ka uz asteroīda virsmas ir piroksēns un mazāk nekā 20 % olivīns.