2001. gada FIFA Konfederāciju kauss bija piektais Konfederāciju kausa turnīrs futbolā. Tas notika Japānā un Dienvidkorejā no 2001. gada 30. maija līdz 10. jūnijam. Turnīru organizēja FIFA, un tas norisinājās gadu pirms 2002. gada Pasaules kausa izcīņas finālturnīra, kas arī notika šajās valstīs. Turnīrā piedalījās astoņas izlases. Par turnīra uzvarētājiem kļuva Francija, kas finālā ar 1:0 pieveica Japānu. Turnīra rezultatīvākā spēlētāja godu dalīja uzreiz septiņi futbolisti, katrs gūstot divus vārtus, bet vērtīgākā spēlētāja balva tika piešķirta Francijas izlases futbolistam Robēram Piresam.