Doktora desa (krievu: Докторская колбаса (Doktorskaja kolbasa) — 'daktera, ārsta desa') ir Krievijā un citās bijušajās padomju republikās populāra vārītu desu šķirne. Tā ir sava veida zema tauku satura Boloņas desa, tāpēc Doktora desu uzskata par diētisku produktu. Tā atbilst PSRS GOST standartam 23670-79. Saskaņā ar Eirāzijas Ekonomiskās savienības tiesību aktiem, nedrīkst pārdot nekādus gaļas izstrādājumus ar nosaukumu, kas ir līdzīgi starpvalstu (reģionālajos) standartos noteiktajiem gaļas izstrādājumu nosaukumiem, ja tie nav ražoti saskaņā ar šiem standartiem. Tehniskajos noteikumos kā viens šāda nosaukuma piemērs ir minēta "Doktora desa".