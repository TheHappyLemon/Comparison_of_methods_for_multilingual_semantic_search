Trevors van Rīmsdaiks (angļu: Trevor van Riemsdyk, dzimis 1991. gada 24. jūlijā) ir ASV hokejists, spēlē aizsarga pozīcijā. Kopš 2020. gada van Rīmsdaiks pārstāv NHL komandu Vašingtonas "Capitals". Iepriekš spēlējis Čikāgas "Blackhawks" un Karolīnas "Hurricanes". Ar "Blackhawks" komandu 2015. gadā izcīnījis Stenlija kausu. ASV hokeja izlases sastāvā spēlējis 2017. gada Pasaules čempionātā.