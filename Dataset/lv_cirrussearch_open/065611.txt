Grindēlijas (latīņu: Grindelia) ir augu ģints kurvjziežu dzimtā. Ģints dabiskais izplatības areāls ir Ziemeļamerikā un Dienvidamerikas dienvidos, taču vairākas sugas ir introducētas Eiropā. Latvijā ir ievazāta viena grindēliju suga — atskabargainā grindēlija (Grindelia squarrosa), kura vairākas reizes ir konstatēta Rīgā un Liepājā. Grindēlijas ir viengadīgi, divgadīgi vai daudzgadīgi lakstaugi vai krūmāji ar dzelteniem vai oranžiem ziediem. Vairāku zvīņspārņu sugu kāpuri izmanto grindēlijas kā pārtikas avotu.