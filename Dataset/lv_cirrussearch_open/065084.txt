"Adrenalīns" (angļu: Crank) ir 2006. gada ASV spraiga sižeta filma, kuras režisori un scenārija autori ir Marks Neveldains un Braiens Teilors. Galvenās lomas tajā atveido Džeisons Steitems (Čelioss), Emija Smārta (Ieva), Hosē Pablo Kantilo (Verona), Efrens Ramiress (Venēra) un Dvaits Joakems ("Doks" Mailss). Filmas pirmizrāde notika ASV 2006. gada 1. septembrī, Latvijas kinoteātros to sāka rādīt 2006. gada 22. septembrī. Filma ir par slepkavu Čevu Čeliosu, kura asinīs ielaiž indi. Lai saglabātu dzīvību, viņam asinīs jāuztur augsts adrenalīna līmenis. Filmas turpinājums izdots 2009. gadā.