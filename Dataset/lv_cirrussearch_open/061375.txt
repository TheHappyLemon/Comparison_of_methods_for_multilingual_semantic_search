Paukošana ar špagu profesionāļiem, vīriešiem bija viena no septiņām paukošanas disciplīnām, kas tika aizvadīta 1900. gada vasaras olimpiskajās spēlēs, Parīzē. Sacensības tika aizvadītas no 1900. gada 11. līdz 14. jūnijam. 11. un 12. jūnijā tika aizvadītas ceturtdaļfināla sacensības, 13. jūnijā notika pusfināls, bet 14. jūnijā — fināla sacensības. Sacensības notika Tilerī dārzā, Parīzē un tajā kopā startēja 54 sportisti no 5 valstīm. Šī disciplīna bija viena no četrām disciplīnām, kurā varēja startēt paukotāji, profesionāļi. Šī bija viena no trim paukošanas disciplīnām, kurā olimpiskās medaļas ieguva tikai Francijas sportisti. Zelta medaļu ieguva Albērs Aijā, sudraba medaļu ieguva Žilbērs Buņols, bet bronzas medaļu ieguva Anrī Lorāns.