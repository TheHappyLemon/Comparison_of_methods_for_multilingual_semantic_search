Džastins Viljamss (angļu: Justin Williams; dzimis 1981. gada 4. oktobrī) ir bijušais kanādiešu hokejists, malējais uzbrucējs. Karjeras laikā aizvadījis 1264 spēles Nacionālajā hokeja līgā, trīs reizes kļūstot par Stenlija kausa čempionu. 2014. gadā kā kausa izcīņas vērtīgākais spēlētājs ieguva Kona Smita balvu. Kanādas hokeja izlases sastāvā kļuvis par divkārtēju pasaules čempionu.