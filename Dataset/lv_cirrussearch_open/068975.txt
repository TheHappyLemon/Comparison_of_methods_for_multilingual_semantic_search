"Karavīrs" (hindi: जवान, Jawan) ir 2023. gada Indijas spraiga sižeta filma hindi valodā, kuras režisors un scenārija autors ir Atlī. Filmā galvenās lomas atveido Šāhruhs Hāns, Najantara, Vidžajs Setupatī un Dīpika Padukone. Šāhruhs Hāns atveido dubultniekus tēvu un dēlu, kuri saceļas pret valstī valdošo korupciju. Filmas "Karavīrs" pirmizrāde notika 2023. gada 7. septembrī. Filma saņēma pozitīvas kritiķu atsauksmes, kuri slavēja aktierspēli, scenāriju, cīņas ainas un skaņu celiņu. Filma guva arī ievērojamus kases ieņēmumu panākumus, kļūstot arī par vienu no visu laiku pelnošākajām Indijas filmām. Tīmekļa vietnē Rotten Tomatoes filmai ir 89% vērtējums.