Iloki vai ilokani (iloku: Tattao nga Ilokano) ir trešā daudzskaitlīgākā Filipīnu tauta; ar 8,7 miljoniem cilvēku veido 8 % no valsts iedzīvotāju kopskaita. Apdzīvo Lusonas salas ziemeļu daļu, kā arī sporādiski Mindoro rietumus un Mindanaos dienvidus. Lielākais īpatsvars ir Kagajanas Ielejas (2 274 435 cilvēki, 62 % no kopskaita), Ilokosas (3 083 391; 58 %), Kordiljeras (396 713, 22 %) un Centrālās Lusonas (1 335 283; 11 %) reģionos. Runā iloku valodā; oficiālā saziņā izmanto angļu un filipīniešu valodas. Pēc konfesionālās piederības iloku vairākums ir kristieši — katoļi un Filipīnu neatkarīgās baznīcas piekritēji.