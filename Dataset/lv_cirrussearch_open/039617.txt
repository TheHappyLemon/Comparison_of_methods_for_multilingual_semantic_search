Daurijas čakste (Lanius isabellinus) ir čakstu dzimtas (Laniidae) zvirbuļveidīgais putns, kas ligzdo Centrālāzijā, ziemo Āfrikā un Āzijas dienvidos. Tai ir trīs pasugas. Nesenā pagātnē bija četras pasugas, bet saskaņā ar jaunāko sistemātiku areāla rietumos ligzdojošā pasuga mūsdienās izdalīta kā atsevišķa suga — rudastes čakste (Lanius phoenicuroides). Daurijas čakste reizumis ieklīst Eiropā, vienu reizi novērota arī Latvijā.