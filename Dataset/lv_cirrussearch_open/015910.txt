Diskrētā matemātika ir matemātikas zinātnes nozare, kas pēta galīgas un pārskaitāmas bezgalīgas objektu sistēmas un dažāda veida sakarības. Šai nozarei ir arī vairākas apakšnozares, tai skaitā grafu teorija, kombinatorika, matemātiskā loģika, skaitļu teorija, programmēšanas teorija, kodēšanas teorija, algoritmu teorija. Pirmie nozīmīgākie pētījumi diskrētajā matemātikā tika veikti 19. gadsimta beigās, Latvijā pirmie matemātiķi šīs nozares pētīšanai pievērsušies 1950. gados.