Žaža Gabora (angļu: Zsa Zsa Gabor, dzimusi Šāri Gābora (ungāru: Sári Gábor) 1917. gada 6. februārī, mirusi 2016. gada 18. decembrī) bija ungāru–amerikāņu aktrise. 1933. gadā Gabora piedalījās Ungārijas skaistumkonkursā, kurā izcīnījusi otro vietu. Gadu vēlāk Vīnē uzsākusi teātra aktrises karjeru. 1941. gadā emigrējusi uz ASV. Viņas pirmā kinoloma bija otrā plāna loma filmā Lovely to Look At (1952). Vēlāk piedalījusies filmā We're Not Married! (1952), kā arī Džona Hjūstona filmā "Mulenrūža" (Moulin Rouge, 1952) attēlojusi vienu no savām retajām galvenajām lomām. Attēlojusi arī lomas filmās Lili (1953), "Ļaunuma pieskāriens" (1958), Queen of Outer Space (1958), A Nightmare on Elm Street 3: Dream Warriors (1987) un "Kailais ierocis 2 ½: baiļu smarža" (1991). Ārpus ekrāna, Gabora bija pazīstama ar savu ekstravaganto Holivudas dzīvesstilu, krāšņo personību un daudzām laulībām, tai skaitā ar viesnīcu magnātu Konradu Hiltonu un aktieri Džordžu Sandersu.