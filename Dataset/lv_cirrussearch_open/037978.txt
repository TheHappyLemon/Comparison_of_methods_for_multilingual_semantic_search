2018. gada FIFA Pasaules kausa CONCACAF zonas kvalifikācija bija atlases sacensības Ziemeļamerikas, Centrālamerikas un Karību reģiona futbola asociāciju konfederācijas (CONCACAF) izlasēm FIFA Pasaules kausa finālturnīram, kas 2018. gadā notiks Krievijā. Kvalifikācija notika no 2015. gada 22. marta līdz 2017. gada 10. oktobrim. Tajā tika noskaidrotas trīs izlases, kas pa tiešo kvalificējās finālturnīram, kā arī vēl viena izlase, kas starpkonfederāciju izslēgšanas spēlēs 2017. gada novembrī sacentās ar Āzijas zonas (AFC) 5. vietas ieguvējiem.