Martins Gernāts (slovāku: Martin Gernát, dzimis 1993. gada 11. aprīlī) ir Slovākijas hokejists, spēlē aizsarga pozīcijā. Kopš 2021. gada Gernāts pārstāv Nacionālās līgas komandu Lausanne HC. 2011. gada NHL draftā Gernātu ar kopējo 122. numuru piektajā kārtā izvēlējās Edmontonas "Oilers". Iepriekš Gernāts ir spēlējis AHL komandās Oklahomasitijas "Barons", Beikersfīldas "Condors" un Sandjego "Gulls", Čehijas Ekstralīgas komandās Prāgas "Sparta" un Tršinecas "Oceláři" un Slovākijas Ekstralīgas komandā HC Košice. Slovākijas hokeja izlases sastāvā piedalījies 2017. un 2021. gada Pasaules čempionātā. Izcīnījis bronzas medaļu 2022. gada ziemas olimpiskajās spēlēs.