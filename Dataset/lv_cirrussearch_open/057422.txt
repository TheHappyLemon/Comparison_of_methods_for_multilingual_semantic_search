Brašovas žudecs (rumāņu: Județul Brașov) ir viens no Rumānijas 41 žudeciem. Atrodas Rumānijas centrālajā daļā, Transilvānijas reģionā. 2011. gadā Brašovas žudecā dzīvoja 549 tūkstoši iedzīvotāju. Administratīvais centrs un lielākā pilsēta ir Brašova. Robežojas ar Murešas žudecu un Hargitas žudecu ziemeļos, Kovasnas žudecu austrumos, Buzeu žudecu dienvidaustrumos, Prahovas žudecu, Dimbovicas žudecu un Ardžešas žudecu dienvidos, kā arī ar Sibiu žudecu rietumos. Administratīvi sīkāk Brašovas žudecs dalās 4 pašvaldībās (Brašova, Kodlja, Fegeraša un Sečele), 6 mazpilsētās un 48 komūnās.