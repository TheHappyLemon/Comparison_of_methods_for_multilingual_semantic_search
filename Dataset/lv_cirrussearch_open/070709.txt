Beks Vezerss (angļu: Beck Weathers, dzimis 1946. gada 16. decembrī) ir amerikāņu patologs no Teksasas. Viņš ir pazīstams kā traģisko notikumu dalībnieks 1996. gadā Everestā, kur viņš gandrīz gāja bojā, tomēr brīnumainā kārtā izdzīvoja. Vezersa izglābšanās attēlota Džona Krakauera grāmatā Into Thin Air (1997) un pēc šīs grāmatas motīviem uzņemtā TV filmā Into Thin Air: Death on Everest (1997), kā arī filmā "Everests" (2015).