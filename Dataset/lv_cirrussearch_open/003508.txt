Petrs Čehs (čehu: Petr Čech; dzimis 1982. gada 20. maijā Plzeņā, Čehoslovākijā) ir čehu hokejists un bijušais futbolists, spēlēja vārtsarga pozīcijā. Ir bijušais Čehijas futbola izlases dalībnieks. Pirms karjeras Chelsea spēlējis Čehijas un Francijas līgu klubos. Čehijas pieaugušo izlasi pārstāv kopš 2002. gada, pirms tam bija U-21 izlases dalībnieks. Čehijas izlasi pārstāvēja 2004. gada Eiropas čempionātā, 2006. gada FIFA Pasaules kausā, 2008. gada Eiropas čempionātā, 2012. gada Eiropas čempionātā un 2016. gada Eiropas čempionātā. Pēc futbolista karjeras beigām uzsācis hokejista karjeru, pievienojoties Lielbritānijas pēc spēka ceturtās līgas komandai Guildford Phoenix. 2023. gada 25. novembrī nospēlējis piecas minūtes Lielbritānijas augstākās līgas kluba Belfast Giants rindās.