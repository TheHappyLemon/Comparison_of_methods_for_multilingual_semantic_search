Berner Sport Club Young Boys ir Šveices sporta klubs no galvaspilsētas Bernes. Ārpus Šveices klubu bieži sauc arī kā Young Boys Bern vai vienkārši Young Boys. Kluba nosaukumu mēdz saīsināt uz YB (izrunā kā [ˈiː pε]). Kluba krāsas ir dzeltens un melns. Klubu vislabāk atpazīst pēc tā futbola komandām. Pirmā komanda spēlē Šveices Superlīgā un tajā ir uzvarējusi 14 reizes, kā arī 6 reizes ieguvusi Šveices kausu. 1957. gadā YB tika atzīta par Šveices gada komandu. YB ir viena no veiksmīgākajām Šveices futbola komandām starptautiskajā līmenī. Klubs 1958.—1959. gada sezonā sasniedza Eiropas Čempionvienību kausa pusfinālu. Kopš 2005. gada pirmā futbola komanda savas spēles aizvada Stade de Suisse stadionā, kur ir 32 000 skatītāju vietas. Sporta klubā pārstāvēts arī lauka hokejs un boulings. Sieviešu hokeja komanda spēlē augstākajā Šveices līgā.