Apocalyptica ir somu simfoniskā metāla grupa, kas muzicē uz čelliem. Grupas sastāvā ietilpst četri čellisti un viens bundzinieks. Pastāvīga solista nav. Slaveni palika ar pazīstamu trešmetāla grupu skaņdarbu instrumentālo kaverversiju izpildīšanu, bet vēlāk "Apocalyptica" sāka atskaņot pašu sacerētus skaņdarbus. Grupas mūzikas stils nav konkrēti klasificējams, to bieži raksturo kā simfonisko metālu, neoklasisko metālu vai čellu roku. Lielāka daļa skandarbu ir instrumentāli, tomēr "Apocalyptica" ir piesaistījusi kopīgiem ierakstiem vokālistus no "Slipknot", "The Rasmus", "HIM", "Sepultura", "Guano Apes", "Rammstein", "Soulfly", "Bullet For My Valentine", "Lacuna Coil", "Three Days Grace".