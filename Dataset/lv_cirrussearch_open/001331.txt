Īrvins "Maģiskais" Džonsons (angļu: Earvin "Magic" Johnson Jr.; dzimis 1959. gada 14. augustā Lansigā, Mičiganas štatā, ASV) ir bijušais amerikāņu basketbolists, spēlēja saspēles vadītāja un spēka uzbrucēja pozīcijās, ir pārstāvējis ASV basketbola valstsvienību. Savas profesionāļa karjeras laikā spēlēja NBA kluba Losandželosas "Lakers" sastāvā, kas viņu 1979. gada NBA draftā izraudzījās ar kopējo 1. kārtas numuru. Kopā ar "Lakers" ir izcīnījis piecus NBA čempiontitulus (1980, 1982, 1985, 1987, 1988). Pirms spēlēšanas NBA viņš startēja NCAA turnīrā. Džonsons 1991. gadā beidza karjeru HIV atklāšanas, taču atgriezās NBA, lai startētu 1992. gada NBA Visu zvaigžņu spēlē. Viņš atgriezās līgā 1996. gadā, lai startētu 32 spēlēs pirms aiziešanas no profesionālā basketbola uz visiem laikiem. 2007. gadā ESPN viņu atzina par labāko saspēles vadītāju visā līgas vēsturē. Pēc karjeras beigām Džonsons sāka propagandēt drošu seksu un atbalstīt cīņu pret AIDS. 1996. gadā tika nosaukts par vienu no 50 izcilākajiem NBA spēlētājiem visā līgas vēsturē. 2002. gadā tika uzņemts Basketbola slavas zālē. Kopā ar ASV izlasi ir izcīnījis zelta medaļu 1992. gada olimpiskajās spēlēs.