2018. gada UEFA Čempionu līgas fināls bija 2017.—2018. gada UEFA Čempionu līgas sezonas finālspēle. Tā notika sestdienā, 2018. gada 26. maijā NSC Olimpiskajā stadionā stadionā Kijivā, Ukrainā. Tajā tikās Spānijas klubs Madrides "Real" un Anglijas klubs Liverpool FC. Madrides "Real" uzvarēja ar rezultātu 3:1 un Eiropas spēcīgākā futbola kluba trofeju izcīnīja 13. reizi kluba vēsturē un trešo reizi pēc kārtas. Real kvalificējās 2018. gada FIFA klubu pasaules kausam kā UEFA pārstāvji, kā arī 2018. gada UEFA Superkausam, kur spēlēs ar 2017.—2018. gada UEFA Eiropas līgas uzvarētājiem Madrides "Atletico".