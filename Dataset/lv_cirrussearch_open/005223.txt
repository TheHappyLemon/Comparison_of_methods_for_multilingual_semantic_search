The Distillers ir amerikāņu pankroka grupa no Losandželosas, ASV. To 1998. gadā izveidoja grupas galvenā vokāliste un dziesmu autore Brodija Armstronga (vēlāk Deila). Grupa ir izdevusi trīs studijas albumus: The Distillers (2000), Sing Sing Death House (2002) un Coral Fang (2003). Pēc grupas izjukšanas 2006. gadā tās dalībnieki Brodija Deila un Tonijs Bevilakva izveidoja jaunu grupu Spinnerette.