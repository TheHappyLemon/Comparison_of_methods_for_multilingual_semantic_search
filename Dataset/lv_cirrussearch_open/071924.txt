Briseles kāposti jeb rožkāposti (Brassica oleracea var. gemmifera) ir kāpostu sugas varietāte, kas tiek audzēta ēdamo pumpuru dēļ, kuru izmērs ir no 1,5 līdz 4 centimetriem. Dārzeņa nosaukums radies no tā, ka šos kāpostus ap 12. gadsimtu selekcionēja un sāka audzēt Briseles apkaimē, mūsdienu Beļģijā. 2023. gadā lielākās Briseles kāpostu eksportētājvalstis bija Meksika, Nīderlande, ASV un Beļģija.