Kruīza prāmis ir kuģis, kas apvieno kruīza kuģa un ROPAX prāmja īpašības. Daudzi pasažieri ceļo ar kuģiem, lai izbaudītu kruīzu, paliekot galamērķī tikai dažas stundas vai neatstājot kuģi pavisam, kamēr citi izmanto kuģus kā transportlīdzekļus. Kruīza prāmju kustība ir koncentrēta pārsvarā Ziemeļeiropas jūrās, īpaši Baltijas jūrā un Ziemeļjūrā. Tomēr līdzīgi kuģi pārvietojas arī pāri Lamanšam, kā arī Īrijas jūrā, Vidusjūrā un pat Atlantijas okeāna ziemeļos. Tāpat kruīza prāmji tiek ekspluatēti no ostām Indijā, Ķīnā un Austrālijā.