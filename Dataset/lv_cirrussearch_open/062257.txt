Fēlikss Lisjēns Rožē Debaks (franču: Félix Lucien Roger Debax; dzimis 1864. gada 28. septembrī, miris 1914. gada 25. augustā) bija franču armijas virsnieks un paukotājs. Startēja 1900. gada vasaras olimpiskajās spēlēs Parīzē. Viņš 18 gadu vecumā iestājās Francijas armijā kā virsnieka kandidāts. Pēc kājnieku dienesta (kur viņš tika paaugstināts uz kapteiņa pakāpi) viņš 1889. gadā pievienojās armijas vingrošanas skolai (Ecole Normale de Gymnastique). 1893. gadā viņš uz diviem gadiem tika pārcelts atpakaļ uz kājnekiem. 1900. gada vasaras olimpiskajās spēlēs Parīzē viņš startēja paukošanā ar floreti. Šajā disciplīnā viņš ieguva 4. vietu. Pēc tam, kad viņš pameta armijas vingrošanas skolu, viņš atkal tika pārcelts uz kājinekiem, lai gan izdeva grāmatas par vingrošanu un cīņu ar bajoneti, kā arī studēja Stokholmas Vingrošanas institūtā. Paaugstināts par bataljona vadītāju, Debaks tika nogalināts 1914. gada 25. augustā, cīnoties pret vācu spēkiem pie Senmorisas pie le Kotē, Pirmā pasaules kara pirmajā mēnesī.