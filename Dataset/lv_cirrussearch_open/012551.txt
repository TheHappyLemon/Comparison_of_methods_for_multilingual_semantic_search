Andreass Birnbahers (vācu: Andreas Birnbacher; dzimis 1981. gada 11. septembrī) ir vācu biatlonists. Biatlonista karjeru sācis 1995. gadā. Piedalījies 2010. gada ziemas olimpiskajās spēlēs, bija 5. vietas ieguvējs stafetes sacensībās Vācijas izlases sastāvā. Kopš 2004. gada piedalās Pasaules čempionātos. Izcīnījis vairākas medaļas — zeltu 2008. gadā jauktajā stafetē, sudrabu 2007. gadā masu startā, kā arī četras bronzas (2008. gadā stafetē, 2012. gadā jauktajā stafetē un vīru stafetē, 2013. gadā stafetē).