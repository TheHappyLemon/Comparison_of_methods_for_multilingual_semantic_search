Barova šaurums (angļu: Barrow Strait) ir Perija šaurumā ietilpstošs jūras šaurums starp Kanādas Batērsata, Kornvolisas un Devonas salām ziemeļos un Velsas Prinča salu un Samersetu dienvidos. Tas savieno Vikonta Melvila šaurumu rietumos ar Lankastera šaurumu austrumos. Pīla šaurums starp Velsas Prinča salu un Somersetu savieno Barova šaurumu ar Franklina šaurumu. Šaurumu eiropiešiem 1819. gadā atklāja Viljams Perijs un nosauca par godu britu admiralitātes otrajam sekretāram Džonam Barovam.