Žoržs Ronse (franču: Georges Ronsse; 1906. gada 4. marts — 1969. gada 4. jūlijā) bija Beļģijas riteņbraucējs, divkārtējs Pasaules čempions šosejas riteņbraukšanā un divkārtējs Beļģijas čempions velokrosā, kura karjera ilga no 1926. līdz 1938. gadam. Bez uzvarām vairākos Beļģijas un Pasaules čempionātos Ronse uzvarēja arī vairākās klasikās, ieskaitot 1925. gada Ljēža—Bastoņa—Ljēža, 1927. gada Parīze—Rubē un šobrīd vairs netiekošā Bordo—Parīze 1927., 1929. un 1930. gada sacensības. Savu pirmo Pasaules čempiona titulu viņš ieguva 1928. gadā Budapeštā, ar 19 minūšu un 43 sekunžu pārsvaru pārspējot otrās vietas ieguvēju Herbertu Nebi; tas ir lielākais pārsvars Pasaules čempionātu vēsturē. 1932. gadā Ronse papildināja savus karjeras panākumus ar uzvaru 1932. gada Tour de France ceturtajā posmā. Pēc karjeras beigām viņš darbojās kā Beļģijas izlases menedžeris Tour de France.