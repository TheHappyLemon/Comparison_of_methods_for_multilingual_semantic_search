Espo katedrāle (somu: Espoon tuomiokirkko, zviedru: Esbo domkyrka) ir 15. gadsimta beigās celta Somijas Evaņģēliski luteriskās baznīcas katedrāle, kas atrodas Somijas dienvidos, Espo pilsētā. Espo diecēzes galvenā baznīca. Baznīca celta no 1485. līdz 1490. gadam anonīma "Espo meistara" vadībā. Ap 1510. gadu baznīcas iekštelpās tika radītas freskas ar reliģiskiem un sadzīviskiem motīviem. 18. gadsimtā tās aizkrāsoja kā "rupjas un māņticīgas". 1767. gadā pie baznīcas uzbūvēja atsevišķi stāvošu zvanu torni, kuru pārbūvēja starp 1868. un 1869. gadu. 19. gadsimta pirmajā pusē baznīcu ievērojami pārbūvēja un mūsdienās no 15. gadsimta saglabājušās tikai austrumu un rietumu daļas. 1931. gadā, restaurācijas laikā, atkal tika atjaunotas senās freskas. 2004. gadā, nodibinoties Espo diecēzei, Espo baznīca kļuva par katedrāli. Zvanu tornis Altāris Baznīcas freskas Ērģeles