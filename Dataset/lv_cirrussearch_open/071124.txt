Karlsruher Sport-Club Mühlburg-Phönix e. V., plašāk zināms kā Karlsruher SC ir Vācijas futbola klubs no Karlsrūes. Šobrīd (2024) klubs spēlē 2. Bundeslīgā. Klubs dibināts 1952. gadā, apvienojoties Karlsruher Fussball Club Phönix un VfB Mühlburg. Kā sekmīgāko no šiem klubiem jāmin 1894. gadā dibināto KFC Phönix, kas 1909. gadā kļuva par Vācijas čempioniem. Karlsruher SC ir divas reizes ieguvis Vācijas kausu (1955, 1956). Tas arī ir viens no klubiem, kas piedalījās pirmajā Bundeslīgas sezonā. Kopumā Bundeslīgā Karlsruher SC ir aizvadījis 24 sezonas, labākais sasniegums ir 6. vieta, kas iegūta 3 reizes. Pēdējo reizi klubs Bundeslīgā spēlējis 2009. gadā, kopš tā laika piedaloties 2. Bundeslīgā vai 3. līgā.