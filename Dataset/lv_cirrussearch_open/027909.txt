Virulence (no latīņu: virulentus — 'indīgs') ir mikroorganismu patogenitātes pakāpe. Tā atkarīga no infekciju ierosināšanas īpatnībām, kā arī inficējamā organisma uzņēmības. Par virulences vienību uzskata mazāko daudzumu baktēriju, kas nogalina visus eksperimenta dalībniekus, bet mēra ar devu, kura pietiek, lai nogalinātu 50% eksperimenta dzīvnieku. Virulence samazinās nelabvēlīgu ārējās vides apstākļu ietekmē. Mikroorganismu virulences samazināšanos izmanto dažādu vakcīnu ieguvē.