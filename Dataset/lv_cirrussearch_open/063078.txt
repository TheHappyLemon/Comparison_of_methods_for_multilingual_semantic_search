KF Shkupi ir Ziemeļmaķedonijas futbola klubs no Skopjes. Klubs tika nodibināts 2012. gadā, apvienojoties FK Sloga Jugomagnat un FC Albarsa. Pašlaik spēlē Ziemeļmaķedonijas futbola augstākajā līmenī — Pirmajā līgā. 2021.—2022. gada sezonā pirmo reizi izcīnīja valsts čempiontitulu. Mājas spēles aizvada Čairas stadionā. Klubs orientējas uz vietējiem albāņu līdzjutējiem, tā nosaukums Shkupi ir Skopjes pilsētas nosaukums albāņu valodā.