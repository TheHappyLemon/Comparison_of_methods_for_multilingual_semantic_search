Sadie Thompson ir 1928. gada ASV mēmā filma. Filmā stāstīts par "zemu kritušu sievieti", kura ierodas Pagopago, Tutuilas salā (Samoa salās), lai uzsāktu jaunu dzīvi, tomēr sastop greizsirdīgu misionāru, kurš vēlas, lai viņa atgrieztos pie savas vecās dzīves Sanfrancisko. Galvenās lomas atveido Glorija Svansone un Laionels Berimors, filmas režisors ir Rauls Velšs. Šī ir viena no zināmākajām Svansones mēmajām filmām. Filmas veidošana saskārās ar daudzām grūtībām, tomēr tai bija labi ieņēmumi. Sadie Thompson ir balstīta uz Somerseta Moema stāsta Rain motīviem. Filma tika izvirzīta 1. Kinoakadēmijas balvai nominācijās "Labākā aktrise galvenajā lomā" (Glorija Svansone) un "Labākais operatora darbs" (Džordžs Bārns par šo filmu kā arī par The Devil Dancer un The Magic Flame. Svensone balvu pasniegšanas ceremonijā nepiedalījās. Filma ilgu laiku tika uzskatīta par zudušu. Tikai pēc Svansones nāves 1983. gadā, viņas mājās tika atrasta filmas kopija.