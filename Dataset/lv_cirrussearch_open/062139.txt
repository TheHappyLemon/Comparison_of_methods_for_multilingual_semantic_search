Rikardo Daniels Bertoni (spāņu: Ricardo Daniel Bertoni, dzimis 1955. gada 14. martā) ir bijušais Argentīnas futbolists, spēlēja uzbrucēja pozīcijā, bijis Argentīnas futbola izlases dalībnieks. Savu karjeru sācis Argentīnā, kur viņš veiksmīgi spēlēja Independiente komandā, ar ko viņš izcīnīja trīs Copa Libertadores, vienu Starpkontinentālo kausu un trīs Copa Interamericana. 1978. gadā pievienojies Spānijas komandai Sevilla, bet vēlāk jau spēlējis Itālijas komandās Fiorentina, Napoli un Udinese. Argentīnas futbola izlases sastāvā spēlējis no 1974. līdz 1982. gadam, piedaloties 31 mačā un gūstot 12 vārtus. Ar izlasi uzvarējis 1978. gada FIFA Pasaules kausā. Piedalījies arī 1982. gada FIFA Pasaules kausā.