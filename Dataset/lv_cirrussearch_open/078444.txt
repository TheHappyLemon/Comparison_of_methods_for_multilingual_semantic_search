"Toms un Džerijs" (angļu: Tom and Jerry) ir ASV animācijas seriāls, kas pirmoreiz iznāca 1940. gadā. Sākumā galvenajiem varoņiem bija citi vārdi — Džaspers un Džinks. Seriāls ātri iekaroja skatītāju sirdis un pašlaik ir uzņemtas jau 162 īsfilmas par kaķi Tomu un peli Džeriju, ja neskaita Toma un Džerija jaunos piedzīvojumus, Toma un Džerija šovu, un Tomu un Džeriju bērnībā. Latvijā visvairāk "Toma un Džerija" filmu un seriālu tika parādīts kanālā LNT no 1999. līdz 2013. gadam.[nepieciešama atsauce]