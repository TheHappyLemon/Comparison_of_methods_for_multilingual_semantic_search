Slāvu pirmvaloda ir pirmvaloda, no kuras cēlušās pārējās slāvu valodas. Šobrīd nav atrasti slāvu pirmvalodas rakstu pieminekļi, līdz ar to šī valoda ir rekonstruēta, pamatojoties uz slāvu un citu indoeiropiešu valodu salīdzinājumu. Slāvu pirmvaloda, tāpat kā visas valodas, laika gaitā mainījās, un tās formas var rekonstruēt dažādos veidos atkarībā no izvēlētā laika posma. Sākotnējā savas pastāvēšanas posmā slāvu pirmvaloda bija indoeiropiešu pirmvalodas dialekts. Iespējams, ka slāvu pirmvaloda attīstījās no hipotētiskās baltu-slāvu pirmvalodas ap 6. gadsimtu. Pastāv hipotēze, saskaņā ar kuru protobaltu un protoslāvu valodas piedzīvoja vienotības periodu,[nepieciešama atsauce] un tiek rekonstruēta baltu-slāvu pirmvaloda, kas vēlāk sadalījās slāvu un baltu pirmvalodās.