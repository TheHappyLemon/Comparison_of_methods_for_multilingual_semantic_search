Džons Dentons Pinkstons Frenčs, 1. Ipras grāfs (angļu: John Denton Pinkstone French, 1st Earl of Ypres; dzimis 1852. gada 28. septembrī, miris 1925. gada 22. maijā) bija britu feldmaršals. Ieguva slavu Angļu—būru kara laikā. Pirmā pasaules kara sākumposmā, no 1914. gada augusta līdz 1915. gada decembrim, komandēja britu spēkus Rietumu frontē. Pēc tam no 1916. līdz 1918. gadam komandēja britu spēkus valsts iekšienē. No 1918. gada, gandrīz visu Īrijas neatkarības kara laiku, bija Īrijas lords-leitnants (Lord Lieutenant of Ireland).