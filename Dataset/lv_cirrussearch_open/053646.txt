1. FC Heidenheim ir Vācijas futbola klubs no Heidenheimas, kas pašlaik spēlē Vācijas Bundeslīgā. Mājas spēles aizvada Voith-Arena stadionā, kura ietilpība ir 15 000 vietu. Kluba pirmsākumi saistīti ar 1846. gadu, kad tika nodibināts sporta klubs Turngemeinde Heidenheim, futbola nodaļa tika izveidota 1911. gadā. Pašreizējā formātā klubs tika dibināts 2007. gadā, nodalot futbola klubu no citiem sporta veidiem. 2009. gadā uzvarēja Dienvidu reģionālajā līgā un iekļuva Vācijas 3. līgā. 2014. gadā kluba futbolisti kļuva par 3. līgas čempioniem, izcīnot ceļazīmi uz 2. Bundeslīgu. 2019.—2020. gada sezonā izcīnīja 3. vietu 2. Bundeslīgā un nodrošināja vietu pārspēlēs par vietu Bundeslīgā. Tajās divreiz nospēlēja neizšķrti, bet pēc izbraukumā gūtiem vārtiem divu spēļu summā piekāpās Brēmenes "Werder" un neiekļuva Bundeslīgā. 2022.—2023. gada sezonā uzvarēja 2. Bundeslīgā un pirmoreiz kluba vēsturē iekļuva Bundeslīgā.