Terorakts Maskavas apgabalā bija 2024. gada 22. martā plkst. 20:00 pēc Maskavas laika notikusi masveida apšaude un vairāki sprādzieni koncertzālē Crocus City Hall pie Maskavas apvedceļa Krievijas pilsētā Krasnogorskā. Vismaz pieci uzbrucēji sākuši šaut pūlī un vēlāk izraisījuši arī ugunsgrēku, kopā nogalinot vismaz 143 cilvēkus un vairāk nekā 360 ievainojot. Šis terorakts bija viens no lielākajiem teroristu uzbrukumiem mūsdienu Krievijas vēsturē, upuru skaita ziņā atpaliekot tikai no teroakta Beslanā 2004. gadā. Atbildību par uzbrukumu uzņēmās starptautiskās teroristu organizācijas "Islāma valsts" Afganistānas atzars Wilayah Khorasan.