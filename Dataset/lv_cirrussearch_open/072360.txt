Enrike Migels Iglesiass Praislers (spāņu: Enrique Miguel Iglesias Preysler; dzimis 1975. gada 8. maijā, Madridē, Spānijā) ir spāņu dziedātājs, Hulio Iglesiasa un pazīstamas televīzijas raidījumu vadītājas Isabellas Praisleras dēls. Enrike Iglesiass ir viens no visu laiku veiksmīgākajiem spāņu izcelsmes popmūziķiem pasaulē, pārdevis aptuveni 60 miljonus albumu, 20 reizes pabijis prestižā Billboard Hot Latin Tracks topa 1. vietā, iekarojis Amerikas, Lielbritānijas, Spānijas, Francijas un vēl daudzu citu pasaules valstu topu virsotnes.