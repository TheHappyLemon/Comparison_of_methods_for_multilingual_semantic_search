Mustvē pagasts (igauņu: Mustvee vald) ir viena no 3 Igaunijas Jegevas apriņķa pašvaldībām tā austrumu daļā. Izveidots 2017. gada teritoriālās reformas gaitā, apvienojot Avinurmes, Kazepē, Lohusū un Sāres pagastus, kā arī Mustvē pilsētu. Pagastā ietilpst 1 pilsēta (Mustvē), 2 lielciemi (Avinurme, Lohusū) un 56 ciemi. Ziemeļos tas robežojas ar Austrumviru apriņķa Alutaguzes pagastu, austrumos ar Peipusa ezeru, dienvidrietumos - ar Tartu apriņķa Peipsisēres pagastu, dienvidos - ar Tartu pagastu, bet rietumos - ar Jegevas pagastu.