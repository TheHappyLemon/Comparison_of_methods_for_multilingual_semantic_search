Josips Šimuničs (horvātu: Josip Šimunić, dzimis 1978. gada 18. februārī) ir Horvātijas futbola treneris un bijušais futbolists. Kopš 2019. gada Šimuničs ir Horvātijas U19 izlases galvenais treneris. Šimuničs ir dzimis Austrālijā, Bosnijas horvātu imigrantu ģimenē, tur arī uzsācis futbola karjeru. Vēlāk Šimuničs pārcēlās uz Vāciju un pievienojās Hamburger SV komandai. Vēlāk deviņus gadus Šimuničs spēlēja Berlīnes "Hertha". Pēc tam viņš spēlēja citā Vācijas komandā 1899 Hoffenheim, bet savu karjeru noslēdza Zagrebas "Dinamo". Horvātijas futbola izlases sastāvā Šimuničs ir spēlējis 2002. un 2006. gada FIFA Pasaules kausā, kā arī trīs Eiropas čempionātos.