Bucks Fizz ir britu popgrupa, kas guva panākumus 20. gadsimta 80. gados, uzvarot 1981. gada Eirovīzijas dziesmu konkursā ar dziesmu Making Your Mind Up. Tā tika izveidota 1981. gada janvārī, speciāli Eirovīzijas dziesmu konkursam, grupa ietvēra 4 vokālistus: Bobiju G., Šerilu Beikeri, Maiku Nolanu un Džeju Eštoni. Uzvarēt Eirovīzijā grupai Bucks Fizz izdevās, izmantojot atraktīvas deju kustības. Tas bija tikai karjeras sākums. Popgrupai ir divi sastāvi — oriģinālais sastāvs, kas sastāv no pirmajiem grupas dalībniekiem, un jaunais sastāvs, kurā ir tikai viens no "vecajiem" grupas dalībniekiem. Grupa izjuka 1985. gadā, kad no grupas aizgāja Džeja Eštone, kura tika aizstāta ar Šelliju Prestoni.