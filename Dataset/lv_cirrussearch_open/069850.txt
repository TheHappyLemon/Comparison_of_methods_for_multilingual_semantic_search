Angļu izcelsmes amerikāņi (angļu: English American) ir Amerikas Savienoto Valstu pilsoņi vai pastāvīgie iedzīvotāji, kuri ir dzimuši Anglijā vai esot angļi pēc tautības vai kuriem ir pilnīga vai daļēja angļu izcelsme. Saskaņā ar 2010. gada Amerikas iedzīvotāju aptaujas datiem angļu izcelsmes amerikāņi veido aptuveni 9,0 % no kopējā ASV iedzīvotāju skaita (27 miljoni cilvēku) un ir trešā lielākā eiropiešu izcelsmes grupa pēc vācu izcelsmes amerikāņiem un īru izcelsmes amerikāņiem. Tomēr demogrāfi uzskata, ka šis skaitlis ir pārāk zems, jo daudzi, ja ne lielākā daļa, angļu izcelsmes cilvēki sevi identificē vienkārši kā "amerikāņus" vai "jauktas eiropieši izcelsmes". Saskaņā ar 1790. gada tautas skaitīšanas datiem (pirmā tautas skaitīšana, ko veica jau neatkarīgajās ASV) 47,5 % iedzīvotāju bija angļu izcelsmes. Tomēr, ņemot vērā, ka kopējais iedzīvotāju skaits bija 4 miljoni, tajā laikā bija aptuveni 750 000 afrikāņu izcelsmes iedzīvotāju, no kuriem aptuveni 700 000 bija vergi.