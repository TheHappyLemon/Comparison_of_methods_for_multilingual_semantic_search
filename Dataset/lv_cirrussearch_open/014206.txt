Dimitris Salpingidis (grieķu: Δημήτρης Σαλπιγγίδης; dzimis 1981. gada 18. augustā) ir bijušias grieķu futbolists, spēlēja pussarga un uzbrucēja pozīcijās, Grieķijas futbola izlases bijušais dalībnieks. Visu profesionāļa karjeru pārstāvējis Grieķijas klubus. Karjeras laikā izcīnījis divus Grieķijas futbola kausus un 2003.—2004. gada sezonā kļuva par Grieķijas čempionu. Divas reizes ticis atzīts par Grieķijas Superlīgas gada labāko futbolistu un 2008. gadā bija līgas rezultatīvākais. Grieķijas izlases sastāvā spēlē kopš 2002. gada. Pārstāvējis izlasi 2006. gada Pasaules kausā un divos Eiropas čempionātos (2008, 2012). Tāpat izlases sastāvā piedalījies 2004. gada vasaras olimpiskajās spēlēs.