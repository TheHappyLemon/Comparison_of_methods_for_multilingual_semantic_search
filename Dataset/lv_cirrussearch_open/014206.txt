Igo Loriss (franču: Hugo Lloris; dzimis 1986. gada 26. decembrī) ir franču futbolists, spēlē vārtsarga pozīcijā, Francijas futbola izlases dalībnieks. Kopš 2024. gada Loriss pārstāv ASV augstākās futbola līgas klubu Los Angeles FC. Visu profesionāļa karjeru aizvadījis Francijas klubu sastāvos. Lyon sastāvā izcīnījis uzvaru 2011.—2012. gada Francijas kausa izcīņā. Trīs reizes ticis atzīts par Francijas čempionāta labāko vārtsargu, tāpat trīs reizes iekļauts čempionāta simboliskajā izlasē. Francijas izlases sastāvā spēlē kopš 2008. gada. Pārstāvējis izlasi 2010. gada un 2022. gada Pasaules kausa sacensībās un 2012. un 2016. gada Eiropas čempionātos. 9. janvārī Loriss, būdams valstsvienības vēsturē visvairāk spēles aizvadījušais spēlētājs, paziņoja par aiziešanu no Francijas izlases 36 gadu vecumā.