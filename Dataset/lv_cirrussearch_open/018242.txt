Eritroblasts jeb proeritroblasts ir eritrocītu prekursors; agrāk visus eritrocītus ar kodolu dēvēja par eritroblastiem. To diametrs ir 20—25 µm. Ir apaļš kodols. Eritrocīta veidošanās etapi: proeritroblasts → bazofilais eritroblasts (normoblasts) → polihromatofilais eritroblasts → ortohromatiskais eritroblasts. Tālāk seko terminālās diferenciācijas jeb nobriešanas stadijas, kad veidojas eritrocīts vai retikulocīts. Eritroblastus iedala divās grupās: megaloblastos (agrīnā formēšanās perioda lieli eritroblasti) un makroblastos (vēlīnā formēšanās perioda eritroblasti). Megaloblastiskais asinsrades tips tīrā veidā sastopams tikai embrijam. Tomēr patoloģijas gadījumā cilvēkam megaloblasti veidojas vienlaicīgi ar normoblastiem un makroblastiem. Eritroblastoze ir cilvēka un zīdītāju patoloģijas forma, kurā no asinsrades orgāniem asinīs nokļūst nenobriedušie un anomālie eritrocīti, kuri satur kodolu.