Citosols (no grieķu: κύτος (kútos) — 'šūna' un latīņu: solutio — 'šķīdums') ir dzīvās šūnas citoplazmas šķidrā daļa. Tā ir šūnas galvenā sastāvdaļa. Dažreiz citosolu sauc arī par hialoplazmu jeb šūndzidri. Citosols aizpilda visu telpu šūnā starp dažādiem organoīdiem un ieslēgumiem. Veido šūnas iekšējo vidi. Elektronmikroskopā hialoplazma izskatās kā homogēna vai smalkgraudaina vide.