Azovas — Melnās jūras novads bija PSRS administratīva vienība, kas pastāvēja no 1934. gada 10. janvāra līdz 1937. gada 13. septembrim. Novada administratīvais centrs bija Rostova pie Donas. 1934. gada 10. janvārī Ziemeļkaukāza novads tika sadalīts divās daļās: rietumu daļā (Azovas — Melnās jūras novadā) un austrumu daļā, pašā Ziemeļkaukāza novadā, kura centrs bija Pjatigorska. Azovas — Melnās jūras novadā ietilpa Adigejas autonomais apgabals, Ziemeļu apgabals un tagadējā Krasnodaras novada un Rostovas apgabala teritorijas. 1937. gada 13. septembrī Azovas — Melnās jūras novads tika sadalīts Krasnodaras novadā ar centru Krasnodarā un Rostovas apgabalā ar centru Rostovā pie Donas.