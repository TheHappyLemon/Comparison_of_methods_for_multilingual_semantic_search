Moguls sievietēm bija viena no 13 disciplīnām frīstaila slēpošanā 2022. gada ziemas olimpiskajās spēlēs. Sacensības notika Gentinas sniega parkā, Džandzjakou. 2022. gada 3. februārī tika aizvadītas divas kvalifikācijas kārtas, bet 6. febuārī notika fināla sacensības. Sacensībās kopā bija pārstāvēti 30 sportisti no 11 valstīm. Olimpisko zelta medaļu ieguva Austrālijas sportiste Džakara Entonija (fināla rezultāts — 83.09 punkti), sudraba medaļu ieguva ASV sportiste Dželīna Kaufa (fināla rezultāts — 80.28 punkti), bet bronzas medaļu ieguva Krievijas Olimpiskās komitejas sportiste Anastasija Smirnova (fināla rezultāts — 77.72 punkti). Visām no viņām šī ir pirmā olimpiskā medaļa. Entonijas izcīnītā zelta medaļa ir labākais Austrālijas panākums šajā disciplīnā līdz šim.