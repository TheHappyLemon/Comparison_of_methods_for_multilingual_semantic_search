Janis Varufakis (grieķu: Γιάνης Βαρουφάκης, izrunā: [ˈʝ̠ɐnis̠ vɐɾuˈfɐc̠is̠]; dzimis 1961. gada 24. martā) ir Grieķijas ekonomists, bijušais Grieķijas finanšu ministrs. 2015. gada janvāra vēlēšanās viņš tika ievēlēts parlamentā no SYRIZA saraksta un pēc divām dienām, 27. janvārī, ieņēma amatu Alekša Cipra jaunajā valdībā. 2015. gada 6. jūlijā viņš atkāpās no ministra amata pēc tam, kad referendumā tika nobalsots nepieņemt aizdevēju nosacījumus. Viņš ir politiskās ekonomikas profesors, Varufakim ir arī Austrālijas pilsonība. Varufakis piedalījās sarunās par pasaules un Eiropas finanšu krīzi, sarakstījis grāmatu The Global Minotaur un vairākus akadēmiskus rakstus par ekonomiku un spēļu teoriju, strādā par ekonomikas teorijas profesoru Atēnu Universitātē un par privātkonsultantu uzņēmumā Valve Corporation.