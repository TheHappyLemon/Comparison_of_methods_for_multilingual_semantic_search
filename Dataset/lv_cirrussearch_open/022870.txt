"Ben-Hurs" (angļu: Ben-Hur) ir 1959. gada amerikāņu episka vēsturiskā drāma, kuras režisors ir Viljams Vailers. Filmas sižets ir balstīts uz Leva Volesa 1880. gada romānu Ben-Hur: A Tale of the Christ. "Ben-Hurs" ir stāsts par ebreju princi Ben-Huru, kas tiek padarīts par vergu. Filmā galvenās lomas attēlo Čārltons Hestons, Džeks Hokinss, Haja Hararīta, Stīvens Boids un Hjū Grifits. Filma saņēma 11 Amerikas Kinoakadēmijas balvas, kas bija nepārspēts rekords līdz 1997. gadam, kad to atkārtoja "Titāniks", 2003. gadā to atkārtoja "Gredzenu pavēlnieks: Karaļa atgriešanās" (The Lord of the Rings: The Return of the King). Pati filma ir saņēmusi pozitīvas kritiķu atsauksmes jau kopš tās iznākšanas 1959. gadā.