Ю (ю) ir kirilicas burts, sastopams gandrīz visos alfabētos, kas balstīti uz kirilicu (piemēram, serbhorvātu valodas pierakstā netiek izmantots šāds burts). Bulgāru alfabētā tas ir 29. burts, baltkrievu alfabētā — 31. burts, krievu un ukraiņu alfabētā — 32. burts. Burts ir radies no grieķu burtu apvienojuma IǑ (ιǒ). Krievu valodā burts Ю tiek izrunāts vai nu kā /ju/, vai arī kā /ʲu/. Atveidojot vārdus no krievu uz latviešu valodu, parasti tiek transliterēts kā ‘ju’, savukārt citās valodās var tikt transliterēts kā ‘ju’, ‘yu’, ‘û’, ‘i͡u’ un ‘iu’.