Juris Eisaks (dzimis 1958. gada 23. martā Tukumā) ir bijušais latviešu kamaniņu braucējs, startējis gan vieninieku, gan divnieku ieskaitē. Trenējies pie sava novadnieka Andra Miezīša, starp kura audzēknēm ir arī olimpiskā medaļniece Ingrīda Amantova. Piedalījies 1984. gada ziemas olimpiskajās spēlēs Sarajevā, kur divnieku sacensībās kopā ar Eināru Veikšu ieņēma 7. vietu. Pasaules kausa ieskaitē labākais sasniegums ir 1982. gadā kopā ar E. Veikšu izcīnītā 3. vieta.