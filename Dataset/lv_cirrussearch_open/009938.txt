Heidija Kluma (vācu: Heidi Klum; 1973. gada 1. jūnijā), ir vācu modele, aktrise, TV raidījumu vadītaja, uzņēmēja, modes dizainere, TV producente un dziedātāja. Viņa ir pazīstama ar fotografēšanos Sports Illustrated Swimsuit Issue un darbību Victoria's Secret. Modeles karjeru uzsāka 1992. gadā pēc uzvaras konkursā Model 92 un skolas pabeigšanas. H. Kluma ir bijusi uz vairāku pasaulē slavenu modes žurnālu vākiem, tai skaitā Elle, Marie Claire, Vogue. H. Kluma ir vadījusi vairākus Victoria's Secret modes šovus.