Sakalas augstiene (igauņu: Sakala kõrgustik) ir augstiene Igaunijas dienvidos un Latvijas ziemeļos. Augstākais punkts ir Herjassāre kalns (147 m) Igaunijā. Augstākā Sakalas augstienes virsotne Latvijas teritorijā ir Pikas kalns – 105,4 m virs jūras līmeņa. Augstienes Latvijas daļa tiek saukta par Ērģemes pauguraini, kas aizņem nelielu platību Valmieras un Valkas novadā. Tās virsu veido sīki pauguri, kuros izkaisīti nelieli tīrumi un mežu puduri.