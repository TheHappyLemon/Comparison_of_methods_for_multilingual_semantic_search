Bernds Šusters (vācu: Bernhard Schuster; dzimis 1959. gada 22. decembrī Augsburgā) ir bijušais Vācijas futbolists. Viņa iesauka ir "der Blonde Engel" (blondais eņģelis). Savas spēlētāja karjeras laikā spēlējis tādos klubos kā FC Barcelona un Real Madrid, kurā vēlāk bijis arī galvenais treneris. Rietumvācijas izlase aizvadījis 21 spēli, gūstot 4 vārtus. Vienīgajā no nozīmīgajiem turnīriem, kurā kopā ar izlasi piedalījās — 1980. gada Eiropas čempionātā — izcīnījis čempiona titulu. Šajā turnīrā Šusters piedalījās divās no četrām komandas spēlēm. No izlases viņš aizgāja 24 gadu vecumā pēc nesaskaņām ar Vācijas Futbola asociāciju, treneri Jupu Dervallu un komandas biedriem, ieskaitot Paulu Breitneru.