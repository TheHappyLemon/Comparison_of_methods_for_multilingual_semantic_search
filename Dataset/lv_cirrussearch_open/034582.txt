Association Sportive Nancy-Lorraine, zināms arī kā AS Nancy, ASNL vai vienkārši Nancy, ir Francijas futbola klubs no Nansī. Klubs ir dibināts 1967. gadā. Pašlaik spēlē Francijas futbola otrajā līmenī — Ligue 2. Klubs ir vienreiz kļuvis par Francijas kausa ieguvējiem un vienreiz uzvarējis arī Francijas līgas kausa izcīņā. Lielākais panākums Francijas čempionātā — divreiz sasniegta 4. vieta (1977. un 2008. gadā). Mājas spēles aizvada Marsela Piko stadionā, kurā ir 20 087 skatītāju vietas. Viens no kluba visu laiku pazīstamākajiem spēlētājiem ir Mišels Platinī, kas komandā spēlējis no 1972. līdz 1979. gadam.