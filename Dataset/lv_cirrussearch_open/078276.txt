"Antikrists" (angļu: Antichrist) ir 2009. gada šausmu filma, kuras režisors un scenārija autors ir Larss fon Trīrs. Filmā piedalās tikai divi aktieri: Šarlote Gensbūra un Vilems Defo. Lai arī pamatā producēta Dānijā, filmas sadarbības producentu kompānijas nāk no vēl piecām valstīm. Kopš pirmizrādes 2009. gada Kannu kinofestivālā, kur Gensbūra ieguva balvu kā labākā aktrise, filma tika kritizēta dēļ šķietamās mizogīnijas, kā arī dēļ atklātā seksuālās vardarbības satura. Tajā pašā laikā filma tika slavēta vizuālās un nopietnās pieejas dēļ.