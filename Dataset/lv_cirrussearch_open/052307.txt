Bulgārija (Bulgārijas kņaziste) 1896. gada vasaras olimpiskajās spēlēs bija viena no 14 pārstāvošajām valstīm. Kā apgalvo Bulgārijas Olimpiskā komiteja, šajās spēlēs valsts bija pārstāvēta ar vienu sportistu — Šarlu Šampo, kurš startēja vingrošanā. Šarls Šampo pēc izcelsmes bija šveicietis, taču dzīvoja un strādāja Bulgārijas galvaspilsētā Sofijā par vingrošanas skolotāju. Atsevišķos avotos viņa rezultāts šajās olimpiskajās spēlēs tiek pieskaitīts pie Šveices rezultātiem.