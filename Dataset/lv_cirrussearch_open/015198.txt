Pjotrs Sčastļivijs (krievu: Пётр Васильевич Счастливый; dzimis 1979. gada 18. aprīlī) ir bijušais krievu hokejists, spēlēja kreisās malas uzbrucēja pozīcijā. Karjeras laikā aizvadījis 129 spēles Nacionālajā hokeja līgā. Karjeras lielāko daļu spēlējis Krievijas Superlīgā un Kontinentālajā hokeja līgā, 2011. gadā kopā ar Ufas "Salavat Julajev" izcīnot Gagarina kausu. Viņš ir precējies ar latviešu vieglatlēti Inetu Radēviču.