Mežastrazdi (Turdus) ir mežastrazdu dzimtas (Turdidae) dziedātājputnu ģints, kas apvieno 84 mūsdienās dzīvojošas sugas un vienu izmirušu sugu. Šīs ģints sugas ir vidēji lieli strazdi, kas ir kukaiņēdāji vai visēdāji. Tie sastopami gandrīz visos kontinentos, izņemot Antarktīdu. Mežastrazdi mājo Eiropā, Āzijā, Āfrikā, Austrālijā un Amerikā. Vairākas sugas ir izplatījušās arī okeānu salās, un divas sugas introducētas Jaunzēlandē.