Tuala (indonēziešu: Kota Tual) ir pilsēta Indonēzijā, Moluku provinces otra lielākā pilsēta. Izvietojusies Kai salās provinces austrumdaļā, aizņem urbanizēto Dullahas salu, kur faktiski atrodas pati pilsēta, kā arī mazākās Tajandu salas, Kuru, Manuru, Voninu un Fadolu Kai salu rietumdaļā. Līdz 2007. gadam Tuala bija Dienvidaustrumu Moluku apriņķa administratīvais centrs; 2007. gadā izdalīta kā atsevišķa apriņķa līmeņa pilsēta. Ar tagadējo apriņķa centru Langaru savienota ar 200 m garu tiltu; dienvidos no Langaras atrodas Karela Sacuita Tubuna lidosta, kas apkalpo abas pilsētas.