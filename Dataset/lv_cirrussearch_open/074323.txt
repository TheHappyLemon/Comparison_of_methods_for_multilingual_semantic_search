Dženeta Dameta Džo Džeksone (angļu: Janet Damita Jo Jackson, dzimusi 1966. gada 16. maijā) ir ASV dziedātāja, dziesmu autore, producente, dejotāja, aktrise un popkultūras ikona. Viņa ir ieguvusi piecas Grammy balvas un kopumā ir pārdoti 100 miljoni viņas albumi. Dženeta Džeksone ir dzimusi Gerijā (Gary), Indiānas štatā, bet uzaugusi Losandželosā, Kalifornijas štatā. Dženeta ir jaunākā no Džeksonu ģimenes mūziķiem. 2019.gadā uzņemta Rokenrola slavas zālē.