Djego Martins Forlans Koraso (spāņu: Diego Martín Forlán Corazo; dzimis 1979. gada 19. martā Montevideo, Urugvajā) ir bijušais urugvajiešu futbolists, pašlaik futbola treneris. Viņš piedzima futbolistu ģimenē. Viņa tēvs Pablo Forlans piedalījās 1966. gada FIFA Pasaules kausā, pārstāvot Urugvajas futbola izlasi, kas norisinājās Anglijā, un 1974. gada FIFA Pasaules kausā, kas norisinājās Rietumvācijā, un viņa vectēvs Huans Karloss Koraso pārstāvēja Aveljanedas "Independiente" Argentīnā. Djego Forlanam ir divas pilsonības: Urugvajas un Spānijas. Urugvajas izlasē aizvadījis 112 spēles un guvis 36 vātus. Piedalījies 2002., 2010., un 2014. gada FIFA Pasaules kausa finālturnīros. Tika atzīts par 2010. gada FIFA Pasaules kausa vērtīgāko spēlētāju.