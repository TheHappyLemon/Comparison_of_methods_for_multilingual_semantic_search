Šis raksts ir par fortu Deli. Par fortu Āgrā skatīt rakstu Āgras forts. Sarkanais forts ir vēsturisks nocietinājums Deli, Indijā. Mogulu impērijas imperatoru galvenā rezidence gandrīz 200 gadus — līdz 1856. gadam. Atrodas pilsētas centrā, mūsdienās šeit izveidoti vairāki muzeji. Mogulu impērijas laikā šis bija tās ceremoniālais un politiskais centrs. Uzcelts 1639. gadā piektā mogulu imperatora Šaha Džahāna valdīšanas laikā kā nocietinātās galvaspilsētas Šahjahanabadas pils. Pils inovatīvais arhitektūras stils ietekmēja vairākas citas vēlāk uzceltās ēkas un projektētos dārzus dažādās Indijas pilsētās. 2007. gadā iekļauts UNESCO Pasaules mantojuma sarakstā.