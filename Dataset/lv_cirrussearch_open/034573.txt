JCSAT-RA (sākotnēji JCSAT-12) ir Japānas uzņēmuma JSAT Corporation sakaru pavadonis. Orbītā palaists 2009. gada maijā. Tas kalpo kā orbitālā rezerve. Pavadoni izgatavojis ASV uzņēmums Lockheed Martin uz platformas A2100AXS bāzes. Kosmiskā aparāta masa startā bija 4500 kg. Tas ir apgādāts ar 30 Ku un 12 C joslas raidītājiem. Līgums ar Lockheed Martin par JCSAT-12 izgatavošanu tika noslēgts 2007. gada 6. septembrī, dienu pēc JCSAT-11 zaudēšanas nesējraķetes avārijā. JCSAT-12 tika palaists 2009. gada 21. augustā 22:13 UTC ar nesējraķeti Ariane 5ECA (lidojums VA-206) no Gviānas kosmiskā centra kopā ar Austrālijas pavadoni Optus D3. Ģeostacionāro orbītu pavadonis sasniedza paša spēkiem. Tas tika pozicionēts punktā 143° austrumu garuma un pārdēvēts par JCSAT-RA.