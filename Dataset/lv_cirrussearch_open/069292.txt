Gerards 't Hofts (nīderlandiešu: Gerardus 't Hooft, izrunā: [ˈɣeːrɑrt ət ˈɦoːft]; dzimis 1946. gada 5. jūlijā) ir Nīderlandes fiziķis. Viņa darba lauks ir teorētiskā fizika. Gerards 't Hofts strādā arī par profesoru Utrehtas Universitātē. 1999. gadā viņš kopā ar Martinusu Veltmanu ieguva Nobela prēmiju fizikā “par elektrovājo mijiedarbību kvantu struktūras izskaidrošanu fizikā”.