Marko Amelja (itāļu: Marco Amelia, dzimis 1982. gada 2. aprīlī) ir Itālijas futbola treneris un bijušais futbolists, spēlējis vārtsarga pozīcijā, bijušais Itālijas futbola izlases dalībnieks. Savu lielāko un veiksmīgāko daļu karjeras pavadījis Livorno komandā, kur viņš kopumā nospēlēja 181 spēles. Vēlāk spēlējis vairākos citos Itālijas klubos, kā arī bijis Anglijas Premjerlīgas komandas Chelsea rezerves vārtsargs. Itālijas futbola izlases sastāvā ieguvis bronzas medaļu 2004. gada vasaras olimpiskajās spēlēs. Kopā ar izlasi uzvarējis 2006. gada FIFA Pasaules kausā. Amelja tika iekļauts Itālijas izlases sastāvā arī 2008. gada Eiropas čempionātā.