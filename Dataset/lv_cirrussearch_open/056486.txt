Dubrovnikas sinagoga (horvātu: Dubrovačka sinagoga) ir 18. gadsimta sākumā celta baroka stila sefardu sinagoga, kas atrodas Dubrovnikas vecpilsētā, Horvātijas dienvidos pie Adrijas jūras. Sinagoga ir vecākā aktīvā sefardu sinagoga pasaulē un otra vecākā sinagoga Eiropā. Sinagoga pilsētā esot no 1352. gada, bet 1408. gadā tā ieguva legālu statusu. Gadsimtiem sinagogu uzturējusi Tolentino dzimta, ar kuras māju sinagoga ir savienota. Sinagoga vēstures gaitā vairākkārt cietusi - 1667. gada zemestrīcē, Otrā pasaules kara laikā un Horvātijas karā, tomēr vienmēr atjaunota. Mūsdienās sinagoga darbojas arī kā muzejs.