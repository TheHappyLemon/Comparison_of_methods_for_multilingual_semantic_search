Korrjentesas province (spāņu: Provincia de Corrientes, guarani: Taragüí ) ir viena no Argentīnas 23 provincēm valsts ziemeļaustrumu daļā. Robežojas ar Paragvaju ziemeļos, ar Misjonesas provinci ziemeļaustrumos, ar Brazīliju austrumos, ar Urugvaju dienvidaustrumos, ar Entreriosas provinci dienvidos, ar Santafē provinci rietumos un ar Čako provinci ziemeļrietumos. Lielākā pilsēta un administratīvais centrs ir Korrjentesa. Korrjentesas provinces kopējā platība ir 88 199 km², pēc 2010. gada datiem provincē dzīvo 992 595 iedzīvotāji. Tā ir sešpadsmitā lielākā province Argentīnā un sīkāk ir sadalīta divdesmit piecos departamentos.