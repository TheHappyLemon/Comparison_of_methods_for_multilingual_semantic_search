"Nāvējošais klusums" (angļu: Dead Calm) ir 1989. gada Austrālijas psiholoģiskais trilleris, kas balstīts uz Čārlza Viljamsa tāda paša nosaukuma romānu. Filmas režisors ir Filips Noiss. Galvenās lomas filmā atveido Sems Nīls, Nikola Kidmena un Billijs Zeins. Filmas pirmizrāde ASV notika 1989. gada 7. aprīlī. Pēc dēla nāves Džons Ingrems un viņa sieva Reja dodas ceļojumā ar jahtu, lai censtos pārciest traģēdiju. Džona un Rejas mierīgās brīvdienas beidzas brīdī, kad abi Klusā okeāna vidū satiek kādu svešinieku.