La Flèche Wallonne ir viendienas šosejas riteņbraukšanas sacensības, kuras katru gadu aprīlī notiek Beļģijā. Pirmā no Beļģijas Ardēnu klasikām, La Flèche Wallonne ("valoņu bulta") mūsdienās notiek nedēļas vidū starp Amstel Gold Race un Ljēža–Bastoņa–Ljēža sacensībām. Vienubrīd La Flèche Wallonne un Ljēža–Bastoņa–Ljēža notika divas dienas pēc kārtas kā "Ardēnu nedēļas nogale" (abas sacensības organizēja Amaury Sport Organisation). Tikai septiņi braucēji ir sasnieguši "Ardēnu dubli", uzvarot abās sacensībās viena gada laikā: Ferdijs Kublers divreiz (1951. un 1952. gadā), Stans Okerss (1955. gadā), Edijs Merkss (1972. gadā), Moreno Ardžentins (1991. gadā) Davide Rebellins (2004. gadā), Alehandro Valverde (2006. un 2017. gadā) un Filips Žilbērs (2011. gadā).