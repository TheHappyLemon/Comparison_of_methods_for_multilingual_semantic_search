Meidzi restaurācija (japāņu: 明治維新, Meiji ishin), arī Meidzi revolūcija un Meidzi reformas, bija virkne dažādi notikumi, kas izraisīja nopietnas izmaiņas Japānas politiskajā un sociālajā struktūrā. Meidzi restaurācija notika četru gadu laikā no 1866. līdz 1869. gadam, kas ietvēra Edo perioda beigas un Meidzi perioda sākumu. Pēc restaurācijas Japāna kļuva atvērta ārzemniekiem, kas pirms tam nevarēja iebraukt šajā zemē, kā arī norisinājās strauja Japānas modernizācija.