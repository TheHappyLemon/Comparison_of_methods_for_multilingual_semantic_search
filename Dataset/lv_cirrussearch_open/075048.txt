Abdulla bin Abdulazīzs al Saūds (arābu: عبد الله بن عبد العزيز آل سعود, dzimis 1924. gada 1. augustā, miris 2015. gada 23. janvārī) bija Saūda Arābijas karalis no 2005. gada, kad sāka valdīt pēc sava pusbrāļa Fahda nāves, līdz savai nāvei 2015. gada janvārī. No 1987. gadā bija kroņprincis un kopš 1996. gada faktiski valdīja kā reģents pēc karaļa Fahda insulta. Bijis arī Saūda Arābijas premjerministrs un Nacionālās gvardes komandieris. Trešais jaunākais no Saūda Arābijas dibinātāja karaļa Ibn Saūda dēliem. Vahābistu islāma piederīgais. Saistībā ar terorisma izplatību islāma kultūrā, aicinājis uz dialogu starp dažādām reliģijām. Kopš 2003. gada Saūda Arābijā notikuši vairāki terora akti, vērsti lielākoties pret valstī esošajiem ārvalstniekiem un Saūda Arābijas varas iestādēm. Karalis Abdulla stigri, no cilvēktiesību viedokļa diskutabli, apkarojis opozīcijas grupu aktivitātes.