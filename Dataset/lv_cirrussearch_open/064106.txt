Masiras aizsprosts (arābu: سد المسيرة) ir 1979. gadā uzbūvēta HES uz Rbijas upes Marokas centrālajā daļā apmēram 70 kilometrus uz dienvidiem no Setātas. Gravitārais aizsprosts ir 82 metrus augsts un 390 metrus garš. HES jauda ir 2 x 64 MW. Ūdenskrātuves ūdens tiek izmantots apmēram 100 000 ha zemju apūdeņošanai. Aizsprosta ūdenskrātuve 2005. gadā iekļauta Rāmsaras konvencijas aizsargājamo vietu sarakstā. Šeit uzturas ievērojams daudzums ūdensputnu, to starpā marmora krīklis. Ūdenskrātuvē ligzdo apmēram 20 pāri lielo ķīru, un tā ir vienīgā šo putnu ligzdošanas vieta Afrikā.