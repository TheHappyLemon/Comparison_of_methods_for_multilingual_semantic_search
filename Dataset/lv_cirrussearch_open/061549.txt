Filips Meksess (franču: Philippe Mexès, dzimis 1982. gada 30. martā) ir bijušais Francijas futbolists, spēlēja aizsarga pozīcijā, bijis Francijas futbola izlases dalībnieks. Savas karjeras laikā spēlējis Francijas komandā Auxerre un Itālijas komandas Roma un Milan. Francijas futbola izlases sastāvā posmā no 2002. līdz 2012. gadam aizvadījis 29 mačus un guvis vienus vārtus. Piedalījies 2003. gada FIFA Konfederāciju kausā un 2012. gada Eiropas čempionātā.