Viktorija (angļu: Victoria) ir viens no Austrālijas štatiem. Lai arī Viktorija ir viens no mazākajiem Austrālijas štatiem, tas ir otrs apdzīvotākais štats. Viktorijā dzīvo aptuveni 5,427 miljoni iedzīvotāju (apmēram ceturtā daļa no visiem Austrālijas iedzīvotājiem). Savukārt no šiem iedzīvotājiem ap 70% dzīvo štata administratīvajā centrā Melburnā. Štats ir nosaukts bijušās Apvienotās Karalistes karalienes Viktorijas vārdā.