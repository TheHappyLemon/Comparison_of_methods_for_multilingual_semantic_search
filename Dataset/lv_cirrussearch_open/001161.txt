Evans Franks Lisačeks (angļu: Evan Frank Lysacek; dzimis 1985. gada 4. jūnijā Čikāgā, Ilinoisas štatā, ASV) ir ASV daiļslidotājs. Viņš ir 2010. gada ziemas olimpisko spēļu uzvarētājs individuālajās sacensībās, 2009. gada Pasaules čempions, divkārtējs "4 kontinentu čempionāta" uzvarētājs, divkārtējs ASV čempions. olimpiskajās spēlēs debitēja 2006. gadā Turīnā, kur izcīnīja 4. vietu. 2010. gada Olimpiskajās spēlēs Vankūverā izcīnīja zelta medaļu, uzstādot personiskos rekordus visos programmas veidos un tikai par 1,31 punktu pārspējot galveno favorītu Krievijas daiļslidotāju J. Pļuščenko.