Kārļa Ruprehta Heidelbergas Universitāte (vācu: Ruprecht-Karls-Universität Heidelberg) ir uz pētniecību orientēta publiska universitāte, kas atrodas Heidelbergā, Bādenē-Virtembergā, Vācijā. Ar universitāti saistīti cilvēki ir ieguvuši 55 Nobela prēmijas (pēc 2013. gada datiem universitāte ieņem 1. vietu Vācijā, 4. vietu Eiropā un 13. vietu pasaulē). Heidelbergas universitāte regulāri tiek ierindota starp labākajām universitātēm Eiropā. 20% no kopējā studējošo skaita veido studenti no ārzemēm (apmēram 130 valstis).