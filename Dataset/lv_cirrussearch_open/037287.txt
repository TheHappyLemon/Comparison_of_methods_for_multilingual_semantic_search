Anastass Mikojans (krievu: Анастас Иванович Микоян, armēņu: Անաստաս Հովհաննեսի Միկոյան; dzimis 1895. gada 25. novembrī, miris 1978. gada 21. oktobrī) bija armēņu izcelsmes padomju politiķis. Darbojies valsts darbā Ļeņina, Staļina un Hruščova laikā, bet nākot pie varas Brežņevam, atbīdīts no varas un pensionējies 1965. gada decembrī. Mikojans bija boļševiku partijas biedrs no 1915. gada. No 1935. līdz 1966. gadam bija PSKP CK Politbiroja biedrs. Vairākkārt ieņēma ministru amatus, lielākoties PSRS ārējās un iekšējās tirdzniecības sfērā. Piedalījies nozīmīgu diplomātisku jautājumu risināšanā, tai skaitā, 1962. gadā Kubas raķešu krīzes laikā Hruščeva uzdevumā veda sarunas starp Džonu Kenediju un Fidelu Kastro. Anastasa Mikojana brālis Artjoms Mikojans bija padomju lidmašīnu "Mig" aviokontruktors, bet dēls Stepans Mikojans kļuva par izmēģinātājlidotāju. Anastass Mikojans nomira 1978. gadā, apglabāts Novodevičjes kapsētā.