Deguna blakusdobuma iekaisums, sinusīts vai rinosinusīts (latīņu: sinusitis) ir iekaisums, kas veidojas, kad deguna blakusdobumos iekļūst infekcija. To var izraisīt arī alerģija vai gaisa piesārņojums. Dažreiz par deguna blakusdobuma iekaisumu sauc arī haimorītu, bet tas patiesībā ir augšzokļa dobuma iekaisums. Deguna blakusdobuma iekaisums var būt akūts vai hronisks. Deguna blakusdobuma iekaisuma simptomi ir galvassāpes, iesnas, ožas zudums, slikta pašsajūta. Iekaisumu ārstē ar siltuma procedūrām, antibiotikām un citiem preparātiem.