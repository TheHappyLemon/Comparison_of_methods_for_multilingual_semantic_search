Šis raksts ir par pūrismu valodniecībā. Par citām jēdziena Pūrisms nozīmēm skatīt nozīmju atdalīšanas lapu. Pūrisms (franču: purisme, no latīņu: purus — 'tīrs') ir tendence attīrīt valodu no aizguvumiem un citu valodu ietekmēm. Ar to tiecas stabilizēt literārās valodas leksiku, jaunvārdu veidošanai izmantojot savas valodas iespējas. Pūrismam liela ietekme parasti ir vēsturiskajos periodos, kad kāda valoda cenšas kļūt par literāro valodu.