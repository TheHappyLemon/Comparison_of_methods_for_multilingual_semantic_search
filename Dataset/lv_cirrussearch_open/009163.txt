Džermeins Lī O'Nīls (angļu: Jermaine Lee O'Neal; dzimis 1978. gada 13. oktobrī) ir amerikāņu basketbolists, spēlē spēka uzbrucēja un centra pozīcijās. Pašlaik (2013) pārstāv NBA klubu Fīniksas "Suns". Viņš aizvadīja veiksmīgu vidusskolas basketbolista karjeru, nestudēja universitātē un pieteicās NBA draftam. 1996. gada NBA draftā Dž. O'Nīlu Portlendas "Trail Blazers" pirmajā kārta izraudzījās ar kopējo 17. kārtas numuru. "Trail Blazers" viņš neaizvadīja veiksmigu karjeru, 2000. gadā tika aizmainīts uz Indiānas "Pacers", kā sastāvā aizvadījis lielāko karjeras daļu. Laikā, kad pārstāvēja "Pacers", viņš tika atzīts par sezonas visvairāk progresējušāko spēlētāju, sāka piedalīties NBA Visu zvaigžņu spēlēs, tika vairākkārt iekļauts simboliskajās izlasēs. Viņš palīdzēja "Pacers" kvalificēties NBA izslēgšanas spēlēm sešas reizes, tai skaitā 2004. gadā sasniegt konferences finālu. Pirms 2008.—2009. gada sezonas spēlētājs tika aizmainīts uz Toronto "Raptors", taču jau sezonas laikā Dž. O'Nīls tika aizmainīts uz Maiami "Heat". Nākamās divas sezonas aizvadīja Bostonas "Celtics", pēc tam pārgāja uz Fīniksas "Suns".