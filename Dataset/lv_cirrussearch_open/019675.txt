"Meklējot mūziķa likteni" (angļu: Searching for Sugar Man) ir 2012. gada Zviedrijas un Lielbritānijas kopražojuma dokumentālā filma. Filmas režisors, scenārija autors, producents un montāžas režisors ir Maliks Benžilols. Filmā stāstīts par diviem mūzikas faniem no Keiptaunas, Stīvenu 'Sugar' Segermani un Kreigu Bartolomeju Straidomu, kas 1990. gadu beigās mēģināja izpētīt, vai baumas par amerikāņu mūziķa Siksto Rodrigeza nāvi ir patiesas. 2013. gada 10. februārī filma ieguva BAFTA kino balvu nominācijā "Labākā dokumentālā filma", pēc divām nedēļām filma ieguva 85. Kinoakadēmijas balvu nominācijā "Labākā dokumentālā filma".