Parīzes 7. apgabals (franču: VIIe arrondissement) ir viens no 20 Francijas galvaspilsētas Parīzes apgabaliem. Franču valodā apgabalu sauc arī par septième. Apgabals atrodas Sēnas upes kreisajā krastā. 7. apgabalā atrodas dažādi nozīmīgi un pazīstami Parīzes tūrisma objekti, piemēram, Eifeļa tornis, Invalīda nams, Brīnumainās Dievmātes kapela, Orsē muzejs un Rodēna muzejs. Tajā atrodas vēsturiskā Senžermēnas apkaime, kur atrodas Francijas Nacionālā asambleja un vairākais ministrijas. Apgabalā atrodas arī vairāku valstu diplomātiskās vēstniecības. Apkārtne ir bijusi Francijas augstākās iedzīvotāju klases mājvieta kopš 17. gadsimta, kad tā kļuva par Francijas augstākās muižniecības jauno rezidenci. Rajons ir bijis tik moderns Francijas aristokrātijas laikā, ka kopš tā laika franču muižniecības aprakstīšanai ir izmantota frāze le Faubourg — atsaucoties uz pašreizējās 7. apgabala seno nosaukumu. Parīzes 7. apgabals un Neijī pie Sēnas ir pārtikušākie un prestižākie dzīvojamie rajoni Francijā.