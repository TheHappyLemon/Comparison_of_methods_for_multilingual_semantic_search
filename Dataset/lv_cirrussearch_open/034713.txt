Ranomi Kromovidžojo (nīderlandiešu: Ranomi Kromowidjojo, izrunā: [raːˈnoːmi ˌkromowiˈdʒojo]; dzimusi 1990. gada 20. augustā) ir nīderlandiešu un Surinamas javiešu izcelsmes Nīderlandes peldētāja. Trīs reizes piedalījusies olimpiskajās spēlēs (2008, 2012, 2016), tajās izcīnījusi trīs zelta un vienu sudraba medaļu. Ar panākumiem startējusi pasaules čempionātā gan garajā (3 zelta medaļas; kopā 12 medaļu), gan īsajā baseinā (8 zelta medaļas). 2012. gadā tikusi atzīta par gada labāko peldētāju Eiropā. Divas reizes (2011, 2012) atzīta par Nīderlandes gada labāko sportisti.