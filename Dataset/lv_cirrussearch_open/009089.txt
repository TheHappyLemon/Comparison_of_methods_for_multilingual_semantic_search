Femke Hēmskerka (nīderlandiešu: Frederike Johanna Maria "Femke" Heemskerk; dzimusi 1987. gada 21. septembrī) ir nīderlandiešu peldētāja, specializējusies brīvajā stilā un peldējumā uz muguras. Četras reizes piedalījusies olimpiskajās spēlēs (2008, 2012, 2016, 2020). 2008. gadā izcīnīja zelta medaļu 4x100 m brīvā stila stafetē, pēc četriem gadiem Londonā šajā distancē izcīnīja sudrabu. Ar panākumiem startējusi pasaules čempionātā — izcīnījusi deviņas zelta (2 garajā baseinā un 7 īsajā), 11 sudraba (trīs garajā, astoņas īsajā) un sešas bronzas medaļas (pa trim katra veida baseinā). Viņa bijusi vairāku pasaules rekordu īpašniece stafetē Nīderlandes izlases sastāvā.