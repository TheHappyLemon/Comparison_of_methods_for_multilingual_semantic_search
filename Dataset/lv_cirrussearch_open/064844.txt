Langelande (dāņu: Langeland — ‘Garā zeme’) ir Dānijai piederoša sala Baltijas jūras rietumos pie Lielā Belta dienvidu ieejas. Langelandes belts austrumos to atdala no Lollandes salas, rietumos sekli šaurumi to atdala no Sīes, Tosinges, Ēres un Fīnas salām. Lielākā apdzīvotā vieta ir Rudkebingas pilsēta. Salas reljefu veido līdz 46 m augsta morēnu pauguraine. Attīstīta lauksaimniecība. Auteceļš pa tiltiem savieno ar Fīnu un tālāk ar kontinentu; ar Lollandi savieno prāmja satiksme.