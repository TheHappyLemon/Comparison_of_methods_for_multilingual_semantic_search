Anestēzija (grieķu: αναἴσθησις, anaisthēsis — ‘nejutīgums’) ir ķermeņa jutīguma zaudēšana vai sāpju samazināšana, izmantojot sāpju remdinošus līdzekļus. Nereti anestēzija tiek saukta arī par narkozi. Medicīnas nozari, kurā tiek pētītas metodes sāpju mazināšanai, kā arī anestēzijas ietekme uz organismu, sauc par anestezioloģiju. Izšķir vispārējo anestēziju un lokālo jeb vietējo anestēziju, kad jutīgums tiek zaudēts tikai noteiktā ķermeņa daļā. Par anestēziju sauc arī jutīguma zudumu dažu nervu sistēmas slimību gadījumā. Anestēziju izmanto, veicot operācijas.