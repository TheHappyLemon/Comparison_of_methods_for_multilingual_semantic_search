Arsēns Vengers, OBE (franču: Arsène Wenger; aʁsɛn vɛnɡɛʁ; dzimis 1949. gada 22. oktobrī Strasbūrā) ir Francijas futbola treneris. Viņš ir panākumiem bagātākais Arsenal treneris pēc izcīnīto trofeju skaita, kā arī visilgāk strādājušais kluba treneris. Vengers kļuva par pirmo menedžeri, kurš nav brits, kurš izcīnījis divus titulus vienā sezonā, kas viņam izdevās 1998. un 2002. gadā. 2004. gadā viņš kļuva par vienīgo treneri, kam visas Premjerlīgas sezonas laikā nenācās zaudēt ne spēli. Vengers ir plaši pazīstams kā viens no pasaules labākajiem futbola treneriem pēc panākumiem ar AS Monaco un Arsenal. Bijušais Arsenal viceprezidents Deivids Deins viņu nosauca par "brīnumdari" par viņa tālredzīgajām vadības prasmēm un sasniegumiem futbolā. Vengeram ir grāds elektrotehnikā un maģistra grāds ekonomikā, kas iegūts Strasbūras Universitātē. Viņš brīvi pārvalda franču, vācu un angļu valodu, kā arī daļēji itāļu, spāņu un japāņu valodu.