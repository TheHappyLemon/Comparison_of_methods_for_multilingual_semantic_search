Baltinava (arī Baļtinova) ir ciems Balvu novadā, Baltinavas pagasta centrs, Supenkas abos krastos pie autoceļa P45. Kopš 2009. gada — novada (iepriekš — pagasta) centrs. Attālums līdz Balviem — 36 km, līdz Rīgai — 254 km. Apdzīvotā vieta izveidojusies ap bijušās Baltinavas muižas (Baltinowskaja) centru. 1925. gadā piešķirts biezi apdzīvotas vietas statuss. Baltinavā ir vidusskola, vairāki veikali, aptieka, pagasta muzejs, katoļu baznīca un pareizticīgo baznīca. Baltinavas katoļu baznīca un tās ērģeles, Baltinavas pareizticīgo baznīca, Baltinavas muižas parks un Baltinavas pagasta tiesa ir valsts kultūras pieminekļi.