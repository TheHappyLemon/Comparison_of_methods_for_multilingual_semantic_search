Lielā Londona (angļu: Greater London) ir Anglijas administratīvais apgabals, ceremoniālā grāfiste un Londonas reģions. Tā ir 1572 km2 liela un 2011. gadā iedzīvotāju skaits Lielajā Londonā sasniedza 8,17 miljonus cilvēku. Tā tika izveidota 1965. gada 1. aprīlī un tās sastāvā ir Londonas Sitija un 32 Londonas administratīvie rajoni. Lielās Londonas ceremoniālajā grāfistē neietilpst Londonas Sitija. Termins "Lielā Londona" ticis lietots arī pirms 1965. gada, lai apzīmētu dažādus apgabalus, kas ir lielāki nekā Londonas apgabals.