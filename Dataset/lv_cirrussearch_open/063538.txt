Agrā aira (latīņu: Aira praecox) ir augu suga graudzāļu dzimtā. Suga ir sastopama Eiropas rietumu un vidusdaļā. Latvijā agrā aira ir sastopama ļoti reti, tikai valsts galējos dienvidrietumos. Veido grupas smilšainās vietās, Baltijas reģionā visbiežāk smilšainās pļavās jūras tuvumā un skraji ar priedi apaugušās starpkāpu ieplakās un sausos piejūras mežos ar skraju veģetācijas segumu.