Kanādas—PSRS supersērija bija astoņu hokeja spēļu sērija starp Kanādas un PSRS izlasēm, kas notika 1972. gada septembrī. Tā bija pirmā reize PSRS un Kanādas komandu savstarpējo spēļu vēsturē, kad Kanādas izlasi pārstāvēja NHL hokejisti. Šī bija Kanādas izlases pirmā dalība starptautiskajās sacensībās pēc tam, kad izlase strīda ar IIHF dēļ bija atsaukusi dalību no sacensībām. Sērija tika rīkota, lai noskaidrotu labāko hokeja izlasi. Pirmās četras spēles tika aizvadītas Kanādā, savukārt pārējās četras — Maskavā. Kanāda uzvarēja četrās spēlēs, PSRS — trijās, taču vienā spēlē tika fiksēts neizšķirts.