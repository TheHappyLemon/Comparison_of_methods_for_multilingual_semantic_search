Dona Huana dīķis (angļu: Don Juan Pond) ir neliela ļoti sekla pārsāļa ūdenstilpe Antarktīdā, Raita ielejas rietumu galā, 9 km uz rietumiem no Vandas ezera. Dīķis ir sāļākā zināmā ūdenstilpe uz planētas, kuras sāļums pārsniedz 40%. Tas ir vienīgais no Antarktīdas pārsāļajiem ezeriem, kas jebkurā gaisa temperatūrā paliek šķidrā stāvoklī. Ūdens aprēķinātais ķīmiskais sastāvs pie -51,8 °C temperatūras ir 3,72 mol/kg CaCl2 un 0,5 mol/kg NaCl, kas ir ekvivalenti 413 g CaCl2 un 29g NaCl uz 1 kg ūdens. Atklāts 1961. gadā un nosaukts par godu diviem helikopteru pilotiem Donam Rē (Don Roe) un Džonam Hikijam (John Hickey), kas pilotēja lidaparātu pirmās lauka ekspedīcijas laikā.