Vu Miņsja (vienkāršotā ķīniešu: 吴敏霞, tradicionālā ķīniešu: 吳敏霞, piņjiņs: Wú Mǐnxiá; dzimusi 1985. gada 10. novembrī) ir ķīniešu daiļlēcēja. Olimpiskajās spēlēs izcīnījusi piecas zelta, vienu sudraba un bronzas medaļu, ir viena no medaļām bagātākajām daiļlēcējām olimpisko spēļu vēsturē. Ar panākumiem startējusi pasaules čempionātā, kur par čempioni kļuvusi astoņas reizes. Piecas reizes uzvarējusi Āzijas čempionātā. Pēc 2012. gada vasaras olimpiskajām spēlēm tika atklāts, ka sportistes vecāki slēpa no Vu to, ka viņas vecmamma pirms gada nomirusi un mātei ir vēzis. Sportistes tēvs skaidrojis, ka informācija tika slēpta, lai Vu koncentrētos treniņiem.