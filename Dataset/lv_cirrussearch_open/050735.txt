"Hercogiene" (angļu: The Duchess) ir 2008. gada drāma, kas balstīta uz Amandas Formanas sarakstīto biogrāfiju Georgiana, Duchess of Devonshire. Filmas režisors un viens no scenārija autoriem ir Sauls Dibs. Galvenās lomas atveido Kīra Naitlija, Reifs Fainss, Šārlota Remplinga, Dominiks Kūpers un Heilija Atvela. Filmas pirmizrāde notika 2008. gada 5. septembrī Apvienotajā Karalistē. Filma ieguva Amerikas Kinoakadēmijas balvu nominācijā "Labākie kostīmi"; tāpat filma tika nominēta kategorijā "Labākais mākslinieka darbs". Filmas sižets norisinās 18. gadsimtā un tā pamatā ir Devonšīras hercogienes un aristokrātes Džordžiānas dzīvesstāsts.