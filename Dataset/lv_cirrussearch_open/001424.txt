Šis raksts ir par ciematu Brjanskas apgabalā. Par citām jēdziena Mirnija nozīmēm skatīt nozīmju atdalīšanas lapu. Mirnija (krievu: Ми́рный) ir neliels pilsētciemats Krievijā, Brjanskas apgabala rietumos, Gordejevkas rajona sastāvā. Tajā dzīvo ap 1,45 tūkstoši iedzīvotāju. Pilsētciemats atrodas 25 km uz dienvidrietumiem no Gordejevkas un apmēram 210 km no Brjanskas. Dibināts 1956. gadā, kad šeit sākās kūdras fabrikas būvniecība (fabrika darbojās līdz 20. gadsimta beigām). Līdz 1964. gadam ciemata nosaukums bija Kožanstroja (krievu: Кожанстро́й). Kopš 1974. tas ir pilsētciemats, bet 2011. gadā statuss pazemināts par lauku ciematu.