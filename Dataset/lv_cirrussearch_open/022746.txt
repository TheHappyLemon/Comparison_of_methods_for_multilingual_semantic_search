Elizabete Jarnolda (angļu: Elizabeth Yarnold; dzimusi 1988. gada 31. oktobrī) ir bijusī britu skeletoniste. Karjeru sākusi vieglatlētikā, kur startējusi septiņcīņas sacensībās, 2009. gadā pievērsusies skeletonam. 2014. gada ziemas olimpiskajās spēlēs izcīnījusi zelta medaļu, kas bija otra zelta medaļa skeletonā sievietēm Apvienotajai Karalistei Olimpiskajās spēlēs pēc kārtas. 2012. gada Pasaules čempionātā izcīnījusi bronzas medaļu. 2013.—2014. gada sezonas Pasaules kausa kopvērtējumā izcīnījusi uzvaru, tikai vienā posmā no astoņiem neierindojoties pirmajā trijniekā. 2018.gadā, nopietnu veselības problēmu dēļ, bija spiesta paziņot par profesionālās karjeras beigām.