Krepjēra (franču: Crespières) ir ciems Francijā, Ivelīna departamentā, Ildefransa reģionā. Krepjēra atrodas uz Versaļas līdzenuma, 17 km uz rietumiem no Senžermēnanlē. Gar ciema dienvidu robežu tek Ridegalī upe (Ru de Gally), kas ir Moldres (Mauldre) pieteka. No rietumiem uz dienvidiem cauri Krepjērai iet departamentālā šoseja RD 307, kas savieno Parīzi ar Mareisīrmoldri (Mareil-sur-Mauldre), bet no ziemeļiem uz dienvidiem departamentālā šoseja RD 198. Krepjēras sadraudzības pilsēta kopš 1998.gada ir Rosrāte (Rösrath) Vācijā.