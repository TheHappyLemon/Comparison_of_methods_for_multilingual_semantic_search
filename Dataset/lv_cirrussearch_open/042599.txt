"Atriebēji: Bezgalības karš" (angļu: Avengers: Infinity War) ir 2018. gada ASV supervaroņu filma, kuras režisori ir brāļi Entonijs un Džozefs Ruso. 19. filma Marvel Cinematic Universe sērijā, turpinājums 2012. gada filmai "Atriebēji" un 2015. gada filmai "Atriebēji: Ultrona laikmets". 2019. gadā filmai plānots izdot turpinājumu "Atriebēji: Noslēgums". Filmā Atriebēji kopā ar sabiedrotajiem cīnās pret starpgalaktisko tirānu Tanosu, kas cenšas savā īpašumā iegūt bezgalības akmeņus. Sākotnēji filmas nosaukumā bija paredzēts iekļaut "1. daļa", tomēr 2016. gadā tika izlemts izmantot pašreizējo nosaukumu. "Atriebēji: Bezgalības karš" budžets tiek lēsts ap 300—400 miljoniem ASV dolāru, tādējādi šī ir viena no visu laiku dārgākajām filmām. Filmas pirmizrāde notika 2018. gada 23. aprīlī, tā ir saņēmusi kritiķu atzinību. Šī ir piektā visu laiku ienesīgākā filma.