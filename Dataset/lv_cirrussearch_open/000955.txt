Ridzina (poļu: Rydzyna) - pilsēta Polijā, Lielpolijas vojevodistē uz dienvidaustrumiem no Lešno. Pazīstama arī kā "poļu baroka pērle". Pilsēta, precīzāk Ridzinas pils, bija Polijas karaļa Staņislava Leščiņska rezidences pilsēta viņa valdīšanas laikā no 1706. līdz 1709. gadam. Ridzinas pils arī mūsdienās ir viens no greznākajiem piļu kompleksiem Polijā. Rakstos pirmoreiz minēta 1403. gadā. Pēc Leščiņsku dzimtas pils nokļuva Sulkovsku ģimenēs pārziņā. Staņislava Poņatovska valdīšanas laikā Sulkovski Ridzinā nodibināja kadetu skolu. Polijas Otrajā dalīšanā 1793.gadā pilsēta nokļuva Prūsijā, bet pēc Versaļas līguma nosacījumiem tā atkal iekļāvās Polijas teritorijā.