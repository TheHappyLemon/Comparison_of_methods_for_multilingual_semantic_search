Insomniac ir amerikāņu pankroka grupas Green Day ceturtais studijas albums. Tas tika izdots 1995. gada 10. oktobrī sadarbībā ar ierakstu kompāniju Reprise Records. Albums Billboard topā sasniedza 2. vietu un pēc RIAA sistēmas tika sertificēts ar dubulto platīna disku, kaut gan nesasniedza Dookie pārdošanas rādītājus. ASV albums tika pārdots 2 076 000 kopiju un vairāk nekā 8 miljonos kopiju visā pasaulē. 2009. gada 12. maijā albums tika pārizdots vinila diska veidā. Sākotnēji tika plānot albumu izdot ar nosaukumu Jesus Christ Supermarket, taču beigās tika izlemts to izdot kā Insomniac.