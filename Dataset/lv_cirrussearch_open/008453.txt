Pasaules čempionāts basketbolā U-19 izlasēm ir basketbola turnīrs Pasaules vīriešu basketbola izlasēm, kuru sastāvā ir 19 gadus veci un jaunāki basketbolisti. Čempionāts notiek kopš 1979. gada un tiek organizēts ik pēc diviem gadiem, lai arī sākotnēji tas notika reizi četros gados. 2011. gada Pasaules U-19 čempionāts basketbolā notika trijās Latvijas pilsētās: Rīgā, Liepājā un Valmierā. Plānots, ka arī 2021. gada Pasaules U-19 čempionāts notiks Latvijā.