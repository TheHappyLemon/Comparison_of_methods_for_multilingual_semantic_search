Sanfransisko grēdas klinšu zīmējumi (spāņu: Pinturas rupestres de la sierra de San Francisco) ir aizvēsturiski klinšu zīmējumi Meksikas ziemeļos, Dienvidu Lejaskalifornijas štatā. 1994. gadā zimējumi tika iekļauti UNESCO Pasaules mantojuma sarakstā. Visticamāk, ka zīmējumus radījuši kočimi (cochimí), kuri dzīvoja reģionā pirms eiropiešu ierašanās. Zīmējumus pirmoreiz 18. gadsimtā aprakstījuši jezuītu misionāri. Tie atrasti apmēram 250 vietās un labi saglabājušies. Varētu būt radīti no 1. gadsimta p.m.ē. līdz 14. gadsimtam.