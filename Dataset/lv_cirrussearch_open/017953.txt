Niks Furijs (angļu: Colonel Nicholas Joseph "Nick" Fury) ir tēls Marvel Comics komiksos un vairāku supervaroņu komandu līderis, kuru radījuši Džeks Kirbijs un Stens Lī. Personāžs pirmo reizi parādās Sgt. Fury and His Howling Commandos 1. numurā, kas iznāca 1963. gada maijā. Tēls ir izmantots filmās, komiksos, multiplikācijas filmās un datorspēlēs. Filmās un seriālā viņu galvenokārt attēlo amerikāņu aktieris Semjuels Džeksons.