Bezdelīgas, bezdelīgu ģints (Hirundo) ir viena no bezdelīgu dzimtas (Hirundinidae) ģintīm. Bezdelīgu ģintī ir 15 sugas, no kurām vispazīstamākā ir bezdelīga. Lielākajai daļai bezdelīgu sugu ir melna mugura, ruda seja, dažreiz rudas ir arī krūtis vai pakakle. Pavēdere balta vai gaiši ruda. Visas bezdelīgu ģints sugas ir izplatītas vai nu Eirāzijā vai Āfrikā, vai Austrālijā, bet bezdelīga (Hirundo rustica) mājo visos kontinentos, izņemot Antarktīdu. Latvijā mājo tikai viena bezdelīgu ģints suga - bezdelīga.