Skotijas regbija izlase ir komanda, kas pārstāv Skotiju starptautiskās regbija spēlēs. To pārvalda Skotijas Regbija savienība. Izlase tika izveidota 1871. gadā, pirmo spēli aizvadīja pret Angliju, kas ir arī pirmā regbija izlašu spēle vēsturē. Skotijas izlase ir piedalījusies visos Pasaules kausa regbijā finālturnīros. Labākais sasniegums ir 4. vieta 1991. gadā. Skotijas izlase piedalās ikgadējā Sešu nāciju čempionātā (agrāk tika saukts par Mājas nāciju čempionātu un Piecu nāciju čempionātu), kas ir augstākā līmeņa regbija izlašu sacensības Eiropā. Pasaules regbija rangā augstākais sasniegums ir 5. vieta.