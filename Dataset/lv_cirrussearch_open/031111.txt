Deadline Hollywood, zināms arī kā Deadline.com, ir ASV tīmekļa vietne un kino un televīzijai veltīts tiešsaistes žurnāls, kurā katru dienu tiek publicētas izklaides nozares ziņas. Tīmekļa vietni ar nosaukumu Deadline Hollywood Daily 2006. gadā izveidoja bijušais LA Weekly rakstu autors Nikijs Finke. 2009. gadā viņš to pārdeva Penske Media Corporation, tomēr pēc līgumā norādītas vienošanās Nikijs palika galvenā redaktora amatā. Pēc īpašnieku nomaiņas vietnes nosaukums tika nomainīts uz Deadline.com un pie ziņām tika pievienotas arī Ņujorkas un Londonas ziņas. Drīzumā tika palielināts rakstu autoru skaits, tostarp uz Deadline.com pārnāca strādāt arī Nelija Andrejeva no The Hollywood Reporter.