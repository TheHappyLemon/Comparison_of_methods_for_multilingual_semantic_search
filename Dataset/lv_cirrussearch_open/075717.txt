Austrumkazahstānas apgabals (kazahu: Шығыс Қазақстан облысы, Shığıs Qazaqstan oblısı) ir viens no Kazahstānas apgabaliem, kas atrodas pašos valsts austrumos Irtišas upes un Zaisana ezera krastos. Tā galvaspilsēta ir Ustjkamenogorska. Apgabals robežojas ar Krieviju ziemeļos un ziemeļaustrumos, Ķīnu (Siņdzjana) dienvidos un dienvidaustrumos un Abaja apgabalu rietumos. Tālākais austrumu punkts atrodas tikai 50 kilometrus no Mongolijas tālākā rietumu punkta, bet valstīm nav kopīgas robežas. Apgabals tika izveidots 1932. gadā. Vēlākos gados administratīvās robežas vairākkārt mainītas. Tagadējās robežās kopš 2022. gada 8. jūnija, kad tika atdalīts Abaja apgabals.