Ukrainas neatkarības pasludināšanas akts (ukraiņu: Акт проголошення незалежності України) jeb 1991. gada Ukrainas neatkarības deklarācija ir dokuments, kas tika pieņemts 1991. gada 24. augustā Ukrainas PSR Augstākās Padomes ārkārtas sesijā un ar kuru tika pasludināta Ukrainas neatkarība un neatkarīgas Ukrainas valsts izveide. Akta projektā vārda "pasludināšana" vietā tika lietots vārds "atjaunošana", ņemot vērā, ka Ukrainas (Ukrainas Tautas Republikas) neatkarība tika pasludināta jau agrāk — 1918. gada 22. janvārī ar Centrālās Radas Ceturto universālu. Tomēr oficiālajā dokumentā tas netika minēts.