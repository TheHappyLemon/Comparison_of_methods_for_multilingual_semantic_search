Teofrasts (grieķu: Θεόφραστος; dzimis ap 371. gadu p.m.ē., miris ap 287. gadu p.m.ē.) bija sengrieķu zinātnieks un filozofs, Aristoteļa skolnieks un sekotājs. Likeja vadītājs pēc Aristoteļa. Tiek uzskatīts par botānikas "tēvu". Dzimis Lesbas salā. Mācījies pie Platona, vēlāk kļuva par Aristoteļa tuvu draugu un līdzgaitnieku. Visticamāk sekoja Aristotelim uz Lesbosu un uz Maķedoniju, vēlāk kopā atgriežoties Atēnās. Kad pēc Maķedonijas Aleksandra nāves Aristotelis devās prom no Atēnām, Teofrasts palika Atēnās un vadīja Likeju. Bija parapatētiķu skolas līderis turpmākos 35 gadus. Teofrasta laikā skola uzplauka, kādā brīdī tur esot mācījušies ap 2000 skolnieku. Miris 85 gadu vecumā. Vairāk nekā 200 darbu autors par visdažādākajām tēmām. Daudzi no darbiem zuduši. No saglabātajiem īpaši pazīstami darbi botānikā - "Augu vēsture" (Περὶ φυτῶν ἱστορίας) un "Augu cēloņi" (Περὶ φυτῶν αἰτιῶν), kurā aprakstīti botānikas pamati, un mineraloģijā - "Par akmeņiem" (Περὶ λίθων). Pazīstams Teofrasta darbs ir "Raksturi" (Ἠθικοὶ χαρακτῆρες), kurā aprakstīti cilvēku psiholoģiskie tipi.