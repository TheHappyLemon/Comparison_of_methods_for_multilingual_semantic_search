Pastnieks Pets (angļu: Postman Pat) ir Apvienotās Karalistes animācijas seriāls, kuru radīja Džons Kunlifs. Tā pirmā sērija tika rādīta 1981. gada 16. septembrī kanālā BBC One, savukārt pēdējā — 2017. gada 29. martā. Seriāls ir par izdomātas pilsētas Grīndeilas pastnieku Petu. 2014. gadā iznāca filma ar tādu pašu nosaukumu, kura balstīta uz animācijas seriālu "Pastnieks Pets". Seriāls paredzēts bērnu auditorijai.