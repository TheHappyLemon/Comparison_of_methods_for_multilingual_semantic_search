Mīrons Valdmanis (Myron Waldman; dzimis 1908. gada 29. aprīlī, miris 2006. gada 4. februārī) bija ASV animators, pazīstams ar darbu Fleischer Studio. Mīrons Valdmanis piedzima Bruklinā, Ņurokā, studēja Prata institūtā. 1930. gadā sāka strādāt Fleischer Studio, pie tādām animācijas filmām kā Betty Boop, Raggedy Ann, Gulliver's Travels, un animācijas seriāliem par Supermenu un Popaiju. Viņš bija animators divām Amerikas Kinoakadēmijas balvai nominētām īsfilmām, Educated Fish (1937) un Hunky and Spunky (1939). 1942. gadā Valdmanis pārgāja uz Paramount Pictures Famous Studios, kur viņš strādāja pie seriāla Casper the Friendly Ghost veidošanas. 1958. gadā pameta Famous Studios un kļuva par animācijas režisoru uzņēmumā Hal Seeger Productions, kur strādāja pie seriāla Milton the Monster līdz savai pensijai 1968. gadā. 1986. gadā Valdmanis saņēma Motion Picture Screen Cartoonists Award balvu un 1997. gadā Vinsora Makkeja balvu par mūža ieguldījumu animācijā. 2006. gada 4. februārī, Betpeidžā, Mīrons Valdmanis mira no sirds mazspējas.