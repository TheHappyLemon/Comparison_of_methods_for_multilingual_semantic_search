Amerikas Ziemeļaustrumu indiāņi ir vairāki simti Ziemeļamerikas pamatiedzīvotāju cilšu un kopienu, kas vēsturiski apdzīvoja plašu, mežiem apaugušu teritoriju mūsdienu Savienoto Valstu ziemeļaustrumos un Kanādas dienvidaustrumos. Valodnieciski ziemeļaustrumu indiāņi pārstāvēja trīs valodu saimes — algonkinu, irokēzu un siu. Vairāku cilšu lingvistiskā piederība ir neskaidra vai hipotētiska.