Kurds Gustavs Andreass Gotlībs Francs Jirgenss (vācu: Curd Gustav Andreas Gottlieb Franz Jürgens; dzimis 1915. gada 13. decembrī, miris 1982. gada 18. jūnijā) bija vācu un austriešu kino un teātra aktieris. Vislabāk pazīstams ar lomu Rožē Vadima filmā "Un Dievs radīja sievieti" (1956) un galvenā ļaundara lomu Džeimsa Bonda filmā "Spiegs, kurš mīlēja mani" (1977). Piedalījies arī tādās filmās kā Des Teufels General (1955), Bitter Victory (1957), The Enemy Below (1957), The Blue Angel (1959), "Visgarākā diena" (The Longest Day, 1962), Battle of Britain (1969), The Assassination Bureau (1969), The Mephisto Waltz (1971), Nicholas and Alexandra (1971) un "Teherāna 43" (Тегеран-43, 1981). Par lomu filmā Les héros sont fatigués (1955) saņēmis Venēcijas kinofestivāla labākā aktiera balvu.