Meklēšana dziļumā (angļu: depth-first search, DFS) ir pārlases (angļu: brute force) grafa traversēšanas un grafa virsotņu meklēšanas algoritms. Algoritma tipu sauc arī par naivo, vai neinformēto algoritmu. Atšķirībā no meklēšanas plašumā, meklēšanas dziļumā laikā katrs zars tiek izpētīts līdz galam, pirms apstrādāt jaunu zaru. Šādā veidā tiek apmeklētas visas no starta virsotnes sasniedzamās virsotnes. Grafos, kuros ir nedaudzi, bet ļoti gari ceļi, iespējams izmantot arī ierobežotu meklēšanu dziļumā, kura katru iesākto ceļu apseko tikai līdz noteiktam dziļumam. Uzlabota meklēšana dziļumā ir iteratīvā meklēšana dziļumā.