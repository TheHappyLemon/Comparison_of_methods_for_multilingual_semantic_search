Riks Santorums (angļu: Richard John "Rick" Santorum; dzimis 1958. gada 10. maijā Vinčesterā, ASV) ir amerikāņu jurists. Laikā no 1991. līdz 1995. gadam viņš bija ASV Pārstāvju palātas loceklis no Pensilvānijas 18. apgabala. Savukārt no 1995. līdz 2007. gadam bijis ASV Senāta loceklis no Pensilvānijas. 2011. gada jūnijā R. Santorums paziņoja, ka 2012. gadā piedalīsies ASV prezidenta vēlēšanās kā Republikāņu partijas kandidāts. Izglītību ieguvis Pensilvānijas štata universitātē (Pennsylvania State University), Pitsburgas universitātē (University of Pittsburgh) un Dikinsona tieslietu skolā (The Pennsylvania State University — Dickinson School of Law).