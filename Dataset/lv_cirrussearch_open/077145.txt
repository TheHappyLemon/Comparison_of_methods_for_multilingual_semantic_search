Elista (krievu: Элиста, kalmiku: Элст) ir Kalmikijas galvaspilsēta Kumas-Maničas ieplakā Krievijas Federācija dienvidu daļā. Pilsētas nosaukums radies no kalmiku valodas vārda элст — ‘smilšains’, pēc kalmiku deportācijas 1944.—1957. gadā tā bija pārdēvēta par Stepnoju (Степно́й) . Elistā 2018. gadā dzīvoja 103 tūkstoši iedzīvotāju, no kuriem 2010. gadā 65,8 % bija kalmiki un 25,0 % — krievi. Par pilsētas dibināšanas gadu uzskata 1865. gadu, kad tajā bija 15 sētas.