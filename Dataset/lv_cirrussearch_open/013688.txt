Konstantīns Ovčiņņikovs (dzimis 1983. gada 10. novembrī Biškekā) ir krievu tautības Latvijas džudists. 2001. gadā Ungārijā un 2002. gadā Nīderlandē izcīnījis otro vietu Eiropas U-20 čempionātā. 2007. gadā svinējis uzvaru Latvijas čempionātā, 2008. gadā uzvarējis Latvijas II Olimpiādē un 2011. gadā triumfējis Latvijas atklātajā čempionātā. Tāpat vairākas medaļas izcīnījis Lietuvas čempionātā. 2012. gada aprīlī izcīnījis bronzas medaļu Eiropas čempionātā. Vairākas reizes ierindojies pirmajā trijniekā Pasaules kausa posmos. K. Ovčiņņikovs kvalificējās 2012. gada vasaras olimpiskajām spēlēm, kur zaudēja sacensību pirmajā kārtā un izstājās no turnīra.