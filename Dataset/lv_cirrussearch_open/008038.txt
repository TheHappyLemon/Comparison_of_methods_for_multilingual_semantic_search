1955.—1956. gada Nacionālās basketbola asociācijas sezona bija 10. NBA sezona. Šajā sezonā piedalījās 8 komandas (visas no ASV). Par NBA čempioniem kļuva Filadelfijas "Warriors" spēlētāji, kas piecu spēļu finālsērijā pieveica Sentluisas "Hawks" ar 4—1. Finālsērija ilga no 31. marta līdz 7. aprīlim. Par regulārās sezonas vērtīgāko spēlētāju tika atzīts Bobs Petits ("Hawks"), kurš bija arī sezonas rezultatīvākais spēlētājs. 1955. gada NBA drafts notika 1955. gada 30. aprīlī, tajā Milwaukee Hawks (sezonas sākumā klubs jau startēja kā Sentluisas "Hawks") ar pirmo numuru izvēlējās Diku Riketsu. 6. NBA Visu zvaigžņu spēle notika Rochester War Memorial Coliseum arēnā Ročesterā. Tajā Rietumu komanda uzvarēja Austrumus ar 108–94. Par spēles vērtīgāko spēlētāju tika atzīts Sentluisas "Hawks" spēlētājs Bobs Petits.