Punktu mākonis (angļu: point cloud) ir datu kopums par punktiem kādā koordinātu sistēmā. Trīsdimensiju koordinātu sistēmā šie punkti parasti tiek definēti ar X, Y, un Z koordinātām, un bieži tiek izmantoti, lai attēlotu objekta ārējo virsmu, formu u.c. Punktu mākoni var izveidot, izmantojot, piemēram, 3D skeneri. 3D skeneris izvieto lielu daudzumu punktu uz objekta virsmas un bieži vien arī izvada punktu mākoni kā datu failu tālākai apstrādei. 3D skenēšanas procesā iegūtais punktu mākonis tiek izmantots dažādiem mērķiem, tostarp, lai izveidotu 3D CAD modeļus saražotajām detaļām, metroloģijā / kvalitātes pārbaudē, animāciju veidošanā un liela mēroga vizualizācijās. Ģeogrāfiskajās informācijas sistēmās punktu mākonis ir viens no galvenajiem avotiem, lai veidotu digitālos augstuma moduļus reljefiem. Līdzīgi, punktu mākonis tiek izmantots, lai veidotu pilsētvides 3D modeļus. Punktu mākonis var tikt arī izmantots, lai reprezentētu tilpuma datums, kas, piemēram, tiek izmantoti medicīniskajā attēlveidošanā. Kaut punktu mākonis var tikt atveidots un apskatīts, to uzreiz tieši nevar izmantot 3D lietotnēs. Lai punktu mākoni izmantotu 3D lietotnēs, parasti tas tiek pārveidots uz poligonu tīklojuma (polygon mesh) vai trīsstūra tīklojuma (triangle mesh) modeli, NURBS virsmas modeli vai CAD virsmas modeli.