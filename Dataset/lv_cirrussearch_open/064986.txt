Ustjurts (kazahu: Үстірт, uzbeku: Ustyurt, turkmēņu: Ustýurt) ir māla tuksnesis un plakankalne Kazahstānā, Uzbekistānā un Turkmenistānā. Atrodas starp Manghistau pussalu rietumos un bijušo Arāla jūru austrumos apmēram 200 000 km² platībā un līdz 340 m vjl augstumā. Malās plakankalne beidzas ar stāvu krauju 60—190 m augstumā. Ieplakās sāļezeri, solončaki, šori. Nokrišņi ap 100 mm gadā. Naftas un dabasgāzes atradnes. PSRS laikā 20. gadsimta septeņdesmitajos gados reģionā tika veikti vairāki pazemes kodolsprādzieni, bet astoņdesmitajos gados šeit atradās ķīmisko ieroču poligons.