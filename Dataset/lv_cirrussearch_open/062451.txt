GSAT-24 ir Indijas Kosmosa pētījumu organizācijas (ISRO) meitas uzņēmuma NewSpace India Limited (NSIL) GSAT sistēmas sakaru pavadonis. To īrē uzņēmums Tata Play, un tas paredzēts sakaru pakalpojumiem Indijas teritorijā. To ģeostacionārajā orbītā palaida 2022. gada jūnijā. Kosmisko aparātu izgatavoja ISRO uz platformas I-3K Enhanced bāzes. Tā starta masa bija 4181 kg. GSAT-24 resursi paredzēti 15 gadu darbībai. Pavadonī uzstādīti 25 Ku joslas raiduztvērēji. GSAT-24 tika palaists 2022. gada 22. jūnijā 21:50 UTC no Gviānas kosmiskā centra ar nesējraķeti Ariane 5 ECA (lidojums VA257). Tas palaists kopā ar sakaru pavadoni Measat-3d. Pavadonis tiks novietots ģeostacionārajā orbītā punktā 83° austrumu garuma.