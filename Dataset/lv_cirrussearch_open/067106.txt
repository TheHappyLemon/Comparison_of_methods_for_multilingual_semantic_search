Dronu uzbrukums Maskavai 2023. gada 30. maijā bija vairāku desmitu bezpilota lidaparātu uzbrukums Krievijas galvaspilsētai Maskavai Krievijas iebrukuma Ukrainā laikā. Agri no rīta vairākos Maskavas un Piemaskavas rajonos debesīs bija redzami bezpilota lidaparāti. Sociālajos tīklos tika publicēti arī video, kuros ir redzams ne tikai tas, kā droni lido virs pilsētas, bet arī to notriekšana. Tiek ziņots, ka uzbrukumu veica "līdz šim nezināmi aerodinamiskie "pīļu" tipa bezpilota lidaparāti". Iepriekš 30. maija naktī Kijivai arī uzbruka bezpilota lidaparāti. Gaisa trauksmes sirēnas skanēja trīs stundas pēc kārtas. Ukrainas Gaisa spēki paziņoja, ka Krievijas bruņotie spēki izšāva 31 kamikadzes dronu, bet 29 tika notriekti. Krievijas Federācijas Aizsardzības ministrija notikušajā vaino Ukrainu.