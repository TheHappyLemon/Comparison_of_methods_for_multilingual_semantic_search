Pāvels Lukašs Brožeks (poļu: Paweł Łukasz Brożek, dzimis 1983. gada 21. aprīlī) ir bijušais Polijas futbolists, spēlēja uzbrucēja pozīcijā, bijis Polijas futbola izlases dalībnieks. Savu karjeras lielāko daļu pavadījis Polijas komandā Krakovas "Wisła", kur kopumā aizvadījis 18 sezonas, kuru laikā izcīnījis septiņus Ekstraklasa titulus. Neilgu laiku spēlējis arī Turcijas komandā Trabzonspor, Skotijas komandā Celtic un Spānijas komandā Recreativo. Polijas futbola izlases sastāvā piedalījies 2006. gada FIFA Pasaules kausā un 2012. gada Eiropas čempionātā.