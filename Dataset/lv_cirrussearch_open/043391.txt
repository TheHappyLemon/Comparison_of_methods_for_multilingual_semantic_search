Hosē Paolo Gerrero Gonsaless (spāņu: José Paolo Guerrero Gonzales; dzimis 1984. gada 1. janvārī) ir Peru futbolists, spēlē uzbrucēja pozīcijā, Peru futbola izlases dalībnieks. Karjeras sākumu aizvadījis dažādos Vācijas klubos, arī Minhenes "Bayern", kā sastāvā divas reizes kļuva par valsts čempionu, pēc tam sācis spēlēt Brazīlijā. Sanpaulu "Corinthians Paulista" sastāvā uzvarējis FIFA Pasaules klubu kausā, bija fināla vienīgo vārtu autors. 2004. gadā debitējis Peru izlases sastāvā. Ir izlases visu laiku rezultatīvākais futbolists. Divas reizes izlase ar Gerrero ierindā izcīnīja bronzas medaļu Copa América. Viens no visu laiku rezultatīvākajiem futbolistiem Copa América vēsturē. Tika nominēts 2015. gada FIFA Zelta bumbai — pirmais Peru futbolists, kas nominēts tai.