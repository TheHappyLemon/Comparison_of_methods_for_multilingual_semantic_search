Turkmenbaši līcis (turkmēņu: Türkmenbaşy aýlagy) ir Kaspijas jūras lagūnveida līcis tās dienvidaustrumos. Administratīvi atrodas Turkmenistānas Balkana vilajetā. Atrodas iegarenā lagūnā, ko no jūras atdala smilšu strēles un Gizilsuvas sala. Ziemeļos līcis piekļaujas Turkmenbaši pussalai, dienvidos — Čelekenas pussalai. Līča ziemeļaustrumos atrodas mūsdienās izsīkušās Uzbojas grīva. Krasti stipri izroboti, sēkļaini, daudz seklu līču. Ūdens sāļums sasniedz 13—16 ‰. Līča ziemeļu krastā Turkmenbaši pilsēta un osta.