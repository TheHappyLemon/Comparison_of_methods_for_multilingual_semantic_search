Edvards M. Cviks (angļu: Edward M. Zwick; dzimis 1952. gada 8. oktobrī) ir amerikāņu kinorežisors, scenārists un producents. Savas karjeras laikā režisējis tādas filmas kā komēdijdrāmu About Last Night (1986), kara drāmu "Slava" (Glory, 1989), vesternu "Rudens leģendas" (Legends of the Fall, 1994) un episko filmu "Pēdējais samurajs" (2003). Televīzijas seriālu Thirtysomething un Once and Again idejas autors. Par filmu "Iemīlējies Šekspīrs" (1998), kā viens no producentiem saņēmis Amerikas Kinoakadēmijas balvu kategorijā "Labākā filma". Par filmām "Slava" un "Rudens leģendas" nominēts Zelta globusa balvai kategorijā "Labākais režisors".