Oleksandrs Turčinovs (ukraiņu: Олександр Валентинович Турчинов; dzimis 1964. gada 31. martā) ir Ukrainas politiķis, scenārists, ekonomikas zinātņu doktors. Laikā no 2007. gada decembra līdz 2010. gada martam Turčinovs bija Ukrainas premjerministra vietnieks, uz dažām dienām 2010. gada martā bija arī premjerministra pienākumu izpildītājs pēc Jūlijas Timošenko atkāpšanās. Eiromaidana sacelšanās rezultātā, pēc prezidenta Viktora Janukoviča atlaišanas no amata 2014. gada februārī, kļuva par Ukrainas parlamenta (Augstākās Radas) priekšsēdētāju un Ukrainas prezidenta pienākumu izpildītāju. 7. jūnijā prezidenta pienākumus nodeva 25. maija ārkārtas vēlēšanās ievēlētajam Petro Porošenko.