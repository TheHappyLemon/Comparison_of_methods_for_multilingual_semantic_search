Dmitrijs Ustinovs (Дмитрий Фёдорович Устинов; dzimis 1908. gada 17. oktobrī, miris 1984. gada 20. decembrī) bija PSRS politiskais darbinieks, aizsardzības ministrs no 1976. gada līdz viņa nāvei. No 1941. līdz 1953. gadam Ustinovs bija PSRS tautas komisārs, pēc tam bruņojuma ministrs. 1953. — 1957. viņš bija PSRS aizsardzības rūpniecības ministrs. No 1957. līdz 1965. gadam viņš bija PSRS Ministru padomes priekšsēdētāja vietnieks, vēlāk — 1. vietnieks. 1965. — 1976. bija PSKP Centralās komitejas sekretārs. 1976. gadā D. Ustinovs kļuva par PSRS aizsardzības ministru.