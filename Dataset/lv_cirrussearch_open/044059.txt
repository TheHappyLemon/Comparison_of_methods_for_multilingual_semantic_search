Revindikācija (poļu: rewindykacja/akcja rewindykacji cerkwi prawosławnych w II Rzeczypospolitej) ir historiogrāfijā pieņemts apzīmējums austrumu pareizticības ierobežošanas procesam Polijas valstī starp abiem pasaules kariem. Procesa rezultātā daudzi Polijas pareizticīgās baznīcas īpašumi tika vai nu iznīcināti (tostarp divdesmito gadu vidū tika nojaukta galvenā pareizticīgo katedrāle Varšavā), vai arī nodoti valsts vai katoļu baznīcas īpašumā. Revindikācija tika pamatota ar to, ka pēc Polija dalīšanām daudzi katoļu baznīcas īpašumi tika konfiscēti un piešķirti Krievijas pareizticīgo baznīcai. Revindikācija lielākoties skāra Polijas austrumu apgabalus, kuros vairums iedzīvotāju bija baltkrievi un ukraiņi. Tās norise bija atkarīga no vietējām varas iestādēm, parasti īpašumu nodošana tika realizēta caur tiesu. Pēc Otrā pasaules kara minētie apgabali iekļāvās PSRS, bet mūsdienās tie atrodas Baltkrievijas un Ukrainas sastāvā.