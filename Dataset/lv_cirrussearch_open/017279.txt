Marseļas "Olympique" (franču: Olympique de Marseille), saukts arī vienkārši par Marseille vai L'OM, ir Marseļā bāzēts Francijas futbola klubs. Dibināts 1899. gadā, spēlē Francijas futbola augstākajā līmenī - 1. līgā. Mājas spēles komanda aizvada Stade Vélodrome stadionā, kur ir 67 394 skatītāju vietas. Marseille kluba futbolisti ir deviņas reizes kļuvuši par Francijas čempioniem, kā arī desmit reizes izcīnījuši Francijas kausu. 1992.–1993. gada sezonā komanda arī uzvarēja Francijas čempionātā, taču pēc pretinieku uzpirkšanas skandāla tituls tika atņemts. 1992.–1993. gada sezonā klubs uzvarēja UEFA Čempionu līgā, finālā ar 1–0 pieveicot AC Milan, un ir līdz šim vienīgais Francijas klubs, kam ir izdevies šāds panākums.