Empoli Football Club ir Itālijas futbola klubs no Empoli, Toskānas, dibināts 1920. gadā. Pirmo oficiālo spēli tas aizvadīja 1921. gadā. Klubam ir viena no spēcīgākajām jauniešu futbola sistēmām Itālijā. Pēdējos gados klubs pastāvīgi atradies uz robežas starp Itālijas divām spēcīgākajām līgām. 2004. gadā Empoli izkrita no Itālijas futbola čempionāta A sērijas uz B sēriju, bet nākamajā sezonā uzvarēja B sērijas čempionātā un atkal atgriezās augstākajā līgā. 2006.—2007. gada sezonā Empoli izcīnīja septīto vietu A sērijas čempionātā, kas vērtējams kā nozīmīgs sasniegums pilsētai ar tikai 45 000 iedzīvotāju. 2016.—2017. gada sezonā Empoli ierindojās 18. vietā A sērijā un atkal tika pazemināti uz B sēriju. Komandas krāsas ir zila un balta.