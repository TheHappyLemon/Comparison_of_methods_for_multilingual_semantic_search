Oskars Greguārs (franču: Oscar Grégoire; dzimis 1877. gada 26. martā, miris 1947. gada 28. septembrī) bija beļģu peldētājs un ūdenspolo spēlētājs. Startējis trijās vasaras olimpiskajās spēlēs (1900., 1908. un 1912.), kur izcīnījis divas sudraba un vienu bronzas medaļu olimpiskajos ūdenspolo turnīros. 1900. gada vasaras olimpiskajās spēlēs Parīzē viņš bija ūdenspolo komandas Briseles peldēšanas un ūdenspolo kluba biedrs. Komanda ūdenspolo turnīrā izcīnīja sudraba medaļu. Turnīra fināla mačā viņi piekāpās Lielbritānijas ūdenspolo komandai — Osbornas peldēšanas klubs. 1908. gada vasaras olimpiskajās spēlēs Londonā viņš atkal startēja ūdenspolo turnīrā. Beļģijas ūdenspolo komanda turnīrā uzvarēja Nīderlandes (8-1) un Zviedrijas (8-4) komandas, bet fināla mačā piekāpās Lielbritānijas komandai (2-9). Turnīrā kopā viņš guva 4 vārtus. Šajās olimpiskajās spēlēs viņš startēja arī peldēšanā, 100 metros uz muguras. Šajā disciplīnā viņš startēja tikai pirmās kārtas peldējumā, kurā nefinišēja. 1912. gada vasaras olimpiskajās spēlēs Stokholmā viņš trešo reizi startēja ūdenspolo turnīrā kā Beļģijas ūdenspolo komandas dalībnieks. Beļģijas komanda šajā turnīrā izcīnīja bronzas medaļu. Turnīrā kopā viņš guva 2 vārtus. Arī šajās olimpiskajās spēlēs viņš startēja peldēšanā, 100 metros uz muguras, kuru ceturdaļfināla kārtā tika diskvalificēts un turpmāko cīņu neturpināja.