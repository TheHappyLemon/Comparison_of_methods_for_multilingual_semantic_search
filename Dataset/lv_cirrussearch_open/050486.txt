"Koku jūra" (angļu: The Sea of Trees) ir 2015. gada ASV drāmas filma, kuras režisors ir Gass Van Sants. Galvenās lomas filmā atveido Metjū Makonahijs, Kens Vatanabe un Naomi Votsa. Filmas pirmizrāde notika 2015. gada 16. maijā Kannu filmu festivālā. Amerikānis Artūrs Brenans dodas uz Aokigahara mežu, kas zināms arī kā "Pašnāvību mežs", lai tur veiktu pašnāvību. Tur Artūrs sastop japāņu vīrieti Takumi Nakamuru, kurš arī vēlas sevi nogalināt, un abi vīrieši sāk ceļu pretī izdzīvošanai.