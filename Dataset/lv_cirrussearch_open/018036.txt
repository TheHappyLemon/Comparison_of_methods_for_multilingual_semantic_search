Pet Sounds ir amerikāņu rokgrupas The Beach Boys 11. studijas albums. Tas tika izdots 1966. gada 16. maijā sadarbībā ar ierakstu kompāniju Capitol Records. Šis tiek uzskatīts par vienu no ietekmīgākajiem ierakstiem populārās mūzikas vēsturē un vienu no labākajiem albumiem, kas izdoti 1960. gados. Albumā ir iekļautas tādas dziesmas kā Wouldn't It Be Nice un God Only Knows. Pet Sounds neguva komerciālus panākumus, neiegūstot pat zelta diska statusu. Tas ir ticis ierindots pirmajā vietā vairāku laikrakstu veidotajos visu laiku izcilāko albumu sarakstos, savukārt Rolling Stone to ierindoja 2. vietā savā 500 Greatest Albums of All Time sarakstā.