Sonija Gandija (hindi: सोनिया गांधी, Soniyā Gāndhī; angļu: Sonia Gandhi, dzimusi 1946. gada 9. decembrī) ir Indijas politiķe. Viņa dzimusi Itālijā kā Edvidže Antonija Albīna Maino (itāļu: Edvige Antonia Albina Màino). 1968. gadā apprecējās ar vēlāko Indijas premjerministru Rādživu Gandiju. 1998. gadā, septiņus gadus pēc vīra slepkavības, kļuva par Indijas Nacionālā kongresa prezidenti.