Šis raksts ir par alu netālu no Sofijas. Par alu Vidinas apgabalā skatīt rakstu Kozarnika (Vidina). Kozarnika (bulgāru: Козарника) ir ala Balkānu kalnu rietumos, Bulgārijā. Tā atrodas netālu no Lipnicas ciema, Botevgradas pašvaldībā. Alas nosaukums nozīmē "kazu aploks", kas radies tādēļ, ka vietējie alā slēpa kazas. Alas ieeja ir 4,5 m plata un 2,5 m augsta. Tās kopējais garums ir 89 m. Ala sastāv no vienas liektas ejas un viena ejas atzara. Ejas pirmie 15 m ir augsti un plati, bet tā pakāpeniski samazinās. Alā ir arī 14 m augsts skurstenis. Kozarnikā nav avotu. Alā sastopami daudzi veidojumi, piemēram, stalktīti, stalagmīti, dendrīti uc. Alas dominējošā krāsa ir balta un rozā. Alā ir atrasti kauli un keramika. Kozarnika tika kartēta 1966. gadā.