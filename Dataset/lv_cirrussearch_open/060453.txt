Stepans Faļkovskis (baltkrievu: Сцяпан Фалькоўскі, dzimis 1996. gada 18. decembrī) ir Baltkrievijas hokejists, spēlē aizsarga pozīcijā. Kopš 2021. gada Faļkovskis pārstāv KHL komandu Sanktpēterburgas SKA. 2016. gada NHL draftā Faļkovski ar kopējo 186. numuru septītajā kārtā izvēlējās Kalgari "Flames". Iepriekš spēlējis Baltkrievijas Ekstralīgas komandā Minskas "Yunost", AHL komandās Ontārio "Reign" un Aiovas "Wild", kā arī KHL komandā Minskas "Dinamo". Baltkrievijas hokeja izlases sastāvā piedalījies 2018. gada Pasaules čempionātā.