Logic ir amerikāņu dziedātājs, reperis, dziesmu autors un ierakstu producents. Par mūziku sācis interesēties pusaudža gados, 2009. gadā izdeva pirmo miksteipu Psychological un Young, Broke & Infamous (2010). Viņš pievienojās Visionary Music Group, izdodot četrus miksteipus nākamajos gados. Viņa ceturtais miksteips, Young Sinatra: Welcome to Forever (2013), tas ļāva viņam saglabāt ierakstu līgumu ar Def Jam Recordings. 2014. gada oktobrī viņš izdeva savu pirmo studijas albumu Under Pressure, kurš ASV Billboard 200 sasniedza ceturto vietu un tika atzīts Amerikas Ierakstu industrijas asociācijā, ar vairāk nekā 171 000 pārdotām kopijām. Viņa otrais studijas albums The Incredible True Story tika izdots 2015. gada novembrī un arī saņēma uzslavas no kritiķiem. Piektais miksteips Bobby Tarantino tika izdots 2016. gadā. Logic trešais studijas albums Everybody (2017) bija pirmais viņa albums, kas sasniedza ASV Billboard 200 virsotni. Tika pārdotas vairāk nekā 247 000 albuma kopijas. Albums radīja pirmo Logic internacionālo dziesmu, kas debitēja top 10. Dziesmas nosaukums bija 1-800-273-8255 un tā sasniedza trešo vietu Billboard Hot 100. 2018. gada martā, Logic izdeva savu sesto mikstepu Bobby Tarantino II, kas bija turpinājums 2016. gada miksteipam. Albums sasniedza pirmo vietu ASV Billboard 200, ar pirmajā nedēļā vairāk nekā 119 000 pārdotām kopijām.