Sicīlijas Diodors (sengrieķu: Διόδωρος Σικελιώτης, Diodoros Sikeliotes, dzimis ap 90. gadu p.m.ē., miris ap 30. gadu p.m.ē.) bija sengrieķu vēsturnieks. Viņa ievērojamākais darbs ir “Vēstures bibliotēka” (Bibliotheca historica), kuru veido 40 grāmatas, no kurām 15 ir saglabājušās līdz mūsdienām. Šis darbs ir uzrakstīts laika posmā no 60. gada līdz 30. gadam p.m.ē. Tajā galvenokārt ir aprakstīta Senās Grieķijas vēsture.