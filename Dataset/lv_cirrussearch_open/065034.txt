Šis raksts ir par varonīgu tēlu. Par citām jēdziena Varonis nozīmēm skatīt nozīmju atdalīšanas lapu. Varonis ir cilvēks vai izdomāts tēls, kas sevišķi grūtos apstākļos pilda savu pienākumu, aizstāv un cīnās par ideāliem, pat riskējot ar savu veselību vai dzīvību, vai arī ar ko izceļas, piesaista sev sabiedrības uzmanību. Stāstos, vēsturiskos stāstījumos, daiļliteratūras darbos un kinofilmās šī persona parasti ir pozitīvs tēls, kurš cīnās pret negatīvajiem tēliem. Antonīms varonim ir "ļaundaris". Varoņa kā tēla iemiesotie ideāli un izrādītās īpašības mainās laika gaitā, atspoguļojot konkrētā perioda ideālus vai pasaules izpratni. Piemēram, antīkajās pasaules eposos, galvenais varonis bija tēls, kuru visi slavināja, kurš alka uzvaru karā un dzīvoja pēc goda koda. Postmodernais varonis var būt antivarionis, kurš nav ideālistisks un pat izrāda izteikti sliktas personības iezīmes, taču ir uzskatāms par varoni konkrētajos apstākļos vai salīdzinājumā ar kādu citu tēlu. Citi postmodernie varoņu veidi ir eksistenciālais varonis, kurš izteikti fokusējas uz eksistenci un tās bezjēdzību, taču izvēlas būt varonīgs, nevis krist izmisumā, kā arī supervaronis.