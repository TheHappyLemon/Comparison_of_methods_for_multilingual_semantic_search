Luhanskas "Zorya" (ukraiņu: ФК «Зоря» Луганськ) ir Ukrainas futbola klubs no Luhanskas. Pašlaik spēlē Ukrainas Premjerlīgā. Dibināts 1923. gadā kā "Metalist". Sakarā ar karu Donbasā pašlaik mājas spēles aizvada Slavutych-Arena stadionā Zaporižjā. Padomju Savienības laikā klubs bija pazīstams ar nosaukumu Vorošilovgradas "Zarja". Komanda panākumus guvusi 1970. gados. 1972. gadā uzvarēja PSRS Augstākajā līgā. Divreiz spēlēja PSRS kausa izcīņas finālā. Lielākais panākums Ukrainas Premjerlīgā ir 3. vieta, ko izdevies sasniegt trīs reizes (2017., 2020. un 2021. gadā). Komanda ir divreiz spēlējusi Ukrainas kausa finālā. Kopš 2020. gada janvāra klubu pārstāv Latvijas izlases futbolists Andrejs Cigaņiks.