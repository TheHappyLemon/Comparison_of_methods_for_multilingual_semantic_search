McPixel ir neatkarīgi veidota puzles veida videospēle, ko 2012. gadā izstrādāja Mikolajs Kaminskis. Spēles galvenais varonis ir McPixel, kas ir gan Makgaivera, gan Makgrubera parodija. Spēlē ir vairākas atsauces uz popkultūras cilvēkiem un notikumiem. Varoņa mērķis ir atmīnēt sprāgstvielas vai "izglābt pasauli" 20 sekunžu laikā. Spēlei ir četras nodaļas, katrā trīs līmeņi un vēl papildlīmenis. Katram līmenim ir sešas sadaļas. Spēle ir pieejama Android, iPhone un kā datorspēle.