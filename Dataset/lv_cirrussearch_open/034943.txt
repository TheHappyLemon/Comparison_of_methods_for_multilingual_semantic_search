2018. gada F1 sezona, oficiāli pazīstama kā 2018. gada FIA Pirmās formulas Pasaules čempionāts) (angļu: 2018 FIA Formula One World Championship), ir Starptautiskās Automobiļu federācijas (FIA) sankcionētās Pirmās formulas 69. čempionāta sezona, kas norisinās 2018. gadā no pavasara līdz vēlam rudenim. Sezonas laikā braucēji un komandas sacenšas par Formula 1 pasaules čempionāta titulu — individuālajā un komandu (konstruktoru) kausa kopvērtējumā. Pirmās formulas 2018. gada sezona ir zīmīga ar to, ka tā ietver pirmos nopietnos drošības regulējumus, kas attiecas uz pastiprinātu formulas kokpita aizsardzību caur Ferrari komandas piedāvāto "halo" konceptu vai kāda cita veida aizsardzības nodrošinājumu. Tāpat 2016. gada decembrī oficiāli tika paziņots, ka pēc desmit gadu pārtraukuma 2018. gada Pirmās formulas kalendārā atgriezīsies Francijas Grand Prix posms. Tomēr finansiālu apsvērumu dēļ 2018. gada sezona būs pēdējā, kurā tiks rīkota Malaizijas Grand Prix izcīņa.