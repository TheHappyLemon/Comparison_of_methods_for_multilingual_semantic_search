Amerikas pamatiedzīvotāju baznīca (angļu: Native American Church) ir reliģiska konfesija Amerikas Savienotajās Valstīs, kas kulta un ceremoniju mērķiem lieto halucinogēno peijota kaktusu (ASV Indiāņu reliģiskās brīvības likums paredz izņēmumus šīs baznīcas sekotājiem, jo peijota lietošana ASV parasti ir aizliegta). Baznīca radās Oklahomas štatā, kur 19. gadsimta beigās tika pārceltas daudzas indiāņu ciltis. Pašlaik tā ir plaši izplatīta ASV pamatiedzīvotāju vidū. Baznīca pastāv kopš 1944. gada, un tai ir simtiem tūkstošu sekotāju.