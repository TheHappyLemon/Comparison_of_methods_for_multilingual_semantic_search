Nikolā Žūlio Nkulu Ndubena (franču: Nicolas Julio Nkoulou Ndoubena; dzimis 1990. gada 27. martā), zināms kā Nikolā Nkulu, ir Kamerūnas futbolists, spēlē aizsarga pozīcijā, pārstāv Kamerūnas izlasi. Kopš 2023. gada Nkulu spēlē Turcijas Superlīgas komandā Gaziantep FK. Savu karjeru sācis AS Monaco komandā. 2011. gadā pievienojies Marseļas "Olympique", kuras rindās viņš 2012. gadā izcīnīja Coupe de la Ligue kausu. 2016. gadā pārcēlies uz Lionas "Olympique", bet pēc nesekmīgas pirmās sezonas Nkulu tika izīrēts Itālijas komandai Torino, bet nākamajā sezonā ar Torino noslēdzis jau pilnvērtīgu līgumu. 2021. gadā kā brīvais aģents pievienojies Anglijas Premjerlīgas komandai Watford. Kamerūnas futbola izlases sastāvā debitējis 2008. gadā. Piedalījies 2010. un 2014. gada FIFA Pasaules kausā, kā arī trīs Āfrikas Nāciju kausa turnīros. Ar izlasi uzvarējis 2017. gada Āfrikas Nāciju kausā. 2022. gada septembrī viņš pirmo reizi pēc 5 gadiem tika izsaukts uz izlasi.