Naskas līnijas ir vairāki seni ģeoglifi Naskas tuksnesī Peru. Lielākās no figūrām ir pat 370 m lielas. Tiek uzskatīts, ka tās izveidojuši Naskas kultūras pārstāvji laikposmā starp 500. gadu p.m.ē. un 500. gadu m.ē. Figūras ir dažādas sarežģītības — daļa ir vienkāršas līnijas, daļa attēlo dzīvniekus un cilvēkus, vēl ir arī puķu un koku zīmējumi. Figūras iegūtas, novācot līdzenuma sarkanos akmeņus, zem tiem atklājot vieglākas augsnes slāni. Pētnieki nav vienisprātis par figūru izveides iemesliem, bet parasti figūrām tiek piešķirta reliģiska nozīme. Figūras ir saglabājušās, pateicoties izolētībai, kā arī laikapstākļiem. 1994. gadā Naskas līnijas tika iekļautas UNESCO Pasaules mantojuma sarakstā. Lai arī pastāv uzskats, ka Naskas līnijas var redzēt vienīgi no lidaparātiem, tās ir saskatāmas arī no pakājes un citām augstām vietām.