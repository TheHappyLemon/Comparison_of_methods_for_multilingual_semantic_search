Starptautiskā Slēpošanas federācija (franču: Fédération internationale de ski — FIS) ir vadošā slēpošanas pārvaldes organizācija pasaulē. Tās galvenā mītne atrodas Oberhofenē pie Tūnas ezera, Šveicē. Tika nodibināta 1924. gadā Šamonī, I ziemas olimpisko spēļu laikā. Tās pārziņā ir šādi olimpiskie sporta veidi: distanču slēpošana, frīstaila slēpošana, kalnu slēpošana, snovbords, tramplīnlēkšana un ziemeļu divcīņa. Pašlaik FIS sastāvā ir 135 nacionālās slēpošanas asociācijas.