1905. gada Tour de France bija trešais Tour de France daudzdienu velobrauciens, kas notika no 1905. gada 9. līdz 30. jūlijam. Velobraucienu organizēja laikraksts L'Auto. Pēc iepriekšējā gada diskvalifikācijām 1905. gada Tour de France tika ieviesti jauni noteikumi, tai skaitā, ka kopvērtējums tiks sastādīts pēc iegūtajiem punktiem nevis uzrādītā laika. Par velobrauciena uzvarētāju kļuva Luijs Truseljē, kurš uzvarēja piecos no 11 posmiem.