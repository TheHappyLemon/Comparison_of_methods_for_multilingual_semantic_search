Zemūdens peldlīdzeklis ir kuģis, kas paredzēts darbībai zem ūdens, ko parasti atbalsta tuvumā esošs kuģis, platforma, krasta komanda vai dažreiz lielāka zemūdene. Šis termins bieži tiek lietots, lai nodalītu konkrēta veids zemūdens kuģus no zemūdenēm, kas, atšķirībā no zemūdens peldlīdzekļiem, ir pilnībā pašpietiekamas un spēj patstāvīgi ceļot, ir aprīkotas ar savu barošanas un gaisa atjaunošanas sistēmu. Tomēr sarunvalodā vārdu "zemūdene" var izmantot, lai aprakstītu kuģi, kas pēc definīcijas faktiski ir zemūdens peldlīdzeklis. Ir dažādi zemūdens peldlīdzekļu veidi, tostarp gan cilvēku vadīti transportlīdzekļi (angļu: human-occupied vehicles, HOV), gan bezapkalpes kuģi, kas citādi zināmi kā tālvadāmi transportlīdzekļi (angļu: remotely operated vehicles, ROV) vai bezpilota zemūdens transportlīdzekļi (angļu: unmanned underwater vehicles, UUV). Zemūdens peldlīdzekļi tiek izmantoti visā pasaulē un dažādiem nolūkiem, piemēram, okeanogrāfijā, zemūdens arheoloģijā, okeānu izpētē, zemūdens aprīkojuma apkopē un atjaunošanā, kā arī zemūdens videogrāfijā.