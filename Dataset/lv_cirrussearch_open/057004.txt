Pantjurkisms ir politiska doktrīna, kas 1880. gados sludināja, ka visas tjurku tautas, it īpaši islāmticīgās, ir viena nācija, un tām ir jāapvienojas vienā vienotā valstī. Kustību aizsāka Krimas tatāri, kas centās atdalīties no Krievijas Impērijas un iekļauties Osmaņu impērijas sastāvā. Viens no aktīvākajiem pantjurkisma idejas atbalstītājiem bija Krimas tatāru intelektuālis Ismails Gaspirali.