Ruskaja (krievu: Русская) - padomju, vēlāk krievu polārstacija Mērijas Bērdas Zemē. Atrodas tā Rietumantarktīdas sektora piekrastē, uz kuru neviena valsts nav izvirzījusi teritoriālās pretenzijas. Izvieta Hobsa krastā Burksa ragā Halla līča krastā. Vieta stacijai tika izraudzīta 1972. gadā. Pirmais mēģinājums uzbūvēt staciju bija 1973. gadā, bet sakarā ar smagajiem ledus un laika apstākļiem neizdevās nogādāt krastā visu nepieciešamo aprīkojumu un stacijas būve tika iekonservēta. Spēcīgās vētras (stacijas apkārtnē raksturīgi stipri vēji; vidēji 136 dienas gadā vēja ātrums pārsniedz 30 m/s) nopostīja iekonservētās būves. Stacija veiksmīgi tika izbūvēta 1980. gadā. Būves un stacijas darbības sākuma nodrošināšanai tika piegādāts 87 t degvielas, 13 t pārtikas un 132 t citu kravu. Stacija tika izbūvēta 11 dienās no 26. februāra līdz 9. martam. Stacijas galvenais uzdevums bija veikt meteoroloģiskos novērojumu, jo tā bija vienīgā polārstacija Mērijas Bērdas Zemes piekrastē. Stacijas darbība tika pārtraukta 1990. gadā sakarā ar Krievijas polāro programmu ierobežoto finansējumu. Stacija tika iekonservēta un tās darbību bija plānots atjaunot 2007.-2008. gada sezonā.[nepieciešama atsauce]