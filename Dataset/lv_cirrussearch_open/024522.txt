Luristānas ostāns (persiešu: استان لرستان, Ostān-e Luristān) ir Irānas ostāns valsts rietumu daļā Zāgrosa kalnu grēdā. Robežojas ar Hamadānas, Markazī, Isfahānas, Čahārmahālas un Bahtijārī, Hūzestānas, Īlāmas un Kermānšāhas ostānu. Tā administratīvais centrs ir Horramābāda. 2014. gadā ostāns tika iekļauts Irānas ceturtajā administratīvajā reģionā. Lielākās pilsētas ir Horramābāda (373 416), Borūdžerda (234 997) un Dorūda (121 638). Lielāko daļu ostāna ekonomikas veido lauksaimniecība; tiek audzēti tādi kultūraugi kā rīsi, kvieši, mieži, kokvilna, cukurbietes, dažādi augļi un dārzeņi. Ostānā ir dzelzs rūdas un molibdēna atradnes.