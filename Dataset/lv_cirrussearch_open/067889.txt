Paula Stradiņa Medicīnas vēstures muzejs ir muzejs Rīgā. Dibināts 1957. gada 1. oktobrī. Tā pamatā bija profesora Paula Stradiņa personīgā kolekcija. Tas ir viens no trim pasaules lielākajiem medicīnas vēstures muzejiem. Muzejā ir izstādītas kolekcijas saistībā ar medicīnu sākot no senajiem laikiem līdz mūsdienu Latvijas medicīnas vēsturei. Muzejā ir arī kosmosa bioloģijas un medicīnas zāle. Ekspozīcija izkārtota četros stāvos atbilstoši laikmetu secībai. Ik gadu muzeju apmeklē ap 40 000 apmeklētāju un tajā ir vairāk nekā 203 000 vienību. Tajā katru gadu tiek rīkotas arī tematiskās izstādes par aktuālām tēmām. Muzejs piedāvā arī dažādām paaudzēm domātas muzejpedagoģiskās programmas un teatralizētu ekskursiju pa Vecrīgu.