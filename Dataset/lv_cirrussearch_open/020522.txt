Čubutas province (spāņu: Provincia del Chubut) ir viena no Argentīnas 23 provincēm. Tā atrodas valsts dienvidos un robežojas ar Čīli un ar Rionegro un Santakrusas provincēm. 2010. gadā Čubutas provincē dzīvoja 509 tūkstoši iedzīvotāju. Lielākā pilsēta ir Komodoro Rivadavija, bet provinces administratīvais centrs ir Rosona. Administratīvi sīkāk province dalās 15 departamentos. Nosaukums cēlies no Čubutas upes, kas plūst cauri visai provincei no Andiem līdz okeānam. Čubutas provincē aptuveni 10% no iedzīvotājiem ir ieceļotāji no Velsas, daļa no kuriem joprojām runā velsiešu valodā.