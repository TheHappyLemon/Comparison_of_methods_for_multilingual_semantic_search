Pavadoņtelefons ir mobilais telefons, kas sakaru nodrošināšanai tieši izmanto sakaru pavadoņus. Pavadoņtelefonus izmanto vietās, kur nav nodrošināts zemes mobilo tālruņu pārklājums. Pavadoņtelefonu aparāti ir atkarīgi no pavadoņsistēmas, kuru tie izmanto. Var būt tā saucamie termināļi, kas sastāv no antenas un iekārtu bloka; tie var būt pārvietojami (mobili) vai fiksēti (piemēram, uz kuģa). Mūsdienās plašāk izmanto rokas ierīces. Kopā ar pavadoņtelefonu tajā var būt iebūvētas citas funkcijas, piemēram, GSM telefons, GPS iekārta.