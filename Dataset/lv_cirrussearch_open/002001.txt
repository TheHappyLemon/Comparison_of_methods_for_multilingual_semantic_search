Frediriks Karltons (Karls) Lūiss (angļu: Frederick Carlton (Carl) Lewis; dzimis 1961. gada 1. jūlijā Birmingemā, Alabamas štatā, ASV) ir bijušais amerikāņu vieglatlēts, kas startēja sprintā un tāllēkšanā. K. Lūiss ir izcīnījis 10 olimpiskās medaļas, no tām 9 zelta. Viņš ir viens no panākumiem bagātākajiem vieglatlētiem šī sporta veida vēsturē. Augstskolā K. Lūiss augstā līmenī nodarbojies arī ar basketbolu un amerikāņu futbolu, tādēļ 1984. gada NBA draftā viņu ar kopējo 208. numuru izraudzījās Čikāgas "Bulls", taču K. Lūiss tā arī nav spēlējis NBA. Vēl viņu 1984. gada NFL draftā draftēja Dalasas "Cowboys", taču viņš nespēlēja arī NFL līgā. Pēc sportista karjeras beigām K. Lūiss ir filmējies dažās filmās. Par godu Karlam Lūisam tika nosaukts arī Formula 1 britu pilots Luiss Hamiltons.