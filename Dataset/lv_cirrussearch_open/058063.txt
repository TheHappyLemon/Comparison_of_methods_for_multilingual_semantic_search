Bobslejs 2022. gada ziemas olimpiskajās spēlēs bija viens no 15 sporta veidiem, kas tika aizvadīts ziemas olimpisko spēļu laikā. Sacensības notika Jaņcjiņas bobsleja un kamaniņu trasē no 2022. gada 13. februāra līdz 20. februārim. Bobslejā tika aizvadītas 4 disciplīnas (2 sievietēm un 2 vīriešiem), kas ir par vienu vairāk nekā iepriekšējās 2018. gada ziemas olimpiskajās spēlēs. Sacensībās startēja 165 sportisti (119 vīrieši un 46 sievietes) no 23 valstīm. 2018. gadā jūlijā Starptautiskā Olimpiskā komiteja izlēma, ka bobsleja sacensības tiek papildinātas ar vēl vienu sieviešu disciplīnu — monobobu.