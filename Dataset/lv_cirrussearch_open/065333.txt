Liga MX, sponsorēšanas nolūkā pazīstama kā Liga BBVA MX, ir augstākā futbola līga Meksikā. Čempionātā piedalās 18 komandas. Katra sezona ir sadalīta divās daļās (Apertura un Clausura). Liga MX tiek uzskatīta par spēcīgāko futbola līgu Ziemeļamerikā, kā arī par vienu no spēcīgākajām Amerikā. Saskaņā ar Starptautisko Futbola vēstures un statistikas federāciju, Liga MX pašlaik ir 20. spēcīgākā līga pasaulē, kā arī 10. spēcīgākā līga 21. gadsimta pirmajā desmitgadē. Tā ir arī ceturtā apmeklētākā futbola līga pasaulē, aiz Vācijas Bundeslīgas, Anglijas Premjerlīgas un Spānijas La Liga. No 56 komandām, kas ir piedalījušās Liga MX čempionātā, visvairāk čempionu titulus ir izcīnījušas Club América (14).