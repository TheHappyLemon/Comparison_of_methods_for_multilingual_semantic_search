Zema riska sugas (angļu: Least-concern species) ir Starptautiskās dabas un dabas resursu aizsardzības savienības (IUCN) izveidota aizsardzības statusa kategorija, kurā iekļauj dzīvnieku un augu sugas, kas nav apdraudētas un to populācijai nav briesmas. Zema riska sugām populācija ir stabila, tās spēj pielāgoties vides izmaiņām un spēj nodrošināt sev pietiekoši daudz barības. Tomēr ir svarīgi uzraudzīt arī šīs sugas, jo to stāvoklis var mainīties un nākotnē tā var būt apdraudēta.