FIBA Amerikas čempionāts basketbolā sievietēm (angļu: FIBA Americas Championship for Women) ir galvenais sieviešu basketbola izlašu turnīrs Amerikā, kurā tiek noteikta abu kontinentu (Ziemeļamerikas un Dienvidamerikas) spēcīgākā valstsvienība. Turnīru organizē FIBA Americas. Katrs čempionāts ir arī kā kvalifikācijas turnīrs olimpiskajām spēlēm vai Pasaules čempionātam. Amerikas čempionāts notiek kopš 1989. gada. Pirmais Amerikas čempionāts notika 1989. gadā Brazīlijā, kurā uzvarēja Kubas izlases spēlētājas. Pašreizējās Amerikas čempiones ir Brazīlijas izlases spēlētājas. Brazīlijas izlase ir arī visvairāk izcīnījusi čempionu titulu šajā čempionātā - 6 reizes.