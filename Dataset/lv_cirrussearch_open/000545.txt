Ēriks Pelcis (dzimis 1978. gada 25. jūnijā) ir Latvijas futbolists, uzbrucējs. Karjeras laikā spēlējis Latvijas, Lietuvas, Dienvidkorejas un Krievijas klubos. Karjeras pēdējo posmu aizvadījis FK Jelgava sastāvā. Latvijas izlasē Pelcis debitēja 2000. gada 6. februārī pārbaudes spēlē pret Lietuvu, jau pirmajā spēlē izceļoties ar vārtu guvumu. Pelcis guva pa vieniem vārtiem arī divās nākamajās spēlēs Latvijas izlasē pret Lietuvu un Somiju. Viņš izgāja laukumā uz maiņu arī tajā pašā gadā notikušajā 2002. gada Pasaules kausa kvalifikācijas turnīra spēlē pret Beļģiju. Savu pēdējo spēli Latvijas izlasē Pelcis aizvadīja 2002. gadā pārbaudes spēlē ar Baltkrievijas izlasi. Kopā Ēriks Pelcis Latvijas izlasē ir piedalījies 5 spēlēs, kurās guvis 3 vārtus.