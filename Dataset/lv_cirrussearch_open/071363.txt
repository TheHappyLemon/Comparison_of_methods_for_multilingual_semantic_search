Pirkstveida suņzobe (Cynodon dactylon) ir daudzgadīga graudzāļu dzimtas lakstaugu suga. Pirkstveida suņzobes dabiskais izplatības areāls ir Vecā pasaule, bet kā invazīva suga tā ir sastopama arī Amerikā un Austrālijā. Šo sugu apzināti arī kultivē kā mājlopu barības avotu ganībās vai kā sporta laukuma segumu, piemēram, golfā vai futbola laukumos. Pirkstveida suņzobe spēj ātri ataugt. Pirkstveida suņzobei ir garas, dziļas saknes, kas ļauj tai būt izturīgai pret ilgstošu sausumu.