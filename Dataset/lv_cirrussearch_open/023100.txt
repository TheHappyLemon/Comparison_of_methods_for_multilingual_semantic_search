Viljams Holdens (angļu: William Holden; dzimis Viljams Frenklins Bīdls jaunākais (William Franklin Beedle, Jr.) 1918. gada 17. aprīlī, miris 1981. gada 12. novembrī) bija amerikāņu aktieris. Par lomu 1953. gada kara filmā Stalag 17 saņēmis Amerikas Kinoakadēmijas balvu kā labākais aktieris, par lomu 1973. gada TV filmā The Blue Knight — Primetime Emmy balvu. Vēl ir filmējies tādās filmās kā "Sanseta bulvāris", "Tilts pār Kvai upi", The Wild Bunch, The Towering Inferno un "Tīkls". 1999. gadā Amerikas Kinoinstitūts sarakstā AFI 100 gadi... 100 zvaigznes ierindoja Holdenu 25. vietā izcilāko vīriešu kārtas zvaigžņu sarakstā.