Rīgas Svētās Katrīnas Romas katoļu baznīca bija baznīca Rīgā, Latvijā. Atradusies Šķūņu ielā 9/11. Baznīcas vēsture saistīts ar franciskāņu klosteri. Vīriešu klosteris Rīgā tika nodibināts 1258. gadā, tas tika nosaukts par godu Svētajai Katrīnai. Klosteris atradies starp pašreizējo Laipu, Šķūņu, Amatu un Meistaru ielu. Iespējams, baznīca celta 13. gadsimta otrajā pusē un šajā vietā atradusies jau 1279. gadā, bet tam ir vienīgi netieši pierādījumi. Katrīnas baznīca oficiālajos dokumentos minēta 1312. gadā. 1392. gadā ir pieminētas baznīcas ērģeles un Svētajam Bartolomejam par godu darināts altāris. Tomēr pastāv arī cits uzskats, ka dievnams celts 15. gadsimtā. Baznīca bijusi iegarena. Pastāv uzskats, ka viduslaikos Rīgas franciskāņu orderis ar Svētās Katrīnas baznīcu bijis lielākais Livonijas un, iespējams, Prūsijas apgabalā. Pati baznīca bijusi mazākā viduslaiku Rīgā — tās platība sasniedza 16,8×8, metrus. 14.—15. gadsimtā tikusi pārbūvēta un paplašināta kora (apsīdas) daļa. Pēc reformācijas baznīca tikusi slēgta un daļēji nojaukta. 1526. gadā baznīcai noņemti zvani, lai tiktu pārlieti lielgabalos. 1803. gadā baznīcai tika piebūvēta noliktava, 1818. gadā — tāda pati ēka pie kora. 1855. gadā īpašumam pievienoja ēku Laipu ielā 8. 20. gadsimtā tika atsegti vairāki senie elementi.