Skaties arī jēdzienu ar līdzīgu nosaukumu: etoloģija. Etnoloģija ir antropoloģijas novirziens, kas salīdzina un analizē cilvēces un dažādu cilvēku grupu izcelsmi, izplatību, tehnoloģijas, reliģiju, valodu un sociālās struktūras. Atšķirībā no etnogrāfijas, kurā cilvēku grupas tiek pētītas tiešā kontaktā ar to kultūru, etnoloģija savukārt nodarbojas ar etnogrāfu iegūto datu apkopošanu, ar kā palīdzību izdara secinājumus par kopīgām vai atšķirīgām dažādu kultūru iezīmēm.