Paranoia Agent (japāņu: 妄想代理人; latviešu: Paranojas aģents) ir Japānas anime seriāls, kura autors un režisors ir Satoši Kons. To izveidoja studija Madhouse. Seriāla pirmā sērija tika rādīta 2004. gada 3. februārī, bet pēdējā – 2004. gada 18. maijā. Seriāls ir par sērijveida uzbrukumiem Tokijas iedzīvotājiem, kurus veica nepilngadīgs noziedznieks ar iesauku Shōnen Batto (tulkojumā – Zēns ar beisbola nūju). Gandrīz visi upuri ir pakļauti paranojai vai citām garīgām slimībām. Seriālā tiek izsmietas vairākas sabiedrībā aktuālās problēmas, piemēram, nepatiesu baumu izplatīšana, atkarība no datorspēlēm un liels pašnāvību skaits Japānā.