Himsa jeb Homsa (arābu: حمص, Ḥimṣ) ir pilsēta Sīrijas rietumos, Himsas muhāfazas administratīvais centrs. Tā atrodas 162 km uz ziemeļiem no Sīrijas galvaspilsētas Damaskas, Orontas upes krastos. 2009. gadā pilsētā dzīvoja 1,27 miljoni iedzīvotāju, un pēc šī rādītāja tā ir trešā lielākā Sīrijas pilsēta pēc Damaskas un Halebas. Senajos laikos pilsēta bija zināma kā Emesa (grieķu: Ἔμεσα).