Hermanis Minkovskis (vācu: Hermann Minkowski, dzimis 1864. gada 22. jūnijā, miris 1909. gada 12. janvārī) bija Lietuvas ebreju izcelsmes vācu matemātiķis. Devis ieguldījumu skaitļu teorijas, matemātiskajā fizikas un relativitātes teorijas attīstībā. Dzimis Aleksotā (tolaik Kauņas pievārtē, tagad Kauņas pilsētas daļa) ebreju uzņēmēja ģimenē. Vēlākās dzīves laikā pārgājis luterismā. 1885. gadā ieguva doktora grādu Kēnigsbergas Universitātē, kur mācījās pie Ferdinanda fon Lindemaņa. Mācību laikā iepazinās un sadraudzējās ar Dāvidu Hilbertu. Pēc augstskolas beigšanas mācījis universitātēs Bonnā, Getingenē, Kēnigsbergā, kā arī Cīrihē, kur bija viens no Alberta Einšteina pasniedzējiem.