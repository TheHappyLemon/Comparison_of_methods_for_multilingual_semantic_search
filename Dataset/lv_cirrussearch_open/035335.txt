Hermanis Hots (vācu: Hermann Hoth; dzimis 1885. gada 12. aprīlī, miris 1971. gada 25. janvārī) bija vācu ģenerālpulkvedis Otrā pasaules kara laikā. Karoja kaujā par Franciju 1940. gadā. Vēlāk bija ievērojams tanku komandieris Austrumu frontē, kur komandēja 3. tanku grupu operācijas "Barabrosa" sākumposmā, ieņemot Minsku un Vitebsku, kā arī 4. tanku armiju operācijas "Blau" laikā. Staļingradas kaujas laikā ar 4. tanku armiju nesekmīgi centās pārraut 6. armijas ielenkumu. Piedalījās Trešajā Harkivas kaujā, Kurskas kaujā un 1943. gada Kijivas kaujā. 1943. gada decembrī nosūtīts rezervē līdz pat 1945. gada aprīlim. Pēc kara ASV varas iestāžu notiesāts uz 15 gadiem par kara noziegumiem. Apžēlots 1954. gadā.