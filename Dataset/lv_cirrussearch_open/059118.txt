1998.—1999. gada UEFA Čempionu līgas sezona bija Eiropas spēcīgākā futbola klubu turnīra 44. sezona un 7. zem UEFA Čempionu līgas nosaukuma. Sezona ilga no 1998. gada 22. jūlija līdz 1999. gada 26. maijam. Finālspēle norisinājās Camp Nou stadionā Barselonā. Par UEFA Čempionu līgas uzvarētājiem otro reizi kļuva Anglijas klubs Manchester United, kas finālā uzvarēja Vācijas klubu Bayern Munich ar rezultātu 2–1. Pirmo reizi Čempionu līgā uzvarēja komanda, kas pagājušajā sezonā nekļuva par vietējās līgas čempioni, ne arī par Čempionu līgas uzvarētāju.