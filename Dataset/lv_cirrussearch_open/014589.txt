Parastais pelašķis (Achillea millefolium) ir kurvjziežu dzimtas pelašķu ģints augu suga, kuras dabiskais izplatības areāls ir Ziemeļu puslodes mērenā josla. Ļoti plaši sastopams Eirāzijā, tostarp visā Latvijas teritorijā. Atsevišķi eksemplāri un dažāda lieluma grupas aug pļavās, tīrumos, ceļmalās, karjeros un dažādās sausās nezālienēs. Parastais pelašķis ir ārstniecības augs, no kura gatavo tējas, un garšaugs. Tas tiek audzēts arī kā dekoratīvs augs un augs, no kura bites ievāc medu.