Maikls Braiens Kuksons (angļu: Michael Brian Cookson; dzimis 1951. gada 22. jūnijā) ir bijušais Starptautiskās riteņbraukšanas savienības (UCI) prezidents, amatā no 2013. gada septembra līdz 2017. gada septembrim. Kuksons iepriekš no 1997. līdz 2013. gadam darbojās kā Lielbritānijas Riteņbraukšanas federācijas prezidents, pirms tam darbojās kā ārkārtas komitejas dalībnieks, kura bija izveidota, lai glābtu organizāciju no maksātnespējas 1996. gadā. Viņam, esot neapmaksātajā federācijas prezidenta amatā, piedēvē veiktās pārmaiņas, kuras krasi uzlaboja riteņbraukšanas sporta stāvokli Lielbritānijā. Lielbritānija šajā laika periodā ieguva 19 Olimpiskās zelta medaļas, 28 Paraolimpiskās zelta medaļas, divreiz valsts pārstāvis uzvarēja Tour de France, kā arī tika iegūti vairāki Pasaules čempiona tituli šosejas, treka un BMX riteņbraukšanas disciplīnās.