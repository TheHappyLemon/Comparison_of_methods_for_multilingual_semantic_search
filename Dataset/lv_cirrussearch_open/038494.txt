2002. gada Venecuēlas apvērsuma mēģinājums bija neizdevies valsts apvērsums Venecuēlā, kas notika 2002. gada 11. aprīlī. Venecuēlas bruņotie spēki arestēja 2000. gadā ievēlēto Venecuēlas prezidentu Ugo Čavesu un paziņoja, ka viņš atkāpies. Par pagaidu prezidentu tika iecelts Pedro Karmona. 47 stundas pēc apvērsuma sākuma Ugo Čavess tika atjaunots prezidenta amatā pēc galvenokārt nabadzīgās iedzīvotāju daļas rīkotiem protestiem, kā arī Čavesam lojālās armijas daļas nepakļaušanās jaunajai valdībai.