Deivids Souls (angļu: David Soul; dzimis Deivids Ričards Solbergs (David Richard Solberg) 1943. gada 28. augustā, miris 2024. gada 4. janvārī) bija amerikāņu-britu aktieris un dziedātājs. Pazīstams ar detektīva Keneta "Hača" Hačinsona lomu televīzijas seriālā "Stārskijs un Hačs" (Starsky & Hutch, 1975—1979); Džošua Bolta lomu seriālā Here Come the Brides (1968—1970) un virsnieka Džona Deivisa lomu filmā Magnum Force (1973). Kā dziedātājs viņš izpildījis tādās dziesmas kā Don't Give Up on Us (Nr. 1 ASV, Kanādā un Apvienotajā Karalistē) 1976. gadā un Silver Lady (Nr. 1 Lielbritānijā) 1977. gadā. Viņš arī filmējies populārajā ASV televīzijas filmā Salem's Lot, kuras pamatā ir tāda paša nosaukuma Stīvena Kinga romāns. Vēl piedalījies tādās filmās kā Johnny Got His Gun (1971), Appointment with Death (1988), Pentathlon (1994), "Stārskijs un Hačs" (2004) un "Zaņķis" (Filth, 2013). Souls nomira Londonas slimnīcā 2024. gada 4. janvārī 80 gadu vecumā.