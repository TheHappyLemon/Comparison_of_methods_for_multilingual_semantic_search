Pols Allens (angļu: Paul Allen, 1953. gada 21. janvāris—2018. gada 15. oktobris) bija amerikāņu biznesa magnāts, investors un filantrops. Viņš kopā ar Bilu Geitsu dibināja uzņēmumu Microsoft. 2012. gada martā Pols Allens tika atzīts par 48. bagātāko pasaules cilvēku, tobrīd viņa īpašumu kopējā vērtība tika lēsta ap 14,2 miljardiem USD. Pols Allens bija arī uzņēmuma Vulcan Inc. priekšsēdētājs. Pols Allens bija arī divu profesionālu sporta klubu īpašnieks. Tie bija Nacionālās futbola līgas (NFL) klubs Sietlas "Seahawks" un Nacionālās basketbola asociācijas (NBA) klubs Portlendas "Trail Blazers". Viņš bija arī Seattle Sounders FC līdzīpašnieks, kas ir ASV augstākās futbola līgas (MLS) komanda.