Eirodziesma 2010 ir 55. starptautiskā Eirovīzijas dziesmu konkursa Latvijas nacionālā atlase, kuras fināls notika 2010. gada 27. februārī Ventspilī jaunatklātajā teātra ēkā "Jūras vārti". 2010. gada Eirodziesmā varēja piedalīties tikai mākslinieki no Latvijas. Šis bija pirmais gads, kopš tika ieviesta pusfinālu sistēma 2005. gada konkursā, kad, sakarā ar ekonomisko krīzi un budžeta deficītu, nenotika pusfināls. Latvijas Televīzija (LTV) par nacionālās atlases organizēšanu paziņoja 2009. gada 23. decembrī pēc nedēļu ilgas nacionālās atlases noteikumu izveides un apstiprināšanas. Tāpat kā iepriekšējos gadus konkurss notika pateicoties arī Ventspils domes atbalstam. Pasākuma organizētāji Latvijas Televīzija saņēma 79 dziesmu pieteikumus, kuras tika iesniegtas laikposmā līdz 2010. gada 15. janvārī, no kurām 2010. gada 22. janvārī tika paziņotas 10 finālistes īpašā preses konferencē. Savu dziesmu Eirovīzijas finālam iesniedza arī Cūkmens, taču netika izvirzīts uz finala atlasi. Pēc tam žūrija izvērtēja visas dziesmas, no kurām atlasīja 10 labākās, kuras startēja konkursa finālā. Finālā dziesmas vērtēja skatītāji un žūrija, kuri kopējā balsojumā izvēlējās 3 superfināla dalībnieces, no kurām uzvarētāju un Latvijas pārstāvi Eirovīzijā izvēlējās skatītāji telefonbalsojumā.