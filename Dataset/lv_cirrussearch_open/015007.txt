Vīriešu BMX riteņbraukšanas sacensības 2012. gada olimpiskajās spēlēs norisinājās no 8. līdz 10. augustam Londonā. Sacensībās uzvarēja Latvijas sportists Māris Štrombergs, sudrabu ieguva Sems Vilebijs (Austrālija) un bronzu — Karloss Okendo (Kolumbija). M. Štrombergs kļuva par divkārtējo olimpisko čempionu, līdz ar to viņš joprojām ir vienīgais sportists, kas uzvarējis olimpiskajās spēlēs BMX riteņbraukšanā. Pusfinālā startēja arī abi pārējie Latvijas sportisti Edžus Treimanis un Rihards Veide, taču finālam kvalificēties viņiem neizdevās.