Notingemas katedrāle (angļu: Nottingham Cathedral) jeb Svētā Branabas katedrāles baznīca (angļu: The Cathedral Church of St. Barnabas) ir Romas katoļu katedrāle, kas atrodas Anglijas Notingenšīras grāfistes Notingemas pilsētā. Baznīca ir 1850. gadā dibinātās Romas katoļu Notingemas diecēzes galvenā baznīca. Baznīca kā draudzes baznīca celta no 1841. līdz 1844. gadam neogotiskā stilā. Baznīcas arhitekts ir viens no neogotikas pamatlicējiem Ogestess Pjūdžins (Augustus Pugin, 1812—1852). 1852. gadā baznīca kļuva par katedrāli. Baznīcas interjers tika pārveidots pēc Otrā Vatikāna koncila. Katedrālē apglabāta godināmā Mērija Potere (Mary Potter, 1847—1913).