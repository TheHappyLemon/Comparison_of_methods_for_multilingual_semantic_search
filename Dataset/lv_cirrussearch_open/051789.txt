Horiņa (ukraiņu: Горинь) jeb Hariņa (baltkrievu: Гарынь) ir 659 kilometrus gara Pripetes labā krasta pieteka Ukrainas ziemeļos un Baltkrievijas dienvidos. Iztece Kremenecas augstienē starp Kremenecu un Ternopiļu. Līdz Izjaslavai plūst austrumu virzienā, vēlāk pagriežas uz ziemeļiem. Lielākā pieteka - Sluča. Ietek Pripetē pie Davidharadokas. Upes krastos atrodas Laņivci, Izjaslava, Slavuta, Netišina, Ostroha, Dubrovica, Stoļina, Davidharadoka. Pie Netišinas atrodas Hmeļnickas AES, kas izmanto upes ūdeni dzesēšanai.