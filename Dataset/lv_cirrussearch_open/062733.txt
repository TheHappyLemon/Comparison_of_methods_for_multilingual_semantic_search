Volters Hills (angļu: Walter Hill, dzimis 1942. gada 10. janvārī) ir amerikāņu kinorežisors, scenārists un kinoproducents. Vislabāk pazīstams ar savām veidotajām asa sižeta filmām un vesterniem. Hilla pazīstamākās filmas ir Hard Times (1975), The Driver (1978), The Warriors (1979), Southern Comfort (1981), "48 stundas" (48 Hrs., 1982) un tā turpinājumu Another 48 Hrs. (1990), Streets of Fire (1984), "Sarkanā tveice" (1988), "Līdz pēdējam vīram" (Last Man Standing, 1996), "Neapstrīdams" (Undisputed, 2002) un "Kā lode galvā" (Bullet to the Head, 2012). Sarakstījis scenāriju Sema Pekinpā filmai The Getaway (1972), kur galveno lomu atveidoja Stīvs Makvīns. Sarakstījis arī vairākas sērijas seriāliem Tales from the Crypt un Deadwood, kā arī producējis filmu sērijas "Svešais" filmas.