Oklahoma (angļu: Oklahoma, izrunā: [ˌoʊkləˈhoʊmə]) ir viens no ASV centrālajiem dienvidu štatiem. Tas pēc platības ir 20. lielākais štats ASV, bet pēc iedzīvotāju skaita — 28. lielākais štats. Oklahomā dzīvo mazliet vairāk par 4,2 miljoniem iedzīvotāju. Štata nosaukums ir veidojies no čoktavu cilts vārdiem okla un humma, kas nozīmē "sarkanais cilvēks". Oklahomas administratīvais centrs ir Oklahomasitija. Oklahoma robežojas ar Ārkanzasas, Kanzasas, Kolorādo, Misūri, Ņūmeksikas un Teksasas štatiem. Štatam raksturīga vislielākā reljefa daudzveidība ASV un viena no augstākajām ekoloģiskajām daudzveidībām.[nepieciešama atsauce]