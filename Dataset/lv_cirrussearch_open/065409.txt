Club Atlético Lanús ir profesionāls Argentīnas sporta klubs no Lanusas apgabala, Buenosairesas aglomerācijā. Klubs ir vislabāk pazīstams ar savu futbola komandu, kas piedalās Argentīnas pirmajā divīzijā. Lanús ir dibināts 1915. gadā un tas savas mājas spēles aizvada Estadio Ciudad de Lanús – Néstor Díaz Pérez stadionā, kurā ir 47 027 skatītāju vietas. Klubs savā vēsturē ir izcīnījis divus Argentīnas čempionu titulus, kā arī starptautiskā līmenī klubam ir viens Copa CONMEBOL un viens Copa Sudamericana kauss. Klubam ir komandas arī šādos sporta veidos: boksā, basketbolā, vieglatlētikā, vingrošanā, cīņas mākslā, rokasbumbā, lauka hokejā, skrituļslidošanā, peldēšanā, tenisā, volejbolā un svarcelšanā.