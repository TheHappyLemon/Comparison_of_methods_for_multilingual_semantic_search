Losandželosas "Dodgers" (angļu: Los Angeles Dodgers) profesionāls beisbola klubs. Klubs ir bāzēts Losandželosā, Kalifornijas štatā, ASV. Tas ir dibināts 1883. gadā, taču Losandželosā bāzējas kopš 1958. gada. "Dodgers" spēlē Augstākās beisbola līgas (MLB) Nacionālās līgas Rietumu divīzijā. Klubs savā pastāvēšanas vēsturē ir uzvarējis septiņās Pasaules sērijas izcīņās. "Dodgers" savas mājas spēles kopš 1962. gada aizvada Dodger Stadium.