Sandra Hola Magnusa (Sandra Hall Magnus; dzimusi 1964. gada 30. oktobrī) ir bijusī NASA astronaute. Magnusas pirmais kosmiskais lidojums notika 2002. gada oktobrī misijā STS-112 uz Starptautisko kosmisko staciju. Otrais lidojums notika 2008. un 2009. gadā SKS 18. ekspedīcijas sastāvā, nomainot Gregoriju Šamitofu. No zemes viņa startēja kopā ar misiju STS-126 kosmoplānā Endeavour. Atgriešanās notika 2009. gada martā ar STS-119 (Discovery). Trešo kosmisko lidojumu viņa veica 2011. gada jūlijā pēdējā Space Shuttle misijā STS-135 kā misijas speciāliste. Magnusa NASA atstāja 2012. gada 19. decembrī.