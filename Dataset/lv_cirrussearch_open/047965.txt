Andrjus Gudžus (lietuviešu: Andrius Gudžius; dzimis 1991. gada 14. februārī) ir lietuviešu vieglatlēts, startē diska mešanas sacensībās. Guvis panākumus junioru līmenī, ir pasaules junioru un Eiropas U-23 čempions. 2016. gada vasaras olimpiskajās spēlēs Riodežaneiro, Brazīlijā, ieņēmis 12. vietu. Nākamajā gadā pasaules čempionātā izcīnīja zelta medaļu, šo panākumu atkārtojot arī 2018. gada Eiropas čempionātā. 2017. gada IAAF Dimanta līgas sezonas uuzvarētājs diska mešanā. Gudžus 2017. un 2018. gadā tika atzīts par Lietuvas gada labāko sportistu.