Autoceļš 8 ir viens no galvenajiem Polijas autoceļiem. Tas ir 831 kilometru garš un savieno Kudovazdroju, Čehijas pierobežā ar Budzisko, Lietuvas pierobežā. Autoceļš 8 ir arī daļa no Starptautiskā E-ceļu tīkla, autoceļa E67, un ved cauri piecām Polijas vojevodistēm: Podlases, Mazovijas, Lodzas, Lielpolijas un Lejassilēzijas vojevodistei. Autoceļš ir daļa no Via Baltica autoceļa. Posmā pie Vroclavas, Autoceļš 8 atbilst augstākajiem automaģistrāles standartiem un ir pārdēvēts par Automaģistrāli A8, par alternatīvu A8 var izmantot Autoceļu 98. Posmā no Vroclavas līdz Bjalistokai, vairākos Autoceļa 8 posmos ir izbūvēta Automaģistrāle S8, laika gaitā plānots visā šajā posmā Autoceļu 8 aizstāt ar Automaģistrāli S8. Autoceļš 8 ir garākais Autoceļš Polijā.