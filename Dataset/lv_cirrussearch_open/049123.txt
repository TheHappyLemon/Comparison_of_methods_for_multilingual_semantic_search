"Blakusefekts" (angļu: Side Effects) ir 2013. gada psiholoģisks trilleris, kura režisors ir Stīvens Soderbergs. Galvenās lomas atveido Džūds Lo, Rūnija Mara, Ketrina Zeta-Džonsa un Čenings Teitums. Filmas pirmizrāde notika 2013. gada 8. februārī ASV. Neilgi pēc tam, kad Emīlijas vīru Mārtinu izlaiž no cietuma, Emīlija, it kā cenšoties izdarīt pašnāvību, iebrauc sienā. Emīlijas psihiatrs Džonatans viņai izraksta eksperimentālus jaunus medikamentus, tomēr šīm zālēm ir negaidīti blakusefekti.