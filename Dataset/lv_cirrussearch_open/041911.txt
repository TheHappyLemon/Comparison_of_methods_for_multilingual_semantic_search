2026. gada ziemas olimpiskās spēles jeb XXV ziemas olimpiskās spēles būs 25. ziemas olimpiskās spēles, kas norisināsies 2026. gadā Milānā un Kortīnā d'Ampeco, Itālijā. Olimpiskās spēles organizēs Starptautiskā Olimpiskā komiteja un Itālijas Olimpiskā komiteja. Norises vieta tika paziņota 2019. gada 24. jūnijā 134. SOK sesijā Lozannā, Šveicē, kur balsojumā par spēļu rīkošanu Itālijas pilsētu kandidatūra apsteidza Stokholmas un Ores (Zviedrija; daļa sacensību notiktu Siguldā, Latvijā) pieteikumu.