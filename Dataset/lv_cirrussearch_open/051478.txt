Karas Vārti (krievu: Карские Ворота) ir jūras šaurums Ziemeļu Ledus okeānā Krievijā. Tas atdala Novaja Zemļas arhipelāga Dienvidu salu un Vaigačas salu un savieno Barenca jūru un Pečoras jūru rietumos ar Karas jūru austrumos. Šaurums ir 33 km garš un 50 km plats, kuģojams. Karas Vārtos ir Ziemeļu jūras ceļa dienvidu maršruta rietumu ieeja. Krasti augstu, akmeņaini, līčaini. Vidējā ūdens temperatūra šaurumā 0,9°С. Parasti lielāko gada daļu klāts ar ledu, bet siltākos gados straumju un vēja ietekmē var būt brīvs no ledus lielāko daļu ziemas. Šauruma dienvidaustrumos izvietojusies Bolvanskijnosas polārstacija, ziemeļos — pamestā Mismenšikovas polārstacija.