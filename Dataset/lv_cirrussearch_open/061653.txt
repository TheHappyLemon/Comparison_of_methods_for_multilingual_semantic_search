Brets Maikls Emertons (angļu: Brett Michael Emerton, dzimis 1979. gada 22. februārī) ir bijušais Austrālijas futbolists, spēlēja pussarga pozīcijā, bijis Austrālijas futbola izlases dalībnieks. Savu karjeru sācis Austrālijā, bet 2000. gadā, 21 gadu vecumā, pievienojies Nīderlandes komandai Feyenoord. 2002. gadā ar komandu ieguvis UEFA kausu. No 2003. līdz 2011. gadam spēlējis Anglijas Premjerlīgas komandā Blackburn Rovers., bet karjeru noslēdzis Austrālijas komandā Sydney FC. Austrālijas futbola izlasi pārstāvējis no 1998. līdz 2012. gadam. Piedalījies 2000. gada vasaras olimpiskajās spēlēs, kā arī 2006. un 2010. gada FIFA Pasaules kausā.