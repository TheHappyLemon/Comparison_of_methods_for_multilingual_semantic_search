Unalaška (angļu: Unalaska Island, aleutu: Nawan-Alaxsxa) ir ASV piederoša vulkāniska sala Klusā okeāna ziemeļos, Aleutu salu arhipelāga otra lielākā sala. Administratīvi pieder Amerikas Savienoto Valstu Aļaskas pavalstij. Unalaška ir apdzīvotākā no Aleutu salām, tās ziemeļos atrodas 1774. gadā dibinātā Unalaškas pilsētiņa, kas ar 4400 iedzīvotājiem ir arhipelāga lielākā apdzīvotā vieta.