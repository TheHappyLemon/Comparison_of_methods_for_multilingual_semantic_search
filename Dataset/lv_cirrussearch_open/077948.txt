Panevēžas futbola klubs "Ekranas" (lietuviešu: Panevėžio futbolo klubas „Ekranas“) ir bijušais Lietuvas futbola klubs, kura bāzes vieta bija Panevēža. Klubs dibināts 1964. gadā, savas mājas spēles aizvadīja Aukštaitijas stadionā. Tas vienreiz uzvarēja Lietuvas PSR čempionātā, bet pēc neatkarības atjaunošanas septiņas reizes kļuva par Lietuvas čempioniem. Kluba panākumu kontā ir arī piecas reizes izcīnīts Lietuvas kauss un četras reizes Lietuvas superkauss. 2015. gadā finansiālu problēmu dēļ beidza pastāvēt.