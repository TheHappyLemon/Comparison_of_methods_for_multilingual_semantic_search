"Manas lielās grieķu kāzas" (angļu: My Big Fat Greek Wedding) ir 2002. gada ASV romantiska kinokomēdija, kuras režisors ir Džoels Cviks. Filmā galvenās lomas atveido Nia Vardalosa, Džons Korbets, Leinija Kazana un Maikls Konstantins. Filma stāsta par jaunu grieķieti, kas iemīlas amerikānī. Filmas "Manas lielās grieķu kāzas" pirmizrāde notika 2002. gada 19. aprīlī. Filma saņēma pozitīvas kritiķu atsauksmes un to nominēja Amerikas Kinoakadēmijas balvai kategorijā "Labākais oriģinālscenārijs". Filma bija arī finansiāli veiksmīga, nopelnot 368,7 miljonus ASV dolāru pie 5 miljonu budžeta. 2016. gadā iznāca turpinājums "Manas lielās grieķu kāzas 2".