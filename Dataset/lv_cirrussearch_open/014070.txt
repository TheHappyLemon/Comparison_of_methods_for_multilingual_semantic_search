Demiens Dafs (angļu: Damien Anthony Duff; dzimis 1979. gada 2. martā) ir bijušais īru futbolists, spēlēja pussarga pozīcijā, Īrijas futbola izlases dalībnieks. Visu profesionāļa karjeru aizvadījis Anglijā, jaunieša gados spēlējis Īrijā. Lielāko karjeras daļu (1996—2003) spēlējis Blackburn Rovers kluba sastāvā. Chelsea sastāvā divas reizes uzvarējis Premjerlīgā. Newcastle United sastāvā izcīnījis Intertoto kausu, Fulham sastāvā sasniedzis Eiropas līgas kausa izcīņas finālu 2010. gadā. Īrijas izlases sastāvā spēlējis 2002. gada Pasaules kausā.