Dvaits Jorks (angļu: Dwight Yorke, dzimis 1971. gada 3. novembrī) ir bijušais Trinidādas un Tobāgo futbolists, spēlēja uzbrucēja pozīcijā, pārstāvējis Trinidādas un Tobāgo futbola izlasi. Savas karjeras laikā Jorks ir spēlējis Aston Villa, Manchester United, Blackburn Rovers, Birmingham City, Sydney FC un Sunderland. Premjerlīgā guvis 123 vārtus, kas līdz 2018. gadam bija augstākais rādītājs spēlētājam, kas nav no Eiropas. Trinidādas un Tobāgo futbola izlases sastāvā Jorks ir piedalījies 2006. gada FIFA Pasaules kausā.