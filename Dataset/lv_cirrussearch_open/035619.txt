Viljams Hogārts (angļu: William Hogarth; dzimis 1697. gada 10. novembrī, miris 1764. gada 26. oktobrī) bija angļu gleznotājs un grafiķis. No 1757. gada bijis galma gleznotājs. Darbos atklāti tā laika sabiedrības netikumi. Pēc vairākiem Hogārta gleznu cikliem veidotas gravīras. Gleznojis arī portretus. Traktāta "Skaistuma analīze" (1753, The Analysis of Beauty) autors. Hogārta darbi ietekmējuši sadzīves žanra un karikatūras attīstību Eiropā.