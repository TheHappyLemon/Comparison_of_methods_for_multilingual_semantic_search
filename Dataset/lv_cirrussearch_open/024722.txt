Hamess Davids Rodrigess Ruvio (spāņu: James David Rodríguez Rubio; dzimis 1991. gada 12. jūlijā) ir Kolumbijas futbolists, spēlē pussarga pozīcijā, Kolumbijas futbola izlases dalībnieks. Pašlaik (2023) Rodrigess pārstāv Brazīlijas A sērijas komandu São Paulo. Karjeru sācis dzimtās Kolumbijas klubā Envigado F.C., pēc tam spēlējis Argentīnas klubā Club Atlético Banfield, ar ko kļuva par Argentīnas čempionu. 2010. gadā uzsāka karjeru Eiropā, pirmos trīs gadus aizvadīja Portugāles klubā Porto, ar ko trīs reizes kļuva par Portugāles čempionu un vienu reizi izcīnīja uzvaru Eiropas līgā. Pēc tam no 2013. līdz 2014. gadam spēlējis Francijas līgas klubā AS Monaco. Kopš 2014. gada pārstāv Spānijas līgas klubu Madrides "Real". Kolumbijas izlasē spēlē kopš 2011. gada. Pārstāvējis izlasi 2014. gada FIFA Pasaules kausā, kur bija turnīra rezultatīvākais spēlētājs ar 6 vārtiem. Spēlēja arī 2018. gada FIFA Pasaules kausa finālturnīrā.