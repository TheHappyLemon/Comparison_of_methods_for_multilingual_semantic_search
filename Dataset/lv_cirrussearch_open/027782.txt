Svonzi, arī Svonsi (angļu: Swansea) vai Abertave (velsiešu: Abertawe), oficiāli Svonzi pilsēta un grāfiste (City and County of Swansea), ir pilsēta un grāfiste Velsā, Apvienotajā Karalistē. Šī ir otra lielākā pilsēta Velsā (pēc Kārdifas) un 26. lielākā Apvienotajā Karalistē. Osta Bristoles līča krastā. Mūsdienās Velsas dienvidrietumu galvenais iepirkšanās un pakalpojumu centrs. 1920. gadā dibināta Velsas universitātes koledža. Pilsētā esošais futbola klubs Swansea City A.F.C. ir viens no diviem Velsas klubiem, kas spēlējuši Anglijas futbola Premjerlīgā (otrs ir Cardiff City).