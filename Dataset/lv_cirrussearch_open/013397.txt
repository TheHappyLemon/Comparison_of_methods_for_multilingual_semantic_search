Albrehts Kosels (vācu: Albrecht Kossel; dzimis 1853. gada 16. septembrī, miris 1927. gada 5. jūlijā) bija vācu bioķīmiķis. 1910. gada Nobela prēmijas fizioloģijā vai medicīnā laureāts par pētījumiem citoloģija, par šūnas kodola pētījumiem un par nukleīnskābju izpēti. Izdalīja un aprakstīja piecas organiskās vielas, kas atrodas nukleīnskābē - adenīnu, guanīnu, timīnu, uracilu un citozīnu. Dzimis kā Ludvigs Kārlis Martīns Leonhards Alberehts Kosels (vācu: Ludwig Karl Martin Leonhard Albrecht Kossel) Mēklenburgas-Šverīnes pilsētā Rostokā, Prūsijas konsula ģimenē. No 1872. gada studēja medicīnu Strasbūrā, studijas pabeidza 1877. gadā Rostokā. Pēc mācībām veica pētījumus Strasbūras Universitātē. No 1883. gada - Berlīnes Universitātē. 1884. gadā atklāja histonu. No 1895. līdz 1901. gadam strādāja Marburgas Universitātē. 1896. gadā atklāja histidīnu. No 1901. gada - Heidelbergas Universitātē.