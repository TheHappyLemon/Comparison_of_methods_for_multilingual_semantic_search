Vilhelmīne Henreite Frīderike Marija Šrēdere - Devrienta (vācu: Wilhelmine Henriette Friederike Marie Schröder-Devrient; dzimusi 1804. gada 6. decembrī, mirusi 1860. gada 16. janvārī) bija viena no redzamākajām vācu 19. gadsimta operdziedātājām (soprāns), dzīvojusi Latvijā. Bija soliste Riharda Vāgnera operu pasaules pirmizrādēs Drēzdenē (Adriano "Rienci" 1842. gadā, Zenta "Lidojošajā holandietī" 1843. gadā un Venēra "Tanheizerā" 1845. gadā). Arestēta par piedalīšanos 1848. gada revolūcijā. 1850. gadā Gotā salaulājās ar Voldemāra fon Boka brāli Heinrihu fon Boku un apmetās uz dzīvi Trikātā. 1858. gadā pameta vīru un atgriezās Vācijā, kur 1860. gadā mira.