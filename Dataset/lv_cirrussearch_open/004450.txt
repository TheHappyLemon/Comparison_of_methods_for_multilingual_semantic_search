Minesotas "Wild" (angļu: Minnesota Wild) ir profesionāls ASV hokeja klubs, kas ir bāzēts Sentpolā, Minesotas štatā, ASV. Klubs spēlē Nacionālās hokeja līgas Rietumu konferences Centrālajā divīzijā. Tas tika dibināts 2000. gadā un kopš dibināšanas brīža spēlē NHL. Klubs savas pastāvēšanas vēsturē nav izcīnījis nevienu Stenlija kausu, kā arī ne reizi nav kļuvis par konferences uzvarētāju, taču ir 1 reizi kļuvis par divīzijas čempionu. Mājas spēles komanda aizvada Xcel Energy Center hallē. Klubā spēlēja latviešu hokejists Sergejs Žoltoks.