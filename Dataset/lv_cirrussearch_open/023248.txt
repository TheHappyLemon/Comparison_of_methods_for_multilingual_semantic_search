Hausu valoda (Hausa) ir afroaziātu valodu saimes čadas atzara valoda. Tajā galvenokārt runā Nigērā un Nigērijā dzīvojošie hausi. Hausu valodas pratēju skaits tiek lēsts no 80 līdz 85 miljoniem cilvēku. Tā ir viena no izplatītākajām valodām Āfrikā pēc runājošo skaita. Par to izplatītākas ir tikai arābu valoda, franču valoda, angļu valoda, portugāļu valoda un svahili.