Džovanoti (it. Jovanotti) ir itāliešu dziedātājs, viens no populārākajiem popa un repa izpildītājiem Itālijā. Viņš ir dzimis Romā, Itālijā 1966. gada 27. septembrī kā Lorenco Kerubini (it. Lorenzo Cherubini). Džovanoti ļoti patīk eksperimentēt ar dažādiem mūzikas stiliem, ļoti daudzās dziesmās ir manāma liela hip hopa un repa ietekme, tomēr pašas populārākās, neskaitot dažus izņēmumus, ir lēnākās - popa un roka - dziesmas. Lielākā daļa Džovanoti dziesmu ir itāliešu valodā, bet ir ticis izdots albums arī ar dziesmām spāņu valodā (Pasaporte - Lo mejor de), un viņš ir iedziedājis atsevišķas dziesmas arī angļu valodā.