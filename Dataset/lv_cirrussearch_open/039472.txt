Supernova 2019 bija 64. starptautiskā Eirovīzijas dziesmu konkursa Latvijas nacionālā atlase, kuru rīkoja Latvijas Televīzija. Pieteikšanās konkursam notika no 2018. gada 3. septembra līdz 21. oktobrim, kopumā saņemot 83 pieteikuma anketas, no kurām 64 atbilda nolikumam un tās vērtēja žūrija. Pēc priekšatlases procesa, pusfināliem tika izvēlēti 16 dalībnieki. Pusfināli notika 2019. gada 26. janvārī un 2. februārī, bet fināls — 16. februārī. Konkursā uzvarēja Carousel ar dziesmu That Night, kuri pārstāvēja Latviju 2019. gada Eirovīzijas dziesmu konkursā Telavivā, Izraēlā, kuriem sekoja Markus Riva un Laime Pilnīga.