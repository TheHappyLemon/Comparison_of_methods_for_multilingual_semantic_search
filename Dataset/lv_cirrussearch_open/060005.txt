Kristofers Rolands Vodls (angļu: Christopher Roland Waddle, dzimis 1960. gada 14. decembrī) ir bijušais Anglijas futbolists, spēlēja pussarga pozīcijā, bijis Anglijas futbola izlases dalībnieks. Savas karjeras laikā Vodls tika dēvēts par vienu no labākajiem uzbrūkošajiem pussargiem Eiropā. Pārstāvējis vairākus klubus gan Anglijā, gan Skotijā, gan Francijā, tai skaitā Newcastle United, Tottenham Hotspur, Olympique Marseille un Sheffield Wednesday. Viņa pāreja 1989. gadā no Tottenham Hotspur un Marseille par 4,5 miljoniem Sterliņu mārciņu padarīja viņu tobrīd par trešo vērtīgāko spēlētāju pasaulē. Ar Marseille komandu Vodls izcīnīja trīs Ligue 1 čempionu titulus. Spēlējot Sheffield Wednesday komandā, Vodls tika atzīts par FWA gada labāko futbolistu 1992–93. gada sezonā. Karjeras noslēgumā pārstāvējis vairākus amatieru klubus. Anglijas futbola izlasi pārstāvējis 1986. un 1990. gada FIFA Pasaules kausā, kā arī 1988. gada Eiropas čempionātā.