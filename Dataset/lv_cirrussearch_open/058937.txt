Rai Souza Vjeira de Oliveira (portugāļu: Raí Souza Vieira de Oliveira, dzimis 1965. gada 15. maijā) ir bijušais Brazīlijas futbolists, spēlēja pussarga pozīcijā, bijis Brazīlijas futbola izlases dalībnieks. Savu lielāko daļu karjeras pavadījis Brazīlijas komandā São Paulo un Francijas klubā Paris Saint-Germain. Fanu, žurnālistu un spēlētāju vērtējumā Rai tiek uzskatīts par vienu no Paris Saint-Germain labākajiem spēlētājiem. Ar Brazīlijas futbola izlasi uzvarējis 1994. gada FIFA Pasaules kausā. Piedalījies arī divos Copa América turnīros.