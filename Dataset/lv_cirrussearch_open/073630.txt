Raivis Hščanovičs (dzimis 1987. gada 15. februārī) ir bijušais Latvijas futbola aizsargs. Savu karjeru uzsāka un no 2007. līdz 2009. gadam spēlēja Skonto FC sastāvā. 2010. gada aprīlī viņš parakstīja līgumu ar Toronto FC un kļuva par pirmo Latvijas futbolistu, kurš spēlējis ASV augstākajā futbola līgā (MLS). Pēc sportista karjeras beigām izveidojis labdarības fondu "RH3 fonds", kas līdzekļus vāc, interneta izsolēs pārdodot dažādu pasaules sportistu ziedotu sporta inventāru un atribūtiku. Šobrīd fonds darbību pārtraucis.