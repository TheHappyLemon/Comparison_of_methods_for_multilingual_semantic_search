Oda Nobunaga (japāņu: 織田 信長, izrunā: [oda nobɯ(ꜜ)naɡa]; dzimis 1534. gada 23. jūnijā, miris 1582. gada 21. jūnijā) bija japāņu daimjo un viena no nozīmīgākajām personām Sengoku periodā. Viņš tiek uzskatīts par pirmo cilvēku, kurš apvienoja japāņu samuraju klanus vienā valstiskā veidojumā. Oda Nobunaga tiek likts līdzās Tojotomi Hidejosi un Tokugavam Iejasu, kurus uzskata par mūsdienu Japānas izveidotājiem. Oda Nobunaga vadīja spēcīgo Odu klanu pret citiem klaniem. Līdz 1580. gada bija iekarojis un pakļāvis lielāko daļu no Honsju salas.