Riau Salas (indonēziešu: Kepulauan Riau) ir Indonēzijas pirmās pakāpes administratīvā iedalījuma vienība. Izvietojusies valsts ziemeļrietumos, aizņem vairākas salu grupas Natunas jūrā: Riau arhipelāgu, Lingas salas un Tudžuha arhipelāgu (Natunas salas, Anambasas salas, Tambelanas salas, Badasu salas, Pedžantanu un Peniki salas). Administratīvi iedalās divās pilsētās (provinces galvaspilsēta Tandžunpinana un lielākā pilsēta Batama) un 5 apriņķos.