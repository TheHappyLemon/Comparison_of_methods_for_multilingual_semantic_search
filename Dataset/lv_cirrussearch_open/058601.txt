Zina Linna Garisone (angļu: Zina Lynna Garrison; dzimusi 1963. gada 16. novembrī) ir bijusī amerikāņu tenisiste. 1988. gada vasaras olimpisko spēļu čempione sieviešu dubultspēlēs un bronzas medaļniece sieviešu vienspēlēs. Trīskārtējā Grand Slam turnīru uzvarētāja jauktajās dubultspēlēs (1987. gada Australian Open un 1988. un 1990. gada Vimbldonas čempionāts), trīskārtēja Federācijas kausa ieguvēja ASV izlases sastāvā.