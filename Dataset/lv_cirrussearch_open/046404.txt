Mikolajki (angļu: Mikołajki) ir pilsēta Polijas ziemeļaustrumos, Varmijas-Mazūrijas vojevodistē, uz austrumiem no Mrongovo pie Šņardvi ezera. Līdz 1945. gadam Nikolaikene (Nikolaiken) Vācijas (Austrumprūsijas) sastāvā. 1929. gadā netālu no Mikolajkiem, Zelbongenē (Selbongen), tagad Zelvongi (Zełwągi), tika nodibināts pirmais mormoņu lūgšanu nams Eiropā. Pēc Otrā pasaules kara, pamatojoties uz Potsdamas konferences lēmumiem, Nikolaikene iekļāvās Polijā, bet vācu iedzīvotāji no pilsētas tika padzīti. Mūsdienās populārs (arī Latvijas atpūtnieku vidū) tūrisma centrs, ko sevišķi lielā skaitā apmeklē viesi no Krievijas Kaļiņingradas apgabala. Tūristus piesaista romantiskā pilsētiņa, gleznainais Šņardvi ezers, kā arī akvaparks.