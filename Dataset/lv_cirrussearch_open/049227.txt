"Čārlijs Sentklauds" (angļu: Charlie St. Cloud) ir 2010. gada drāma, kas balstīta uz Bena Šervuda romānu The Death and Life of Charlie St. Cloud. Filmas režisors ir Burs Stīrs. Galvenās lomas atveido Zaks Efrons, Čārlijs Tahans, Amanda Krū, Kima Beisingere, Rejs Liota un Donals Logs. Filmas pirmizrāde notika 2010. gada 30. jūlijā. Čārlijs un viņa brālis Sems iekļūst autoavārijā, kurā no abiem brāļiem izdzīvo tikai Čārlijs. Čārlijs tiek apveltīts ar spēju redzēt savu mirušo brāli, kā arī citus sev tuvus cilvēkus, kuri gājuši bojā. Tomēr drīz Čārlijam būs jāizvēlas starp savu brāli un draudzeni, kuras dzīve ir apdraudēta.