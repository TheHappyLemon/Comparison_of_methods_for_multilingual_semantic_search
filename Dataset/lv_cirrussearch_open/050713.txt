Miknēsa (berberu: ⴰⵎⴽⵏⴰⵙ, ameknas; arābu: مكناس, miknās), arī Meknesa, ir pilsēta Marokas centrālās daļas ziemeļos. Tā ir viena no četrām Marokas vēsturiskajām galvaspilsētām. Atrodas 110 km attālumā no Atlantijas okeāna un 60 km uz dienvidrietumiem no Fēsas. 2014. gadā Miknēsā dzīvoja 520 tūkstoši iedzīvotāju, pēc šī rādītāja tā ir Marokas sestā lielākā pilsēta. Miknēsa ir dibināta 11. gadsimtā kā almoravidu militārā apmetne. No 1672. līdz 1727. gadam tā bija Marokas galvaspilsēta.