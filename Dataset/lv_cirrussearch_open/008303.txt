Slovākijas futbola izlase ir nacionālā futbola komanda, kas pārstāv Slovākijas Republiku starptautiskās futbola sacensībās. Slovākijas futbola izlasi pārvalda Slovākijas Futbola asociācija. Laika posmā no 1939. līdz 1944. gadam Slovākijas izlase aizvadīja 16 spēles, taču pēc Otrā pasaules kara slovāku spēlētāji spēlēja apvienotajā Čehoslovākijas izlasē. Pēc Čehoslovākijas sadalīšanās Slovākijas izlase pirmo spēli aizvadīja 1992. gadā pret Lietuvas izlasi. Slovākijas izlase Pasaules kausa finālturnīrā pirmoreiz piedalījās 2010. gadā, iekļūstot astotdaļfinālā. Eiropas čempionāta finālturnīrā debitēja 2016. gadā Francijā, kad arī spēja izkļūt no grupas, bet astotdaļfinālā piekāpās Vācijas izlasei.