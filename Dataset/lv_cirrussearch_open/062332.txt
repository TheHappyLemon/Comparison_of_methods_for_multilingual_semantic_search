Austrijas sieviešu futbola izlase ir nacionālā sieviešu futbola komanda, kas pārstāv Austriju starptautiskās futbola sacensībās. Izlasi pārvalda Austrijas Futbola asociācija. Komanda vēl ne reizi nav kvalificējusies FIFA Pasaules kausa sievietēm finālturnīram. Eiropas čempionāta finālturnīrā debitēja 2017. gadā Nīderlandē un aizkļuva līdz pusfinālam. Izlase kvalificējās arī 2022. gada Eiropas čempionāta finālturnīram, kurā tika līdz ceturtdaļfinālam. Vairākas reizes ir piedalījusies Kirpas sieviešu kausā, kas ir starptautisks izlašu turnīrs. 2016. gadā kļuva par turnīra uzvarētāju. 2022. gada jūnija FIFA Pasaules rangā sievietēm izlase bija 21. vietā.