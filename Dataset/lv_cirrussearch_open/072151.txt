Darbības potenciāls neirofizioloģijā ir impulsveida potenciāla vilnis, kurš pārvietojas starp dažādu veidu šūnu membrānām. Kairinājuma sākumā šūnas membrānas potenciāla izmaiņa ir salīdzinoši lēna, bet sasniedzot noteiktu membrānas potenciāla vērtību, sākas straujas, negraduālas impulsveida membrānas potenciāla svārstības, kas nedziestoši izplatās pa šūnu un tās derivātiem. Šūnas membrānas potenciāls ir spriegums starp abām membrānas pusēm. Cilvēkam neirona membrānas potenciāla vērtība miera stāvoklī ir -70 mV. Tiklīdz sākas svārstības, tā vērtība pieaug līdz +40 mV.