Deivids Entonijs O'Līrijs (angļu: David Anthony O'Leary, dzimis 1958. gada 2. maijā) ir Īrijas futbola treneris un bijušais futbolists, spēlēja centra aizsarga pozīcijā, bijis Īrijas futbola izlases dalībnieks. Lielāko savu 20 gadu ilgo spēlētāja karjeras daļu pavadījis Anglijas Premjerlīgas komandā Arsenal. Kopumā Arsenal kreklā visos turnīros nospēlējis 722 mačus, kas ir kluba rekords. Savu karjeru noslēdzis Leeds United. Īrijas futbola izlases sastāvā piedalījies 1990. gada FIFA Pasaules kausā. Savas trenera karjeras laikā vadījis Anglijas klubus Leeds United un Aston Villa, kā arī AAE klubu Al Ahli.