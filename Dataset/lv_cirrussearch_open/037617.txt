"Vienādojums ar nezināmajiem" (angļu: Hidden Figures) ir 2016. gada ASV biogrāfiskā drāma, kuras režisors ir Teodors Melfi. Filmas sižets veidots pēc Margotas Lī Šeterlijas grāmatas ar tādu pašu nosaukumu. Filma ir par afroamerikāņu matemātiķēm, kas strādāja NASA un izrēķināja lidošanas trajektorijas Mercury un citiem projektiem. Tajā galvenās lomas attēlo Taradži Hensone, Oktāvija Spensere, Džanele Mone, Kevins Kostners, Kirstena Dansta, Džims Pārsonss. Filmas pirmizrāde notika 2016. gada decembrī un tā tikusi nominēta vairākiem apbalvojumiem, tai skaitā Amerikas Kinoakadēmijas balvai kā labākā filma.