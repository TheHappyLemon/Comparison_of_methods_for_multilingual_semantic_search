Tomijs Robredo (spāņu: Tommy Robredo Garcés: dzimis 1982. gada 1. maijā Hostalrikā, Spānijā) ir profesionāls spāņu tenisists. Savu profesionāļa karjeru uzsāka 1998. gadā. T. Robredo labākais sasniegums ATP Tūres rangā ir sasniegtā 5. vieta, kas tika sasniegta 2006. gada 28. augustā, dubultspēlēs — 16. vieta (2009. gada 20. aprīlī). Pirmoreiz vienspēļu ranga pirmajā desmitniekā viņš iekļuva 2006. gada 8. maijā, taču augstāko pozīciju rangā sasniedza īsi pēc uzvaras Hamburgas Masters turnīrā. Kopā ar Spānijas Hofmaņa kausa izlasi izcīnījis divus Hofmaņa kausus. T. Robredo ir nosaukts par godu The Who grupas rokoperas Tommy nosaukumam, viņa tēvs bija liels šīs grupas fans.