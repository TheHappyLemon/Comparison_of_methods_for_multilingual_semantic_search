Radeks Štepāneks (čehu: Radek Štěpánek, izrunā: [ˈradɛk ˈʃcɛpaːnɛk]; dzimis 1978. gada 27. novembrī Karvinā, Čehoslovākijā) ir profesionāls čehu tenisists. Savu profesionāļa karjeru uzsāka 1996. gadā, sākumā vairāk startēja dubultspēļu turnīros. R. Štepāneka labākais sasniegums ATP Tūres rangā ir sasniegtā 8. vieta, kas tika sasniegta 2006. gada 10. jūlijā, dubultspēlēs — 13. vieta (2002. gada 16. septembrī). Viņš kļuva pazīstams pēc uzvaras pār bijušo ranga līderi Gustavo Kuertenu 2003. gada Austrālijas Atklātā čempionāta 3. kārtas spēlē. Piedalījies divās Olimpiskajās spēlēs (2008, 2012).