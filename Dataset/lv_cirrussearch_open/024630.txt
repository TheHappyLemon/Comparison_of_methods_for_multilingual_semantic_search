"Anna Kareņina" (krievu: Анна Каренина) ir krievu rakstnieka Ļeva Tolstoja romāns, kas pirmoreiz ticis publicēts laikā no 1873. līdz 1877. gadam žurnālā Russkiy vestnik, tomēr pirmais izdevums grāmatas formātā bija 1878. gadā. Darbs ir par augstākās sabiedrības dāmu Annu Kareņinu, kas pamet savu vīru un dēlu, lai uzsāktu kopdzīvi ar grāfu Vronski. Kopā ar citu lielo prozas darbu "Karš un miers" "Anna Kareņina" tiek uzskatīts par Tolstoja lielāko literāro sasniegumu. Pēc "Annas Kareņinas" darba motīviem tikušas uzņemtas vairākas filmas.