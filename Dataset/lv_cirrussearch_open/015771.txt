2006. gada Pasaules čempionāts šosejas riteņbraukšanā notika Zalcburgā, Austrijā, no 19. līdz 24. septembrim. Čempionāts sastāvēja no grupas un individuālā brauciena vīriešiem, sievietēm, vīriešiem līdz 23 gadu vecumam. Tas bija 79. Pasaules čempionāts. Vīriešu grupas braucienā uzvarēja Itālijas pārstāvis olimpiskais čempions Paolo Betīni, bet Šveices pārstāvis Fabians Kančellāra ieguva savu pirmo titulu individuālajā braucienā. Sieviešu grupas braucienā uzvarēja Marianna Vosa no Nīderlandes, kurai tas bija pirmais gads pieaugušo līmenī.