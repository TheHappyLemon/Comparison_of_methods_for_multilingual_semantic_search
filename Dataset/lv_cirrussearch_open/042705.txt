Tošes Proeska nacionālā arēna (maķedoniešu: Национална арена „Тоше Проески“), iepriekš arī Telekom Arena, ir daudzfunkcionāls stadions Skopjē, Ziemeļmaķedonijā. Līdz 2019. gada aprīlim stadiona nosaukums bija Filipa II arēna (Филип Втори Арена), tad tas tika pārdēvēts maķedoniešu dziedātāja Tošes Proeska vārdā. Lielākoties stadionā notiek futbola spēles, kā arī mūzikas koncerti un citi pasākumi. Šis ir Ziemeļmaķedonijas futbola izlases galvenais mājas spēļu stadions. 2017. gadā šeit notika UEFA Superkausa izcīņa, kas bija pirmā reize Maķedonijas vēsturē, kad valstī tika aizvadīts UEFA klubu turnīra fināls. Stadionā savas mājas spēles aizvada futbola klubi FK Vardar un FK Rabotnički.