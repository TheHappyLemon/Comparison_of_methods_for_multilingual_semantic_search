Šis raksts ir par dzelzceļa staciju Jūrmalā. Par citām jēdziena Sloka nozīmēm skatīt nozīmju atdalīšanas lapu. Sloka ir dzelzceļa stacija līnijā Torņakalns—Tukums II (Rīga—Tukums). Sloka ir elektrovilcienu maršruta Rīga—Sloka galapunkts, tajā pietur arī visi maršrutu Rīga—Ķemeri un Rīga—Tukums elektrovilcieni. Kravu apgrozījums Slokas stacijā ir samērā neliels (daži desmiti tūkstošu tonnu gadā). Pievedceļi uz bijušo Slokas papīrfabriku ir sliktā stāvoklī. Lielākā daļa papīrfabrikas teritorijā bijušo sliežu ceļu ir nojaukta; pastāv pievedceļi uz Slokas naftas bāzi un vairumtirdzniecības bāzi. Stacijā darbojas biļešu kase. 2015. gada 24. septembrī uzsākta stacijas modernizācija.