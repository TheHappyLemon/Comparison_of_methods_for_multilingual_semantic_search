Ziemeļkarolīna (angļu: North Carolina, izrunā: [ˌnɔrθ kærəˈlaɪnə]) ir viens no Amerikas Savienoto Valstu štatiem, atrodas dienvidaustrumu reģionā. Ziemeļkarolīnas administratīvais centrs ir Roli. Pašreizējais štata gubernators ir Rojs Kūpers. Ziemeļkarolīna robežojas ar Dienvidkarolīnas, Džordžijas, Tenesī un Virdžīnijas štatiem, kā arī ar Atlantijas okeānu. Ziemeļkarolīnā atrodas augstākā Apalaču kalnu virsotne — Mičela kalns (2038 m).