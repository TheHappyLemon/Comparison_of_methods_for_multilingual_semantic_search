Serēna Marija Aunjona-Čenselora (Serena Maria Auñón-Chancellor, dzimusi 1976. gada 9. aprīlī) ir NASA astronaute, ārste, inženiere. 1993. gadā Aunjona pabeidza vidusskolu Fortkolinsā Kalifornijā. 1997. gadā Džordža Vašingtona universitātē viņa ieguva bakalaura grādu elektroinženierijā. 2001. gadā Aunjona-Čenselora ieguva medicīnas doktora grādu Teksasas Veselības zinātnes centra universitātē Hjūstonā. 2004. gadā University of Texas Medical Branch (UTMB) viņa pabeidza rezidentūru. Pēc tam viņā vienu gadu pavadīja kā šefa rezidents Iekšējo slimību departamentā. 2007. gadā UTMB viņa pabeidza aerokosmiskās medicīnas rezidentūru, kā arī ieguva maģistra grādu sabiedrības veselībā. 2006. gada augustā Aunjona-Čenselora sāka strādāt Džonsona kosmosa centrā kā lidojumu ārsts saskaņā ar UTMB līgumu. Viņa deviņus mēnešus pavadīja Krievijā, veicot Starptautiskā kosmosa stacijas apkalpes locekļu medicīnas atbalsta funkcijas. 2009. gada 29. jūnijā Serēna Aunjona-Čenselora tika iekļauta NASA 20. iesaukuma astronautu vienībā. Pēc astronautu vispārējās sagatavošanas kursa 2011. gada jūlijā viņa ieguva astronauta kvalifikāciju. 2010. un 2011. gadā viņa divus mēnešus Antarktīdā meteorītu meklēšanas ekspedīcijā ANSMET. 2012. gada jūnijā Aunjona-Čenselora pilotēja zemūdens aparātu DeepWorker 2000, kas bija daļa no NASA un NOAA NEEMO 16 misijas. 2015. gada jūlijā viņa bija NEEMO 20 misijas apkalpē. 2016. gada jūlijā Serēna Aunjona-Čenselora tika izvēlēta par iespējamo kandidātu lidojumam kosmosa kuģī Sojuz MS-10. 2017. gada janvārī Serēna sāka gatavoties kosmiskajam lidojumam Krievijā. 2017. gada februārī viņa tika izvēlēta Sojuz MS-11 pamatapkalpē. 2017. gada 30. novembrī Aunjona-Čenselora tika apstiprināta Sojuz MS-09 dublieru apkalpē un Sojuz MS-11 pamatapkalpē. 2018. gada 18. janvārī Sojuz MS-09 pamatapkalpē Dženeta Epsa tika nomainīta ar Serēnu Aunjonu-Čenseloru. Serēnas Aunjonas-Čenseloras pirmais kosmiskais lidojums sākās 2018. gada jūnijā, kosmosa kuģī Sojuz MS-09 dodoties uz Starptautisko kosmosa staciju. Viņa bija 56. un 57. ekspedīcijas lidojuma inženieris. Uz zemes atgriezās 20. decembrī. Kosmisko lidojumu kopsavilkums: