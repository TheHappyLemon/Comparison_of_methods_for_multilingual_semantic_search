Aleksandrs Bilodo (franču: Alexandre Bilodeau; dzimis 1987. gada 8. septembrī) ir kanādiešu frīstaila slēpotājs. Piedalījies trijās ziemas olimpiskajās spēlēs (2006, 2010, 2014). 2006. gadā Turīnā izcīnījis 12. vietu mogula disciplīnā, savukārt 2010. gadā Vankūverā un pēc četriem gadiem Sočos mogulā kļuvis par čempionu. Ar panākumiem startējis Pasaules čempionātā, kur izcīnījis trīs zelta un divas sudraba medaļas.