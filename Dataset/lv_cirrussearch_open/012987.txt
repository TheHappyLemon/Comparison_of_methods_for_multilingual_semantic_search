4 Vesta jeb Vesta ir viens no lielākajiem asteroīdiem Saules sistēmā. Tā vidējais diametrs ir aptuveni 530 kilometri un masa — aptuveni 2,59×1020 kg. Šis ir otrs lielākais asteroīds pēc pundurplanētas Cereras. Tas aizņem 9% no kopējās asteroīdu joslas masas. Asteroīds apriņķo Sauli 3,63 gados vidēji 2,36 AU attālumā. Domājams, nedaudz mazāk kā pirms miljards gadiem Vesta zaudēja aptuveni 1% no savas masa sadursmes dēļ. Asteroīdu 1807. gada 29. martā atklāja vācietis Heinrihs Vilhelms Matiass Olberss (Heinrich Wilhelm Matthias Olbers) un nodēvēja to romiešu dievietes Vestas vārdā. No 2011. gada 17. jūlija līdz 2012. gada 5. septembrim Vestu pētīja NASA zonde Dawn.