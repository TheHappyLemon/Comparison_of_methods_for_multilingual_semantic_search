Nulles kilometra akmens ir 3 m augsta kaļķakmens skulptūra Budapeštā, Ungārijā. Skulptūru veido divas daļas — no akmens veidota nulle un pjedestāls, uz kura ir rakstīts "KM", norādot, ka akmens ir atskaites punkts, no kura mēra visu ceļu garumus līdz Budapeštai. Sākotnēji atskaites punkts atradies pie Budas pils, bet 1849. gadā tas tika pārvietots uz pašreizējo vietu netālu no Sēčeņi ķēžu tilta. Akmens atrodas Ādama Klārka, tuvējā ķēžu tilta būvniecības vadītāja, laukumā. Skulptūras autors ir Miklošs Boršošs, un tā tika uzstādīta 1975. gadā. Pirmais oficiālais piemineklis šajā vietā tika izvietots 1932. gadā, bet to nopostīja Otrā Pasaules kara laikā. Sākotnējā piemineklī bija attēlota Jaunava Marija. No 1953. gada līdz pašreizējās skulptūras uzstādīšanai par atskaites punktu kalpoja skulptūra, kurā bija attēlots strādnieks.