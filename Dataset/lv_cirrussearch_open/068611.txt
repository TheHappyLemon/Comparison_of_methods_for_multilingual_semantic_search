Aktinīdijas (Actinidia) ir ģints aktinīdiju dzimtā, kuras dabiskais izplatības areāls ir no Himalajiem līdz Krievijas Tālajiem Austrumiem un Malēzijai. Ģintī ir klasificētas aptuveni 55 sugas. Ģints ietver krūmus, kas var sasniegt 6 metru augstumu, un liānas, kas, rāpjoties pa koku lapotnēm, var sasniegt pat 30 m augstumu. Tie lielākoties var izturēt salu līdz aptuveni –15 °C, lai gan dažas sugas ir vēl noturīgākas. Vairumam aktinīdiju ir ēdami augļi — kivi; visbiežāk augļi tiek iegūti no kivi auga (Actinidia deliciosa). Ģintij arī pieder Mandžūrijas aktinīdija (Actinidia kolomikta), kas tiek plaši audzēta kā krāšņumaugs.