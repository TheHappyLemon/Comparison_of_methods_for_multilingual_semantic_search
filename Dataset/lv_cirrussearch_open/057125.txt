Jurajs Sagans (slovāku: Juraj Sagan; dzimis 1988. gada 23. decembrī Žilinā) ir bijušais Slovākijas šosejas riteņbraucējs. Četrkārtējs Slovākijas čempions grupas braucienā. Iepriekš pārstāvējis Liquigas-Doimo, Tinkoff-Saxo, Bora–Hansgrohe un Team TotalEnergies komandu. Viņa jaunākais brālis Peters Sagans, trīskārtējais Pasaules čempions grupas braucienā, arī pārstāvējis tās pašas komandas. 2017. gada jūnijā komanda iekļāva viņu sastāvā startam 2017. gada Tour de France. J. Sagans 9. posmā neiekļāvās laika limitā un sacensības neturpināja. 2021. gada februārī un atkārtoti 2022. gada janvārī kopā ar brāli Peteru inficējās ar COVID-19. Karjeru beidza pēc 2022. gada Pasaules čempionāta, kur grupas braucienā izstājās.