"Cilvēks dzelzs maskā" (angļu: The Man in the Iron Mask) ir 1998. gada ASV drāma, kuras režisors, scenārija autors un viens no producentiem ir Randals Volless. Galvenās lomas atveido Leonardo Di Kaprio, Džeremijs Aironss, Džons Malkovičs, Žerārs Depardjē un Gabriels Bairns. Filmas pirmizrāde notika 1998. gada 13. martā ASV. Filmā nežēlīgais Francijas valdnieks Luijs XIV tur ieslodzījumā savu dvīņu brāli.