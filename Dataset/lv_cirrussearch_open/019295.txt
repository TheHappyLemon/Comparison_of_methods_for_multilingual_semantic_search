FK Alberts ir Latvijas futbola klubs, kurš tika dibināts 2001. gadā, apvienojoties apmēram 20 domubiedriem. Klubu nosauca pirmskara Latvijas futbola izlases kapteiņa Alberta Šeibeļa vārdā. Klubs kopš dibināšanas startē Latvijas čempionāta otrās līgas Vidzemes zonā, kur savu lielāko panākumu svinēja 2008. gadā, izcīnot čempionu titulu. Sākumā FK Alberts bija visai ambiciozi plāni — laikposmā no 2003. līdz 2007. gadam klubam bija visai izvērsta darbība, iekļaujot gan Latvijas čempionāta pirmās līgas, gan otrās līgas, gan arī virkni dažāda vecuma jauniešu komandu. Tad arī klubs iekārtojās bijušajā Audas stadionā Vecmīlgrāvī, kas tika pārdēvēts par Alberta Šeibeļa stadionu. Taču kopš 2016. gada FK Alberts savas mājas spēles aizvada Salaspilī. 2016. gadā FK "Alberts" Vidzemes čempionātā izcīnīja trešo vietu.