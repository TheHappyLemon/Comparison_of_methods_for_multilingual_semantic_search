Hasans Rūhānī (persiešu: ‌حسن روحانی; dzimis 1948. gada 12. novembrī) ir irāniešu islāma teologs, jurists, akadēmiķis, bijušais diplomāts un bijušais Irānas prezidents. Laikā no 1980. līdz 2000. gadam bijis Irānas parlamenta deputāts, vadījis dažādas nodaļas tajā. 2013. gada maijā paziņoja par dalību Irānas prezidenta vēlēšanās, kas notika tā paša gada maijā. Rūhānī arī tika ievēlēts, pārspējot piecus citus kandidātus. Amatā stājies 2013. gada 3. augustā. Tika atkārtoti ievēlēts 2017. gada vēlēšanās ar 57% balsu. 2021. gadā viņu amatā nomainīja radikālais islāmists Ebrāhīms Raisī.