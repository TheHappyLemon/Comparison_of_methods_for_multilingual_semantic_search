Džermens Defo (angļu: Jermain Defoe; dzimis 1982. gada 7. oktobrī) ir bijušais Anglijas futbolists un Anglijas izlases dalībnieks. Anglijas futbola izlasē Defo debitēja 2004. gada martā spēlē pret Zviedrijas izlasi. Pirmos vārtus Anglijas izlases labā guva 2004. gada 4. septembrī spēlē pret Polijas izlasi. Savas karjeras laikā pārstāvējis vairākas komandas ne tikai Anglijā, bet spēlējis arī Kanādā un Skotijā. Savas karjeras veiksmīgāko daļu aizvadījis Tottenham Hotspur, kur ar 143 vārtiem ir kluba sestais labākais vārtu guvējs vēsturē. Savu karjeru beidzis 2022. gadā. Džermena Defo tēvs ir no Dominikas, bet māte no Sentlūsijas.