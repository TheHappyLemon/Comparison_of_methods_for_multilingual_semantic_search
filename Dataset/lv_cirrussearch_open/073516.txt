Nike, Inc. ir ASV uzņēmums, kas nodarbojas ar apavu, apģērbu un sporta preču dizainēšanu un pārdošanu visā pasaulē. Tas ir viens no populārākajiem sporta preču ražotājiem pasaulē. Nike Inc. galvenā štāba mītne atrodas Bivertonā, Oregonā, ASV. Uzņēmums nodarbina vairāk kā 44 000 tūkstošus cilvēku visā pasaulē.[nepieciešama atsauce] Ražotāja sauklis ir Just Do It. Kompānija ir dibināta 1964. gada 25. janvārī kā Blue Ribbon Sports un tā savu oficiālo nosaukumu Nike, Inc. ieguva 1971. gada 30. maijā. Tās dibinātāji ir Filips Naits un Viljams Bouermans. Vides organizācija Climate Counts ir nosaukusi Nike kā vienu no videi draudzīgākajām organizācijām.[nepieciešama atsauce] Jau 15 gadu Nike nodarbojas ar sporta apavu otrreizējo pārstrādi, no nolietotajiem apaviem ražojot sporta un rotaļu laukumu segumus.