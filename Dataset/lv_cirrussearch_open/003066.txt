Datorika ir zinātnes nozare, kas nodarbojas ar informācijas vākšanu, apstrādi un saglabāšanu. To iedala vairākās nozarēs: programminženierija (apskata programmatūras izstrādes procesus), datorzinātne (apskata algoritmus un rēķināšanas matemātiskos principus), informācijas tehnoloģijas (apskata programmatūras un datoru pielietojumu dažādu problēmu risināšanā), informācijas sistēmas (apskata informācijas glabāšanu un datubāzes), datoru iekārtas (apskata rēķināšanas un komunikāciju aparatūras izstrādi).