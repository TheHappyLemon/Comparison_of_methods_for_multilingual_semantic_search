2015. gada NBA drafts notika 2015. gada 25. jūnijā Bruklinas "Nets" mājvietā Barclays Center Ņujorkā, ASV. Šajā ceremonijā NBA klubi izraudzījās ASV universitāšu basketbolistus, kā arī citus draftam pieteikušos spēlētājus. 19. maijā notikušajā NBA drafta loterijā uzvarēja Minesotas "Timberwolves", kas deva klubam iespēju izdarīt pirmo izvēli draftā. Ar pirno numuru klubs izraudzījās Karlu Entoniju Taunsu. Draftam bija pieteikušies arī divi Latvijas basketbolisti: Kristaps Porziņģis un Anžejs Pasečņiks (vēlāk atsauca dalību). K. Porziņģi ar 4. numuru izraudzījās Ņujorkas "Knicks", tādējādi viņš kļuva par visaugstāk izvēlēto Latvijas un Baltijas valstu spēlētāju NBA drafta vēsturē.