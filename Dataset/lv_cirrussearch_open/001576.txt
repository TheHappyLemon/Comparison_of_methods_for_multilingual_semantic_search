Tatjana Ļebedeva (krievu: Татьяна Романовна Лебедева; dzimusi 1976. gada 21. jūlijā Sterļitamakā, Baškortostānā, Krievijā) ir Krievijas vieglatlēte, kura startēja tāllēkšanas un trīssoļlēkšanas sacensībās, bija daudzu starptautisku turnīru medaļu ieguvēja, tai skaitā Olimpisko spēļu, Pasaules un Eiropas čempione. Piedalījās trijās Olimpiskajās spēlēs (2000, 2004, 2008). 2000. gadā Sidnejā izcīnīja sudraba medaļu trīssoļlēkšanā, 2004. gadā kļuva par čempioni tāllēkšanā un par bronzas medaļas ieguvēju trīssoļlēkšanā, 2008. gadā Pekinā izcīnīja sudrabu gan tāllēkšanā, gan trīssoļlēkšanā.