Turnē (franču: Tournai) ir pilsēta Beļģijā, Valonijas reģionā, Eno provincē. 2018. gadā Turnē dzīvoja 69 554 iedzīvotāji. Pilsēta atrodas Šeldas upes krastos, 85 km uz dienvidrietumiem no Briseles. Turnē ir viena no Beļģijas vecākajām pilsētām un tai ir bijusi nozīmīga loma valsts kultūras vēsturē. 413. gadā Turnē kļuva par Franku valsts pirmo galvaspilsētu, šo statusu saglabājot līdz 508. gadam. Romānikas un gotikas stilā celtā Turnē katedrāle, kā arī viens no Beļģijā vecākajiem zvanu torņiem ir iekļauti UNESCO Pasaules mantojuma objektu sarakstā.