Supenka (arī Supe) ir Kūkovas kreisā krasta pieteka Balvu novadā. Sākas no grāvju sistēmas Lutenānu purva dienviddaļā, augštecē uzņem arī Blauzgovas purva ūdeņus. Upes gultne augštecē un lejtecē regulēta, vidustecē vairākus kilometrus tek pa 4 m dziļu ieleju. Lielākās pietekas ir Griušļova (10 km; kreisā), Zvaiga (4 km), Asarovas strauts (6 km; labās). Ietek Kūkovā lejpus Baltinavas, kas ir lielākā apdzīvotā vieta upes krastos. Baltinavā Supenku šķērso autoceļš P45.