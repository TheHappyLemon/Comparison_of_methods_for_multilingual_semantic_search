Viktors Orbāns (ungāru: Viktor Orbán, dzimis 1963. gada 31. maijā) ir ungāru labējā spārna politiķis, šībrīža Ungārijas premjerministrs. Politiķa karjeru Orbāns uzsāka jau pagājušā gadsimta astoņdesmitajos gados, kad piedalījās labējā spārna Fidesz (ungāru: FIatal DEmokraták SZövetsége Jauno demokrātu savienība) partijas dibināšanā 1988. gadā. No 1998. līdz 2002. gadam viņš vadīja Ungārijas valdību. 2010. gada parlamenta vēlēšanās Fidesz un Kristīgo demokrātu tautas partijas apvienība ieguva 52,73% vēlētāju atbalstu, kas deva apvienībai vairākumu parlamentā. Orbāns no 2010. gada maija vada Ungārijas valdību. Turklāt viņš ir arī Fidesz partijas līderis.