"Bena 10" jeb "Bena desmitnieks" (angļu: Ben 10) ir ASV animācijas seriāls, kura veidojusi Man of Action grupa (Dankans Rulē, Džo Keisijs, Džo Kellijs, Stīvens Sīgls) un producēja Cartoon Network Studios. Sērijas ir par desmitgadīgu zēnu Benu Tenisonu, kurš iegūst rokaspulksteni ar nosaukumu "Omnitriks". Pulkstenis ļauj Benam pārvērsties par dažādiem ciplanētiešiem. Viņš izmanto savas spējas, lai uzveiktu ļaunos spēkus. Pilotsēriju pārraidīja 2005. gada 27. decembrī kā daļu no Cartoon Network sestdienas rīta programmas. Otro sēriju pārraidīja Cartoon Network piektdienas programmā 2006. gada 13. janvārī. Pēdējo sēriju pārraidīja 2008. gada 15. aprīlī. Seriāls guva lielu popularitāti un tika nominēts divām Daytime Emmy balvām, iegūstot vienu no tām (par izcilu individuālo sasniegumu animācijā). Stāsts turpinājās citos seriālos "Bena 10: Citplanētiešu spēks", Ben 10: Ultimate Alien, Ben 10: Omniverse. 2016. gadā Cartoon Network paziņoja par seriāla "Bena 10" jauno ekranizējumu, kura pirmizrāde notika 2016. gada rudenī. Animācijas seriālam sekoja četras pilnmetrāžas filmas, kuras pārraidīja kanālā Cartoon Network, laikā no 2007. gada augusta līdz 2012. gada martam.