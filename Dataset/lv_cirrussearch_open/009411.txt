2001. gada Tour de France bija 88. Tour de France daudzdienu velobrauciens, kurš notika no 2001. gada 7. līdz 29. jūlijam. Sacensībām nav oficiāla uzvarētāja, bet sākotnēji tajās uzvarēja amerikānis Lānss Ārmstrongs, gūstot trešo no savām vēlāk atņemtajām septiņām uzvarām pēc kārtas. 2012. gada augustā ASV antidopinga aģentūra paziņoja, ka anulējusi visus Ārmstronga rezultātus kopš 1998. gada, ieskaitot septiņas uzvaras pēc kārtas (1999—2005) Tour de France kopvērtējumā, kas tobrīd bija labākas sniegums sacensību vēsturē; Starptautiskā riteņbraukšanas savienība šo diskvalifikāciju apstiprināja. Velobrauciens, kā ierasts, beidzās Parīzē. Dalībniekiem bijā jāveic 3453 kilometri. Velobraucienā piedalījās arī 2 Latvijas sportisti — Raivis Belohvoščiks (Lampre-Daikin) un Romāns Vainšteins (Domo-Farm Frites-Latexco). Vainšteins atsevišķos posmos izcīnīja otro un trešo vietu, bet Belohvoščika augstākais rezultāts bija 12. vieta devītajā posmā. 6. posmu šajā velobraucienā uzvarēja igaunis Jāns Kirsipū.