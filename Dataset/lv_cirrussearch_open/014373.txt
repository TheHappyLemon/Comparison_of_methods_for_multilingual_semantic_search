Dzjins Haipens (vienkāršotā ķīniešu: 景海鹏, tradicionālā ķīniešu: 景海鵬, piņjiņs: Jǐng Hǎipéng, dzimis 1966. gada 24. oktobrī) ir Ķīnas kosmonauts, Tautas Atbrīvošanas armijas Gaisa spēku iznīcinātājpilots, ģenerālmajors. 1998. gadā Dzjins tika izvēlēts pirmajā Ķīnas kosmonautu grupā. Viņš bija kosmosa kuģa Shenzhou 6 apkalpes dublieris. Pirmo kosmisko lidojumu Dzjins Haipens veica 2008. gada septembrī ar kosmosa kuģi Shenzhou 7, trešajā Ķīnas pilotējamajā misijā. Otro lidojumu viņš veica 2012. gada jūnijā ar Shenzhou 9, esot kosmosa kuģa komandierim. Misijas laikā veikta pirmā pilotējamā kosmiskā aparāta saslēgšanās ar kosmosa stacijas prototipu Tiangong 1. Trešajā lidojumā kosmosā Dzjins Haipens devās 2016. gada oktobrī kā kosmosa kuģa Shenzhou 11 komandieris. Kosmosa kuģis saslēdzās ar orbitālo laboratoriju Tiangong 2. Lidojuma ilgums — 32 dienas 6 stundas 25 minūtes. Ceturto reizi kosmosā Dzjins devās 2023. gada 30. maijā, esot kosmosa kuģa Shenzhou 16 komandierim. Kosmosa kuģis uz orbitālo staciju Tiangong nogādāja 5. ekspedīciju. Uz zemes viņš atgriezās 31. oktobrī. Lidojuma ilgums bija 153 dienas 22 stundas 41 minūtes. Kosmisko lidojumu kopsavilkums: Iziešanas atklātā kosmosā: