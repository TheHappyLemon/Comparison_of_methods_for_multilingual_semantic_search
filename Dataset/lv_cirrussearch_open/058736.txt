Leons Moro (franču: Léon Moreaux; dzimis 1852. gada 10. martā, miris 1921. gada 11. novembrī) bija franču sporta šāvējs, divu olimpisko medaļu ieguvējs. Izcīnījis 5 medaļas 1906. gada Atēnu neoficiālajās olimpiskajās spēlēs. Kopumā startējis divās vasaras olimpiskajās spēlēs (Parīzē 1900. gadā un Londonā 1908. gadā un 1906. gada Atēnu neoficiālajās olimpiskajās spēlēs. Viņš ir izcīnījis arī vairākas medaļas pasaules čempionātā šaušanā no 1898. līdz 1911. gadam. 1900. gada vasaras olimpiskajās spēlēs Parīzē viņš startēja pilnīgi visās (kopā 8) šaušanas disciplīnās. No šīm divās viņš izcīnīja olimpiskās medaļas. Sudraba medaļu viņš izcīnīja 50 metru šaušanā ar pistoli komandām. 1900. gada olimpiskajās spēlēs viņš ieguva 2. vietu arī 20 metru ātršaušanā, taču Starptautiskā Olimpiskā komiteja šo disciplīnu neatzīst kā "olimpisko", līdz ar to par šo disciplīnu netiek piešķirta olimpiskā medaļa. 1906. gada neoficiālajās olimpiskajās spēlēs Atēnās viņš startēja 10 šaušanas disciplīnās, no kurām piecās viņš izcīnīja medaļas. Zelta medaļas viņš izcīnīja 20 metru šaušanā ar duelēšanās pistolēm un 200 metru šaušanā ar armijas šauteni, sudraba medaļu viņš ieguva 25 metru ātršaušanā ar pistoli. Savukārt bronzas medaļas izcīnīja šaušanā ar šauteni 3 pozīcijās un šautenā ar šauteni komandām. 1908. gada vasaras olimpiskajās spēlēs Londonā viņš startēja trijās šaušanas disciplīnās. Šajās spēlēs viņš neizcīnīja medaļas, taču labāko rezultātu ieguva 50 jardu šaušanā ar pistoli komandām.