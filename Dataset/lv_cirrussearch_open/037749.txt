Netfilter ir ietvars, kas dod iespēju Linux kodolam pievienot notikumu apstrādātājus pakešu pārtveršanai un apstrādei. Pazīstamākais komponents, kas balstīts uz Netfilter ir ugunsmūris, kurš filtrē paketes, bet notikumu apstrādes "āķus" izmanto arī citi komponenti, kas veic tīkla adrešu tulkošanu, stāvokļjūtīgu pakešu izsekošanu un pakešu sarindošanu lietotāja atmiņas apgabalā. Nosaukums Netfilter attiecas arī uz projekta nosaukumu, kurā tiek izstrādāti ugunsmūra rīki Linuksam. Šie kompenenti parasti ir ielādējami kodola moduļi, lai gan projekts arī piedāvā lietotāja apgabalā izvietojamus rīkus un bibliotēkas. Netfilter produkti pēdējā laikā vairs nenodrošina atpakaļsavietojamību ar ipchains. iptables ir nosaukums rīkam lietotāja apgabalā, ar kuru Linuksa servera administratori veido likumus pakešu filtrēšanai un NAT moduļiem. Tehniski runājot, iptables ir rīks, kurš vienīgi kontrolē pakešu filtrēšanu un NAT komponentus kodolā, nosaukumu iptables bieži lieto, lai aprakstītu visu infrastruktūru, ieskaitot Netfilter, savienojumu sekošanu un NAT, kā arī pašu iptables komponentu. Tā ir standarta sastāvdaļa visās mūsdienīgās Linux distribūcijās.