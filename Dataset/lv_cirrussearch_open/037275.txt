Vladislavs Tretjaks (krievu: Владислав Александрович Третьяк, dzimis 1952. gada 25. aprīlī Orudjevo, Krievijas PFSR, PSRS) ir bijušais krievu hokejists, spēlējis vārtsarga pozīcijā, bijis PSRS izlases dalībnieks. Pašlaik (2011) viņš ir Krievijas Hokeja federācijas prezidents. Viņš tiek uzskatīts par vienu no visu laiku izcilākajiem vārtsargiem hokeja vēsturē. Viņš tika iekļauts IIHF simboliskajā gadsimta izlasē. Viņa mazdēls Maksims Tretjaks arī ir hokeja vārtsargs.