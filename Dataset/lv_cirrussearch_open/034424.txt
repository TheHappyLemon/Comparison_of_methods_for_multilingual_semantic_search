Durbana (angļu: Durban, zulu: eThekwini), ir lielākā pilsēta Dienvidāfrikas Republikas provincē Kvazulu-Natālā un Āfrikas osta. Pilsētu apskalo Indijas okeāns un ieskauj smilšu pludmales. Durbana ir apveltīta ar maigu subtropu klimatu visa gada garumā, padarot to par svarīgu tūrisma centru. Arī peldēšanās sezona šeit ir visa gada garumā. Ir augsti attīstīta tūrisma infrastruktūra. Durbana apvieno eiropiešu, zulu un indiešu kultūras iezīmes, par pierādījumu tam ir tās arhitektūra un daudzie indiešu restorāni. Durbanā kursē daudz taksometru un ir arī attīstīta sabiedriskā transporta sistēma. Durbanas starptautiskā lidosta atrodas 10 minūšu braucienā no pilsētas un ik dienu veic gan iekšējos, gan starptautiskos lidojumus. Pēc 2001. gada tautas skaitīšanas datiem, pilsētā dzīvo 3,2 miljoni iedzīvotāju. Durbanas sauszemes platība, kas ir 2 292 km² liela, ir salīdzinoši lielāka nekā citām Dienvidāfrikas pilsētām.