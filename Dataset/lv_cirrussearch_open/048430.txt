Tbilisi metropolitēns (gruzīnu: თბილისის მეტროპოლიტენი) ir metro sistēma, kas apkalpo Gruzijas galvaspilsētu Tbilisi. Atvērts 1966. gada 11. janvārī, kļūstot par ceturto metro sistēmu PSRS (pēc Maskavas, Ļeņingradas, Kijevas). Tas sastāv no 23 stacijām, kas ir izvietotas uz divām līnijām, kopējais līniju garums ir 27,3 km. Sistēma darbojas no sešiem rītā līdz pusnaktij un viens brauciens maksā 50 tetrus. Būvniecība tika uzsākta 1952. gadā. Tika plānota arī trešā metro līnija, dažās vietās tika uzsākta arī būvniecība, tomēr tā netika pabeigta.