Like Crazy ir 2011. gada romantiska drāma, kuras režisors un viens no scenārija autoriem ir Dreiks Doremuss. Galvenās lomas filmā atveido Antons Jeļčins, Felisita Džonsa un Dženifere Lorensa. Filmas pirmizrāde notika 2011. gada 22. janvārī Sandensas kinofestivālā. Anna ir studente no Lielbritānijas, kura dodas uz Ameriku apmaiņas programmā. Tur viņa iemīlas amerikāņu studentā Džeikobā. Pēc tam, kad Anna paliek Amerikā ilgāk, nekā atļauj viņas studentu vīza, Annai tiek aizliegts doties uz ASV, kā rezultātā abi mīlnieki tiek nošķirti.