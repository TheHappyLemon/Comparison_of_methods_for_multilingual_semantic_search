Bandaberga (angļu: Bundaberg) ir pilsēta Austrālijā, reģiona centrs Kvīnslendas štatā. Izvietojusies Bērnetas upes krastos 385 km uz ziemeļiem no štata galvaspilsētas Brisbenas un 15 km no Koraļļu jūras krasta. Pilsēta veidojusies kopš 1867. gada kā mežcirtēju un lauksaimnieku apmetne, kurai jau 1902. gadā piešķirtas pilsētas tiesības. Nosaukums cēlies no vietējo aborigēnu kabi vārda bunda — ‘svarīgs vīrs’ un vācu valodas Berg — ‘kalns’. Mūsdienās nozīmīgs pārtikas rūpniecības centrs, kur dominē cukurniedru audzēšana un cukura rūpniecība, ruma ražošana.