Ingolštate (vācu: Ingolstadt, izrunā: [ˈɪŋɡɔlˌʃtat]) ir pilsēta Vācijas dienvidos, Bavārijā, Augšbavārijas administratīvajā reģionā. Pilsēta atrodas Donavas krastos. 2011. gadā Ingolštatē dzīvoja aptuveni 127 tūkstoši iedzīvotāju. Pēc iedzīvotāju skaita tā ir otra lielākā pilsēta Augšbavārijā aiz Minhenes. Bavārijā tā ir sestā lielākā pilsēta. Ingolštate ir jaunākā Vācijas lielpilsēta. Lielpilsētas statusu Ingolštate ieguva 1989. gadā. Ingolštatē atrodas automašīnu kompānijas Audi galvenā mītne. Pilsētā bāzēts futbola klubs Ingolstadt 04.