Astroturfings jeb dažreiz astrotērfings[nepieciešama atsauce] (angļu: astroturfing) ir vēstījuma vai organizācijas (piemēram, politisko, reklāmas, reliģisko vai sabiedrisko attiecību) sponsoru maskēšanas prakse, lai radītu iespaidu, ka atbalsts nāk no vietējo dalībnieku puses. Tā mērķis ir radīt ticamību paziņojumiem vai organizācijām, nesniedzot informāciju par avota finansiālo saistību. Termins "astroturfings" ir atvasināts no zīmola AstroTurf, kura mākslīgais segums atgādina dabīgu zāli, no kā arī radies apzīmējums "grassroots" (vietējie dalībnieki). Tādējādi "īsta" jeb "dabiska" atbalsta vietā patiesībā pastāv "viltus" jeb "mākslīgs" atbalsts.