Tramplīnlēkšana ir sporta veids, kurā sportisti ar slēpēm lec no tramplīna un par lēcienu tiek piešķirti punkti (sacensībās). Sporta veids attīstījās Norvēģijā. Šajā sporta veidā tiek izmantotas garas slēpes — 260—275 cm garas. Tramplīnlēkšana ir ziemas sporta veids, taču sacensības šajā sporta veidā noteiktos apstākļos var arī aizvadīt vasarā. Pašlaik sacensības tramplīnlēkšanā notiek uz lielā un mazā tramplīna. Ziemas olimpisko spēļu programmā šis sporta veids tika iekļauts jau pirmajās spēlēs 1924. gadā. Tramplīnlēkšanas augstākais pārvaldes orgāns ir Starptautiskā Slēpošanas federācija.