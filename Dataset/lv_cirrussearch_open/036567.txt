1992. gada Karaļa Fahda kauss bija pirmais nacionālo futbola izlašu turnīrs sacensībām, kas vēlāk ieguva FIFA Konfederāciju kausa nosaukumu. Tas notika Saūda Arābijā 1992. gada oktobrī. Turnīrā piedalījās četras komandas — turnīra rīkotāji Saūda Arābija, kas bija tā brīža Āzijas čempioni, kā arī vēl trīs konfederāciju čempionvienības. Par turnīra uzvarētājiem kļuva Argentīna, kas finālā ar 3:1 pieveica Saūda Arābiju.