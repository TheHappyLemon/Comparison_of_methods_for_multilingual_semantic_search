Dorotija Feja Danaveja (angļu: Dorothy Faye Dunaway, dzimusi 1941. gada 14. janvārī) ir amerikāņu aktrise. Saņēmusi Amerikas Kinoakadēmijas balvu kā labākā aktrise par galveno lomu Sidnija Lūmeta režisētajā filmā "Tīkls" (1976). Nominēta šai balvai vēl par divām filmām — "Bonija un Klaids" (Bonnie and Clyde, 1967) un "Ķīniešu kvartāls" (1974). Desmit reizes nominēta Zelta globusa balvai, un trīs reizes to arī ir saņēmusi — par galveno lomu filmā "Tīkls" un par otrā plāna lomām Ellis Island (TV miniseriāls, 1984), Gia (TV filma, 1998). Atveidojusi nozīmīgas lomas arī tādās filmās kā "Tomasa Krauna afēra" (1968), Little Big Man (1970), "Trīs dienas Kondora dzīvē" (1975), Evita Peron (TV filma, 1981), Mommie Dearest (1981), "Dzērājs" (Barfly, 1987), The Twilight of the Golds (1996).