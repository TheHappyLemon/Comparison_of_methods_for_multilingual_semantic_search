Kurts Ferdinands Frīdrihs Hermanis fon Šleihers (vācu: Kurt Ferdinand Friedrich Hermann von Schleicher; dzimis 1882. gada 7. aprīlī, miris 1934. gada 30. jūnijā) bija vācu ģenerālis un politiķis. Vācijas kanclers no 1932. līdz 1933. gadam. Šleihers bija pēdējais Veimāras Republikas kanclers pirms Ādolfa Hitlera. Nogalināts Garo nažu naktī. Izvirzījies pēc Pirmā pasaules kara kā viens no Vilhelma Grēnera līdzgaitniekiem. Bija viena no galvanajām personām, kas pēc Vācijas revolūcijas nodrošināja kontaktus starp reihsvēru un Vācijas valdību. Aktīvi darbojās pret Vācijas ierobežojumiem Versaļas sistēmas ietvaros. Vēlāk kļuva par vienu no prezidenta Hindenburga tuvākajiem padomdevējiem. No 1932. gada 1. jūnija līdz 1933. gada 28. janvārim bija Vācijas aizsardzības ministrs Franča fon Pāpena kabinetā. Kanclera amatu zaudēja politisko intrigu dēļ, politiskās taktikas dēļ atbalstīja Hitlera iecelšanu par kancleru.