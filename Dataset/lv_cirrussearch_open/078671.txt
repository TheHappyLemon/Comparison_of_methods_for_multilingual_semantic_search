Žoržs Žans Raimonds Pompidū (franču: Georges Jean Raymond Pompidou), dzimis 1911. gada 5. jūlijā, miris 1974. gada 2. aprīlī) bija Francijas politiķis. No 1962. līdz 1968. gadam bija premjerministrs Šarla de Golla vadītajā valstī. Pēc de Golla negaidītās atkāpšanās no amata, uzvarēja 1969. gada prezidenta vēlēšanās un saglabāja amatu līdz savai nāvei 1974. gadā. Laiks, kad Pompidū bija premjerministrs un prezidents, iezīmējās ar Francijas ekonomikas atveseļošanos un tehnisko modernizāciju, kā arī ar turpmāko attīstību Eiropas struktūrās. Pompidū bija arī literatūras kritiķis, pedagogs, kā arī mākslas lietpratējs. Viņa vārdā ir nosaukts modernās mākslas muzejs Parīzē — Žorža Pompidū centrs.