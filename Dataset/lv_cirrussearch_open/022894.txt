Maikls Fasbenders (Michael Fassbender; dzimis 1977. gada 2. aprīlī) ir īru/vācu aktieris. Filmējies tādās filmās kā "300: Termopilu kauja" (2007), "Bēdīgi slavenie mērgļi" (2009), "Akvārijs" (2009), "X-cilvēki: Pirmā klase" (2011), "Džeina Eira" (2011), "Bīstamā metode" (2011), "Bads" (2008), "Kauns" (2011), "Prometejs" (2012), "12 gadi verdzībā" (2013). Par lomu filmā "Kauns" saņēmis Venēcijas kinofestivāla labākā aktiera balvu, tāpat nominēts BAFTA kino balvai un Zelta globusa balvai. Vairāku balvu nominācijas saņēmis par lomu filmā "12 gadi verdzībā". Par šo otrā plāna lomu saņēmis arī nomināciju Amerikas Kinoakadēmijas balvai. Par Stīva Džobsa lomu filmā "Stīvs Džobss" Fasbenderu otro reizi izvirzīja 88. Kinoakadēmijas balvai nominācijā "Labākais aktieris galvenajā lomā". 2023. gadā, pēc trīs gadu pārtraukuma aktiera karjerā, atveidojis galveno lomu Deivida Finčera filmā The Killer.