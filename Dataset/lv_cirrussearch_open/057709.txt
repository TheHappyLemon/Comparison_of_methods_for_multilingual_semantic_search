"Zilais samts" (angļu: Blue Velvet) ir 1986. gada ASV neo-noir mistērijas trilleris, kura režisors ir Deivids Linčs. Filmā galvenās lomas atveido Kails Maklahlens, Izabella Roselīni, Deniss Hopers, Lora Derna, Houpa Lenga, Džordžs Dikersons un Dīns Stokvels. Filma ir nosaukta pēc tāda paša nosaukuma 1951. gada dziesmas. Jauns koledžas students (Maklahlens), kurš, atgriezies mājās, lai apciemotu savu slimo tēvu, atrod pārgrieztu cilvēka ausi. Tādējādi, viņš tiek iesaistīts noziedzīgā sazvērestībā, kā arī uzsāk attiecības ar naktskluba dziedātāju. Filma ieguva dalītas kritiķu atsauksmes. Linčs otro reizi karjerā tika nominēts Amerikas Kinoakadēmijas balvai, kā labākais režisors. "Zilais samts" tiek uzskatīta par vienu no ne tikai Linča, bet arī 80. gadu labākajām filmām. 2008. gadā Amerikas Kinoinstitūts "Zilo samtu" ierindoja kā vienu no labākajām mistērijas filmām.