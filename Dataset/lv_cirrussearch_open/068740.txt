Gvajaves (Psidium) ir koku un krūmu ģints miršu dzimtā. Tās dabiskais izplatības areāls ir siltākās Rietumu puslodes daļās (t.i., Meksikā, Centrālamerikā un Dienvidamerikā, Rietumindijā un Galapagu salās). Sugas ir ieviestas arī daudzviet citur pasaulē, piemēram, Āfrikas dienvidos un rietumos, Indijā, dienvidaustrumāzijā, un citur. Daudzām sugām ir ēdami augļi, un šī iemesla dēļ vairākas sugas tiek kultivētas komerciāli. Vispopulārākā kultivētā suga ir īstā gvajave (Psidium guajava).