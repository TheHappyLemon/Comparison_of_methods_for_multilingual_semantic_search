Ims Tonhjons (korejiešu: 임동현; dzimis 1986. gada 12. maijā) ir Dienvidkorejas loka šāvējs. Sportists ir atzīts par neredzīgu, taču sacensību laikā viņš nelieto koriģējošās brilles vai kontaktlēcas un ir atteicies no bezmaksas acs operāciju piedāvājumiem, lai uzlabotu savu redzi. Loka šaušanā trenējies kopš 10 gadu vecuma. Viņš ir piedalījies trijās Olimpiskajās spēlēs (2004, 2008, 2012). 2004. gadā Atēnās izcīnīja uzvaru komandu sacensībās, savukārt individuālajās sacensībās ieņēma 6. vietu. Pēc četriem gadiem Pekinā atkārtojis panākumus komandu sacensībās, taču individuālajās sacensībās ieņēma 9. vietu. 2012. gadā Londonā izcīnījis bronzu komandu sacensībās un sasniedzis sešpadsmitdaļfinālu individuālajās sacensībās. Tāpat izcīnījis vairākas medaļas Pasaules čempionātos, tai skaitā 2007. gadā kļuva par čempionu individuālajās sacensībās. 2008. gadā izcīnīja uzvaru Pasaules kausa kopvērtējumā. Tāpat Ims ir uzstādījis pasaules rekordu.