Oto Arnolds fon Paikuls jeb Paijkuls (vācu: Otto Arnold von Paykull, 1662-1707) bija vācbaltiešu virsnieks un alķīmiķis, kas Lielā Ziemeļu kara laikā komandēja apvienotās Saksijas armijas uzbrukumu Vidzemei 1700. gadā un Polijas-Lietuvas un Saksijas karaspēkus 1705. gada 20. jūlijā notikušajā Varšavas kaujā pret Zviedrijas armiju. Pēc zaudētās kaujas viņš tika saņemts gūstā un 1707. gadā Stokholmā kā nodevējs sodīts ar nāvi.