Džordana Brūstere (angļu: Jordana Brewster, dzimusi 1980. gada 26. aprīlī) ir Panamā dzimusi amerikāņu aktrise. Vislabāk pazīstama ar lomu filmu sērijā "Ātrs un bez žēlastības". Uz ekrāna debitējusi 1995. gadā seriālā All My Children. Viņas pirmā kinoloma bija Roberta Rodrigesa zinātniskās fantastikas šausmu filmā "Fakultāte". Attēlojusi Mijas Toreto lomu filmā "Ātrs un bez žēlastības" (2001). Vēlāk šo lomu atveidojusi "Ātrs un bez žēlastības 4" (2009), "Ātrs un bez žēlastības 5" (2011), "Ātrs un bez žēlastības 6" (2013), "Ātrs un bez žēlastības 7" (2015) un "Ātrs un bez žēlastības 9" (2021). Citas Brūsteres kinolomas ir filmās "Neredzamais cirks" (2001), D.E.B.S. (2004) un "Slaktiņš Teksasā: Sākums" (The Texas Chainsaw Massacre: The Beginning, 2006).