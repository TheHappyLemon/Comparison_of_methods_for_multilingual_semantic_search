Šis raksts ir par visiem starojuma veidiem. Par elektromagnētisko starojumu skatīt rakstu elektromagnētiskais starojums. Šis raksts ir par enerģijas izplatīšanos. Par atomu kodolu sabrukšanā izdalīto enerģiju skatīt rakstu radioaktivitāte. Starojums, arī radiācija (no latīņu: radiatio — ‘spīdēšana, starošana’), ir enerģijas starveida izplatīšanās, izstarošana telpā. Starojumu iedala elektromagnētiskajā starojumā, elementārdaļiņu starojumā (alfa starojums, bēta starojums), akustiskajā starojumā (ultraskaņa, seismiskie viļņi) un gravitācijas starojumā.