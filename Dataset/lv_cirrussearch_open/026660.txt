Fuerteventura (spāņu: Fuerteventura; izrunā: [fweɾteβenˈtuɾa]) ir otrā lielākā no septiņām Spānijai piederošajām Kanāriju salām. Izvietojusies Atlantijas okeānā netālu no Āfrikas piekrastes. Tā atrodas vistuvāk Āfrikas krastiem un attālums līdz krastam ir 115 kilometri. Sala ir 1660 km2 liela, pēc 2009. gada datiem tajā dzīvo 103 167 iedzīvotāji. Tā ir viena no mazāk apdzīvotajām salām arhipelāgā. Fuerteventuras galvaspilsēta un lielākā pilsēta ir Puerto del Rosario. Fuerteventurā tāpat kā citās Kanāriju arhipelāgu salās, galvenā ekonomiskā nozare ir tūrisms. Salā ir izplatīta arī lopkopība, it īpaši kazu audzēšana. Pateicoties pastāvīgajam vējam, salu ir iecienījuši tādu sporta veidu piekritēji, kā vindsērfings, kaitbords un sērfings. 2009. gadā Fuerteventuras salu iekļāva UNESCO Pasaules mantojuma sarakstā kā biosfēras rezervātu.