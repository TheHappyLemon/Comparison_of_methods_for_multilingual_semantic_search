FIFA Konfederāciju kauss ir starptautisks futbola izlašu turnīrs, ko organizē FIFA. Tas pirmoreiz tika rīkots 1992. gadā. Kopš 2005. gada tas notiek reizi četros gados. Kausā piedalās rīkotājvalsts, esošie FIFA Pasaules kausa ieguvēji un visu FIFA konfederāciju (AFC, CAF, CONCACAF, CONMEBOL, OFC un UEFA) kausu pēdējie uzvarētāji. Pirmie divi turnīri tika rīkoti ar nosaukumu "Karaļa Fahda kauss". Visvairāk titulu — četrus — ir ieguvusi Brazīlija. Pašreizējie čempioni ir Vācija, kas uzvarēja 2017. gadā.