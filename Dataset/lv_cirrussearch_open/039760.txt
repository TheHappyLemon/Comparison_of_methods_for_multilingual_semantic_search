Neīstā bērzubeka jeb skābaržu lācītis (Leccinum pseudoscabrum, arī Leccinum carpini) ir Latvijā reta beku dzimtas sēne, kuras augļķermeņi ir ēdami. Pirmo reizi Latvijā droši konstatēta 2013. gadā, taču domājams, ka līdz tam bieži tikusi jaukta ar citām bērzubekām. Daļa mikologu uzskata, ka šī suga ir tā pati Leccinellum griseum/Leccinum griseum, citi norāda uz atšķirībām.