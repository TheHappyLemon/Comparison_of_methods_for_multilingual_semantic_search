Kristīgo zemnieku un katoļu partija bija politiskā partija Latvijā. Tā tika dibināta 1920. gadā un likvidēta 1934. gadā, līdz ar Ulmaņa apvērsumu. Partijas vadītājs bija Jāzeps Rancāns. Partija tika izveidota 1920. gada janvārī ar nosaukumu "Latgales Kristīgo zemnieku savienība". 1925. gada februārī pārsaukta par Kristīgo zemnieku partiju, bet 1933. gada augustā tās nosaukums tika nomainīts uz "Kristīgo zemnieku un katoļu partija". Partijas darbība apturēta 1934. gada maijā. 1958. gadā trimdā atjaunota partijas darbība.