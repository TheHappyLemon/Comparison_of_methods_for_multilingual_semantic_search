Estremadura (spāņu: Extremadura) ir viens no Spānijas septiņpadsmit autonomajiem apgabaliem. Apgabals atrodas valsts dienvidrietumu daļā. Estremadura robežojas ar Kastīliju un Leonu ziemeļos, ar Kastīliju-Lamanču austrumos, ar Andalūziju dienvidos, kā arī tā robežojas ar Portugāli rietumos. Estremaduras autonomā apgabala administratīvais centrs un lielākā pilsēta ir Merida. Apgabala kopējā platība ir 41 634 km², pēc 2015. gada datiem apgabalā dzīvo 1 091 591 iedzīvotāji. Pēc platības tas ir Spānijas piektais lielākais autonomais apgabals. Pēc iedzīvotāju skaita tas ir divpadsmitais lielākais Spānijas autonomais apgabals. Administratīvi Estremadura sīkāk iedalās divās provincēs: Kaseresas provincē un Badahosas provincē.