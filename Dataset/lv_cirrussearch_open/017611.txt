Helsingborja (zviedru: Helsingborg) ir pilsēta Zviedrijā. Šī ir viena no Zviedrijas vecākajām pilsētām, šajā vietā pastāvīga apdzīvota vieta oficiāli ir bijusi kopš 1085. gada 21. maijā. Laikā no 1912. līdz 1971. gadam pilsētas oficiālais nosaukums zviedru valodā bija Hälsingborg. 2010. gadā pilsētas iedzīvotāju skaits sasniedza 97 tūkstošus. Šis ir Zviedrijas tuvākais punkts pie Dānijas, Dānijas pilsēta Helsingēra atrodas aptuveni 4 km attālumā no Helsingborjas. Helsingborjā ir bāzēts Zviedrijas augstākajā futbola līgā Allsvenskan spēlējošais Helsingborgs IF klubs.