"Nozieguma skelets" (angļu: Bones) ir ASV komēdijdrāmas kriminālseriāls. To pārraidīja TV kanālā Fox Network laika posmā no 2005. gada 13. septembra līdz 2017. gada 28. martam. Seriāla divpadsmit sezonās izlaistas 246 sērijas. Seriāla veidotājs, producents un scenārists ir Harts Hansons. Seriāla galvenie varoņi ir kriminālistikas antropoloģe Temperance Brenana (attēlo Emilija Dešanela) un FIB speciālais aģents Sīlijs Būts (attēlo Deivids Boreanadzs). Latvijā seriālu pārraidījuši TV kanāli TV3 un TV6.