Gjumri (armēņu: Գյումրի, Giumri, izrunā: [ɡjumˈɾi]) ir pilsēta Armēnijas ziemeļrietumos, Širakas marzes administratīvais centrs. 2015. gadā pilsētā dzīvoja 119 tūkstoši iedzīvotāju. Pēc iedzīvotāju skaita tā ir Armēnijas otra lielākā pilsēta. 19. gadsimtā pilsēta bija zināma kā Aleksandropole, savukārt Padomju Savienības gados tās nosaukums bija Ļeņinakana. 1988. gadā pilsētu stipri nopostīja zemestrīce. Pirms tam iedzīvotāju skaits pārsniedza 200 tūkstošus.