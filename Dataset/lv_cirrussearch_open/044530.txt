Dabaszinātnes ir zinātņu nozares, kurās, izmantojot zinātniskās metodes, tiek pētīti un izprasti dabā notiekošie procesi un parādības, kā arī pēta to izmantošanas iespējas cilvēces vajadzībām. Dabaszinātnes visu laiku attīstās. Cilvēks arvien pilnīgāk un dziļāk izzina dabas parādības un noskaidro, kā tās var izmantot praktiskām vajadzībām. Dabas parādību zinātnisks izskaidrojums rada iespēju cīnīties pret reliģiskiem aizspriedumiem. Parasti tiek izceltas piecas nozīmīgākās dabaszinātnes: ķīmija, astronomija, zemes zinātne, fizika un bioloģija. Visas dabaszinātnes balstās uz formālām zinātnēm, piemēram, uz matemātiku, loģiku un statistiku. Dabaszinātnes un formālās zinātnes mēdz dēvēt arī par eksaktajām zinātnēm.