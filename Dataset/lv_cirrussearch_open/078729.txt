Love Lockdown ir amerikāņu repera Kanjes Vesta pirmais singls no viņa ceturtā studijas albuma 808s & Heartbreak. Vests pirmo reizi izpildīja dziesmu 2008. gada MTV Video mūzikas apbalvošanā un 2008. gada 18. septembrī izdeva to kā albuma galveno singlu. Tā ļoti atšķīrās no viņa iepriekšējām dziesmām, tomēr kritiķi to vērtēja ļoti labi, un daudzi to uzskata par albuma labāko dziesmu. Žurnāla Time kritiķis Džošs Tirangīls nosauca Love Lockdown par 2008. gada labāko dziesmu. Singls arī bija komerciāli veiksmīgs. Tas debitēja ASV Billboard Hot 100 trešajā vietā un interneta veikalā iTunes tika pārdots vairāk kā 2,5 miljonos kopiju.