Klaudiu Andrē Mergens Tafarels (portugāļu: Cláudio André Mergen Taffarel, dzimis 1966. gada 8. maijā) ir bijušais Brazīlijas futbolists, spēlēja vārtsarga pozīcijā, bijis Brazīlijas futbola izlases dalībnieks. Savā 18 gadus ilgajā spēlētāja karjerā viņš pārstāvēja klubus Brazīlijā, Itālijā un Turcijā. Vislielākos panākumus guvis ar Itālijas klubu Parma, ar kuru viņš divreiz ieguva Coppa Italia un vienreiz ieguva UEFA Kausu ieguvēju kausu, kā arī ar Turcijas Superlīgas klubu Galatasaray, ar kuru viņš divreiz kļuva par Turcijas čempionu, vienreiz izcīnīja UEFA kausu un vienreiz UEFA Superkausu. Brazīlijas futbola izlases sastāvā nospēlējis 101 maču. Uzvarējis 1994. gada FIFA Pasaules kausā, kā arī 1989. un 1997. gada Copa América. Piedalījies arī 1990. un 1998. gada FIFA Pasaules kausā, kā arī 1988. gada vasaras olimpiskajās spēlēs.