Off the Wall ir piektais amerikāņu popa mākslinieka Maikla Džeksona studijas albums. To izdeva Epic Records 1979. gada 10. augustā. Pēc Džeksona kritiski labi novērtētās darbības filmā The Wiz Džeksons un Kvinsijs Džounss sadraudzējās, un Džounss piekrita strādāt ar Džeksonu pie viņa nākamā studijas albuma. Albumu ierakstīja no 1978. gada decembra līdz 1979. gada jūnijam Allen Zentz Recording, Westlake Recording Studios, un Cherokee Studios Losandželosā, Kalifornijā. Albumā ir iekļauti Stīvija Vondera, Pola Makartnija, Roda Tempertona, Toma Bālera un Deivida Fostera rakstītās dziesmas, kā arī trīs paša Džeksona rakstītas dziesmas, ieskaitot galveno singlu "Don't Stop Till You Get Enough". Ieraksts bija aiziešana no Džeksona darba Motown. Daži kritiķi teic, ka Off The Wall bija izstrādāts no fankmūzikas, disko popa, soulmūzikas, vieglā roka, džeza un popa balādēm. Džeksons saņēma pozitīvas atsauksmes par viņa vokālo sniegumu ierakstā. Ieraksts guva pozitīvas atsauksmes un Džeksons saņēma savu pirmo Grammy kopš agrajiem 1970ajiem. Ar Off the Wall, Džeksons kļuva par pirmo solo mākslinieku, kura četri singli no viena albuma iekļuva Billboard Top 100 desmitniekā. Albums bija komerciāli veiksmīgs, Tas ir sertificēts ar 8× Multi-Platinum ASV un tika pārdots vairāk nekā 20 miljonos kopiju visā pasaulē. 2001. gada 16. oktobrī Sony Records izlaida šī albuma speciālo versiju. Jaunākie AllMusic un Blender apskati turpinājuši slavēt Off the Wall par tā pievilcību 21. gadsimtā. 2003. gadā albums ierindojās žurnāla Rolling Stone 500 labāko albumu topa 68. vietā. Nacionālā ierakstu tirdzniecības asociācija ierindojusi to 80. vietā 200. visgalīgāko albumu topā. 2008. gadā Off the Wall iekļuva Grammy Slavas zālē.