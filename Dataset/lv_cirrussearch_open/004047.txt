"Buržuāzijas diskrētais šarms" (franču: Le charme discret de la bourgeoisie) ir sirreāla 1972. gadā uzņemta Francijas, Itālijas un Spānijas kopražojuma filma. Tā tika filmēta galvenokārt Francijā, gandrīz visi filmas dialogi arī ir franču valodā. Filmas režisors ir Luiss Bunjuels. Filmas sižeta pamatā ir augstāko sabiedrības pārstāvju grupa, kas, neskatoties uz dažādiem traucēkļiem, izmisīgi cenšas kopā papusdienot. Filma ir ieguvusi Kinoakadēmijas balvu par labāko filmu svešvalodā.