Roberto Fabjans Ajala (spāņu: Roberto Fabián Ayala, dzimis 1973. gada 14. aprīlī) ir bijušais Argentīnas futbolists, spēlējis centra aizsarga pozīcijā, bijušais Argentīnas futbola izlases dalībnieks. Visspilgtāk spēlējis Argentīnas komandā River Plate, Itālijas komandās Napoli un AC Milan, kā arī Spānijas komandās Valencia un Real Zaragoza. Argentīnas futbola izlases sastāvā aizvadījis 116 spēles un guvis 7 vārtus. 63 mačus bijis arī izlases kapteinis. Ajala spēlējis trīs FIFA Pasaules kausos (1998, 2002 un 2006). Aizvadīto spēļu ziņā Argentīnas izlasē, Ajala ir ceturtajā vietā, atpaliekot no Havjera Maskerano, Havjera Dzaneti un Lionela Mesi.