"Sugar" Rejs Robinsons (angļu: Sugar Ray Robinson; dzimis Volkers Smits (angļu: Walker Smith Jr.) 1921. gada 3. maijā; miris 1989. gada 12. aprīlī) bija profesionāls amerikāņu bokseris. Viņš tiek uzskatīts par visu laiku izcilāko bokseri. Amatiera karjeras laikā viņš uzvarēja visās 85 cīņās, no kurām 69 tika gūtas ar nokautu un 40 — gūtas pirmajā raundā. Profesionāļa karjeru uzsāka 1940. gadā 19 gadu vecumā, līdz 1951. gadam viņš uzvarēja 128 cīņās guva uzvaru, vienā tika fiksēts neizšķirts un divās bokseris piedzīvoja zaudējumu. Viņš bija Pasaules čempions pussmagā svara kategorijā laikā no 1946. līdz 1951. gadam, savukārt 1951. gadā izcīnīja Pasaules čempiona titulu vidējā svara kategorijā. R. Robinsons 1952. gadā beidza karjeru, taču divarpus gadus vēlāk atgriezās un 1955. gadā atguva Pasaules čempiona titulu. Viņš divas reizes tika nosaukts par gada labāko bokseri. Gandrīz 26 gadus ilgajā karjerā viņš piedalījās 200 cīņās. Associated Press R. Robinsonu nosauca par 20. gadsimta labāko bokseri un ESPN 2007. gadā viņu atzina par visu laiku izcilāko bokseri. The Ring 1997. gadā R. Robinsonu atzina par visu laiku labāko pound for pound bokseri. Viņš arī tika atzīts par 1950. gadu dekādes labāko bokseri. Muhameds Ali, kuru viņa karjeras laikā sauca par labāko bokseri, R. Robinsonu atzina par visu laiku izcilāko.