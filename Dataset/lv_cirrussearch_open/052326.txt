Slepkavība Kviselē bija slepkavība, kas izdarīta 2014. gada 8. oktobrī Dānijas ciematā Kviselē (Kvissel). 40 gadus vecā Tīne Rēmere Holtegārda nāvējoši tika sadurta miegā. Viņas 16 gadus vecajai meitai Lisai Borhai 2015. gada 14. septembrī tika piespriests deviņu gadu cietumsods par mātes slepkavību. Borhas draugam, 29 gadus vecajam Bakhtiāram Muhamedam Abdullāham, tika piespriests 13 gadu cietumsods, kam sekos deportācija. Slepkavība tika atspoguļota starptautiskā mērogā, un avoti uzsvēra, ka Borha tieši pirms slepkavības ir skatījusies Islāma valsts Irākā un Levantē nāvessodu video.