Edgars Lindenavs Obje (dāņu: Edgar Lindenau Aabye; dzimis 1865. gada 14. septembrī, miris 1941. gada 30. aprīlī) bija dāņu sportists un žurnālists, kurš ieguva zelta medaļu virves vilkšanas sacensībās 1900. gada vasaras olimpiskajās spēlēs. Obje bija pieredzējis sportists, kurš iepriekš bija uzvarējis Dānijas čempionātā peldēšanā (1896. gadā), kā arī startējis airēšanas un riteņbraukšanas sacensībās. Obje pievienojās Jauktajai komandai (bez viņa komandā bija vēl dāņi — Eižens Šmits un Čārlzs Vinklers un zviedri — Augusts Nilsons, Gustavs Sēderstrēms un Kārlis Štāfs) pēdējā brīdī, jo viens no sportistiem bija guvis savainojumu. Viņi izcīnīja zelta medaļu virves vilkšanas sacensībās, pārspējot Francijas virves vilcēju komandu, ar rezultātu 2:0. Sākotnēji Obje nebija virves vilkšanas komandas loceklis, bet strādāja Parīzes olimpiskajās spēlēs kā žurnālists laikrakstā Politiken.