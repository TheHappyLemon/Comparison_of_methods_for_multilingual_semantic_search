Džulī un Džūlija (angļu: Julie & Julia) ir 2009. gada ASV drāmas filma, kuras pamatā ir Džulī Pauelas Julie & Julia: 365 Days, 524 Recipes, 1 Tiny Apartment Kitchen un Aleksa Prudomma grāmata My Life in France. Filmas režisore, scenārija autore un viena no producentiem ir Nora Efrona. Galvenās lomas atveido Merila Strīpa, Eimija Adamsa, Stenlijs Tuči, Kriss Mesina un Linda Emonda. Filmas pirmizrāde notika 2009. gada 7. augustā. Merilu Strīpu par Džūlijas Čaildas lomu nominēja 82. Kinoakadēmijas balvai kategorijā "Labākā aktrise galvenajā lomā". Džūlijas Čaildas pirmie soļi gatavošanas mākslā savijas ar blogeres Džulī Pauelas izaicinājumu izmēģināt visas receptes, kas atrodamas Čaildas recepšu grāmatā.