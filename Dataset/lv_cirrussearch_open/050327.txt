"Van Gogs. Pie mūžības vārtiem" (angļu: At Eternity's Gate) ir 2018. gada biogrāfiska drāma, kuras režisors un viens no scenārija autoriem ir Džuliāns Šnābels. Galvenās lomas filmā atveido Vilems Defo, Rūperts Frends, Madss Mikelsens, Matjē Amalriks, Oskars Aizeks un Emanuella Seignere. Filmas pirmizrāde notika 2018. gada 3. septembrī Venēcijas filmu festivālā. Vilems Defo par savu darbu filmā tika nominēts Amerikas Kinoakadēmijas balvai kategorijā "Labākais aktieris galvenajā lomā". Filmā tiek parādīti gleznotāja Vinsenta van Goga pēdējie dzīves gadi.