Damjēns Flerī (franču: Damien Fleury, dzimis 1986. gada 1. februārī) ir Francijas hokejists, spēlē uzbrucēja pozīcijā. Kopš 2018. gada Flerī pārstāv Francijas hokeja līgas komandu Brûleurs de Loups. Iepriekš spēlējis Francijas hokeja līgas komandās Drakkars de Caen un Ours de Villard-de-Lans, Allsvenskan komandās VIK Västerås HK un Södertälje SK, Zviedrijas hokeja līgas komandās Luleå HF, Timrå IK un Djurgårdens IF, Nacionālās līgas komandā Lausanne HC, Somijas hokeja līgas komandās Vāsas "Sport" un Raumas "Lukko", Vācijas hokeja līgas komandā Švenningenes "Wild Wings" un KHL komandā Pekinas "Kunlun Red Star". Francijas hokeja izlases sastāvā piedalījies 10 Pasaules čempionātos.