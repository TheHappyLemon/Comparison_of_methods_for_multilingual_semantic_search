Šis raksts ir par Kanādas ģenrālgubernatoru. Par viņa tēvu, Lielbritānijas premjerministru skatīt rakstu Edvards Smits-Stenlijs. Frederiks Artūrs Stenlijs (angļu: Frederick Arthur Stanley, 16th Earl of Derby; 1841. gada 15. janvāris — 1908. gada 14. jūnijs), līdz 1886. gadam pazīstams kā Frederiks Stenlijs (Frederick Stanley) un laikā no 1886. līdz 1893. gadam kā Prestonas Lords Stenlijs (Lord Stanley of Preston), bija britu politiķis, pārstāvēja Konservatīvo partiju. Viņš bija koloniju Valsts sekretārs un laikā no 1888. līdz 1893. gadam bija Kanādas ģenerālgubernators. Lords Stenlijs vislabāk pazīstams kā Stenlija kausa ieviesējs. Šo balvu sākotnēji tika paredzēts pasniegt Kanādas amatieru hokeja čempioniem, pašlaik tas tiek pasniegts NHL katras sezonas čempioniem, pats kauss viņam izmaksājis nedaudz mazāk kā 50 dolārus. Viņš bija brīvmūrnieks.