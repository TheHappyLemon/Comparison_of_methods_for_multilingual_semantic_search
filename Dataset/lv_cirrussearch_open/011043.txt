Bezmaksas programmatūra (freeware, /ˈfɹiːwɛə(r)/; no angļu free — "bezmaksas" un software — "programmatūra") ir ar autortiesībām aizsargāta datoru programmatūra, kas tiek izplatīta bez maksas, uz neierobežotu laiku bez izejas koda. Bezmaksas programmatūra atšķiras no brīvās programmatūras, kas tiek izplatīta ar izejas kodu, ar to, ka bezmaksas programmatūrā atslēgas vārds ir "bezmaksas" kā cena, bet brīvajā programmatūrā vārds "brīvs" kā "vārda brīvība". Bezmaksas programmatūra var būt peļņorientēta, un tās izplatīšanas noteikumi var aizliegt kopēšanu, reverso inženieriju, izmaiņas, atkārtotu izplatīšanu un šie ierobežojumi tiek atrunāti licences līgumā.