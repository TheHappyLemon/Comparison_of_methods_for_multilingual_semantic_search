FA kauss (angļu: FA Cup, The Football Association Challenge Cup — ‘Futbola asociācijas izaicinājuma kauss’) ir izslēgšanas turnīrs (kauss) starp Anglijas un dažām Velsas futbola komandām. Šīs ir vecākās futbola sacensības pasaulē. Pirmā kausa izcīņa notika 1871.—1872. gada sezonā. Visvairāk reižu (14 reizes) šo kausu ir ieguvuši Arsenal. No 2011. gada līdz 2014. gadam kausa oficiālais sponsors bija Budweiser, bet no 2015. līdz 2018. gadam bija noslēgts sponsorēšanas līgums ar lidsabiedrību Emirates, kas paredzēja arī nosaukuma The Emirates FA Cup lietošanu.