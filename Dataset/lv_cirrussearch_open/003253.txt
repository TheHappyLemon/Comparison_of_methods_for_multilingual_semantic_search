Ādams Ričards Sendlers (angļu: Adam Richard Sandler; dzimis 1966. gada 9. septembrī Bruklinā, Ņujorkā, ASV) ir ebreju izcelsmes amerikāņu aktieris, kinoproducents, scenārists, mūziķis. Viņš ir viens no finansiāli veiksmīgākajiem mūsdienu komiķiem. Precējies ar Džekiju Sendleru. Pēc dalības Saturday Night Live viņš filmējies vairākās finansiāli veiksmīgās filmās, tai skaitā filmās "Ūdenszellis" (1998), "Tētuks" (1999), "Futbols aiz restēm" (2005), "Dusmu terapija", "Dīdsa kungs", "Lielie", "Klikt!", "Izliecies par manu sievu", "Vakara pasakas". 1999. gadā dibinājis uzņēmumu Happy Madison.