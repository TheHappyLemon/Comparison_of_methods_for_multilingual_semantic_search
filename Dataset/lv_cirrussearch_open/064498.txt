NEET (akronīms no angļu: not in education, employment or training) ir termins, kuru attiecina uz jauniešiem, kas nemācās, nestrādā un neapgūst arodu. Šo jēdzienu kopš 2010. gada plaši izmanto kā rādītāju, lai raksturotu jauniešiem veltītu nodarbinātības, izglītības, apmācības un sociālās iekļaušanas politiku 28 Eiropas Savienības dalībvalstīs. Šis termins sākotnēji aptvēra vecuma grupu no 15 līdz 24 gadiem, taču vēlāk tā piemērošana tika paplašināta, aptverot 15—29 gadus vecus jauniešus. Šis jēdziens tagad ir galvenais jautājums sarunās par ES līmeņa politiku. 2015. gadā Latvijā bija aptuveni 47 000 jauniešu vecuma grupā 15—29, kuri nestrādāja, nemācījās un neapguva arodu, un Latvijā var novērot tendenci, ka šis skaitlis samazinās.