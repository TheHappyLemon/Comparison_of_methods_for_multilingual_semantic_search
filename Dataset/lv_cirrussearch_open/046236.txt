Skaties arī jēdzienu ar līdzīgu nosaukumu: Pjotrkova Kujavska. Pjotrkova Tribunalska (poļu: Piotrków Trybunalski) - sena pilsēta Polijas centrālajā daļā, Lodzas vojevodistē. Atrodas Lielpolijas, Mazpolijas un Mazovijas novadu saskarsmē. Pilsētas nosaukums apliecina faktu, ka šeit 214 gadus atradās Lielpolijas goda tiesa - tribunāls (Trybunał Koronny), tāpēc Pjotrkova tiek uzskatīta par Polijas demokrātijas rašanās vietu. Pēc Plūdiem pilsēta panīka. Pēc Otrās Polijas dalīšanas Pjotrkova nokļuva Prūsijas sastāvā. Pēc 1807. gada - Varšavas hercogistes, pēc tam, - Krievijas sastāvā. Pilsēta atplauka, kad caur to tika izbūvēts pirmais dzelzceļš Polijā (Varšavas - Vīnes līnija). Pirmā pasaules kara laikā Pjotrkovā atradās poļu leģionu štābs.