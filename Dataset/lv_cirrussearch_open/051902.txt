"Parazīts" (hangils: 기생충, handža: 寄生蟲, jaunā tr.: Gisaengchung, M.—R.: Kisaengch'ung) ir 2019. gada Dienvidkorejas melnās komēdijas trilleris, kura režisors ir Pons Čunho. Filma stāsta par trūcīgu ģimeni, kas, izmantojot viltību, sāk strādāt pie elites ģimenes. Filmas pirmizrāde notika 2019. gada Kannu kinofestivālā 2019. gada 21. maijā, kur tā kļuva par pirmo Korejas filmu, kas ieguvusi Zelta palmas zaru. 92. Kinoakadēmijas balvas pasniegšanas ceremonijā tā saņēma balvu par labāko filmu, labāko oriģinālscenāriju, labāko starptautisko spēlfilmu, filmas režisors — balvu par labāko režisoru. "Parazīts" ir pirmā filma Kinoakadēmijas balvu pasniegšanas vēsturē ne angļu valodā, kas oriģinālā tapusi ne angļu valodā un tikusi atzīta par labāko filmu, kā arī ir pirmā Dienvidkorejas filma, kas saņēmusi šo atzinību. Tā arī ir pirmā Zelta palmas zaru saņēmusi filma, kas tiek atzīta par labāko filmu. Vēl filma ir saņēmusi labākās filmas balvu citās kino balvu ceremonijās. Ar vairāk nekā 165 miljonu dolāru lieliem ieņēmumiem šī ir visu laiku ienesīgākā Dienvidkorejas filma.