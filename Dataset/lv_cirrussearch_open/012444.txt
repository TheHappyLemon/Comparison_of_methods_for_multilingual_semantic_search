Butāns (C4H10) ir viegli sašķidrināma, degtspējīga gāze. Tas ir alkāns, kam ir iespējami 2 izomēri - butāns (precīzāk, n-butāns) un izobutāns (2-metilpropāns, trimetilmetāns). Butānu plaši lieto par kurināmo (maisījumā ar propānu) un par ķīmisko izejvielu (maleīnskābes anhidrīda ražošanai). Butānu lielākoties iegūst no naftas, lai arī nelielus daudzumus var iegūt no dabasgāzes. Butāna un izobutāna struktūras salīdzinājums n-butāns izobutāns Tā kā izobutāna molekulas forma ir tuvāka sfēriskai, tā molekulas viena ar otru iedarbojas mazāk nekā izstieptās n-butāna molekulas un izobutāna viršanas temperatūra ir zemāka. Tas attiecas uz visiem alkānu struktūrizomēriem - jo sazarotāka molekula, jo viršanas temperatūra ir zemāka (pie viena un tā paša oglekļa atomu skaita molekulā).