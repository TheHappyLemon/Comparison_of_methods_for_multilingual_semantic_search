OpenAI ir Amerikas mākslīgā intelekta (MI) pētniecības laboratorija, kuras pamatā ir bezpeļņas organizācija OpenAI Incorporated (OpenAI Inc.) un tās bezpeļņas meitasuzņēmums OpenAI Limited Partnership (OpenAI LP). OpenAI veic MI izpēti ar nolūku veicināt un attīstīt "draudzīgu" mākslīgo intelektu. OpenAI sistēmas tiek darbinātas uz piektā pasaulē jaudīgākā superdatora. Organizāciju 2015. gadā nodibināja Sems Altmens (Sam Altman), Reids Hofmans (Reid Hoffman), Džesika Livingstona (Jessica Livingston), Īlons Masks, Pīters Tīls (Peter Thiel), un citi, kuri apsolīja laboratorijai ziedot kopā 1 miljardu ASV dolāru. Masks 2018. gadā atkāpās no uzņēmuma valdes. Microsoft 2019. gadā uzņēmumā OpenAI LP investēja 1 miljardu dolāru, un 2023. gada janvārī atkārtoti veica investīciju — 10 miljardu dolāru vērtā.