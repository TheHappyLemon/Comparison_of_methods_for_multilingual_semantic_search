Tūra (franču: Tours, izrunā: [tuʁ]) ir pilsēta Francijā, Centra reģionā. Tūra ir Endras un Luāras departamenta administratīvais centrs. Tā atrodas Luāras upes krastā, un ir galvenais Luāras ielejas tūrisma centrs. 2009. gadā pilsētā dzīvoja 135 tūkstoši iedzīvotāju. Pēc šī rādītāja tā ir otra lielākā pilsēta Centra reģionā aiz Orleānas. Senās Romas laikos pilsēta bija zināma kā Caesarodunum, bet 5. gadsimtā tika pārsaukta par Civitas Turonorum. 4. gadsimtā par Tūras bīskapu kļuva Svētais Mārtiņš. Pēc tam vairākus gadsimtus Tūra kļuva par vienu no svētceļotāju galamērķi. Tūrā ir dzimis franču rakstnieks Onorē de Balzaks.