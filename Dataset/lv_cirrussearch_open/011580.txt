Rasenes (Drosera) ir kukaiņēdāju augu ģints. Tā ir viena no lielākajām kukaiņēdāju augu ģintīm, iekļaujot vismaz 194 sugas. Rasenēm uz lapām ir īpaši dziedzermatiņi, ar kuriem augi sagūsta kukaiņus. Kukaiņus augi izmanto kā papildu barību nabadzīgajai augsnei, kurā tie parasti aug. Rasene ir miksotrofs organisms, jo pārtiek no kukaiņiem un spēj fotosintezēt. Raseņu dažādas sugas ir sastopamas visos pasaules kontinentos, izņemot Antarktīdu.