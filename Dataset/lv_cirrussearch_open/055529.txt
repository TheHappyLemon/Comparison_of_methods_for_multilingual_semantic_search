Džeisijs Lipons (angļu: JC Lipon, dzimis 1993. gada 10. jūlijā) ir Kanādas hokejists, spēle labās malas uzbrucēja pozīcijā. Pašlaik (2021) Lipons pārstāv Kontinentālās hokeja līgas komandu Rīgas "Dinamo". 2013. gada NHL draftā Liponu ar 91. numuru trešajā kārtā izvēlējās Vinipegas "Jets". Savas karjeras sākumā spēlējis Rietumu hokeja līgas komandā Kemlūpsas "Blazers". Savu NHL debiju Lipons piedzīvoja 2016. gada 18. janvārī, kopā NHL aizvadot 9 spēles. Vēlāk vairākas sezonas pavadījis AHL komandās Sentdžonsas "IceCaps" un Manitobas "Moose". 2020. gadā Lipons pievienojās KHL komandai Rīgas "Dinamo". Lipons ir spēlējis Kanādas jauniešu hokeja izlases sastāvā 2013. gada Pasaules junioru čempionātā.