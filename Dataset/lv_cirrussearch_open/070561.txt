Viva Technology, jeb VivaTech, ir ikgadēja tehnoloģiskām inovācijām un jaunuzņēmumiem veltīta konference, kas dibināta 2016. gadā. Tā notiek katru gadu Paris Expo Porte de Versailles konferenču un izstāžu centrā Parīzē, Francijā, un to organizē Les Échos un Publicis Groupe. Trīs VivaTech dienas paredzētas tikai jaunuzņēmumiem, investoriem, vadītājiem, studentiem un akadēmiķiem. No ceturtās dienas pasākums ir atvērts pārējais sabiedrībai. 2023. gada pasākums sasniedza rekordu, visā pasākuma laikā piesaistot vairāk nekā 150 000 apmeklētāju, kas ir par gandrīz 60 000 vairāk nekā iepriekšējā gadā. Tas nozīmē, ka Viva Tech apmeklētāju skaits 2023. gadā pārsniedza CES — jauno tehnoloģiju etalonizstādi, kas katru gadu notiek Lasvegasā.