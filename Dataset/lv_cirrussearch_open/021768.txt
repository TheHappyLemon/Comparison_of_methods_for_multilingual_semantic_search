"Kāsla metode" (angļu: Castle) ir ASV noziegumu izmeklēšanas komēdijdrāmas seriāls, kura autors ir Endrū Marlovs. Seriālu ASV no 2009. gada 9. marta līdz 2016. gada 16. maijam pārraidīja ABC televīzijas kanāls. Seriāls ir par Ņujorkas policijas detektīvi Keitu Beketu un romānu rakstnieku Ričardu Kāslu. Viņi kopā izmeklē dažādus neparastus noziegumus, kas tiek pastrādāti Ņujorkā. Seriālam kopumā iznāca 8 sezonas (173 sērijas). Galvenās lomas tajā atveido Natans Filjons, Stana Katiča, Sūzena Salivana, Molija Kvinna, Džons Huertass, Tamala Džonsa, Sīmuss Divers, Rubens Santjago-Hadsons, Penija Džonsone Džeralda. Latvijā to rādīja TV3 un TV3 Life.