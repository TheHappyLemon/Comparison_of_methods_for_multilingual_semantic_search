Kristians Lalī Kakē Karembē (franču: Christian Lali Kake Karembeu, dzimis 1970. gada 3. decembrī) ir bijušais Francijas futbolists, spēlēja pussarga pozīcijā, bijis Francijas futbola izlases dalībnieks. Dzimis Jaunkaledonijā, savas karjeras laikā pārstāvējis Nantes, Sampdoria, Real Madrid, Middlesbrough, Olympiacos, Servette un Bastia. Karembē bija nozīmīga loma Francijas futbola izlases sastāvā, kad tā uzvarēja 1998. gada FIFA Pasaules kausā. Ar izlasi uzvarējis arī 2000. gada Eiropas čempionātā.