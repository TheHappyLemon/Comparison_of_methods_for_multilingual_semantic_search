Džozefs Džeimss Dante jaunākais (angļu: Joseph James Dante Jr., dzimis 1946. gada 28. novembrī) ir amerikāņu kinorežisors, producents, montāžists un aktieris. Vislabāk pazīstams ar savu režisēto filmu "Gremlini" (Gremlins, 1984) un tās turpinājumu "Gremlini 2" (Gremlins 2, 1990). Dantes filmas pazīstamas ar saviem specefektiem, daudzām atsaucēm uz citām filmām un savu īpašo, B klases filmu stilu. Režisējis arī tādas filmas kā "Piraija" (Piranha, 1978), The Howling (1981), Explorers (1985), Innerspace (1987), "Priekšpilsēta" (1989), Matinee (1993), Small Soldiers (1998) un "Trakie Tūņi. Piedzīvojumi turpinās" (2003). Kopā ar Džonu Lendisu, Stīvenu Spīlbergu un Džordžu Milleru režisējis filmu "Krēslas zona" (Twilight Zone: The Movie, 1983).