Mačestras katedrāle (angļu: Manchester Cathedral) jeb Sv. Marijas, Sv. Denisa un Sv.Jura katedrāle un koleģiālā baznīca (angļu: Cathedral and Collegiate Church of St Mary, St Denys and St George) ir no 1421. līdz 1882. gadam celta anglikāņu katedrāle, kas atrodas Anglijas ziemeļos, Mančestras pilsētā. 1847. gadā dibinātās Mančestras diecēzes galvenā baznīca. 1421. gadā bijušās draudzes baznīcas vietā tika uzsākta koleģiālbaznīcas celtniecība perpendikulārās gotikas stilā. 1847. gadā, kad Mančestras baznīca kļuva par katedrāli, tā tika būtiski pārbūvēta. Otrā pasaules kara laikā tā cieta bombardēšanā un pēc kara tika atjaunota.