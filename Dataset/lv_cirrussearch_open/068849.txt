Tautas attīstības indekss (TAI, angļu: Human Development Index, HDI) ir indekss, kurā apvienotas dzīves ilguma, rakstpratības, izglītības līmeņa un IKP uz iedzīvotāju normalizētās vērtības visā pasaulē. Tas tiek izmantots kā standarta metode tautas attīstības noteikšanā. Tas ir ANO Attīstības programmas pieņēmums, kas atsaucas uz indivīdu iespēju paplašināšanu, sniedzot plašākas izglītības, veselības aprūpes, ienākumu, nodarbinātības un citas iespējas. TAI pamatā lieto valstu sarindošanai pēc to "tautas attīstības", lai noteiktu, vai valsts ir attīstīta, attīstības vai jaunattīstības valsts.