2018. gada Basku Zemes tūre bija šosejas riteņbraukšanas daudzdienu sacensības, kas notika no 2. līdz 7. aprīlim. Tā bija 58. reize, kad notika Basku Zemes tūre sacensības un tās bija 14. sacensības 2018. gada UCI Pasaules tūres kalendārā. Sacensībās pirmoreiz uzvarēja Slovēnijas braucējs — Primožs Rogličs (LottoNL-Jumbo), kurš nedēļas laikā rādīja stabilāko sniegumu. Bez uzvaras individuālajā braucienā Lodosā, Rogličs finišēja otrais trijos citos posmos, nodrošinot gan punktu klasifikācijas zaļo krekliņu, gan dzelteno kopvērtējuma krekliņu; Rogliča pārsvars kopvērtējumā bija vairāk kā minūte; otro vietu ieņēma Movistar Team braucējs Mikels Landa. Landa un trešajā vietā finišējušais Jons Izagirre (Bahrain–Merida) uz sacensību pjedestāla nonāca tikai sacensību priekšpēdējā posmā, esot daļa no sešu dalībnieku atrāviena. Kalnu klasifikācijā uzvarēja spānis Karloss Verona (Mitchelton–Scott), jauno braucēju klasifikācijā pēc uzvaras pēdējā posmā no atrāviena vēl viens spānis Enriks Mass (Quick-Step Floors), bet komandu klasifikācijā uzvarēja Movistar Team, jo pirmajā pieciniekā bez Landas finišēja arī Nairo Kintana.