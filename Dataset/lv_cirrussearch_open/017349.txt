1909. gada Giro d'Italia bija pirmā reize, kad notika šīs šosejas riteņbraukšanas sacensības. Tās organizēja laikraksts La Gazzetta dello Sport. Sacensības sākās Milānā 1909. gada 13. maijā un noslēdzās tajā pašā pilsētā 30. maijā pēc astoņu posmu pieveikšanas. Tās ir līdz šim īsākās Giro d'Italia sacesnības. Sacensībās uzvarēja Luidži Ganna, par diviem punktiem apsteidzot Karlo Galeti un saņēma balvu 5325 liru apjomā. Eudženio Kostamanja, La Gazzetta dello Sport direktors, nopelnīja 150 liras. Sacensībās piedalījās 127 dalībnieki, no kuriem visi bija itālieši, izņemot četrus Francijas pārstāvjus. Finišēja tikai 49 riteņbraucēji. Pirmajā sacensību karavānā ietilpa astoņas automašīnas — četras komandu automašīnas, divas sacensību organizatoriem un divas sacensību reklamētājiem.