Džons Filips Kejs (angļu: John Phillip Key; dzimis 1961. gada 9. augustā) ir Jaunzēlandes politiķis, no 2008. līdz 2016. gadam bija Jaunzēlandes premjerministrs un Jaunzēlandes Nacionālās partijas līderis. 2002. gadā Dž. Kejs tika ievēlēts valsts parlamentā. 2006. gada 27. novembrī viņš kļuva par Nacionālās partijas līderi un Opozīcijas līderi. 2008. gada 8. novembrī notikušajās Jaunzēlandes vispārējās vēlēšanās viņa pārstāvētā partija guva uzvaru un Dž. Kejs tika ievēlēts par valsts premjerministru. Papildu premjerministra pienākumiem, viņš pildīja arī Jaunzēlandes tūrisma ministra amata pienākumus.