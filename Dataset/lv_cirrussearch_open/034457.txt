2018. gada FIFA Pasaules kausa AFC zonas kvalifikācija bija atlases sacensības Āzijas Futbola konfederācijas (AFC) izlasēm FIFA Pasaules kausa finālturnīram, kas 2018. gadā notiks Krievijā. Kvalifikācija notika no 2015. gada 12. marta līdz 2017. gada 10. oktobrim. Tajā tika noskaidrotas četras izlases, kas pa tiešo kvalificējās finālturnīram, kā arī vēl viena izlase, kas starpkonfederāciju izslēgšanas spēlēs 2017. gada novembrī sacentās ar Ziemeļamerikas, Centrālamerikas un Karību reģiona zonas (CONCACAF) 4. vietas ieguvējiem.