"Mirušie nemirst" (angļu: The Dead Don't Die) ir 2019. gada ASV šausmu kinokomēdija, kuras režisors un scenārija autors ir Džims Džārmušs. Filmā galvenās lomas attēlo Bills Marijs, Ādams Draivers, Tilda Svintone, Kloē Seviņī, Stīvs Bušemi, Denijs Glovers, Keilebs Lendrijs Džounss, Rozija Peresa, Igijs Pops, Sāra Draivere, RZA, Kerola Keina, Selīna Gomesa un Toms Veitss. Filma stāsta par mazas un mierīgas pilsētas policistiem, kuri cīnās pret pēkšņu zombiju invāziju. "Mirušie nemirst" pirmizrāde notika 2019. gada 14. maijā Kannu kinofestivālā, kur tā bija festivāla atklāšanas filma. Filma saņēma atšķirīgus kritiķu vērtējumus un nopelnīja 15,3 miljonus ASV dolārus.