Tahars Rahīms (franču: Tahar Rahim; dzimis 1981. gada 4. jūlijā) ir franču aktieris. Kļuvis starptautiski atpazīstams pēc galvenās lomas Žaka Odiāra filmā "Pravietis" (Un prophète, 2009), par ko saņēmis Cēzara balvu gan kā labākais aktieris, gan kā labākais daudzsološais aktieris. Citas pazīstamākās lomas ir Hulu miniseriālā The Looming Tower (2018) un Jūda Iskariota loma filmā "Marija Magdalēna" (Mary Magdalene, 2018). Par lomu filmā "Mauritānietis" (2021) ticis nominēts Zelta globusa balvai un BAFTA kino balvai. Piedalījies arī tādās filmās kā "Melnais zelts" (Black Gold, 2011), "Devītā leģiona ērglis" (The Eagle, 2011), "Pagātne" (Le Passé, 2013), The Cut (2014), Samba (2014) un "Napoleons" (Napoleon, 2023).