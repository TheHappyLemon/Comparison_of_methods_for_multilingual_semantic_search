Herolds "Džeks" Albertsons (angļu: Harold "Jack" Albertson, dzimis 1907. gada 16. jūnijā, miris 1981. gada 25. novembrī) bija amerikāņu aktieris. Savas karjeras laikā saņēmis Amerikas Kinoakadēmijas balvu, Emmy balvu un Tony balvu. Par lomu 1964. gada lugā The Subject Was Roses saņēmis Tony balvu, bet par lomu lugas 1968. gada kino adaptācijā saņēmis Kinoakadēmijas balvu kategorijā "Labākais aktieris otrā plāna lomā". Piedalījies arī filmās "Villijs Vonka un šokolādes fabrika" (Willy Wonka & the Chocolate Factory, 1971) un The Poseidon Adventure (1972). Par lomu ziepju operā Chico and the Man (1974—1978) saņēmis Emmy balvu.