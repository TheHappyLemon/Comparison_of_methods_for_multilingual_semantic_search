Senegālas futbola izlase ir nacionālā futbola komanda, kas pārstāv Senegālu starptautiskās futbola sacensībās. Senegālas futbola izlasi pārvalda Senegālas Futbola federācija. Savu pirmo spēli izlase aizvadīja 1961. gadā cīnoties pret Dahomejas (tagadējās Beninas) izlasi. Pasaules kausa finālturnīros Senegāla piedalījusies ir divas reizes. Labāko rezultātu sasniedza 2002. gadā, kad, turnīra gaitā pieveicot spēcīgās Francijas un Zviedrijas izlases, kļuva par otro Āfrikas komandu pēc Kamerūnas, kas iekļuvusi turnīra ceturtdaļfinālā, kur gan nācās piekāpties turkiem. Otro reizi Pasaules kausa finālturnīrā spēlēja 2018. gadā. Nāciju kausa izcīņā senegālieši ir piedalījušies 17 reizes, tās augstākais sasniegums ir izcīnītā 1. vieta 2021. gadā.