Barošanas bloks jeb barošanas avots nodrošina datoru un tā komponentes ar līdzstrāvu. Tas pārveido patērētāja kontaktligzdās pieejamo maiņstrāvu zema sprieguma līdzstrāvā, kuru izmanto datora komponentes. Lielāka daļa moderno stacionāro datoru barošanas bloki tiek veidot pēc ATX standarta specifikācijas. Tajā ir iekļauti formas faktori un voltāžu tolerances parametri. Kamēr ATX standarta barošanas bloks ir pieslēgts elektrotīklam, tas pastāvīgi nodrošina 5 voltu gaidīšanas režīma strāvu, kas nepieciešama, lai nodrošināta datora gaidīšanas režīma funkcijas un ar strāvu apgādātu atsevišķas perifērijas ierīces. ATX barošanas bloku ieslēgšanu un izslēgšanu koordinē signāls no datora mātesplates. Barošanas bloki mātesplatei sūta signālus, lai norādītu, ka līdzstrāvas voltāžas atbilst specifikācijai. Šī komunikācija ir nepieciešama, lai datorus varētu droši ieslēgties. Jaunākā ATX specifikāciju standarta versija ir 2,31 un tā ir pieņemta 2008. gadā.