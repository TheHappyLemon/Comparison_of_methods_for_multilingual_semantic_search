2010. gada Haiti zemestrīce bija katastrofāla zemestrīce ar magnitūdu 7,0, kuras epicentrs atradās netālu no Leogānes 25 km attālumā no Haiti galvaspilsētas Portoprensas. Zemestrīce notika 2010. gada 12. janvārī (otrdiena) pulksten 16:53 pēc vietējā laika (21:53 UTC). Līdz pat 24. janvārim bija vismaz 52 satricinājumi ar magnitūdu 4,5 vai vairāk. Tajā ievainojumus guva apmēram 3 miljoni cilvēku, Haiti valdība paziņoja, ka 230 000 cilvēki ir gājuši bojā, 300 000 cilvēki ir ievainoti un 1 000 000 cilvēku ir zaudējuši mājvietu. Tāpat tika nopostītas 250 000 dzīvojamās un 30 000 biznesa ēkas.