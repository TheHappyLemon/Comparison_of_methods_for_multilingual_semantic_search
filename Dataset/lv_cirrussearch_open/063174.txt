Olivers Džordžs Arturs Votkinss (angļu: Oliver George Arthur Watkins, dzimis 1995. gada 30. decembrī) ir Anglijas futbolists, spēlē uzbrucēja pozīcijā, Anglijas futbola izlases dalībnieks. Kopš 2020. gada Votkinss pārstāv Anglijas Premjerlīgas komandu Aston Villa. Iepriekš spēlējis Exeter City, Weston-super-Mare un Brentford. Brentford komandas rindās 2019–20. gada sezonā kļuvis par Anglijas čempionāta dalīti labāko vārtu guvēju. Pēc veiksmīgās sezonas pievienojies Anglijas Premjerlīgas komandai Aston Villa. Anglijas futbola izlases sastāvā debitējis 2021. gada 25. martā pret Sanmarīno.