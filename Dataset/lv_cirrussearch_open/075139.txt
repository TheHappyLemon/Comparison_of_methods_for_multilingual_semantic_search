Alsungas pagasts ir pagasts Kuldīgas novadā, Kurzemē, 180 km no Rīgas senajā suitu apvidū. Robežojās ar Kuldīgas novada Ēdoles un Gudenieku pagastiem, Dienvidkurzemes novada Sakas pagastu un Ventspils novada Jūrkalnes un Ziru pagastiem. No 2009. gada līdz 2021. gada administratīvi teritoriālajai reformai pastāvēja kā Alsungas novads. 2021. gadā Alsungas novadu iekļāva jaunajā Kuldīgas novadā.