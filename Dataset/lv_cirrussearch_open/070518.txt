2024. gada Pasaules čempionāts hokejā junioriem norisinājās no 2023. gada 26. decembra līdz 2024. gada 5. janvārim Gēteborgā, Zviedrijā. Tas bija 48. Pasaules čempionāts hokejā junioriem. 2019. gada 14. martā tika paziņots, ka 2022. gada čempionāta rīkotājpilsēta būs Gēteborga. Tomēr COVID-19 pandēmijas dēļ iepriekšējie pasaules junioru čempionāti tika pārcelti un tika paziņots, ka 2022. gada turnīru uzņems Edmontona un Reddīra, bet Gēteborga tiks pārcelta no 2022. gada uz 2024. gadu. ASV junioru hokeja izlase izcīnīja sesto pasaules čempionu titulu, finālā pieveicot Zviedriju ar 6:2.