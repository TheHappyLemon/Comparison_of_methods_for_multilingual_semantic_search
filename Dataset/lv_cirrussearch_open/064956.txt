Hahpatas klosteris (armēņu: Հաղպատ) ir Armēņu apustuliskās baznīcas klosteris, kas atrodas Armēnijas ziemeļos, Lori marzē. 1996. gadā klosteris kopā ar netālo Sanahinas klosteri iekļauts UNESCO Pasaules mantojuma sarakstā. Klosteri 976. gadā nodibināja Armēnijas valdnieks Ašots III un no 10. līdz 13. gadsimtam tas bija viens no Armēnijas reliģiskajiem centriem. Vēlāk klosteris kalpoja kā Toširdzoragetas caristes valdnieku kapenes. 1105. gadā klosteri izpostīja persieši. 1118. gadā cariste krita, un teritorija iekļāvās Gruzijas valstī. 18. gadsimta otrajā pusē klosterī vairākus gadus dzīvoja dzejnieks Sajats Nova. 1998. gadā klosterī tika veikta restaurācija.