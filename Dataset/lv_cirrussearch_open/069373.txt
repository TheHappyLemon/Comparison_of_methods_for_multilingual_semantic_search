Vikija Krīpsa (vācu: Vicky Krieps, dzimusi 1983. gada 4. oktobrī) ir Luksemburgas aktrise. Piedalījusies vairākās Luksemburgas, ASV, Vācijas un Francijas filmās. Kļuvusi starptautiski atpazīstama pēc lomas Pola Tomasa Andersona filmā "Neredzamais pavediens" (2017). Savas karjeras sākumā piedalījusies tādās filmās kā "Hanna" (2011), Zwei Leben (2012) un "Visbīstamākais cilvēks" (2014), bet vēlāk atveidojusi lomas tādās filmās kā "Meitene zirnekļa tīklā" (The Girl in the Spider's Web, 2018), The Last Vermeer (2019), "Novecošana" (Old, 2021) un "Izdzīvotājs" (The Survivor, 2021). Saņēmusi kritiķu atzinību par lomām filmās "Bergmana sala" (2021), Serre moi fort (2021) un "Korsete" (2022). Par filmu "Korsete", kurā viņa atveidoja Austrijas imperatori Austrijas imperatori Elizabeti, saņēmusi Eiropas Kino balvu kā labākā aktrise.