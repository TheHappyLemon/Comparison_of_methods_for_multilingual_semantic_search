Mišela Linna Monagana (angļu: Michelle Lynn Monaghan, dzimusi 1976. gada 23. martā) ir amerikāņu aktrise. Monagana ir piedalījusies tādās filmās kā Kiss Kiss Bang Bang (2005), "Ardievu, mazā, ardievu!" (2007), "Es arī mīlu līgavu!" (Made of Honor, 2008), "Ērgļa acs" (Eagle Eye, 2008), Trucker (2008), "Pirmkods" (2011), "Pikseļi" (2015) un "Patriotu diena" (Patriots Day, 2016). Piedalījusies arī vairākās filmu sērijas "Neiespējamā misija" filmās, kā "Neiespējamā misija 3" (2006), "Neiespējamā misija: Rēgu protokols" (2011) un "Neiespējamā misija: Sekas" (2018). Piedalījusies HBO seriāla "Īsts detektīvs" (2014) pirmajā sezonā, par kuru viņa saņēma Zelta globusa balvas nomināciju. Piedalījusies arī seriālā The Path (2016—2018), kā arī Netflix seriālā Messiah (2020).