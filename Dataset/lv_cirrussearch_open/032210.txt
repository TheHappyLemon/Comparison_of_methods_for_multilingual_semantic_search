Tirso de Molina (spāņu: Tirso de Molina), īstajā vārdā Gabriels Teljess (spāņu: Gabriel Téllez); dzimis 1579. gada 24. martā, miris 1648. gada 20. februārī) bija Spānijas Zelta laikmeta dramaturgs, dzejnieks un mersedāriju ordeņa mūks un oficiālais historiogrāfs. Studējis Alkalā de Enaresā. 1600. gadā iestājās mersedāriju ordenī. Darbojies ordenī dažādās vietās Spānijā, tai skaitā Madridē (1617-1626). Sarakstījis vairāk nekā 400 lugu, no kurām saglabājušās mazāk nekā 100. Lugā El burlador de Sevilla y convidado de piedra pirmoreiz literatūrā parādās detalizēts Dona Žuāna leģendas izklāsts.