Bobslejs 2018. gada ziemas olimpiskajās spēlēs norisinājās Alphensijas kamaniņu un bobsleja trasē. Sacensības noritēja no 2018. gada 18. līdz 25. februārim un tajās tika sadalīti 3 medaļu komplekti. No Latvijas olimpiskajās spēlēs šajā sporta veidā startēja 8 sportisti: Oskars Melbārdis, Daumants Dreiškens, Arvis Vilkaste, Jānis Strenga, Oskars Ķibermanis, Jānis Jansons, Helvijs Lūsis un Matīss Miknis. Uz olimpiskajām spēlēm devās arī Intars Dambis kā rezerves stūmējs.