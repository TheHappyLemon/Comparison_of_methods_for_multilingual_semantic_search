Džovanni Bokačo (Giovanni Boccaccio; dzimis 1313. gada 16. jūnijā, miris 1375. gada 21. decembrī) bija itāliešu renesanses rakstnieks — prozaiķis un dzejnieks. Par nozīmīgāko Bokačo darbu tiek uzskatīts simts noveļu apkopojums "Dekamerons" (Decameron, aptuveni 1349-1353). Bokačo noveles izceļas ar savam laikam neierastu reālistiskumu. Bokačo rakstījis gan itāliešu, gan latīņu valodā. Bokačo uzskatāms par vienu no noveles žanra aizsācējiem.