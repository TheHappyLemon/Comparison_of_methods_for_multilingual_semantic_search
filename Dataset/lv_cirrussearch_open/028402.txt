Novodevičjes kapsēta (krievu: Новодевичье кладбище) ir kapsēta Maskavā, Krievijā. Atrodas blakus vienam no populārākajiem tūrisma objektiem — Novodevičjes konventam. Viena no ievērojamākajām cilvēku apbedījumu vietām Maskavā. Izveidojusies 1898. gadā, kapsētas projekta autors ir Ivans Maškovs. Nozīmīgums pieauga 20. gadsimta 30. gados, kad tika pasūtīta vairāku viduslaiku klosteru kapsētu nojaukšana. PSRS laikā šī bija otra prestižākā kapsēta pēc apbedīšanas kremļa sienas nekropolē. No padomju līderiem Novodevičjes kapsētā ticis apglabāts vienīgi Ņikita Hruščovs. Pēc PSRS sabrukuma kremļa siena netiek izmantota cilvēku apbedīšanai, tāpēc Novodevičjes kapsētā tiek apbedītas vienīgi ievērojamākās personas. Starp vairāk nekā 26 000 apbedītajiem ir krievu rakstnieki, mūziķi, dzejnieki, aktieri, politiķi, zinātnieki.