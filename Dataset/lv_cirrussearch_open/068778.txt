Altajs Bajindirs (turku: Altay Bayındır, dzimis 1998. gada 14. aprīlī) ir turku futbolists, spēlē vārtsarga pozīcijā, pārstāv Turcijas futbola izlasi. Kopš 2023. gada Bajindirs spēlē Anglijas Premjerlīgas komandā Manchester United. Iepriekš Bajindirs pārstāvēja Turcijas komandas Ankaragücü un Fenerbahçe. Turcijas futbola izlases rindās debitējis 2021. gadā. Piedalījies 2020. gada Eiropas čempionātā.