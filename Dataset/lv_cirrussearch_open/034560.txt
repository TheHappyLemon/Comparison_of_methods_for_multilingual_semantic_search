Ienākumu nevienlīdzība ir atšķirība regulāro ienākumu apjomā cilvēkiem kādā grupā vai valstī. Visizplatītākā mērvienība ienākumu nevienlīdzības izmērīšanai ir Džini koeficients. Lai gan neliela nevienlīdzība ir nepieciešama, lai stimulētu izaugsmi un ražīgumu, pārāk augsta nevienlīdzība tiek uzskatīta par ekonomisku un sociālu problēmu, kas pasliktina ekonomisko stāvokli. Cilvēki arī jūtas laimīgāki, ja dzīvo vienlīdzīgākā sabiedrībā. Ienākumu nevienlīdzību var izmainīt ar nodokļu politiku. Regresīva nodokļu sistēma nevienlīdzību palielina, bet progresīva nodokļu sistēma to samazina.