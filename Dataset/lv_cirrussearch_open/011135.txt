AsiaSat 5 ir Honkongā bāzēta uzņēmuma Asia Satellite Telecommunications Co. Ltd. (pazīstamas kā AsiaSat) sakaru pavadonis. Kosmisko aparātu orbītā palaida 2009. gadā. AsiaSat 5 sniedz sakaru pakalpojumus Āzijas Klusā okeāna reģionā. Pavadoni izgatavoja ASV uzņēmums Space Systems/Loral uz platformas 1300 bāzes. AsiaSat 5 ir 26 C joslas un 14 Ku joslas raidītāji. 2005. gadā Space Systems/Loral paziņoja, ka izgatavos jaunu pavadoni AsiaSat 5 uzņēmumam AsiaSat. Sākotnēji bija paredzēts to palaist ar nesējraķeti Zenit-3SL. Sakarā ar Sea Launch finanšu problēmām nebija garantijas, ka to varētu palaist 2009. gada augustā, pavadonis tika pārcelts uz International Launch Services Proton-M. AsiaSat 5 tika palaists 2009. gada 11. augustā 19:47 UTC ar nesējraķeti Proton-M/Briz-M no Baikonuras kosmodroma. Pavadonis no dzinējbloka Briz-M atdalījās 9 stundas 15 minūtes pēc starta. Tālāka ģeostacionārās orbītas sasniegšana laikā notika ar AsiaSat dzinējiem. AsiaSat 5 tika izvietots ģeostacionārajā orbītā punktā 100.5° austrumu garuma. Tur tas pārņēma pavadoņa AsiaSat 2 funkcijas, kas pēc tam tika iznomāts Izraēlas operatoram Spacecom un pārvietots uz 17° pozīciju.