Nezināma vērtība "traditional"Nezināma vērtība "classic_transcription"Nezināma vērtība "cyrillic_transcription" Ulanbatora (mongoļu: Улаанбаатар) ir Mongolijas galvaspilsēta un lielākā pilsēta, kas veido īpašu administratīvu vienību. Atrodas Tūlas upes ielejā valsts centrālajā daļā ~1310 m vjl. Dibināta 1639.g. kā budistu klosteris, kurš vairākkārt mainīja savu novietojumu, līdz 1778. gadā tas tika nometināts pašreizējā vietā. Līdz 1924. gadam, kad pilsēta ieguva mūsdienu nosaukumu, tā bija pazīstama kā Urga (Örgöö) un bija Ārējās Mongolijas garīgais centrs. Pilsētas attīstību veicināja arī atrašanās tirdzniecības ceļā no Kjahtas Krievijas Impērijā uz Pekinu. 1911. gadā Mongolija pasludināja neatkarību no Ķīnas, bet 1921. gadā pie varas nāca Mongolijas komunisti 1924. gadā pārdēvējot pilsētu par Ulanbatoru (Sarkano batiru). 20. gadsimta piecdesmitajos gados tika ieviesta mūsdienu pilsētplānošana. Kopš Mongolijas pārejas uz tirgus ekonomiku 1990. gadā, novērojama iedzīvotāju skaita būtisks pieaugums migrējot no lauku apvidiem.