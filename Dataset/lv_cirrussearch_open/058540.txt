Teodors Zagorakis (grieķu: Θεόδωρος Ζαγοράκης, dzimis 1971. gada 27. oktobrī) ir Grieķijas politiķis, bijušais futbolists, spēlēja pussarga pozīcijā, bijis Grieķijas futbola izlases dalībnieks. Bijis Grieķijas futbola izlases kapteinis, kad tā uzvarēja 2004. gada Eiropas čempionātā. Pārstāvējis Grieķijas klubus Kavala, PAOK un AEK Athens, Anglijas klubu Leicester City un Itālijas klubu Bologna. No 2007. gada līdz 2012. gadam bijis PAOK kluba prezidents. Vēlāk uzsācis savu politiķa karjeru. 2014. gadā viņš kļuva par Eiropas Parlamenta deputātu.