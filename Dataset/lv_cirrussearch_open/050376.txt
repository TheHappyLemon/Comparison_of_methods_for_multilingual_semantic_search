"Viņa" (angļu: Elle) ir 2016. gada trilleris, kas balstīts uz Filipa Dižāna romānu Oh.... Filmas režisors ir Pols Verhovens. Galvenās lomas filmā atveido Izabella Ipēra, Lorēns Lafits, Anna Konsinjī, Čārlzs Berlings, Judīte Magra, Virdžīnija Efira un Kristiāns Berkels. Filmas pirmizrāde notika 2016. gada 21. maijā Kannu filmu festivālā. Izabella Ipēra par savu darbu filmā tika nominēta Amerikas Kinoakadēmijas balvai nominācijā "Labākā aktrise galvenajā lomā". Tāpat Francija filmu izvirzīja kā savu kandidāti nominācijā "Labākā starptautiskā spēlfilma", tomēr filma nenokļuva fināla nominantu sarakstā. Mišela Leblanka ir veiksmīga biznesmene, kuru pašas mājās izvaro maskēts uzbrucējs, tomēr Mišela izvēlas par notikušo neziņot policijā.