Klāss Oldenburgs (zviedru: Claes Oldenburg, dzimis 1929. gada 28. janvārī, miris 2022. gada 18. jūlijā) bija zviedru izcelsmes amerikāņu skulptors, vislabāk pazīstams ar savām publiskajām mākslas instalācijām, kas parasti ir lielas ikdienas priekšmetu kopijas. Vēl viena viņa darba tēma ir ikdienas priekšmetu mīkstās skulptūru versijas. Daudzi viņa darbi tapuši sadarbībā ar sievu Kosji van Brūgenu, kas nomira 2009. gadā. Oldenburgs dzīvoja un strādāja Ņujorkā.