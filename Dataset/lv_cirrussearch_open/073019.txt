2008. gada vasaras olimpisko spēļu vīriešu grupas brauciens šosejā notika 9. augustā Pekinas šosejas trasē. Sacīkstēs piedalījās divi Latvijas sportisti — Raivis Belohvoščiks, kurš nefinišēja, un Gatis Smukulis, kurš ierindojās 67. vietā. Sacensībās uzvarēja Spānijas pārstāvis Samuels Sančess ar rezultātu 6 stundas, 23 minūtes, 49 sekundes, pēc uzvaras sprintā no sešu sportistu atrāviena. Otrajā un trešajā vietā ierindojās Itālijas pārstāvis Davide Rebellins un Šveices sportists Fabians Kančellāra ar tādu pašu laiku kā uzvarētājam un saņēma attiecīgi sudraba un bronzas medaļas. Mitri un karstie laika apstākļi kontrastēja ar lietusgāzēm nākamajā dienā notiekošo sieviešu sacensību laikā. 2009. gada aprīlī tika paziņots, ka Rebellins ir uzrādījis pozitīvas CERA (trešās paaudzes eritropoetīna paveids) analīzes olimpiādes laikā. Pēc tam, kad viņa B-parauga apstiprināja sākotnējos rezultātus, viņš atgrieza savu medaļu un atmaksāja naudas balvu Itālijas nacionālajai Olimpiskajai komitejai (CONI), joprojām uzturot savu nevainību. Kančellāram un sākotnējam ceturtās vietas ieguvējam Aleksandram Kolobņevam vēlāk tika piešķirtas jaunās medaļas, atbilstoši mainītajiem rezultātiem.