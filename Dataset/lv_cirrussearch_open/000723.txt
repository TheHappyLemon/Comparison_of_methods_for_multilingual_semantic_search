Šis raksts ir par planētas Saturns pavadoni. Par citām jēdziena Hati nozīmēm skatīt nozīmju atdalīšanas lapu. Hati jeb Saturns XLIII ir Saturna dabīgais pavadonis. Par tā atklāšanu 2005. gada 4. maijā paziņoja astronomi Skots Šepards (Scott S. Sheppard) , Deivids Džūits (David C. Jewitt), Džens Klina (Jan Kleyna) un Braiens Marsdens (Brian G. Marsden). Atklājums tika veikts, izpētot attēlus, kuri uzņemti laikposmā no 2004. gada 12. decembra līdz 2005. gada 11. martam. Pēc atklāšanas tam tika piešķirts pagaidu apzīmējums S/2004 S 14. Vārds "Hati" pavadonim tika piešķirts 2007. gada aprīlī. Hati skandināvu mitoloģijā ir milzu vilks, Fenrira dēls un Skolla dvīņu brālis. Hati ir aptuveni 6 kilometru diametrā, un apriņķo Saturnu vidēji 20,303 Mm attālumā 1080,099 dienās ar slīpumu 163 ° pret ekliptiku (165 ° pret Saturna ekvatoru), pulksteņa rādītāja virzienā un ekscentricitāti 0,291.