Bulgārijas futbola izlase ir nacionālā futbola komanda, kas pārstāv Bulgārijas valsti starptautiskās futbola sacensībās. Bulgārijas futbola izlasi pārvalda Bulgārijas Futbola Savienība. Vislielākos panākumus izlase piedzīvoja 1990. gadu vidū, kad ar Hristo Stoičkovu ierindā 1994. gada Pasaules čempionātā ieņēma 4. vietu. Kopumā Pasaules čempionātos Bulgārijas izlase ir piedalījusies 7 reizes. Savu pirmo oficiālo spēli izlase aizvadīja 1924. gada 21. maijā pret Austrijas izlasi.