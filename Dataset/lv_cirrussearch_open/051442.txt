Glivice (poļu: Gliwice, vēsturiski arī Gleivica (vācu: Gleiwitz)) ir pilsēta Polijas dienvidos, Silēzijas vojevodistē uz rietumiem no Katovices. Ietilpst Augšsilēzijas aglomerācijā. Sens tirdzniecības centrs. Viduslaikos alusdarīšanas centrs, bet kopš septiņpadsmitā beigām — dzelzs rūdas ieguves centrs. Pie pilsētas — liela ogļu ieguves šahta. Glivicē atrodas kompānija Bumar-Łabędy S.A. — tanku un citas militārās tehnikas ražošana, kā arī Opel autorūpnīca (2011. gadā ražoja Opel Zafira). ASV kompānijas Tenneco amortizatoru rūpnīca. Glivices kanāls savieno pilsētu ar Odras upi pie Keņdzežinas-Kozles. Silēzijas Politehnikuma (Politechnika Śląska) galvenā mītne.