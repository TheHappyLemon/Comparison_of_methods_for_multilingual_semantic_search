TotalEnergies SE (līdz 2021. gadam Total) ir Francijas naftas un gāzes uzņēmums. Tas ir dibināts 1924. gadā. Uzņēmuma galvenais birojs ir Ladefānsā, Kūrbevuā komūnā, Parīzes tuvumā. TotalEnergies ir viens no sešiem pasaules lielākajiem naftas uzņēmumiem, lielākais Francijas uzņēmums pēc apgrozījuma. Uzņēmuma darbība aptver visu naftas un gāzes ķēdi, sākot no jēlnaftas izpētes un ieguves līdz elektroenerģijas ražošanai, naftas un dabasgāzes transportēšanai, pārstrādei un jēlnaftas un naftas produktu tirdzniecībai. Tas darbojas arī enerģijas ražošanas nozarēs ar zemu oglekļa emisiju līmeni. TotalEnergies SE akcijas tiek kotētas Euronext biržā, Frankfurtes fondu biržā un Ņujorkas fondu biržā. Tas ietilpst Francijas biržu indeksā CAC 40.