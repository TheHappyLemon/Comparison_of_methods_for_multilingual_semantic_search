Trevors Džons Frānsiss (angļu: Trevor John Francis, dzimis 1954. gada 19. aprīlī, miris 2023. gada 24. jūlijā) bija Anglijas futbolists un futbola treneris, spēlēja uzbrucēja pozīcijā, bijis Anglijas futbola izlases dalībnieks. Savas karjeras laikā spēlējis Anglijā, ASV, Itālijā un Austrālijā. 1979. gadā Frānsiss pārgāja no Birmingham City uz Nottingham Forest, kļūstot par pirmo Anglijas futbolistu, par kuru tika samaksāts 1 miljons sterliņu mārciņu. 1978.—1979. gada Eiropas kausa finālā Frānsiss guva Nottingham Forest uzvaras vārtus mačā pret Malmö. Izcīnījis Eiropas kausu arī gadu vēlāk. Anglijas futbola izlases sastāvā spēlējis no 1977. līdz 1986. gadam, kopumā piedaloties 52 mačos. Piedalījies 1982. gada FIFA Pasaules kausā. No 1988. līdz 2003. gadam strādājis par treneri. Vadījis Queens Park Rangers, Sheffield Wednesday, Birmingham City un Crystal Palace. Frānsiss nomira no sirdslēkmes 69 gadu vecumā savās mājās netālu no Marveljas 2023. gada 24. jūlijā.