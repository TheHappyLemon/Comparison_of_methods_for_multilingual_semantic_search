Henrijs Vodsvorts Longfellovs (angļu: Henry Wadsworth Longfellow; dzimis 1807. gada 27. februārī, miris 1882. gada 24. martā) bija amerikāņu dzejnieks, rakstnieks un tulkotājs. Populārākais amerikāņu dzejnieks 19. gadsimtā. Dzimis Portlendā, Meinas štatā. Kādu laiku pavadījis Eiropā, vēlāk kļuva par skolotāju Hārvarda koledžā. 1854. gadā pameta pedagoģisko darbu un nodevās rakstniecībai. Atlikušo mūžu dzīvoja Keimbridžā, bijušajos Džordža Vašingtona apartamentos. Savās poēmās un dzejoļos bieži aprakstīja leģendas un mitoloģiskus stāstus. Iegūdams slavu savas dzīves laikā, vēlāk kritizēts par Eiropas stila aklu kopēšanu un izdabāšanu publikas gaumei. Tulkojis angliski Dantes "Dievišķo komēdiju".