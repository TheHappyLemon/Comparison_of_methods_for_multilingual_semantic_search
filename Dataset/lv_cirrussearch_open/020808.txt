Beat It ir amerikāņu dziedātāja Maikla Džeksona trešais singls no viņa sestā studijas albuma Thriller (1982). Singls tika izdots 1983. gada 3. februārī sadarbībā ar Epic Records. Dziesmas autors ir pats tās izpildītājs M. Džeksons, viņš kopā ar Kvinsiju Džonsu ir arī dziesmas producenti. Beat It 1989. gadā ticis sertificēts ar platīna disku pēc RIAA sistēmas. Dziesma saņēma divas Grammy balvas: par gada labāko ierakstu un labāko roka vokālu starp vīriešiem. Rolling Stone šo dziesmu 500 visu laiku izcilāko dziesmu sarakstā ierindoja 344. vietā.