Heilijs Džoels Osments (angļu: Haley Joel Osment; dzimis 1988. gada 10. aprīlī) ir amerikāņu aktieris. Pirmo ievērību guvis ar mazu lomu 1994. gada filmā "Forests Gamps" (Forrest Gump), kur attēloja galvenā varoņa (lomā Toms Henkss) dēlu. Kļuva ievērojams ar tēlojumu 1999. gada trillerī "Sestais prāts" (The Sixth Sense), par ko tika nominēts Amerikas Kinoakadēmijas balvai kā labākais otrā plāna aktieris. Vēlāk ir filmējes tādās filmās kā "Atmaksāt ar labu" (2000) un "Mākslīgais intelekts" (2001). Viņa māsa Emilija Osmenta arī ir aktrise.