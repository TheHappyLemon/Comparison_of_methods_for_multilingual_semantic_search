Koordinātas: 48°51′56″N 2°19′16″E﻿ / ﻿48.86556°N 2.32111°E﻿ / 48.86556; 2.32111 Konkordijas (Saskaņas) laukums (franču: Place de la Concorde) ir laukums Parīzē, Francijā. Vairāk nekā 8,6 ha liels, lielākais laukums pilsētā. Atrodas Parīzes 8. apgabalā, pie Elizejas laukiem. Laukuma projekta autors ir arhitekts Anžs Žaks Gabriels, laukums izveidots atklāta astoņstūra formā 18. gadsimta vidū. Sākumā nosaukts par Luija XV laukumu, uzstādīta karaļa statuja. Franču revolūcijas laikā Luija XV statuja tika nomainīta pret giljotīnu, laukums pārsaukts par Revolūcijas laukumu. 1793. gada 21. janvārī laukumā tika giljotinēts Luijs XVI. Vēl giljotinēti tikuši arī Marija Antuanete, grāfiene Dibarī, Žoržs Dantons, Antuāns Lavuazjē, Maksimiljēns Robespjērs, Luijs Antuāns Senžists, Olimpija de Guža un citi. 1795. gadā laukums ieguva pašreizējo nosaukumu, tomēr no 1814. līdz 1826. gadam tā nosaukums bija "Luija XV laukums", pēc tam līdz 1830. gadam — "Luija XVI laukums". 1830. gadā tika atgūts Konkordijas laukuma nosaukums. Laukuma centrā atrodas 23 m augstais Luksoras obelisks (no Luksoras tempļa), kas bija Ēģiptes dāvana Francijai 19. gadsimtā.