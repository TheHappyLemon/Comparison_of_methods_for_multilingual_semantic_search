"Baltais krauklis" (ukraiņu: Снайпер. Білий ворон) ir 2022. gada Ukrainas kara drāmas filma. Filmas režisors ir Marians Bušans, scenārija autori Marjans Bušans un Mikola Voronins. Filma uzvarēja Ukrainas Valsts filmu aģentūras 11. konkursa atlasē. Šis ir stāsts par pacifistu ekociemnieku no Horļivkas, kurš vēlas dzīvot mierā un harmonijā ar dabu, taču Donbasā ierodas karš. Galvenajam varonim piemīt asa taisnīguma izjūta, viņš nevēlas samierināties ar beztiesiskumu un kļūst par Ukrainas brīvprātīgo snaiperi. Filmā diezgan reālistiski ir attēlots zemas intensitātes karš, ko separātistu spēki no 2014. gada pavasara līdz 2022. gada februārim īstenoja pret Ukrainu Donbasa reģionā. Tā parāda reālo situāciju frontes līnijā no ukraiņu perspektīvas. Filmu izdeva 2022. gada 24. augustā. Recenziju apkopojošajā vietnē Rotten Tomatoes, balstoties uz 18 profesionālām recenzijām, filmas vērtējums ir 78%.