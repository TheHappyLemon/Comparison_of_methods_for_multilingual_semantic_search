Bērbanka (angļu: Burbank) ir pilsēta Losandželosas apgabalā, Kalifornijā, ASV. Tā atrodas 19 km attālumā no Losandželosas centra. Saskaņā ar 2010. gada ASV tautas skaitīšanas datiem, pilsētā dzīvo vairāk nekā 103,3 tūkstoši cilvēku. Pazīstama kā "pasaules mediju galvaspilsēta" (Media Capital of the World), tā atrodas netālu no Holivudas, šeit atrodas vairāku mediju un izklaides industrijas uzņēmumu vadība vai svarīgas producēšanas vietas, tai skaitā The Walt Disney Company, Warner Bros. Entertainment, Warner Music Group, Nickelodeon un Insomniac Games.