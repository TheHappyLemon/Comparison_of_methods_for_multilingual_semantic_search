Šis raksts ir par upi. Par pilsētu skatīt rakstu Išima (pilsēta). Išima (krievu: Ишим) jeb Esila (kazahu: Есіл) ir Sibīrijas upe, Irtišas kreisā krasta pieteka Kazahstānā un Krievijas Federācijā (Tjumeņas un Omskas apgabalā). Išimas garums ir 2450 km. Tās baseins ir 177 000 km². Upes izteka atrodas Kazahstānas augstienē, tālāk tā plūst uz rietumiem, bet pēc tam pagriežas uz ziemeļiem. Lielākā pilsēta upes krastos ir Kazahstānas galvaspilsēta Astana.