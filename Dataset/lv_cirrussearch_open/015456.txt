Olimpa kalns (latīņu: Olympus Mons) ir liels vairogvulkāns uz Marsa. Tas ir gandrīz 22 kilometrus augsts, tādējādi Olimps ir lielākais kalns uz Saules sistēmas planētām (kalns Rejasilvijas krātera centrā uz asteroīda Vestas tiek uzskatīts par nedaudz augstāku). Zemes augstākais kalns Everests ir gandrīz trīs reizes zemāks. Olimpa kalns ir jaunākais no Marsa lielajiem vulkāniem, tas ir veidojies Amazonian periodā (kas sācies pirms trīs miljardiem gadu). Olimps atrodas Marsa rietumu puslodē.