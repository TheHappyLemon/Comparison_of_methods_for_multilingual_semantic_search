Sorsogonas līcis (filipīniešu: Golpo ng Sorsogon, angļu: Sorsogon Bay) ir sekls un garš līcis Filipīnās, Bikolas pussalas dienviddaļā. Atzarojas no Sibujanas jūras Tikao šauruma, stiepjas 30 km garumā dienvidrietumu—ziemeļaustrumu virzienā, vidusdaļā paplašinoties līdz 15 km. Līcis sekls, caurmērā ap 10 m, tikai pie līča ieejas padziļinās līdz 30 m. Līča krastā vairākas pilsētas — provinces centrs Sorsogona, kā arī Magaljanesa, Hubana, Kastilja un Kasigurana. Nozīmīgs zvejas rajons — gadā tiek nozvejoti ap 5,5 tūkstoši tonnu zivju.