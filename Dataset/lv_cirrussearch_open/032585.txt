Iveta Radičova (slovāku: Iveta Radičová; ˈiʋeta ˈraɟitʃoʋaː; dzimusi 1956. gada 7. decembrī) ir bijusī Slovākijas premjerministre, pirmā sieviete šajā amatā. Premjerministres amatu viņa ieņēma no 2010. līdz 2012. gadam. Radičova vadīja koalīcijas valdību, kurā viņa īslaicīgi pēdējos piecos koalīcijas mēnešos ieņēma arī aizsardzības ministres amatu. Iepriekš no 2005. līdz 2006. gadam ieņēma nodarbinātības ministres amatu otrajā Dzurindas valdībā. 2009. gada Slovākijas prezidenta vēlēšanās Iveta Radičova neveiksmīgi kandidēja uz prezidentes amatu. 2012. gada martā paziņojusi par aiziešanu no politikas.