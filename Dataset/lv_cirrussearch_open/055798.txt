Brēndonkas forts (nīderlandiešu: Fort van Breendonk) ir 20. gadsimta sākumā celta Beļģijas armijas militārā celtne, daļa no Antverpenes aizsardzības nocietinājumu sistēmas. Atrodas uz rietumiem no Mehelenas. Otrā pasaules kara laikā Trešais reihs izmantoja fortu kā koncentrācijas nometni (kaut arī iestāde formāli saucās cietums, faktiski ieslodzotos laika gaitā pārvietoja uz koncentrācijas nometnēm Austrumeiropā). Brēndonkas fortā tika ieslodzīti iekārtas politiskie pretinieki, pretošanās kustības dalībnieki un ebreji. Zināmi vairāk nekā 3590 ielodzīto, no kuriem 303 mira vai tika sodīti ar nāvi uz vietas, bet 1741 mira nometnēs citur. 1947. gadā forts tika atvērts kā muzejs. No pazīstamiem forta ieslodzītajiem rakstnieks Žans Amerī (Jean Améry, 1912 - 1978) un olimpiskais čempions, mākslinieks Žaks Ošs (Jacques Ochs, 1883 – 1971).