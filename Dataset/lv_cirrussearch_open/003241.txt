Džordžs Nīlds Džilets, jaunākais (angļu: George Nield Gillett, Jr.; dzimis 1938. gada 22. oktobrī Rasīnā, ASV) ir amerikāņu uzņēmējs, miljardieris. Viņš ir līdzīpašnieks angļu futbola klubam "Liverpool", kā arī NASCAR autoseriāla komandai "Richard Petty Motorsports". Džilets lielāko daļu savu finanšu līdzekļu ieguvis tieši ar sporta klubiem (iepriekš piederēja arī NHL klubs Monreālas "Canadiens"), tāpat arī ar gaļas produktu izplatīšanu. Pēc "Forbes" datiem, uz 2007. gada novembri viņa īpašumi novērtēti ar 1,5 miljardiem ASV dolāru.