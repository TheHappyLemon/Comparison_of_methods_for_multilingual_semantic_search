Ķauķīši jeb lapuķauķi (Phylloscopus) ir viena no divām ķauķīšu dzimtas (Phylloscopidae) ģintīm, kas apvieno 66 sugas. Tā ir lielākā no abām ģintīm un apvieno lielāko daļu ķauķīšu dzimtas putnu. Nesenā pagātnē ķauķīši tika sistematizēti ķauķu dzimtā (Sylviidae), bet saskaņā ar jaunākajiem DNS atklājumiem 2006. gadā tika izveidota ķauķīšu dzimta. Zinātniskais nosaukums Phylloscopus atvasināts no sengrieķu valodas un latviski nozīmē "lapu pārmeklētājs": Phyllon — lapa un scopus — pārmeklētājs.