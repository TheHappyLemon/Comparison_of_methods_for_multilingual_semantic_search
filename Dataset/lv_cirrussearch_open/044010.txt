"Madagaskara 2" (angļu: Madagascar: Escape 2 Africa) ir 2008. gada ASV datoranimācijas kinokomēdija, kuras režisori ir Ēriks Darnels un Toms Makgrāts. Filma turpina stāstu par četriem Ņujorkas Centrālparka zoodārza iemītniekiem. Atvadoties no Madagaskaras salas, viņi dodas atpakaļ uz Ņujorku ar vecu, reiz avarējušu lidmašīnu. Drīz vien komanda strauji piezemējas mežonīgajos Āfrikas plašumos, kur zoodārzā augusī četrotne pirmoreiz satiek savus sugas brāļus. Šī ir otrā filma "Madagaskaras" filmu sērijā. Filmu angļu valodā ierunājuši Bens Stillers, Kriss Roks, Deivids Švimmers, Džeida Pinketa-Smita un citi. Lomas latviešu valodā ierunājuši: Edgars Lipors, Ainārs Ančevskis, Liene Gāliņa, Imants Pakalnietis, Jānis Kirmuška, Ģirts Jakovļevs, Varis Vētra, Pēteris Šogolovs, Ivars Auziņš, Gundars Silakaktiņš, Katrīne Pasternaka, Andris Bērziņš, Normunds Rutulis, Dace Vītola, Pēteris Liepiņš un citi.