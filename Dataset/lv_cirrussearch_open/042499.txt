SoundCloud ir 2007. gada augustā Stokholmā, Zviedrijā dibināta mūzikas straumēšanas platforma. Tās galvenā mītne atrodas Berlīnē, Vācijā. Soundcloud vietnē ir vairāk nekā 76 miljoni reģistrētu lietotāju un 175 miljoni unikālo mēneša klausītāju. Platformā pieejami abonēšanas pakalpojumi mūziķiem (SoundCloud Pro) un klausītājiem (SoundCloud Go). Platforma ir populāra arī raidierakstu veidotāju vidū. Soundcloud piedāvā gan bezmaksas, gan apmaksātu dalību platformā. Soundcloud ir ietekmējusi mūzikas industriju, pateicoties daudzu mākslinieku panākumiem, kuri ir aizsākuši savu karjeru no mūzikas koplietošanas pakalpojuma. Mākslinieki platformā var izplatīt savus darbus par brīvu, kuriem var piekļūt visi lietotāji. Soundcloud ir saņēmusi atbalstu no daudziem investoriem un citām mediju platformām, piemēram, Twitter, lai gan uzņēmums ir atlaidis daudzus darbiniekus, saglabājot peļņu. 2019. gadā uzņēmumā bija nodarbināti 1 262 darbinieki. To vada Kerijs Treinors, aizstājot Aleksandru Lungu, ar rīkotājdirektoru Maiku Veismanu. Soundcloud attēlo audioierakstus grafiski kā līknes un ļauj lietotājiem publicēt komentārus, konkrētās ieraksta daļās. Publicētie komentāri tiek parādīti, kamēr tiek atskaņots saistītā audio daļa. Vietne atbalsta AIFF, WAV, FLAC, ALAC, OGG, MP2, MP3, AAC, AMR un WMA audio kodekus. Straumēšanas vajadzībām tie tiek pārkodēti uz MP3 ar 128 kbit/s un Opus ar 64 kbit/s. Platforma veidota Ruby un Scala programmēšanas valodās. SoundCloud atbalsta Creative Commons licences.