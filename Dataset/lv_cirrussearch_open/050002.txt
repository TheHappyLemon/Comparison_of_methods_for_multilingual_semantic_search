Šajā lapā apkopota informācija par 2020. gada starptautiskajiem un vietējiem kino pasākumiem, ienesīgākajām gada filmām, kino nozares darbinieku nāvēm, kā arī 2020. gadā iznākušajām Latvijas filmām. Tāpat ir uzskaitītas Latvijas kinoteātros demonstrētās ārzemju filmas. 2020. gadā kino nozari būtiski ietekmēja COVID-19 pandēmija. Vairākas filmas, kuru pirmizrādes bija paredzētas šajā gadā, tika vai nu pārceltas uz citiem datumiem gada ietvarā, vai vispār pārceltas uz 2021. gadu. Tāpat daudzas filmas savu pirmizrādi piedzīvoja straumēšanas servisos. Šis bija pirmais gads kopš 2007. gada, kad nevienas filmas peļņa nesasniedza viena miljarda ASV dolāru robežu, un pirmais gads 1995. gada, kad nepārsniedza 500 miljonu ASV dolāru peļņu. Tāpat šis bija pirmais gads kino vēsturē, kad tikai piecas no 10 pelnošākajām filmām bija producētas Ziemeļamerikā, savukārt pārējās piecas bija producētas Ķīnā un Japānā.