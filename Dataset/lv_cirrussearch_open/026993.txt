Šropšīra (angļu: Shropshire) ir Anglijas grāfiste Rietummidlendas reģionā. Šropšīra robežojas ar Velsu rietumos, kā arī ziemeļos ar Češīras, austrumos ar Stefordšīras un dienvidos ar Vusteršīras un Herefordšīras grāfistēm. Grāfistē atrodas dzelzs tilts, kas kopā ar tā apkārtni ir UNESCO Pasaules mantojuma objekts. Tāpat grāfistē ir arī citas industriālas vietas ar lielu vēsturisko vērtību. Dienvidos apmēram ceturto daļu no grāfistes aizņem Šropšīras kalni ar parku. Savukārt grāfistes ziemeļrietumos uz robežas ar Velsu atrodas viens svarīgākajiem valsts dabas rezervātiem ar vislabāk saglabātajiem purviem Lielbritānijā. Lielbritānijas garākā upe Severna tek cauri grāfistei. Šropšīra ar kopējo platību 3487 km2 ir lielākā valsts iekšzemes grāfiste. Grāfistes zieda simbols ir apaļlapu rasene.