Šrīnivāsa Rāmānudžans Ajengārs (tamilu: சீனிவாச இராமானுஜன; dzimis 1887. gada 22. decembrī, miris 1920. gada 26. aprīlī) – indiešu matemātiķis. Gandrīz bez formālās matemātiskās izglītības veicis būtisku ieguldījumu matemātiskajā analīzē, skaitļu teorijā, bezgalīgu rindu un nepārtrauktu daļu teorijā. Tiek uzskatīts par vienu no matemātikas ģēnijiem. Pats viņš apgalvoja, ka formulas viņam sapnī diktē dieviete Namagīri.