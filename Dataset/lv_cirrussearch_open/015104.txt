Sautbejs Sautbejs (angļu: South Bay) ir ap 2,8 km garš un līdz 1,7 km plats līcis Dumēra salas dienvidrietumu piekrastē Antarktīdā. Līci norobežo Kempa rags ziemeļos un Pī rags dienvidos. Līci 1935. gada februārī nokartēja Britu Greiema Zemes ekspedīcija un nosauca to pēc novietojuma pie salas krastiem. Līča austrumu daļai ir speciāli aizsargātas teritorijas (Nr. 146) statuss un tajā tiek veikta ilgtermiņa programma jūras bioloģijā. Līča dienvidu krastā no 1962. gada darbojas Čīles vasaras polārstacija Jelčo.