Ķīmisko ieroču aizlieguma organizācija (OPCW) ir starptautiska organizācija, kas realizē Ķīmisko ieroču aizlieguma konvenciju. Tā pārbauda un veicina konvencijas ievērošanu, kas nosaka, ka ķīmiskos ieročus izmantot ir aizliegts, un pieprasa to iznīcināšanu. Organizācijas galvenā mītne atrodas Nīderlandes pilsētā Hāgā. Ķīmisko ieroču aizlieguma organizācija dibināta 1997. gadā, tās pašreizējais vadītājs ir turku diplomāts Ahmets Izimdži. Organizācijai ir 190 dalībvalstis. Organizācija politiski un praktiski sadarbojas ar ANO, lai arī formāli nav tās aģentūra. 2000. gada 7. septembrī abas organizācijas parakstījušas sadarbības līgumu. 2013. gadā Ķīmisko ieroču aizlieguma organizācija saņēma Nobela miera prēmiju par "centieniem izskaust ķīmiskos ieročus".