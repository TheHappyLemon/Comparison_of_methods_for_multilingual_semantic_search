Karels Poborskis (čehu: Karel Poborský, dzimis 1972. gada 30. martā) ir bijušais Čehijas futbolists, spēlēja pussarga pozīcijā. Savu karjeru Poborskis sāka Čehijas komandās Česke Budejovices "Dynamo" un Žižkovas "Viktoria". Vēlāk Poborskis vienu sezonu nospēlēja Prāgas "Slavia", kur arī izcīnīja Čehijas 1. līgas čempionu titulu. Nākamās divas sezonas Poborskis spēlēja Anglijas Premjerlīgas komandā Manchester United, kur arī izcīnīja vienu čempionu titulu. Vēlāk Poborskis spēlēja Lisabonas "Benfica" un Romas "Lazio", bet savu karjeru noslēdza Čehijas komandās Prāgas "Sparta"un Česke Budejovices "Dynamo". Čehijas futbola izlases sastāvā Poborskis ir spēlējis 2006. gada FIFA Pasaules kausā, kā arī 1996., 2000. un 2004. gada Eiropas čempionātā.