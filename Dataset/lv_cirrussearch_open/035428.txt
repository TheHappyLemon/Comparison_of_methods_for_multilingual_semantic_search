Sakas novads bija pašvaldība Liepājas rajona ziemeļos, Baltijas jūras krastā. Izveidots 2004. gada 16. novembrī, apvienojot Pāvilostas pilsētu un Sakas pagastu. Likvidēts 2009. gadā, iekļaujot Pāvilostas novadā. Robežojās ar sava rajona Vērgales, Dunalkas, Cīravas un Lažas pagastiem, Kuldīgas rajona Gudenieku un Alsungas pagastiem un Ventspils rajona Jūrkalnes pagastu.