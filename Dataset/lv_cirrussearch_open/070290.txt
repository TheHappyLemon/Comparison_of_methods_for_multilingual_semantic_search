Jonas grāmata, arī Jonasa grāmata, saīsinājumā Jonah (ivritā: יוֹנָה, yoná), ir Vecās Derības grāmata, viena no divpadsmit mazo praviešu grāmatām. Tajā ir 4 nodaļas. Par tās autoru tradicionāli tiek uzskatīts pravietis Jona. Šajā grāmatā stāstīts par to, kā Jona tika pēc Dieva gribas sūtīts uz Asīrijas pilsētu Ninīvi, lai brīdināto to, ka tās ļaunie darbi ir nonākuši Dieva redzeslokā. Tā vietā viņš devās uz Taršišu un tālāk uz Jafu, kur kāpa uz kuģa un devās jūrā. Kuģi piemeklēja vētra, un tika noskaidrots, ka tieši tāpēc, ka Jona nebija devies uz Ninīvi, kuģis nespēja no vētras izkļūt. Jona tika iemests jūrā. Tur viņu aprija liela zivs, un tās vēderā pavadīja trīs dienas un trīs naktis. Kad Jona nožēloja savus grēkus, Dievs lika zivij izspļaut viņu ārā. Tikai tagad Jona devās uz Ninīvi, lai paziņotu tās iedzīvotājiem par Dieva gribu.