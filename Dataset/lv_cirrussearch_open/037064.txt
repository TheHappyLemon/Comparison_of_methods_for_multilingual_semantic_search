Šis raksts ir par zivīm. Par citām jēdziena Vimbas nozīmēm skatīt nozīmju atdalīšanas lapu. Vimbas, vimbu ģints (Vimba) ir sapalu dzimtas (Leuciscidae) ģints, kas apvieno 4 mūsdienās dzīvojošas sugas. Sastopamas Eiropā un Āzijā. Vimbu sugas mājo gan saldūdeņos, gan viegli sāļos ūdeņos. Divas sugas sastopamas kalnu ezeros un upēs (Bavārijas vimba un Maķedonijas vimba). Vimbām ķermenis ir samērā slaids, no sāniem nedaudz saplacināts. Mute vērsta uz leju.