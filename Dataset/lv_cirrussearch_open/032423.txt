Česlavs Stančiks (dzimis 1896. gada 27. septembrī Rīgā, miris 1980. gada 17. jūlijā) bija Latvijas poļu futbolists, spēlēja pussarga pozīcijā. Karjeras laikā pārstāvējis dažādus Rīgas klubus, bēgļu gaitās no 1915. līdz 1916. gadam pārstāvējis Maskavas "Kružok futboļistov Sokoļņiki". Divas reizes FK Ķeizarmežs (1922, 1923) un vienu reizi Rīgas FK (1926) sastāvā kļuvis par Latvijas čempionu. Latvijas futbola izlases sastāvā aizvadījis 20 spēles, kurās guvis 2 vārtus, piedalījies 1924. gada vasaras olimpiskajās spēlēs Parīzē.