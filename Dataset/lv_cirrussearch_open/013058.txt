Debenema salas (angļu: Debenham Islands, spāņu: Islas Debenham) nelielu saliņu un klinšu arhipelāgs Margeritas līča austrumos Antarktīdā. Atrodas starp Milrāna salu un Faljēra krastu. Salas atklāja Britu Greiema Zemes ekspedīcijas pārlidojumā 1936. gada 27. februārī; no zemes uzmērīja un nokartēja tā paša gada martā—maijā. Salas nosauktas par godu austrāliešu ģeogrāfam un vienam no ekspedīcijas pārraudzības komitejas locekļiem Frenkam Debenemam. Arhipelāga sešas galvenās salas nosauktas Debenema bērnu vārdos un uz vienas no tām, Berija salas, tika ierīkota ekspedīcijas Dienvidu bāze. Kopš 1951. gada Berija salā darbojas Argentīnas polārstacija Sanmartina. Divas vistālāk austrumos esošās Barbaras un Annas salas mūsdienās pilnīgi vai daļēji klāj kontinentālais ledājs.