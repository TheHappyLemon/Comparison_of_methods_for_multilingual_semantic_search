Vasile Aleksandri (rumāņu: Vasile Alecsandri; dzimis 1821. gada 21. jūlijā, miris 1890. gada 22. augustā) bija rumāņu dzejnieks, rakstnieks, dramaturgs, publicists un politiķis. Aleksandri pazīstams kā rumāņu folkloras vācējs. Viens no Rumānijas valsts izveides jeb Moldāvijas un Valahijas kņazistu apvienošanās kustības līderiem. Mācījies un dzīvojis Parīzē, ceļojis pa Eiropu. Pēc Rumānijas nodibināšanās bija Rumānijas ārlietu ministrs. 1860. gadā apmetās Jasu žudeca Mirčešti ciemā, kur nodzīvoja līdz mūža galam.