Šis raksts ir par ēdienu, kas izplatīts Dienvidāzijā un citās zemēs. Par Grieķijas salu skatīt rakstu Sama. Samosa (hindi: समोसा) ir cepta vai fritēta uzkoda, kas ir populāra Indijā, Dienvidāzijā, Tuvajos Austrumos, Centrālāzijā un Austrumāfrikā. Atkarībā no reģiona, samosai var būt dažādas formas, tostarp, trijstūrformas, konusveidīga vai pusmēness forma. Arī pildījums ir atkarīgs no reģiona, piemēram, Indiešu samosa var saturēt pikantus kartupeļus, sīpolus un zirņus, un parasti tiek pasniegta ar čatniju. Arābu valstīs, kur samosa (dēvēta par sambousek (arābu: سمبوسك)) tiek pasniegta Ramadāna laikā, pildījumā mēdz būt gaļa, sīpoli, ciedru rieksti vai siers. Sakarā ar emigrāciju un kultūru izplatīšanos, samosas ir sastopamas arī citviet pasaulē.