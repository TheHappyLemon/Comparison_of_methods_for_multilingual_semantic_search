Barības ķēde, arī barošanās ķēde, ir lineārs attēlojums, kurā redzama dažādu dzīvo organismu barošanās attiecība. Tā ir daļa no barošanās tīkla, kas veidojas, barības ķēdēm krustojoties. Barības ķēde sākas ar producentiem (augi un sēnes), tiem seko primārie patērētāji (zālēdāji) un noslēdzas ar sekundārajiem patērētājiem (gaļēdājiem un visēdājiem). Sekundārajos patērētājos var būt vairāki posmi, tas ir, vieni sekundārie patērētāji savā barībā lieto citus sekundāros patērētājus.