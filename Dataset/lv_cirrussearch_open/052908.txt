Maltas Olimpiskā komiteja (maltiešu: Kumitat Olimpiku Malti) ir Nacionālā Olimpiskā komiteja, kas pārstāv Maltu un tās sportistus olimpiskajās spēlēs un citos starptautiskajos sporta pasākumos. Olimpiskā komiteja ir dibināta 1928. gada 5. jūnijā, bet Starptautiskā Olimpiskā komiteja to atzina 1936. gadā. Olimpiskās komitejas galvenā mītne atrodas Maltas pilsētā Gzirā. Maltas izmantotais SOK kods ir MLT. Līdz šim Malta ir startējusi 16 vasaras olimpiskajās spēlēs (pirmoreiz 1936. gada Berlīnes spēlēs) un 2 ziemas olimpiskajās spēlēs (pirmoreiz 2014. gada Soču spēlēs).