Uliss S. Grānts (angļu: Ulysses S. Grant; dzimis Haiarams Uliss Grānts (Hiram Ulysses Grant) 1822. gada 27. aprīlī, miris 1885. gada 23. jūlijā) bija Amerikas Savienoto Valstu astoņpadsmitais prezidents, no 1869. līdz 1877. gadam, kā arī ASV Armijas komandējošais ģenerālis, kareivis un rakstnieks. Amerikas pilsoņu karā, Abrahama Linkolna prezidentūras laikā, vadīja ziemeļnieku armiju uzvarā pār dienvidnieku Amerikas Valstu Konfederāciju. Spējīgs ģenerālis, toties esot bijis naivs un pasīvs politiķis. Prezidentūras laikā vadīja republikāņu centienus likvidēt dienvidu konfederātu verdzības, rasisma un nacionālisma jautājumus. Nonākot finanšu grūtībās, viņam nācās pārdot savus kara laika zobenus. Smēķējis pa 20 cigāriem dienā un miris no kakla vēža.