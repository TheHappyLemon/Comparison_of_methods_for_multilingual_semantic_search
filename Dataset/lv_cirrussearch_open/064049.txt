Irēne Papa (grieķu: Ειρήνη Παππά; dzimusi kā Irēne Leleku (grieķu: Ειρήνη Λελέκου) 1929. gada 3. septembrī, mirusi 2022. gada 14. septembrī) bija grieķu aktrise un dziedātāja, kas savā vairāk nekā 50 gadus ilgajā karjerā piedalījusies vairāk nekā 70 filmās. Viņa ieguva starptautisku atpazīstamību pēc piedalīšanās kino balvas ieguvušajās filmās The Guns of Navarone (1961), "Grieķis Zorba" (Αλέξης Ζορμπάς, 1964) un "Z" (1969). Atveidojusi spēcīgas galvenās lomas filmās The Trojan Women (1971) un Iphigenia (1977). Atveidojusi galvenās lomas filmās Antigone (1961) un Electra (1962). Papa ieguva balvu kā labākā aktrise Berlīnes starptautiskajā kinofestivālā par lomu filmā Antigone un National Board of Review balvu par lomu filmā The Trojan Women. Starp apbalvojumiem, ko Papa ir saņēmusi, ir Zelta bultas balva 1993. gada Hemptonas Starptautiskajā kinofestivālā un Zelta lauvas balva 2009. gada Venēcijas biennālē.