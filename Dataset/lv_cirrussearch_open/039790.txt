Šis raksts ir par filmu. Par romānu skatīt rakstu Karš un miers. Karš un miers (krievu: Война и мир, Vojna i mir) ir 1966. un 1967. gada Padomju Savienības kara drāmas četru filmu sērija. Filmas režisors un scenārija autors ir Sergejs Bondarčuks. Šis ir Ļeva Tolstoja 1869. gada romāna "Karš un miers" ekranizējums. Filmas četru daļu pirmizrādes norisinājās no 1966. līdz 1967. gadam. Galvenās lomas atveido Sergejs Bondarčuks, Vjačeslavs Tihonovs un Ludmila Saveļjeva. Filma veidota Mosfilm studijā no 1961. līdz 1967. gadam. Filmas izmaksas sastādīja 8 291 712 Krievijas rubļu, un tā ir dārgākā Padomju Savienības laikos filmētā filma. Bondarčuka "Karš un miers" ieguva Maskavas Starptautiskā kinofestivāla lielo balvu, Amerikas Kinoakadēmijas balvu kategorijā "Labākā filma svešvalodā" un Zelta globusa balvu kā labākā filma svešvalodā.