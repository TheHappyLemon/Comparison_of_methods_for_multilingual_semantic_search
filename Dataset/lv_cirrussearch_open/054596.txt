Kendisa Embera Ouensa Fārmera (angļu: Candace Amber Owens Farmer; dzimusi 1989. gada 29. aprīlī Stemfordā, Konektikutā, ASV) ir amerikāņu konservatīva autore, politikas komentētāja un aktīviste. Sākotnēji kritizējusi prezidentu Donaldu Trampu un Republikāņu partiju, taču vēlāk kļuvusi pazīstama kā Donalda Trampa atbalstītāja. Ouensa pazīstama arī kā kustības "Black Lives Matter" un ASV Demokrātiskās partijas kritiķe. No 2017. līdz 2019. gadam viņa strādāja konservatīvās aizstāvības grupā Turning Point USA kā komunikācijas direktore.