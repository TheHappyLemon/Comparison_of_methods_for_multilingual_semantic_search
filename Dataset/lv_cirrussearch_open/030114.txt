Dienvidāfrikas administratīvo iedalījumu veido 9 provinces, kas ir izveidotas saskaņā ar Dienvidāfrikas konstitūciju. Provinces sīkāk iedalās 44 distriktos un 8 metropolēs. Distrikti sīkāk iedalās 226 vietējās pašvaldībās. Savukārt vietējās pašvaldības un metrolopes sīkāk iedalās 4277 daļās. Pēc platības lielākā province ir Ziemeļkāpa (372 889 km²), bet mazākā — Hautena (18 178 km²). Pēc iedzīvotāju skaita lielākā province ir Hautena (12 914 800 iedzīvotāji), bet mazākā — Ziemeļkāpa (1 166 700 iedzīvotāji).