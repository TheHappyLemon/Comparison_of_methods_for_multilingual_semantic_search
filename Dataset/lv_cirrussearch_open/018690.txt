"Bēdīgi slavenie mērgļi" (angļu: Inglourious Basterds) ir 2009. gada kara filma, kuras scenārists un režisors ir Kventins Tarantīno. Filmā tiek parādīta divu izdomātu Nacistiskās Vācijas vadoņu slepkavība. Galvenās lomas filmā atveido Breds Pits, Kristofs Valcs, Maikls Fasbenders, Īlaijs Rots, Diāna Krīgere, Daniels Brīls, Tils Šveigers un Melānija Lorāna. Filma guva komerciālus panākumus, gūstot 321 miljonu ASV dolāru lielus ieņēmumus, tādējādi tā tobrīd bija Tarantīno visvairāk nopelnījusī filma. "Bēdīgi slavenie mērgļi" tika nominēti astoņām Amerikas Kinoakadēmijas balvām, tai skaitā kā labākā filma, tomēr saņēma tikai vienu balvu (Kristofs Valcs par labāko otrā plāna lomu).