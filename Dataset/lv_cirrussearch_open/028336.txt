Olga Kuriļenko (ukraiņu: Ольга Костянтинівна Куриленко, krievu: Ольга Константиновна Куриленко; dzimusi 1979. gada 14. novembrī) ir ukraiņu tautības Francijas aktrise un modele. 13 gadu vecumā sākusi modeles karjeru, 16 gadu vecumā pārcēlusies no Ukrainas uz dzīvi Parīzē, Francijā. 2001. gadā kļuvusi par Francijas pilsoni. 2005. gadā sākusi aktrises karjeru. Ievērojamākā loma bija Bonda meitenes tēlošana 22. Džeimsa Bonda filmā "Mierinājuma kvants" (2008). Filmā viņa attēlo Bolīvijas slepenā dienesta aģenti, kas kopā ar Bondu cenšas atriebt viņas vecāku nāvi. Vēl ir filmējusies tādās filmās kā Hitman (2007), To the Wonder (2012), "Aizmirstība" (2013), The Water Diviner (2014), "Staļina nāve" (2017), "Cilvēks, kas nogalināja Donu Kihotu" (The Man Who Killed Don Quixote, 2018), "Tulkotāji" (2019) un Extraction 2 (2023).