Šis raksts ir par pilsētu Lubušas vojevodistē. Par pilsētu Opoles vojevodistē skatīt rakstu Gožova Slonska. Gožova Velkopolska (poļu: Gorzów Wielkopolski) ir pilsēta Polijas rietumos, Lubušas vojevodistes centrs Vartas upes krastos. Vēsturiski sena vācu pilsēta Brandenburgā — Landsberga pie Vartas (vācu: Landsberg an der Warthe). Pilsētu 1257. gadā dibināja Brandenburgas markgrāfs. Pilsēta attīstījās kā viduslaiku tirdzniecības centrs uz galvenā ceļa starp Berlīni un Kēningsbergu. 1433. gadā piedzīvoja husītu uzbrukumu. Trīsdesmitgadu karā pilsētu izpostīja zviedri. No 19. gadsimta vidum līdz Otrajam pasaules karam Landsberga attīstās Prūsijas, pēc tam Vācijas sastāvā. Otrā pasaules kara beigās cieta no Sarkanās armijas uzbrukuma. Pamatojoties uz Jaltas un Potsdamas konferenču lēmumiem, pilsēta tika piešķirta Polijai un turpmāk nosaukta par Gožovu Velkopolsku, kaut arī, kā varētu liecināt nosaukums, neatrodas vēsturiskās Lielpolijas teritorijā. Sintētisko šķiedru un pārtikas rūpniecība. Pilsēta atrodas pie vienīgajām naftas atradnēm Polijā. Polijas čigānu mazākumtautības kultūras centrs — katru gadu pilsētā no Starptautiskais Čigānu salidojums (Międzynarodowe Spotkanie Cygańskie). Vācu/ebreju filologa un rakstnieka Viktora Klemperera (Victor Klemperer, 1881—1960), poļu politiķa Kazimeža Marcinkeviča (Kazimierz Marcinkiewicz, 1959) un vācu rakstnieces Kristas Volfas (Christa Wolf, 1929) dzimtā pilsēta.