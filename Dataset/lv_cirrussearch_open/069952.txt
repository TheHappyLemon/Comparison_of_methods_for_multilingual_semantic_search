Sanfernando (filipīniešu: Lungsod ng San Fernando, angļu: City of San Fernando, pampangu: Lakanbalen ning San Fernandu) ir pilsēta Filipīnās, Centrālās Lusonas reģiona Pampangas provincē, reģiona un provinces centrs. Atrodas Lusonas salas vidusdaļā provinces centrā, kopā ar ziemeļos esošajām Anhelesas un Mabalakatas pilsētām veido aglomerāciju ar vairāk kā miljonu iedzīvotāju. Lielākā daļa iedzīvotāju ir pampangi. Nosaukta par godu Kastīlijas un Leonas karalim Ferdinandam III.