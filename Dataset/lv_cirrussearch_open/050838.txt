Krelleres - Milleres muzejs (nīderlandiešu: Kröller-Müller Museum) ir 1938. gadā dibināts nacionālais mākslas muzejs Nīderlandes Gelderlandes provincē, Hoges Velives nacionālā parka teritorijā. Muzejs nosaukts tā faktiskās izveidotājas, mākslas kolekcionāres Helēnes Krelleres - Milleres vārdā. Muzejs dibināts 1938. gadā, ēkas arhitekts ir Henrijs van de Velde. Muzeja kolekcijā ir lielākā Vincenta van Goga darbu kolekcija ārpus Van Goga muzeja Amsterdamā. Bez van Goga darbiem, muzeja kolekcijā pārstāvēti Pīts Mondriāns, Žoržs Serā, Odilons Redons, Žoržs Braks, Pols Gogēns, Džeimss Ensors, Huans Griss, Pablo Pikaso un citi. Muzejs ir slavens ar savu 30 hektāru lielo skulptūru dārzu. Izstādīto darbu autoru vidū ir Ogists Rodēns, Henrijs Mūrs, Žans Dibifē, Lučo Fontāna, Klāss Oldenburgs, Karls Andre un citi.