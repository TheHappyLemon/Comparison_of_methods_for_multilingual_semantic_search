Mali karogs ir viens no Mali nacionālajiem simboliem. Karogs tika pieņemts 1961. gada 1. martā. Tas sastāv no trīs vienāda platuma vertikālām svītrām. No kreisās uz labo pusi tās ir zaļa, zelta un sarkana, kas ir panāfrikas krāsās. Karogs pēc krāsām un to izkārtojuma atkārto Gvinejas karoga krāsas, tomēr no pretējā virzienā. Zaļā krāsa simbolizē valsts dabu, zemkopību, dzeltenā krāsa tiek asociēta ar labklājību, bet sarkanā ar upurēšanos par valsts neatkarību. Mali karoga sākotnes meklējamas 1959. 4. aprīlī, kad Mali pievienojās Mali federācijai. Tobrīd uz karoga dzeltenā strīpas bija novietots stilizēts cilvēks ar uz augšu paceltām rokām, kas simbolizēja tuvību ar Ganu, tomēr pēc valstu attālināšanās 1960. gados, cilvēka figūra tika izņemta no karoga. Cits iemesls tam bija arī tas, ka musulmanismā nav pieņemts mākslā atveidot cilvēka vai dzīvnieku tēlus.