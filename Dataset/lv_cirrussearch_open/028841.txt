Annibale de Gaspariss (itāļu: Annibale de Gasparis ; 1819. gada 9. novembris—1892. gada 21. marts) bija itāļu astronoms, Kapodimontes observatorijas Neapolē vadītājs (1864—1889). Atklājis 9 asteroīdus. 1851. gadā saņēmis Karaliskās astronomijas biedrības Zelta medaļu. 1851. un 1852. gadā saņēmis Lalanda balvu. Annibales de Gasparisa vārdā nosaukti asteroīds 4279 Gaspariss, Mēness krāteris De Gaspariss un Gasparisa plaisa uz Mēness.