Petroloģija (sengrieķu: πέτρος, pétros — ‘akmens’; -λογία — ‘mācība’) ir ģeoloģijas nozare, kas pētī magmatiskos iežus un metamorfos iežus. Vispārīgi petroloģija pēta arī nogulumiežus, tas ir, pēta visus iežus. Lielāka uzmanība nogulumiežu veidošanās procesam tiek pievērsta sedimentoloģijā un stratigrāfijā. Iežu sastāvu, uzbūvi un izcelsmi pēta petrogrāfija. Jēdziens ‘petrogrāfija’ tiek lietots arī kā sinonīms vārdam ‘petroloģija’.