Jumtiņstabs (lietuviešu: stogastulpis, no stogas — 'jumts' un stulpis — 'stabs') ir tradicionāls lietuviešu sakrālais koka piemineklis — koka stabs ar vienu vai vairākiem četrslīpju jumtiņiem un dekoratīvu smaili. Tajā grebti dažādi saules, debesu un dabas motīvi, kā arī mītiskas būtnes, karaļi un pat literāri tēli. Jumtiņstabus galvenokārt gatavoja Žemaitijā, Aukštaitijas austrumos un Dzūkijā, un novietoja ceļmalās netālu no mājām vai dažkārt arī kapsētās.