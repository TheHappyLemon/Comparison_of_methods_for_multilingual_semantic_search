Rīgas Svētā Jāzepa Romas katoļu baznīca ir Romas Katoļu baznīcas dievnams Embūtes ielā 12/14, Rīgā. 20. gadsimta sākumā koka ēka piederēja Kreijbergam, vēlāk — Preikam. 20. gados ēkā darbojās kino "Zarja". 30. gados no Spilves lidlauka šeit veda lidmašīnu daļas remontam. 1937. gadā ēku iegādājās Svētā Jāzepa draudze. No 1986. līdz 1992. gadam koka ēkas vietā tika uzcelta ķieģeļu baznīca. Ēka ir 13 m gara un 6 m plata, tai ir skārda jumts. Baznīcā atrodas trīs Māras Kravales altārgleznas.