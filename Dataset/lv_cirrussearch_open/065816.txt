"Svētais zirneklis" (persiešu: عنکبوت مقدس) ir 2022. gada Vācijas, Dānijas, Francijas un Zviedrijas kopražojuma krimināltrillera filma, kuras režisors ir Ali Abasi. Filmā galvenās lomas atveido Mehdi Bedžestani un Zara Amira Ebrahimi. Filma balstīta uz patiesu stāstu par sērijveida slepkavu, kurš laika posmā no 2000. līdz 2001. gadam nogalināja 16 prostitūtas Irānas pilsētā Mešhedā, kā arī par jaunu žurnālisti, kas slepkavības izmeklē. Filmas "Svētais zirneklis" pirmizrāde notika 2022. gada 22. maijā 2022. gada Kannu kinofestivālā, kur tā sacentās par Zelta palmas zaru. Zara Amira Ebrahimi saņēma festivālā labākās aktrises balvu. Filmu izvēlējās kā Dānijas kandidatūru par labāko starptautisko spēlfilmu 95. Kinoakadēmijas balvai, tomēr to nenominēja.