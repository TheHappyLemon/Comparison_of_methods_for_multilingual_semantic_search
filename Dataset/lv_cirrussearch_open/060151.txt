Trejziedu madara (Galium triflorum) ir augu suga rubiju dzimtas madaru ģintī. Savvaļā tā ir sastopama Eirāzijā un Ziemeļamerikā polam tuvās teritorijās, kur tā aug ēnainos, mitros egļu un jauktos mežos nelielās grupās. Latvijā trejziedu madara ir ļoti reti sastopama gandrīz visā valsts teritorijā. Tā ir ierakstīta Baltijas jūras reģiona Sarkanajā grāmatā un Latvijas Sarkanajā grāmatā 1. kategorijā.