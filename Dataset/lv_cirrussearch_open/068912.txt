Patriks Hrošovskis (slovāku: Patrik Hrošovský; dzimis 1992. gada 22. aprīlī) ir slovāku futbolists, spēlē pussarga pozīcijā, pārstāv Slovākijas futbola izlasi. Kopš 2019. gada Hrošovskis spēlē Beļģijas Pro līgas komandā Genk. Iepriekš ilgstoši pārstāvējis Čehijas komandu Viktoria Plzen, esot arī komandas kapteinis. Ar šo komandu trīs reizes kļuvis par Čehijas 1. līgas čempionu. Slovākijas futbola izlases rindās debitējis 2014. gadā. Pārstāvējis izlasi 2016. un 2020. gada Eiropas čempionātā.