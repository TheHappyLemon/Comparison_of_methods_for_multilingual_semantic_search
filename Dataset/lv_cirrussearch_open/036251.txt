Pēteris Ulrihs Veiss (vācu: Peter Ulrich Weiss, dzimis 1916. gada 8. novembrī, miris 1982. gada 10. maijā) bija vācu dramaturgs, rakstnieks, mākslinieks un avangarda filmu veidotājs, kurš lielāko daļu no mūža nodzīvoja Zviedrijā. Kļuva plaši pazīstams 20. gadsimta sešdesmitajos gados ar lugu "Žana Pola Marata vajāšana un slepkavība, uzvesta Šarentonas slimnīcas trupā de Sada kunga vadībā" (Die Verfolgung und Ermordung Jean Paul Marats dargestellt durch die Schauspielgruppe des Hospizes zu Charenton unter Anleitung des Herrn de Sade), kas biežāk pazīstama ar nosaukumu "Marats/Sads". Par šo lugu Veiss saņēma Tony balvu. Mācījies Londonā un Prāgā. Eiropā izplatoties nacismam, 1939. gadā apmetās Stokholmā un 1946. gadā kļuva par Zviedrijas pilsoni. Politiski ieņēma kreisu nostāju, 1968. gadā iestājoties komunistiskajā Kreisajā partijā. Pazīstams ir arī Veisa 1981. gadā pabeigtais romāns "Pretestības estētika" (Die Ästhetik des Widerstands).