Santome un Prinsipi (portugāļu: São Tomé and Príncipe) ir salu valsts Gvinejas līcī pie Āfrikas krastiem. Valsts sastāv no divām lielākām vulkāniskas izcelsmes salām, kā arī sešām mazākām salām. Attālums starp divām lielākajām salām ir apmēram 140 kilometri. Santome un Prinsipi ir augstākais dabiskais populācijas pieaugums pasaulē. Ar apmēram 1001 km² valsts ir otra mazākā valsts Āfrikas kontinentā aiz Seišelu Salām. 1992. gada 28. janvārī Santome un Prinsipi atzina Latvijas neatkarību, un kopš 1994. gada 26. jūlija starp abām valstīm pastāv diplomātiskās attiecības.