"Spartaks" (angļu: Spartacus) ir 1960. gada ASV episka vēsturiska filma, kuras režisors ir Stenlijs Kubriks. Filmā galvenās lomas atveido Kērks Daglass, Lorenss Olivjē, Džīna Simonsa, Čārlzs Lotons, Pīters Ustinovs, Džons Geivins un Tonijs Kērtiss. Filmu ir par Spartaku, Senās Romas vergu sacelšanās vadoni, un viņa dzīvesstāstu. "Spartaks" ieguva četras Amerikas Kinoakadēmijas balvas kategorijās labākais aktieris otrā plāna lomā (Ustinovam), labākais operatora darbs, labākais mākslinieka darbs un labākie kostīmi. 2017. gadā filma tika iekļauta ASV Kongresa bibliotēkas Nacionālajā kinoreģistrā kā "kulturāli, vēsturiski vai estētiski nozīmīga filma".