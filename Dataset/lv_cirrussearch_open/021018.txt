Leslija Manna (Leslie Mann; dzimusi 1972. gada 26. martā) ir amerikāņu aktrise. Karjeru sākusi 18 gadu vecumā, kad filmējās dažādās televīzijas reklāmās. Mannas pirmā nozīmīgā loma bija 1996. gada filmā "Montieris". Arī turpmākajā aktrises karjerā filmējusies komēdiju žanra filmās, tai skaitā "Džordžs no džungļiem" (1997), "Nevainīgs 40 gadu vecumā" (2005), "Pēkšņi stāvoklī" (2007), "Atkal 17" (2009), "Ērmotie ļaudis" (2009), "Rio" (2011), "Samainīti vietām" (2011), "Mīlestība pieaugušajiem" (2012). Vairākās filmās sadarbojusies ar savu vīru Džūdu Apatovu. Žurnāls Elle 2012. gadā viņu nosauca par "Holivudas komēdiju karalieni".