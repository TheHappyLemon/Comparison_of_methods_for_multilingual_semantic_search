Gotarda bāzes tunelis (vācu: Gotthard-Basistunnel, itāļu: Galleria di base del San Gottardo) ir dzelzceļa tunelis Šveices Alpos. Ar garumu 57 km tas ir garākais dzelzceļa tunelis pasaulē, atstājot otrajā vietā Seikana tuneli Japānā. Tuneļa atklāšana notika 2016. gada 1. jūnijā. Pēc projektētāju aprēķina jaunajā tunelī, kas savieno ziemeļu un dienvidaustrumu Eiropu, kursēs līdz 300 vilcieniem dienā, un tam vajadzētu mazināt satiksmes sastrēgumus un piesārņojumu Šveices Alpos. Celtniecības izmaksas ir aptuveni 11 miljardi ASV dolāru. Tuneļa celtniecības laikā bojā gājuši astoņi no aptuveni 2500 tuneļa strādniekiem.