Šis raksts ir par pilsētu Filipīnās. Par Venecuēlas vieglatlēti skatīt rakstu Julimara Rohasa. Rohasa (filipīniešu: Lungsod ng Roxas, angļu: City of Roxas, kapisnonu: Dakbanwa sang Roxas) ir pilsēta Filipīnās, Rietumu Visaju reģionā, Kapisas provinces centrs un lielākā pilsēta. Atrodas Panajas salas ziemeļos Sibujanas jūras krastā pie Panajas upes ietekas. Nozīmīgs izglītības, tirdzniecības un transporta centrs, viena no tūristu apmeklētākajām pilsētām valstī. Tiek dēvēta par «Filipīnu jūras velšu galvaspilsētu».