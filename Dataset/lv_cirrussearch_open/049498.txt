Dienvidkorejas hokeja izlase ir komanda, kas pārstāv Korejas Republiku starptautiskajās hokeja spēlēs. Pašlaik (2023) tā atrodas 21. vietā Starptautiskās Hokeja federācijas vīriešu hokeja izlašu rangā. Pirmo reizi Pasaules čempionātā piedalījās 1979. gadā, debitējot ar 7. vietu C grupā. Daudzus gadus spēlēja zemākajās divīzijās. 2017. gadā izlase izcīnīja 2. vietu pasaules čempionāta 1. divīzijas A grupā un 2018. gada Pasaules čempionātā pirmo reizi spēlēja elites divīzijā. Pirmo reizi olimpisko spēļu turnīram kvalificējās 2018. gadā kā spēļu rīkotājvalsts. 2023. gadā tā bija iedalīta IIHF Pasaules čempionāta IA divīzijā. Dienvidkorejas jauniešu (U18) izlasei pieder lielāka uzvara hokejā — 1998. gada Āzijas-Okeānijas čempionātā tā ar 92:0 pārspēja Taizemes jauniešu izlasi.