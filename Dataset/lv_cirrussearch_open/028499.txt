Centrālčehijas apgabals (čehu: Středočeský kraj) ir viens no četrpadsmit Čehijas apgabaliem valsts centrālajā daļā, Bohēmijas vēsturiskajā reģionā. Robežojas ar Ūstu pie Labas apgabalu un ar Liberecas apgabalu ziemeļos, ar Hradeckrāloves apgabalu ziemeļaustrumos, ar Pardubices apgabalu austrumos, ar Visočinas apgabalu dienvidaustrumos, ar Dienvidčehijas apgabalu dienvidos un ar Plzeņas apgabalu rietumos. Apgabala administratīvais centrs ir Prāga, kura pati neietilpst apgabalā. Centrālčehijas apgabala kopējā platība ir 11 014,97 km², pēc 2012. gada datiem apgabalā dzīvo 1 291 816 iedzīvotāji. Tas ir vislielākais Čehijas apgabals pēc platības un vislielākais pēc iedzīvotāju skaita. Apgabala platība aizņem 14% no kopējās Čehijas teritorijas. Apgabals ir sīkāk sadalīts divpadsmit rajonos.