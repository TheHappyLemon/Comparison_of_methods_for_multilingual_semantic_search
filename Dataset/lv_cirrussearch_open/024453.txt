Teherānas ostāns (persiešu: استان تهران) ir Irānas ostāns valsts ziemeļu daļā. Sākotnēji ostāns bija daļa no Pirmā reģiona ar sekretariātu tā administratīvajā centrā Teherānā, bet pēc teritoriālās reformas 2014. gada 22. jūlijā tas kļuva par pastāvīgu administratīvo iedalījumu. Teherānas ostāns robežojas ar Māzenderāna ostānu ziemeļos, Kuma ostānu dienvidos, Semnāna ostānu austrumos un Elbursa ostānu rietumos. Irānas galvaspilsēta Teherāna ir arī ostāna administratīvais centrs. Lielākās pilsētas ir Teherāna (8693 706), Īslāmšahra (448 129), Šahrijāra (309 607) un Kodsa (309 605). Teherānas ostāns ir bagātākais Irānas ostāns, tā sastāda apmēram 29% no valsts IKP. Turklāt tajā dzīvo apmēram 18% no valsts iedzīvotājiem. Teherānas ostāns ir valsts industrializētākais ostāns; 86,5% tā iedzīvotāju dzīvo pilsētās un 13,5% dzīvo lauku apvidos. Tagadējā ostāna teritorija sāka attīstīties pēc 1778. gada, kad Kadžaru dinastija Teherānu pasludināja par valsts galvaspilsētu. Mūsdienās Teherāna ar 8 miljonu lielu iedzīvotāju skaitu ietilpst 40 pasaules lielāko pilsētu pēc iedzīvotāju skaita sarakstā.