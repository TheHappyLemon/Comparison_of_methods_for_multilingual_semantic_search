Dmitrijs Bortņanskis (krievu: Дмитрий Степанович Бортнянский, ukraiņu: Дмитро Степанович Бортнянський; dzimis 1751. gada 28. oktobrī, miris 1826. gada 28. septembrī) bija ukraiņu/krievu komponists. Galma dziesmu kapellas (Придворная певческая капелла) Sankpēterburgā audzēknis un vadītājs. Mūsdienās visplašāk pazīstama Bortņanska garīgā kora mūzika. Sacerējis skaņdarbus franču, itāļu, latīņu, vācu un baznīcslāvu valodā. 1882. gadā tika izdoti Bortņanska darbu izdevums 10 sējumos Pētera Čaikovska redakcijā. Dzimis Hluhivā lemku (rusīnu) izcelsmes ģimenē. Septiņu gadu vecumā pieņemts par audzēkni Galma dziesmu kapellā. 1769. gadā, septiņpadsmit gadu vecumā, kopā ar kapelas vadītāju Baldasari Galupi devās uz Itāliju, kur radīja vairākas operas un garīgos skaņdarbus. 1779. gadā atgriezās Sanktpēterburgā un 1796. gadā kļuva par kapelas vadītāju.