Kevins Prinss Boatengs (Kevin-Prince Boateng; dzimis 1987. gada 6. martā Rietumberlīnē) ir Vācijā dzimis bijušais Ganas futbolists, spēlēja pussarga pozīcijā, bijušais Ganas futbola izlases dalībnieks. Karjeru sācis Vācijā, Berlīnes "Hertha" rezerves komandā. Profesionāļa karjeras laikā spēlējis Vācijā, Anglijā, Itālijā. AC Milan sastāvā 2010.—2011. gada sezonā kļuva par Itālijas čempionu. Pārstāvējis vairākas Vācijas jaunatnes izlases (no U-15 līdz U-21), tomēr kopš 2010. gada pārstāv Ganas pieaugušo izlasi. Tās sastāvā piedalījies 2010. gada FIFA Pasaules kausā, kur grupu turnīrā spēlēja pret savu pusbrāli Žeromu Boatengu, kurš pārstāv Vācijas izlasi.