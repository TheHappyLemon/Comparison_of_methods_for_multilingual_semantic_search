2019.—2020. gada Pasaules kauss biatlonā bija vairāku posmu biatlona sacensības, kas sākās 2019. gada 30. novembrī Estešundā, Zviedrijā, un noslēdzās 2020. gada 14. martā Kontiolahti, Somijā. Pasaules kausa sacensības rīko Starptautiskā Biatlona savienība. Kopumā tika aizvadīti astoņi posmi, kausa ieskaitē tika ieskaitīts arī Pasaules čempionāts, kas 2020. gada februārī norisinājās Antholcā, Itālijā. Iepriekšējās sezonas kausa ieguvēji bija Norvēģijas biatlonists Juhanness Tīngnēss Bē un Doroteja Vīrere no Itālijas, abi uzvarēja arī šajā sezonā. Sākotnēji bija plānoti deviņi posmi, PK 9. posms, kam bija jānotiek Holmenkollenē, Norvēģijā, COVID-19 pandēmijas dēļ tika atcelts.