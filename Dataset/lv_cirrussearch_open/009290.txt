Meksikas futbola izlase ir nacionālā futbola komanda, kas pārstāv Meksikas valsti starptautiskās futbola sacensībās. Meksikas futbola izlasi pārvalda Meksikas Futbola Asociācija. Savu pirmo spēli izlase aizvadīja 1923. gadā cīnoties pret Gvatemalas izlasi. Izlase 17 reizes ir piedalījusies Pasaules čempionāta finālturnīros, vislielākos panākumus sasniedzot abas reizes, kad turnīrs notika Meksikā, iekļūstot ceturtdaļfinālā 1970. un 1986. gadā. Meksikas izlase ir deviņkārtēji CONCACAF Zelta kausa ieguvēji, un vēl trīs reizes viņi ir uzvarējuši CONCACAF čempionātā.