Riunegru (portugāļu: Rio Negro, spāņu: Río Negro) ir Amazones pieteka. Sākas Gvajānas plakankalnē, tek pa Kolumbijas, Venecuēlas un Brazīlijas teritoriju. Īsu posmu veido Kolumbijas un Venecuēlas robežu. Riunegru ir 2250 km gara — tā ir garākā Amazones kreisā pieteka un viena no pasaulē lielākajām upēm pēc vidējās caurteces. Lielākās pietekas: Riubranku, Vaupesa, Isana, Žauaperi, Demini.