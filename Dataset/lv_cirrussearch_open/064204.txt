Vings Reimss (angļu: Ving Rhames, dzimis 1959. gada 12. maijā) ir amerikāņu aktieris. Reimss vislabāk pazīstams, kā IMF aģents Luters Stikels "Neiespējamā misija" filmu sērijā, kā arī Marseluss Voless Kventina Tarantīno filmā "Lubene" (1994). Piedalījies arī tādās filmās kā "Jēkaba kāpnes" (Jacob's Ladder, 1990), "Deivs" (Dave, 1993), "Striptīzs" (Striptease, 1996), "Ieslodzīto reiss" (Con Air, 1997), "Ārpus redzesloka" (1998), "Dzīvais slazds" (Entrapment, 1999), "Augšāmceļot mirušos" (Bringing Out the Dead, 1999) un "Miroņu rītausma" (Dawn of the Dead, 2004). Ierunājis lomas animācijas filmās "Lilo un Stičs" (2002), Stitch! The Movie (2003) un Leroy & Stitch (2006).