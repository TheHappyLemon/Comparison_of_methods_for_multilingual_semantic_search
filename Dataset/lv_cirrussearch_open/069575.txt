Kalabarsona (Calabarzon) vai IV-A reģions (Region IV-A), ir viens no Filipīnu reģioniem valsts centrālajā daļā. Aizņem Lusonas dienviddaļu iekļauj 5 provinces un 1 neatkarīgo pilsētu. Reģiona centrs ir Kalamba, bet lielākā pilsēta ir Antipolo. Reģiona nosaukums ir akronīms no tajā iekļauto provinču nosaukumiem — Kavite, Laguna, Batangasa, Risala un Kesona. Oficiālajos izdevumos reģiona nosaukums tiek lietots majuskuļu rakstā — CALABARZON Region. Reģions izveidots 2002. gadā, sadalot Dienvidtagalogas reģionu.