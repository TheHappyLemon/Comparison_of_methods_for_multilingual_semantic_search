Kristofers Katesbijs "Kits" Haringtons (angļu: Christopher Catesby "Kit" Harington, dzimis 1986. gada 26. decembrī) ir angļu aktieris. Pazīstams ar Džona Snova lomu HBO seriālā "Troņu spēle" (2011—2019), par ko viņš nominēts Zelta globusa balvai un divām Emmy balvām. Savu aktiera karjeru 2009. gadā sācis Vestendas teātrī. 2017. gadā izveidojis, producējis un attēlojis galveno lomu BBC seriālā Gunpowder. Piedalījies vēsturiskajā filmā "Pompeji" (Pompeii, 2014), drāmā "Atmiņas par nākotni" (Testament of Youth, 2014), fantāzijas filmā "Septītais dēls" (2014), vesternā Brimstone (2016), drāmā "Džona F. Donovana nāve un dzīve" (The Death & Life of John F. Donovan, 2018) un Marvel Cinematic Universe filmā "Mūžīgie" (2021). Ierunājis lomas animācijas filmās "Kā pieradināt pūķi 2" (2014) un "Kā pieradināt pūķi 3" (2019).