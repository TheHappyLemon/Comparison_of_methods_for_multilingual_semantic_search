Gucuļi vai huculi (ukraiņu: Гуцули) ir ukraiņu etniska grupa, kas apdzīvo Ukrainas un Rumānijas pierobežu reģionus, uzskatāma par ukraiņu tautas īpašu apakšgrupu. Nosaukums pirmo reizi minēts 1816. gadā, kā apkārtējo iedzīvotāju izmantots vārds. Iespējamo gucuļu izcelsmi saista ar baltajiem horvātiem vai uličiem. Gucuļi runā rietumukraiņu dialektā ar kaimiņos dzīvojošo lemku un bojku dialektu ietekmi. Tradicionālā gucuļu nodarbe bija mežu ciršana, lopu un aitu audzēšana.