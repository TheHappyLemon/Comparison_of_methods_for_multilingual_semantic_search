"Tombuktu" (Timbuktu) ir 2014. gada Francijas un Mauritānijas filma, kuras režisors un viens no scenārija autoriem ir Abderrahmans Sisako. Galvenās lomas filmā atveido Abels Jafri un Kičems Jakubi. Filma tika nominēta Amerikas Kinoakadēmijas balvai kategorijā "Labākā filma svešvalodā". Filmā tiek apskatīta Mali pilsētas Tombuktu īsā okupācija, kuru veica džihādistu grupa Ansar Dine.