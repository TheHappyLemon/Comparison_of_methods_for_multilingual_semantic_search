Frederiku Šavišs Guedišs (portugāļu: Frederico Chaves Guedes; dzimis 1983. gada 3. oktobrī), pazīstams kā Fredži jeb Freds (Fred, izrunā: [ˈfɾɛd(ʒ)i]), ir bijušais brazīliešu futbolists, spēlēja uzbrucēja pozīcijā, bijis Brazīlijas futbola izlases dalībnieks. Lielāko karjeras daļu aizvadījis Brazīlijas klubos, spēlējis šīs valsts América Mineiro, Cruzeiro un Fluminense klubā, kā arī Francijas Lionas "Olympique". Olympique sastāvā trīs reizes kļuva par Francijas čempionu, Fluminense sastāvā divas reizes kļuva par Brazīlijas čempionu. Brazīlijas izlases sastāvā spēlējis divos FIFA Pasaules kausa finālturnīros (2006, 2014) un trijos Copa América finālturnīros (2007, 2011, 2013).