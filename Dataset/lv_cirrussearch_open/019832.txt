Košices apgabals (slovāku: Košický kraj) ir viens no Slovākijas apgabaliem valsts dienvidaustrumos. Tas robežojas ar Ungāriju dienvidos, Ukrainu austrumos, Prešovas apgabalu ziemeļos un Banskas Bistricas apgabalu rietumos. Apgabala administratīvais centrs ir pēc iedzīvotāju skaita Slovākijas otrā lielākā pilsēta Košice. Apmēram viena trešdaļa no visiem apgabala iedzīvotājiem dzīvo Košices aglomerācijā.