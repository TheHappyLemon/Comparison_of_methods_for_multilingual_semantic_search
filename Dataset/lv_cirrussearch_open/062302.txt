Šis raksts ir par šķidrumu. Par citām jēdziena Sula nozīmēm skatīt nozīmju atdalīšanas lapu. Sula ir šķidrums vai suspensija, kuru satur augļi, ogas vai dārzeņi. Par sulām dēvē arī citus augu izcelsmes šķidrumus (piemēram, bērzu sula). Svaigas sulas, kuras iegūst, izspiežot no augļiem, ir vērtīgs vitamīnu avots uzturā. Tās var izmantot pārtikā tieši vai arī kā izejvielu citiem produktiem vai ēdieniem. Ražojot sulas no koncentrātiem, nosaukumu "sula" lieto tikai tad, ja ražošanā ir pievienots tieši tikpat daudz ūdens, cik ir atdalīts, gatavojot koncentrātu. Šādu sulu sastāvā mēdz būt papildu piedevas (konservanti, vitamīnus u.c.). Sulu un nektāru saldumu mēra Briksa grādos (Briksa grāds ir saharozes masas procentuālais saturs šķīdumā), ar īpašu aparātu — refraktometru jeb saharimetru — izmērot šķidruma gaismas laušanas koeficientu. Jo lielāks laušanas koeficients, jo saldāks šķidrums.