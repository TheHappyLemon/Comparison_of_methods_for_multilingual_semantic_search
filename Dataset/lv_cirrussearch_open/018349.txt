Florence and the Machine (stilizēts kā Florence + the Machine) ir angļu indīroka grupa no Londonas. Grupas sastāvā ir vadošā dziedātāja Florense Velša, Izabella Machine Samersa un vairāki citi mūziķi. Pirms grupa guva panākumus viņu mūziku jau atzinīgi novērtēja mūzikas mediji, it īpaši BBC. BBC arī sniedza lielu ieguldījumu grupas atpazīstamībā, iekļaujot grupu BBC Introducing raidījumā. Florence and the Machine debijas albumu Lungs izdeva 2009. gada jūlijā, tas Apvienotās Karalistes albumu topā ir arī bijis pirmajā vietā. 2011. gadā grupa izdeva otro studijas albumu Ceremonials. 2011. gada Grammy balvu pasniegšanas ceremonijā tā tika nominēta kā labākais jaunais mūzikas izpildītājs.