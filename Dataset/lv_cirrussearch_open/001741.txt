Cerbers, arī Kerbers (grieķu: Κέρβερος), grieķu un romiešu mitoloģijā ir daudzgalvains suns (parasti trīsgalvains), kas sargā Aīda valstības vārtus, neļaujot tiem, kas šķērsojuši Stiksas upi, aizbēgt. Cerbers ir attēlots daudzos sengrieķu un romiešu literatūras darbos, kā arī modernajā mākslā un arhitektūrā. Dažādos avotos Cerberam var būt norādīts atšķirīgs galvu skaits: biežāk tam ir trīs galvas, taču citos avotos tam ir viena, divas vai pat 50 galvas.