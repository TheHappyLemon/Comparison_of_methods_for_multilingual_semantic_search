Humennes apriņķis (slovāku: okres Humenné) ir Slovākijas Prešovas apgabala administratīvā iedalījuma vienība. Robežojas ar Prešovas apgabala Vranovas pie Topļas, Stropkovas, Medzilaborces un Sninas apriņķiem, Kosices apgabala Sobrances un Mihalovces apriņķiem, kā arī Poliju. Humennes apriņķa Ļubišas pagastā dzimis Slovākijas prezidents Mihals Kovāčs (Michal Kováč, 1930), bet Udavskes pagastā - kardināls Jozefs Tomko (Jozef Tomko, 1924).