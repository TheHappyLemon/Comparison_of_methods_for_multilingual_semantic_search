Kurlums ir daļējs vai pilnīgs dzirdes zudums. Absolūts dzirdes trūkums ir ļoti reti sastopams, tādēļ tiek izmantoti dzirdes aparāti, lai kurlie cilvēki labāk uztvertu apkārtējās skaņas. Visbiežāk kurlums rodas kādas traumas rezultātā, bet tas var būt arī iedzimtības rezultātā. Kurlumu izraisa pārmaiņas iekšējā ausī vai dzirdes nervā. Ja dzirdes pasliktināšanās notiek pirmajos dzīves gados, tad bērniem bieži vien ir problēmas iemācīties runāt. Šādu stāvokli sauc par kurlmēmumu.