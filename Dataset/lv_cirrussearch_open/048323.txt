Austrija 1896. gada vasaras olimpiskajās spēlēs bija viena no 14 valstīm, kas startēja pirmajās vasaras olimpiskajās spēlēs. Neskatoties uz to, ka 1896. gadā Austrija bija Austroungārijas sastāvdaļa, olimpiskajās spēlēs tā startēja kā atsevišķa valsts. Šajās olimpiskajās spēlēs Austrija bija pārstāvēta ar trim sportistiem, kuri startēja trīs olimpiskajos sporta veidos. Austrija šajās olimpiskajās spēlēs kopumā izcīnīja 5 olimpiskās medaļas, 2 zelta, 1 sudraba un 2 bronzas medaļas. Medaļas tika izcīnītas riteņbraukšanā (3 medaļas) un peldēšanā (2 medaļas). Medaļas izcīnīja visi Austrijas sportisti. Taču visvairāk medaļu, 3 medaļas riteņbraukšanā, izcīnīja Ādolfs Šmals.