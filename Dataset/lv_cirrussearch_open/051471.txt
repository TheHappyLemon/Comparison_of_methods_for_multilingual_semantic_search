Daimjo (jap. 大名; daimyō — "dižens vārds") — feodālie aristokrāti, lielie zemes īpašnieki Japānā (pēc statusa var tikt pielīdzināmi eiropiešu pēriem). Sākotnēji (VII-IX gs.) turīgākie zemnieki, zemnieku kopienu, pēc tam samuraju klanu vadoņi. XIV-XVI gs. absolūti neatkarīgi no centrālās varas. Sākot ar XVII gs. pamazām zaudēja savu neatkarību un ietekmi. Pēc 1868. gada zaudēja savu tiešo politisko un ekonomisko varu, tomēr līdz 1945. gadam daimjo bija plašas privilēģijas parlamentā un atbilstoša ietekme valstī.