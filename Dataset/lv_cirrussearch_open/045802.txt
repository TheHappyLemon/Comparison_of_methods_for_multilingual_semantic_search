Kārlis Arturs Aleksandrs Ašmanis (dzimis 1898. gada 6. decembrī (pēc vecā stila — 24. novembrī), miris 1962. gadā) bija latviešu futbolists. Dzimis Rīgā - galdnieka Johana Fridriha Ašmaņa un viņa sievas Lizetes dzimušas Buivit ģimenē. 7 spēles Latvijas futbola izlasē, piedalījās 1924. gada vasaras olimpiskajās spēlēs. Trīskārtējs Latvijas meistars RFK sastāvā (1924.-1926.g.). 1940. gadā Latvijas PSR Futbola savienības tiesnešu kolēģijas valdes priekšsēdētājs. 1944. gadā strādāja Rīgas hipodromā. Represēts 1945. gadā, vairākus gadus pavadījis izsūtījumā.