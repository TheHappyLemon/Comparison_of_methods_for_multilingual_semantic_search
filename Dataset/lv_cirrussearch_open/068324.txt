Četrsēklu vīķis (latīņu: Vicia tetrasperma) ir tauriņziežu dzimtas suga. Tās dabiskais izplatības areāls ir Rietumeiropā, Dienvideiropā un dienvidrietumu Āzijā, taču suga ir plaši ieviesusies Eiropas centrālajā un ziemeļu daļā, tostarp Latvijā, kur tā ir sastopama nereti visā valsts teritorijā. Atsevišķi eksemplāri un skrajas grupas aug atmatās, kultivētās ganībās, sausās meža ceļu un dzelzceļu malās.