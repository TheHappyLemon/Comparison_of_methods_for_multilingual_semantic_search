Botnijas jūra (zviedru: Bottenhavet, somu: Selkämeri) ir nosaukums Baltijas jūrai piederošā Botnijas jūras līča dienviddaļai starp Somijas rietumu krastu un Skandināvijas pussalas austrumu krastu. Ziemeļos Kvarkens to savieno ar Botnijas līča pārējo daļu, dienvidos Olandes jūra un Šēru jūra — ar Baltijas jūras pamatdaļu. Jūras austrumu piekrastē 2011. gadā nodibināts Botnijas jūras nacionālais parks. Jūras ziemeļaustrumos izvietotais Kvarkena arhipelāgs ir UNESCO Pasaules mantojuma objekts.