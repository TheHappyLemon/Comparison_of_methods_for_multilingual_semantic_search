Deandrē Jedlins (angļu: DeAndre Roselle Yedlin; dzimis 1993. gada 9. jūlijā) ir amerikāņu futbolists, spēlē aizsarga pozīcijā, ASV futbola izlases dalībnieks. Kopš 2022. gada Jedlins pārstāv ASV augstākās futbola līgas klubu Maiami "Inter". Pirms spēlēšanas MLS bijis USL Premier Development League kluba Seattle Sounders FC U-23 spēlētājs. Kopš 2014. gada spēlē ASV nacionālās izlases sastāvā, piedalījies 2014. gada FIFA Pasaules kausā un tika iekļauts komandas sastāvā arī dalībai 2022. gada FIFA Pasaules kausā. Viņš ir indiāņu, afroamerikāņu un latviešu izcelsmes. 2014. gada novembrī tika paziņots, ka viņš iegūs Latvijas pasi. Tomēr tā paša gada nogalē tika paziņots, ka viņš ir saņēmis darba atļauju Lielbritānijā, līdz ar to Latvijas pilsonība un pase viņam nav nepieciešama, lai spēlētu Tottenham Hotspur.