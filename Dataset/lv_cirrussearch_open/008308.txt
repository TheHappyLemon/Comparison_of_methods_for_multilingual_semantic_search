Slovēnijas futbola izlase ir nacionālā futbola komanda, kas pārstāv Slovēnijas valsti starptautiskās futbola sacensībās. Slovēnijas futbola izlasi pārvalda Slovēnijas Futbola Asociācija. Pēc Dienvidslāvijas sadalīšanās Slovēnijas izlase savu pirmo spēli aizvadīja 1991. gadā pret Horvātijas izlasi. Slovēnijas izlase pārsteidza visu futbola pasauli, iekļūstot 2000. gada Eiropas čempionātā. Vēl pēc diviem gadiem slovēņi kvalificējās arī 2002. gada Pasaules kausa izcīņai. Abos turnīros gan Slovēnija neizkļuva no apakšgrupas.