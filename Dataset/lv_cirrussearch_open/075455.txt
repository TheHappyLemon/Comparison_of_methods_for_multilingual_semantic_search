Pīters "Pīts" Johaness Keizers (nīderlandiešu: Peter "Piet" Johannes Keizer; dzimis 1943. gada 14. jūnijā, miris 2017. gada 9. februārī) bija Nīderlandes futbolists. Savas karjeras laikā viņš pārstāvēja tikai Amsterdamas "Ajax" klubu, kurā no 1961. līdz 1974. gadam aizvadīja 364 līgas spēles, ieņemot ceturto vietu pēc līgas spēļu skaita Ajax vesturē. Viņš spēlēja kreisa pussarga pozīcijā un trīs reizes pēc kārtas uzvarēja Eiropas kausā (1971., 1972., 1973. gadā), pirms tam 1969. gadā finālā zaudējot AC Milan. Keizers kopā ar Johanu Kruifu bija pazīstami kā "karaliskais pāris" vai "iesācējs un pabeidzējs". Keizers prata būt nemanāms un pēkšņi izdarīt ļoti precīzu piespēli. Viņa slavas mirklis pienāca 1972. gada Eiropas kausa finālā pret Milānas "Internazionale", kad viņa sadarbība ar Kruifu izdevās īpaši precīza. Ar Nīderlandes izlasi viņš 1974. gada pasaules kausā iekļuva finālā. Šajā turnīra gan viņš spēlēja nenozīmīgu lomu. Izlases treneris Mihelss pēc neizteiksmīgas Kaizera spēles pret Zviedriju nosēdināja malā viņu uz visu atlikušo turnīru. Kopā viņš izlasē aizvadīja 34 spēles, gūstot 11 vārtus. Mūža nogalē strādāja Grieķijas futbola klubā Atēnu "Panathinaikos" par skautu.