Dzemdētājzīdītāji (Theria) ir viena no zīdītāju klases (Mammalia) apakšklasēm, kas apvieno somaiņus un placentāļus. Kā jau apakšklases nosaukums norāda, visi dzemdētājzīdītāju mazuļi piedzimst — atšķirībā no pirmzīdītājiem (Protheria), kuri vairojas ar olām tāpat kā putni un rāpuļi. Zinātniskais nosaukums Theria ir radies no grieķu valodas, un latviešu valodā nozīmē — savvaļas zvērs. Sekojošā klasifikācija atbilst 2000. gada sistemātikai.