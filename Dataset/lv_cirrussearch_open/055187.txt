Pasaules prāta sporta spēles (angļu: World Mind Sports Games (WMSG)), arī Pasaules intelektuālās prāta spēles ir ik pēc četriem gadiem notiekošs daudzu sporta veidu pasākums, ko Starptautiskā Prāta sporta asociācija (IMSA) izveidojusi kā "atspēriena punktu trešā veida olimpisko spēļu ieviešanā (pēc vasaras un ziemas olimpiskajām spēlēm)". Pirmās pasaules prāta sporta spēles notika Pekinā no 2008. gada 3. līdz 18. oktobrim, apmēram divus mēnešus pēc vasaras olimpiskajām spēlēm un mēnesi pēc paralimpiskajām spēlēm. Pirmajās spēlēs bija pārstāvēti pieci prāta sporta veidi: bridžs, šahs, dambrete, go un ķīniešu šahs. Par 35 zelta medaļām cīnījās 2763 konkurenti no 143 valstīm. Otrās pasaules prāta sporta spēles notika Lillē, Francijā no 2012. gada 9. līdz 23. augustam, sākoties 2012. gada vasaras olimpisko spēļu laikā un beidzoties īsi pirms 2012. gada vasaras paralimpiskajām spēlēm. 2012. gada spēļu noslēguma ceremonijā tika paziņots, ka nākamās spēles notiks 2016. gadā Riodežaneiro. Bet spēles tur nenotika, tās norisēja gadu vēlāk Ķīnas pilsētā Huaiaņā.