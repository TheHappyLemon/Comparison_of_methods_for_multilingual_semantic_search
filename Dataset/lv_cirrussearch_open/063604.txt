"Emanuēla" (franču: Emmanuelle) ir 1974. gada Francijas drāmas filma. Filmas režisors ir Žists Žakēns. Šī ir pirmā fima franču softkora pornogrāfijas filmu sērijā, kas veidota pēc romāna Emmanuelle motīviem. Silvija Kristela filmā atveido galveno lomu — sievieti, kas dodas ceļojumā uz Bangkoku, kur pilnveido savu seksuālo pieredzi. Filma ir Žista Žakēna režijas debija un to filmēja Taizemē un Francijā laika posmā starp 1973. un 1974. gadu. Filma "Emanuēla" pēc pirmizrādes saņēma negatīvas kritiķu atsauksmes, kas gadiem ejot kļuva pozitīvākas. Sākotnēji iznākot Francijā, tā bija viena no ienesīgākajām franču filmām, padarot to par pirmo studijas izdoto filmu ar X reitingu. Filma bija populāra Eiropā, ASV un Āzijā, un 1975. gadā iznāca filmas turpinājums Emmanuelle, The Joys of a Woman. Vēlāk izlaistas arī vairākas citas Emanuēlas iespaidotas filmas, tostarp itāļu seriāls Black Emanuelle.