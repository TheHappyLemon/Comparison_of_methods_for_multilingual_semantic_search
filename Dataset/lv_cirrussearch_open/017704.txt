Pružani (baltkrievu: Пружаны, krievu: Пружаны) ir pilsēta Baltkrievijā, Brestas apgabalā, Pružanu rajona centrs pie Muhavecas upes. Pie pilsētas - kara aviācijas bāze. Rakstos pirmoreiz minēta 1487. gadā kā Dabučina. No 1569. gada Polijas-Lietuvas kopvalsts sastāvā. Pēc Polijas trešās dalīšanas 1796. gadā Pružani iekļāvās Krievijas Impērijas Lietuvas guberņas sastāvā. No 1921. līdz 1939. gadam tie atradās Otrās Polijas republikas sastāvā. Otrā pasaules kara laikā 1939. gadā Pružanus ieņēma PSRS karaspēks, 1941. gadā tos ieņēma vācu karaspēks. Pēc Otrā pasaules kara - Baltkrievijas PSR sastāvā. No 1991. gada - Baltkrievijā.