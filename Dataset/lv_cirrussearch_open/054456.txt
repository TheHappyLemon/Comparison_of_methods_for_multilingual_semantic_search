Sergejs Kuds-Sverčkovs (Сергей Владимирович Кудь-Сверчков, dzimis 1983. gada 23. augustā) ir Krievijas kosmonauts, inženieris. Sergejs Kuds-Sverčkovs piedzima Kazahijas PSR Ļeņinskā (pie Baikonuras kosmodroma). No 2000. līdz 2006. gadam viņš studēja Baumana Maskavas valsts tehniskajā universitātē specialitātē "raķešdzinēji". Pēc tam viņš strādāja par inženieri kosmiskās nozares uzņēmumā RKK Energija. 2010. gada 26. maijā Sergejs Kuds-Sverčkovs tika uzņemts RKK Energija kosmonautu grupā. 2011. gadā Krievijas kosmonautu sagatavošanas struktūras tika apvienotas vienotā Kosmonautu sagatavošanas centrā. 2012. gadā Kuds-Sverčkovs pabeidza kosmonautu vispārējo sagatavošanu, un viņam tika piešķirta kvalifikācija "kosmonauts izmēģinātājs". 2019. gada 24. augustā Kuds-Sverčkovs kopā ar Sergeju Rižikovu tika apstiprināts SKS 65. / 66. ekspedīcijas dublieru apkalpē un 67. / 68. ekspedīcijas pamatapkalpē. 2020. gada 29. maijā Kuds-Sverčkovs tika apstiprināts par Sojuz MS-17 pamatapkalpes lidojuma inženieri. Sergeja Kuda-Sverčkova pirmais kosmiskais lidojums sākās 2020. gada 14. oktobrī, esot kosmosa kuģa Sojuz MS-17 lidojuma inženierim. Viņš bija Starptautiskās kosmosa stacijas 63. un 64. ekspedīcijas lidojuma inženieris. Kosmisko lidojumu kopsavilkums: Iziešanas atklātā kosmosā: