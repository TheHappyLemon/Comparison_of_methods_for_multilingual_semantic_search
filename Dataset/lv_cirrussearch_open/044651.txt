Rogers Place ir daudzfunkcionāla halle Edmontonā, Kanādā. Tā tika atklāta 2016. gada 8. septembrī. Arēnā savas mājas spēles aizvada Nacionālā hokeja līgas komanda Edmontonas "Oilers" un Rietumu hokeja līgas klubs Edmontonas "Oil Kings". Arēna tika izvēlēta kā viens no diviem 2020. gada Stenlija kausa izslēgšanas spēļu centriem COVID-19 pandēmijas laikā, kur notika Rietumu konferences izslēgšanas spēles, 2020. gada NHL Austrumu konferences fināls, 2020. gada NHL Rietumu konferences fināls un 2020. gada Stenlija kausa fināls.