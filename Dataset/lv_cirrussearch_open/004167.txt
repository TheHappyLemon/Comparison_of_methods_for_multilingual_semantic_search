Laperūza šaurums (krievu: Пролив Лаперуза) vai Sojas šaurums (japāņu: 宗谷海峡, Sōya Kaikyō) ir jūras šaurums starp Hokaido salas ziemeļu daļu (Japāna) un Sahalīnas salas dienvidu daļu (Krievija), kas savieno Japāņu un Ohotskas jūras. Kopējais garums 101 km. Platākajā vietā — 94 km, bet šaurākajā vietā — 43 km. Vidējais dziļums ir 20—40 metri, maksimālais dziļums — 118 m. Raksturīgas stipras plūdmaiņu straumes. Ziemā Laperūza šaurums aizsalst. Nosaukts par godu franču jūrasbraucējam Žanam Fransuā Laperūzam, kurš 1787. gadā pirmo reizi šo šaurumu iezīmēja kartē.