2012. gada Indijas Grand Prix (oficiālais nosaukums angļu valodā: 2012 Formula 1 Airtel Indian Grand Prix) bija Formula 1 pasaules čempionāta 2012. gada sezonas septiņpadsmitais posms, kas norisinājās 28. oktobrī Indijā, Buda starptautiskajā trasē. No pirmās starta pozīcijas startēja esošais pasaules čempions un šīs sezonas čempionāta līderis Sebastiāns Fetels, kurš kopā ar komandas biedru Marku Veberu trešajās sacensībās pēc kārtas nodrošināja savai komandai abas pirmās starta vietas. Uzvaru izcīnīja Sebastiāns Fetels, esot vadībā no pirmā līdz pēdējam aplim. Tā bija Fetela ceturtā uzvara pēc kārtas, līdz ar šo uzvaru Fetels palielināja pārsvaru kopvērtējumā līdz 13 punktiem pār tuvāko konkurentu Fernando Alonso, kurš finišēja otrais, startējis no piektās starta vietas.