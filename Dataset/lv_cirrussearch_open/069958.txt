"Zvērinātie" (angļu: Runaway Jury) ir 2003. gada ASV trillera filma, kuras režisors ir Gērijs Fleders. Filmā galvenās lomas atveido Džons Kjūsaks, Džīns Hekmens, Dastins Hofmans un Reičela Vaisa. Filma balstīta uz Džona Grišama 1996. gada romānu The Runaway Jury. Filma stāsta par kādas sievietes, kuru pārstāv advokāts Vendels Rors (Hofmans) tiesas prāvu pret ieroču tirgotājiem, kurus pārstāv konsultants Renkins Fičs (Hekmens), kurš izmanto nelikumīgus līdzekļus, lai žūrijas sastāvā iekļautu cilvēkus, kam simpatizē aizstāvība. Tomēr viens no žūrijas locekļiem Nikolass Īsters (Kjūsaks) kopā ar savu draudzeni Mārliju (Vaisa) uzsāk manipulēt prāvu. Filmas "Zvērinātie" pirmizrāde notika 2003. gada 17. oktobrī un to izplatīja 20th Century Fox. Filma saņēma pozitīvas kritiķu atsauksmes un tīmekļa vietnē Rotten Tomatoes tai ir 73% vērtējums.