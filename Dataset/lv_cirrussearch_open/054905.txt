Emīls Pjērs Sarāds (franču: Émile Pierre Sarrade; dzimis 1877. gada 10. martā, miris 1953. gada 14. oktobrī) bija franču regbists un virves vilkšanas speciālists, kurš piedalījās 1900. gada vasaras olimpiskajās spēlēs. Sarāds 1900. gada vasaras olimpiskajās spēlēs startēja gan regbijā, gan virves vilkšanas sacensībās. Pirmo medaļu viņš izcīnīja virves vilkšanā, kur zaudējot Jauktajai komandai izcīnīja sudraba medaļu. Bez viņa komandā vēl startēja Remons Basē, Šarls Goduāns, Žans Kollā, Žozefs Rofo, un Fransisko Enrikess de Subirija. Regbija sacensībās viņš bija viens no Jauktās komandas pārstāvjiem un izcīnīja zelta medaļu, pārspējot gan Vācijas, gan Lielbritānijas regbija komandas. Viņš bija sporta kluba Racing Club de France pārstāvis. 1900. un 1902. gadā viņš bija Francijas regbija komandā, kura izcīnīja čempiona titulu. Bez šī visa viņš startēja arī golfā, soļošanā un airēšanā.