Rafaels Klauss (Raphael Claus; dzimis 1979. gada 6. septembrī) ir Brazīlijas futbola tiesnesis. 2010. gadā sāka tiesāt Sanpaulu štata čempionāta spēles. Viņa pirmā spēle bija starp Oeste un Monti Azul. Tajā pašā gadā viņš sāka apkalpot Brazīlijas čempionāta D sērijas spēles. 2012. gada 19. maijā aizvadīja savu pirmo spēli Brazīlijas A sērijā — starp Sanpaulu "Palmeiras" un Portuguesa. 2015. gadā viņš tika iekļauts FIFA tiesnešu sarakstā. 2015. gada 12. augustā aizvadīja savu pirmo starptautisko spēli starp LDU Loja un Santa Fe komandām Copa Sudamericana turnīrā. 2019. gadā Klauss pirmo reizi piedalījās Copa América spēļu tiesāšanā. Viņš strādāja vienā grupu turnīra spēlē starp Čīli un Urugvaju. Tajā pašā gadā viņš tiesāja Copa Sudamericana finālspēli starp Independiente del Valle un Colón. 2021. gada Copa América tiesāja divas grupu turnīra spēles un spēli par trešo vietu. 2022. gada maijā FIFA iekļāva viņu tiesnešu sarakstā 2022. gada FIFA Pasaules kausam.