Eiropas reģionālo vai mazākumtautību valodu harta ir 1992. gadā parakstītā un 1998. gadā spēkā stājusies Eiropas Padomes konvencija, kuru ratificēja 23 valstis. Hartas dalībvalstīm jāuzņemas vismaz 35 no 98 Hartā paredzētām saistībām; reizi trijos gados tās iesniedz EP ziņojumus par hartas izpildi, kurus izvērtē Ekspertu komiteja; uz šo vērtējumu Ministru komiteja sniedz valstīm rekomendācijas. Hartas ratifikāciju visām EP dalībvalstīm rekomendēja Eiropas Komisija pret rasismu un neiecietību. Latvijai ECRI rekomendēja ratificēt Hartu 2001. un 2007. ("cik drīz vien iespējams") gados. 2007. g. ECRI ziņojuma sagatavošanās laikā Latvijas institūcijas paziņojušas, ka uzskata par neiespējamu šā dokumenta ratificēšanu tuvākajā laikā.