Daņiils Markovs (krievu: Даниил Марков; dzimis 1976. gada 30. jūlijā) ir bijušais krievu hokejists, aizsargs, Krievijas hokeja izlases dalībnieks. Karjeras laikā aizvadījis 538 spēles dažādos Nacionālās hokeja līgas klubos. Pārējo karjeru aizvadījis Krievijas Superlīgā un Kontinentālajā hokeja līgā. Izlases sastāvā izcīnījis 2002. gada olimpisko spēļu bronzas medaļas, kļuvis par 2008. gada pasaules čempionu.