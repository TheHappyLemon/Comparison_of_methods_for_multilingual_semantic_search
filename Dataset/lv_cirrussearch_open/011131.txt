Zoja Klēra Dešanela (Zooey Claire Deschanel, izrunā: [ˈzoʊ.iː deɪʃəˈnɛl]; dzimusi 1980. gada 17. janvārī Losandželosā, Kalifornijas štatā, ASV) ir amerikāņu aktrise, modele, dziedātāja, dziesmu autore un mūziķe. Kā aktrise debitējusi 1999. gada filmā Mumford. Pēc tam filmējusies tādās filmās kā "Gandrīz slaveni" (2000), "Elfs" (2003), "Galaktikas ceļvedis stopētājiem" (2005), "Laukā no ligzdas" (2006), "Tilts uz Terabitiju" (2007), "Notikums" (2008), "Vienmēr jā" (2008) un "500 vasaras dienas" (2009). Par lomu seriālā "Jauniņā" ir tikusi nominēta Zelta globusa balvai. Viņas tēvs ir Amerikas Kinoakadēmijas balvai nominētais kinooperators un režisors Kalebs Dešanels, māte — aktrise Mērija Džo Dešanela. Viņai ir vecākā māsa — aktrise Emilija Dešanela. Zojas vecvectēvs ir 11. Francijas prezidents Pols Dešanels. Grupas She & Him sastāvā izdevusi vairākus studijas albumus.