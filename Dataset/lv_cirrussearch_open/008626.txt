Ihiro Suzuki (japāņu: 鈴木 一朗, Suzuki Ichirō; dzimis 1973. gada 22. oktobrī Tojojamā, Japānā) ir japāņu beisbolists, spēlē labā laukuma spēlētāja pozīcijā, Japānas izlases dalībnieks. Pašlaik (2012) pārstāv MLB klubu Ņujorkas "Yankees". Karjeru uzsāka Japānas beisbola līgas klubā Orix BlueWave (1992–2000). Septiņas reizes piedalījās Visu zvaigžņu spēlē (1994–2000), 1996. gadā uzvarēja Japānas sērijā. 2001. gadā pievienojās MLB klubam Sietlas "Mariners", kluba sastāvā aizvadījis 11 sezonas, pēc kurām pārgāja uz Ņujorkas "Yankees". Debijas sezonā viņš tika atzīts par Amerikāņu līgas vērtīgāko spēlētāju, kā arī par Amerikāņu līgas labāko debitantu. Piedalījies 10 Visu zvaigžņu spēlēs, 2007. gadā tika atzīts par spēles MVP.