Manuels "Menijs" Aristidess Ramiress Onelsida (spāņu: Manuel "Manny" Aristides Ramírez Onelcida; dzimis 1972. gada 30. maijā Santodomingo, Dominikānā) ir bijušais Dominikānas ASV beisbolists, spēlējis ārējā laukuma spēlētāja pozīcijā. Karjeras laikā pārstāvējis piecus MLB klubus: Klīvlendas "Indians", Bostonas "Red Sox", Losandželosas "Dodgers", Čikāgas "White Sox" un Tampabejas "Rays". "Indians" sastāvā viņš debitēja 1993. gada 2. septembrī MLB līgā, savu pēdējo spēli MLB līgā aizvadīja2011. gada 6. aprīlī. M. Ramiress ir piedalījies 12 Visu zvaigžņu spēlēs, divas reizes izcīnījis Pasaules sērijas čempiona titulus, 2004. gadā tika atzīts par Pasaules sērijas izcīņas MVP. Deviņas reizes ieguva sudraba sitēja balvu. Viņš vairākkārt tika pieķerts dopinga lietošanā, līdz 2011. gada 8. aprīlī beidza profesionāļa karjeru, lai nav jāizcieš piespriestā diskvalifikācija (100 spēles) un neturpinātos izmeklēšana.