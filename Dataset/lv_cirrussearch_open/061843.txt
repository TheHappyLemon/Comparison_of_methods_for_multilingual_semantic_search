Patriks Millers (vācu: Patrick Müller, dzimis 1976. gada 17. decembrī) ir bijušais Šveices futbolists, spēlēja aizsarga pozīcijā, bijis Šveices futbola izlases dalībnieks. Lielu daļu savas karjeras pavadījis Francijas komandā Lyon, kuras rindās sešas reizes kļuvis par 1. līgas čempionu. Šveices futbola izlasi pārstāvējis no 1998. līdz 2008. gadam. Piedalījies 2004. un 2008. gada Eiropas čempionātā, kā arī 2006. gada FIFA Pasaules kausā.