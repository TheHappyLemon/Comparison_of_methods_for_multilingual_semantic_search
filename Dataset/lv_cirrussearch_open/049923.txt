2019.—2020. gada Vācijas futbola Bundeslīgas sezona bija 57. Bundeslīgas sezona. Tā sākās 2019. gada 16. augustā. Sākotnēji bija paredzēts, ka tā noslēgsies 2020. gada 16. maijā. 2020. gada 13. martā sezona uz laiku tika pārtraukta COVID-19 pandēmijas dēļ. 2020. gada 6. maijā Vācijas valdība atļāva aizvadīt futbola spēles bez skatītājiem abās valsts spēcīgākajās līgās, sākot ar maija otro pusi. Nākamajā dienā Vācijas Futbola līga nolēma, ka Bundeslīgas sezona atsāksies 16. maijā, bet sezonas noslēgums plānots 27. jūnijā. 29. reizi Bundeslīgā uzvarēja Minhenes "Bayern", šis klubam ir astotais tituls pēc kārtas. Kopumā klubam tas ir 30. Vācijas čempionu tituls. Tas tika nodrošināts divas kārtas pirms sezonas beigām. Par sezonas rezultatīvāko spēlētāju kļuva Minhenes "Bayern" uzbrucējs Roberts Levandovskis, kas guva 34 vārtus.