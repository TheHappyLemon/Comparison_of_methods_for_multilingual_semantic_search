Jons Sivebeks (dāņu: John Sivebæk, dzimis 1961. gada 25. oktobrī) ir bijušais Dānijas futbolists, spēlēja labās malas aizsarga pozīcijā, bijis Dānijas futbola izlases dalībnieks. Pārstāvējis komandas Dānijā, Anglijā, Francijā un Itālijā. Vienu sezonu spēlējis arī Manchester United komandā. Ar Dānijas futbola izlasi uzvarējis 1992. gada Eiropas čempionātā. Kopumā piedalījies 87 mačos un guvis vienus vārtus. Piedalījies arī 1984. un 1988. gada Eiropas čempionātā, kā arī 1986. gada FIFA Pasaules kausā.