Ometepe (spāņu: Ometepe) ir lielākā sala Nikaragvas ezerā. To veido divi vulkāni - 1610 metrus augstais Konsepsjons salas ziemeļrietumos un 1394 metrus augstais Madeross dienvidaustrumos. Salas nosaukums cēlies no navatlu valodas - divi kalni. 276 km2 lielā sala stiepjas 31 kilometru garumā. Ometepes ekonomikas pamatā ir lauksaimniecība (sevišķi plantānu audzēšana) un tūrisms. Salā sastopami petroglifi un akmens elki.