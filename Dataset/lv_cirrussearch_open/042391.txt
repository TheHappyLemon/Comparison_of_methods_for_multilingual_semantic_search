Dāvids Gleiršers (vācu: David Gleirscher, dzimis 1994. gada 23. jūlijā Hallē Tirolē) ir Austrijas kamaniņu braucējs. 2018. gada ziemas olimpisko spēļu čempions. D. Gleiršera tēvs Gerhards Gleiršers arī bija kamaniņu braucējs, triju Pasaules čempionāta medaļu īpašnieks, piedalījies trijās olimpiskajās spēlēs. Arī D. Gleiršera brāliss Niko Gleiršers nodarbojas ar kamaniņu sportu, tāpat ir Austrijas izlases dalībnieks. Pasaules kausa izcīņā D. Gleiršers piedalās kopš 2015.—2016 gada sezonas. 2018. gada ziemas olimpiskajās spēlēs Phjončhanā negaidīti kļuva par čempionu pēc favorīta Fēliksa Loha kļūdas. Līdz tam D. Gleiršers ne reizi nebija uzvarējis Pasaules kausa posmā. Otru medaļu izcīnīja kopā ar Austrijas izlasi komandu sacensībās.