Other Voices ir amerikāņu rokgrupas The Doors septītais albums. Tas ir pirmais, kas ierakstīts un izdots pēc solista Džima Morisona nāves. Albums tika ierakstīts no 1971. gada jūnija līdz augustam un tika izdots 25. oktobrī. Ierakstu sesijas sākās Morisonam atpūšoties Francijā. Taustiņinstrumentālists Rejs Manzareks apgalvo, ka vairākas dziesmas tika izmēģinātas kopā ar Morisonu. Albumu iedziedāja Manzareks un ģitārists Robijs Krīgers.