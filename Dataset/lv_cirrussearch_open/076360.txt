Murkšķi, murkšķu cilts (Marmotini) ir viena no vāveru dzimtas (Sciuridae) grauzēju ciltīm. Tā kopā ar Āfrikas vāveru cilti (Protoxerini) un asspalvaino zemes vāveru cilti (Xerini) veido zemes vāveru apakšdzimtu (Xerinae). Murkšķu ciltī vispazīstamākie ir murkšķi (Marmota), burunduki (Tamias), susliki (Spermophilus) un prērijas suņi (Cynomys). Kopumā murkšķu ciltī ir 6 mūsdienās dzīvojošas ģintis.