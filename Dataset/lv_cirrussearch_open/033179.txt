1944 ir Ukrainas dziedātājas Džamalas dziesma, ar kuru viņa uzvarēja 2016. gada Eirovīzijas dziesmu konkursā. Dziesma ir par Krimas tatāru deportāciju 20. gadsimta 40. gados. Konkursa pusfinālā viņa ieņēma 2. vietu. Dziesma ciparu lejupielādes formā tika izdota 2016. gada 12. februārī. Šī ir pirmā dziesmu konkursa vēsturē, kurā ir vārdi Krimas tatāru valodā. Tā kā Eirovīzijas noteikumi aizliedz dziesmas, kuru vārdiem var būt politisks saturs, tika izskatīta dziesmas atbilstība noteikumiem. 2016. gada martā tika paziņots, ka 1944 vārdi nepārkāpj Eirovīzijas noteikumus un tā var piedalīties konkursā.