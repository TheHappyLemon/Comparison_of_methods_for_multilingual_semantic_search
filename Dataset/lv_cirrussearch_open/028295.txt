Plūškoki (Sambucus), arī pliederi, ir bezslavīšu dzimtas (Adoxaceae) ģints. Agrāk plūškoki bija kaprifoliju dzimtas (Caprifoliaceae) ģints, bet tad tika izdalīta atsevišķa bezslavīšu dzimta, kurai pievienoja arī plūškokus. Pēc dažādu autoru domām sugu skaits ģintī ir no piecām līdz pat 30 sugām. Latvijā ir sastopamas divas plūškoku sugas — melnais plūškoks (S. nigra) un sarkanais plūškoks (S. racemosa). Abas sugas tiek audzētas kā dekoratīvie augi.