Hrestivka (ukraiņu: Хрестівка) ir apgabala pakļautības pilsēta Ukrainas austrumos Doneckas apgabalā. Izvietojusies apgabala austrumdaļā starp Horļivkas—Jenakijeves un Torezas aglomerācijām. Tagadējās pilsētas vietā līdz 1941. gadam atradās vācu kolonistu ciems Maloorlovka. 1954. gadā šajā apvidū uzsākās divu akmeņogļu šahtu būvniecība un pie tām uzbūvēto ciematu sākotnēji sauca par Novokrestovku. 1956. gadā ciematam piešķīra pilsētciemata statusu un nodēvēja par godu PSRS valstsvīram Sergejam Kirovam par Kirovsku (Кіровське). 1958. gadā piešķirtas pilsētas tiesības, 1987. gadā — apgabala pakļautības pilsētas statuss. Mūsdienās lielākā daļa iedzīvotāju nodarbināta akmeņogļu ieguvē. 2016. gadā pilsēta pārdēvēta tagadējā nosaukumā.