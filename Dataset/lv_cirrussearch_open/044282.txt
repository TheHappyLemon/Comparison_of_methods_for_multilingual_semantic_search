"Princeses Kagujas stāsts" (japāņu: かぐや姫の物語, Kaguya-hime no Monogatari) ir 2013. gada Japānas anime filma, kuras režisors ir Isao Takahata. Filmas pirmizrāde notika 2013. gada 23. novembrī. Filma 2014. gadā tika nominēta Amerikas Kinoakadēmijas balvai kategorijā "Labākā animācijas filma", kur tā zaudēja animācijas filmai "Lielais 6". Kāds bambusu griezējs un viņa sieva bambusa kātā atrod mazu meiteni, kura ātri izaug par izsmalcinātu jaunu sievieti. Noslēpumainā jaunā princese aizskar visus, ar kuriem viņa sastopas, tomēr beigās viņai jāstājas pretī savam liktenim - sodam par savu noziegumu.