Kolumbijas sieviešu futbola izlase ir nacionālā sieviešu futbola komanda, kas pārstāv Kolumbiju starptautiskās futbola sacensībās. Izlasi pārvalda Kolumbijas Futbola fererācija. FIFA Pasaules kausa sievietēm finālturnīrā debitēja 2011. gadā. 2015. gada Pasaules kausā iekļuva astotdaļfinālā, kur piekāpās ASV izlasei. Labākais sasniegums ir iekļūšana ceturtdaļfinālā 2023. gadā. Divas reizes komanda ir spēlējusi vasaras olimpiskajās spēlēs (2012, 2016). Dienvidamerikas čempionātā Copa América Femenina trīs reizes Kolumbijas izlase ir ieguvusi otro vietu (2010, 2014, 2022). 2019. gadā uzvarēja Panamerikas spēlēs. 2023. gada jūnijā FIFA Pasaules rangā sievietēm izlase bija 25. vietā.