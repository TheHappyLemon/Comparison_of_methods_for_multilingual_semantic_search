Ziemeļkorejas futbola izlase ir nacionālā futbola komanda, kas pārstāv Ziemeļkoreju starptautiskās futbola sacensībās. Ziemeļkorejas futbola izlasi pārvalda Korejas TDR Futbola asociācija. Savu pirmo spēli izlase aizvadīja 1956. gadā pret Ķīnas futbola izlasi. Pirmo reizi Pasaules kausa finālturnīrā Ziemeļkoreja piedalījās 1966. gadā, kur, pārsteidzoši pieveicot Itāliju, iekļuva ceturtdaļfinālā. Ziemeļkoreja piedalījās arī 2010. gadā, kur izstājās jau grupu turnīrā. Āzijas kausa izcīņā ziemeļkorejieši ir piedalījušies 5 reizes, labākais sasniegums ir 4. vieta 1980. gadā.