Marks Madio (franču: Marc Madiot; dzimis 1959. gada 16. aprīlī Renazē) ir bijušais profesionālais Francijas šosejas riteņbraucējs, divkārtējs Parīze—Rubē uzvarētājs. Viņš piedalījās arī individuālajā braucienā 1980. gada vasaras olimpiskajās spēlēs. 1994. gadā viņš beidza sportista karjeru un šobrīd ir Groupama–FDJ komandas sporta direktors. 2008. gadā viņš saņēma Goda Leģiona ordeni. To pasniedza tābrīža prezidents Nikolā Sarkozī Elizejas pilī Parīzē. Viņam ir jaunākais brālis Ivons Madio, kas arī bija profesionāls riteņbraucējs un Francijas čempions.