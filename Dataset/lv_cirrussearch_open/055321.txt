Robert Bosch GmbH, parasti saīsināts kā Bosch, ir 1886. gadā Roberta Boša dibināts Vācijas konglomerāts, kura galvenā mītne atrodas Vācijas pilsētā Gerlingenē uz rietumiem no Štutgartes. Globāli darbojošais uzņemums ražo plašu produktu klāstu, to starpā auto daļas, elektrointrumentus, drošības sistēmas, sadzīves tehniku un citus. 92 % uzņēmuma pieder labdarības fondam Robert Bosch Stiftung, tomēr fondam nav balsstiesību uzņēmuma pārvaldē. Otrs lielākais uzņēmuma akcionārs ir Bošu ģimene.