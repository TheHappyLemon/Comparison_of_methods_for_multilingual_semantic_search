Eross Ramacoti (itāļu: Eros Ramazzotti, dzimis 1963. gada 28. oktobrī, Romā) ir itāļu mūziķis: dziedātājs, dziesmu un tekstu autors. Viens no veiksmīgākajiem itāļu vieglās popmūzikas mūziķiem un arī plaši zināms latīņu popmūzikas aprindās. Eross ir pārdevis vairāk nekā 50 miljonus albumus visā pasaulē. Savā trīsdesmit gadu garajā karjerā ir sasniedzis vienmēr maksimāli piepildītus koncertus gan Itālijā, gan ārzemēs.