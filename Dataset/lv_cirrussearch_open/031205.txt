Dereks Eltons Volkots (angļu: Derek Alton Walcott; dzimis 1930. gada 23. janvārī, miris 2017. gada 17. martā) bija Sentlūsijas/Trinidādas un Tobāgo dzejnieks un dramaturgs. Strādāja Eseksas Universitātē, kur bija dzejas profesors. Viens no viņa ievērojamākajiem darbiem — episkā poēma Omeros (1990), kuru daudzi kritiķi uzskata par Volkota meistardarbu. 1992. gadā saņēmis Nobela prēmiju literatūrā, vēl ir vairāku literāro balvu saņēmējs, 2011. gadā saņēmis Tomasa Stērnsa Eliota balvu.