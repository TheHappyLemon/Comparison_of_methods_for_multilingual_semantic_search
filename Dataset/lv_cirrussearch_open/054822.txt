Albērs Alfonss Šampudrī (franču: Albert Alphonse Champoudry; dzimis 1880. gada 8. aprīlī, miris 1933. gada 23. jūnijā) bija franču vieglatlēts, vidējo distanču skrējējs. 1900. gada vasaras olimpiskajās spēlēs viņš izcīnīja sudraba medaļu 5000 metru komandu skrējienā, kur bija Francijas komandas sastāvā kopā ar Anrī Deložu, Gastonu Ragjeno, Andrē Kastaņē un Žanu Šastanjē. Viņi piekāpās Jauktās komandas skrējējiem.