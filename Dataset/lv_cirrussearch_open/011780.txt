Šis raksts ir par dzelzceļa staciju Jūrmalā. Par citām jēdziena Lielupe nozīmēm skatīt nozīmju atdalīšanas lapu. Lielupe ir dzelzceļa pieturas punkts Jūrmalā, līnijā Torņakalns—Tukums II. Lielupē pietur visi Tukuma virziena elektrovilcieni (izņemot rīta ekspresreisu no Tukuma un vakara ekspresreisu uz Tukumu). Pietura atrodas sliežu ceļa līkumā, tādēļ līkuma ārmalā (Tukuma virzienā) ir ierīkots īpašs tiltiņš, no kura konduktors vai mašīnista palīgs var novērot pasažieru iekāpšanu (tiltiņš nojaukts rekonstrukcijas laikā, pēc rekonstrukcijas uzbūvēts jauns). Stacijas ēka atrodas samērā tālu no sliežu ceļiem, jo netālu Rīgas virzienā esošais Lielupes tilts pēc iznīcināšanas kara laikā tika uzbūvēts no jauna nedaudz citā vietā. 2015. gada 24. septembrī uzsākta stacijas modernizācija. Stacijā biļešu kase ir slēgta.