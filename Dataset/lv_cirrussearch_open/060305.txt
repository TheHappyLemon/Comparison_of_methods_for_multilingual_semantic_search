Mihels Miklīks (slovāku: Michel Miklík, dzimis 1982. gada 31. jūlijā) ir Slovākijas hokejists, spēlē kreisās malas uzbrucēja pozīcijā. Kopš 2021. gada Miklīks pārstāv Slovākijas komandu HK Trnava. Savas karjeras laikā pārstāvējis Slovākijas komandas MHk 32 Liptovský Mikuláš, MsHK Žilina, HC Košice, HK Dukla Trenčín, HC 46 BEMACO Bardejov, ŠHK 37 Piešťany, Bratislava Capitals un HC Topoľčany, KHL komandas Bratislavas "Slovan" un Habarovskas "Amur", Čehijas Ekstralīgas komandu HC Kometa Brno, Somijas hokeja līgas komandu Jiveskiles JYP un Francijas hokeja līgas komandu Dragons de Rouen. 2006, 2009. un 2011. gadā kļuvis par Slovākijas Ekstralīgas uzvarētāju. Slovākijas hokeja izlases sastāva ieguvis otro vietu 2012. gada Pasaules čempionātā. Kopumā piedalījies piecos Pasaules čempionātos, kā arī 2014. gada ziemas olimpiskajās spēlēs.