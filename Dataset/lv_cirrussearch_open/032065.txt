Hanss Emīls "Hanness" Meiers (vācu: Hans Emil "Hannes" Meyer, dzimis 1889. gada 18. novembrī, miris 1954. gada 14. martā) bija šveiciešu arhitekts un pilsētbūvnieks. "Bauhaus" direktors Desavā no 1928. līdz 1930. gadam. 1930. gadā kopā ar domubiedriem emigrēja uz PSRS, kur viens no Meiera projektiem bija Birobidžanas plānojums, kurš daļēji realizēts. No 1936. līdz 1939. gadam darbojās Ženēvā, vēlāk pēc valdības uzaicinājuma pārcēlās uz Mehiko. 1949. gadā atgriezās dzimtenē, kur miris.