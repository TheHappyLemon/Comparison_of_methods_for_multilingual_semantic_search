Boštjans Cesars (slovēņu: Boštjan Cesar, dzimis 1982. gada 9. jūlijā) ir Slovēnijas futbola treneris un bijušais futbolists, spēlēja aizsarga pozīcijā, bijis Slovēnijas futbola izlases dalībnieks. Savas karjeras laikā spēlējis Slovēnijā, Horvātijā, Francijā, Anglijā un Itālijā. Savas karjeras lielāko daļu aizvadījis Itālijas komandā Veronas "Chievo", kur spēlējis 10 sezonas, kuru laikā kopumā aizvadījis 247 mačus un guvis 9 vārtus. Slovēnijas futbola izlases sastāvā debitējis 2003. gadā. Piedalījies 2010. gada FIFA Pasaules kausā. Ar nospēlētu 101 spēli, Cesars ir Slovēnijas izlases spēlēm visbagātākais futbolists.