Miroslavs Blaževičs (horvātu: Miroslav Blažević, dzimis 1935. gada 10. februārī, miris 2023. gada 8. februārī) bija Horvātijas futbolists un futbola treneris, spēlēja pussarga pozīcijā. Savas spēlētāja karjeras laikā pārstāvējis komandas Dienvidslāvijā un Šveicē. Pēc spēlētāja karjeras beigām kļuvis par treneri. Savu trenera karjeru iesācis Šveicē. Vadījis Šveices, Horvātijas, Irānas un Bosnijas un Hercegovinas futbola izlasi. Vairākreiz veiksmīgi trenējis Dinamo Zagreb komandu.