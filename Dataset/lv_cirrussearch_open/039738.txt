Jūliāns Brants (vācu: Julian Brandt; dzimis 1996. gada 2. maijā) ir Vācijas futbolists, Vācijas Bundeslīgas kluba Dortmundes "Borussia" un Vācijas futbola izlases dalībnieks. 2014. gadā Brants parakstīja līgumu ar Bayer Leverkusen. 2017. gada 26. augustā Brants kļuva par jaunāko Bayer spēlētāju, kas ir piedalījies 100 Bundeslīgas spēlēs. 2019. gada maijā Brants parakstīja piecu gadu līgumu ar Dortmundes "Borussia". Vācijas futbola izlasē spēlējis 2017. gada FIFA Konfederāciju kausā un 2018. gada FIFA Pasaules kausā.