Džons Hantsmens (angļu: Jon Meade Huntsman, Jr.; dzimis 1960. gada 26. martā Paloalto, ASV) ir amerikāņu politiķis un diplomāts, pārstāv Republikānisko partiju. Viņš strādāja Baltajā namā kā personāla asistents, kad ASV prezidents bija Ronalds Reigans. Dž. Hantsmens bijis Ekonomikas ministra vietnieka palīgs, kā arī bijis ASV vēstnieks Singapūrā un Ķīnā. Laikā no 2005. līdz 2009. gadam bija Jūtas štata gubernators. 2011. gada jūnijā Dž. Hantsmens runas laikā paziņoja, ka 2012. gadā piedalīsies ASV prezidenta vēlēšanās kā Republikāņu partijas kandidāts. Taču 2012. gada janvārī atsauca savu kandidatūru. Izglītību ieguvis Pensilvānijas Universitātē.