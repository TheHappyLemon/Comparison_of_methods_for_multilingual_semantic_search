Goodison Park ir futbola stadions Voltonass apgabalā, Liverpūlē, Anglijā. Stadions tika uzcelts 1892. gadā "Everton" futbola klubam. Tas ir viens no pirmajiem stadioniem, kas celts speciāli futbola spēlēšanai tajā. Gadu laikā stadions, kas atrodas divu jūdžu attālumā no pilsētas centra, pārcietis vairākas pārmaiņas. "Everton" kluba atbalstītāji to dēvē par Goodison vai The Grand Old Lady. Stadions uzņēmis vairāk galvenās līgas spēles nekā jebkurš cits stadions Anglijā. Neskaitot "Everton" mačus, tajā noticis arī FA kausa fināls, kā arī vairākas spēles startautiskā līmenī, tajā skaitā arī 1966. gada Pasaules kausa izcīņas finālturnīrs. Goodison Park pulcējusi visvairāk skatītājus uz sieviešu futbola spēli, kuras dēļ Anglijas Futbola asociācija izslēdza sieviešu kājbumbu no apvienības uz 50 gadiem. Iemesls šādai rīcībai bija bažas par vīriešu futbola popularitātes kritumu. Pašreiz stadionā ir četras galvenās tribīnes - Goodison Road Stand, Gwladys Street Stand, Bullens Road Stand un Park End Stand. Jau kopš 1990. gada "Everton" kluba vadība vēlas uzbūvēt jaunu stadionu, tiesa, izskatot arī iespēju pārbūvēt un paplašināt esošo.