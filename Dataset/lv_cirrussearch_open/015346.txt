Gangsteru reps (angļu: Gangsta rap vai gangster rap) ir hiphopa mūzikas žanrs, kas izveidojās no hārdkora un attēlo noziedzību pilsētā un jauniešu vardarbīgo dzīvesveidu. Dziesmu vārdos var būt aprakstīti gadījumi no dzīves, bet minētie notikumi var būt arī pilnībā izdomāti. Žanrs radās 1980. gadu vidū un tā aizsācēji bija tādas grupas kā Schoolly D, Ice-T, vēlāk arī N.W.A. Žanrs lēnām kļuva populārs un ar laiku kļuva par komerciāli ienesīgāko hiphopa žanru. Daži gangsteru repa mākslinieki tiek saistīti ar Bloods un Crips bandām. Gangsteru repa tematika mēdz būt skandaloza; dziesmu vārdos ir ļoti daudz lamu vārdu. Tajos aprakstīta pilsētas noziedzīgo rajonu ikdienas dzīve un dziesmu vārdi bieži vien ir saistīti ar rasismu, seksu, ielu bandām, ieročiem, apšaudēm, vandalismiem, zādzībām, narkotikām un naudu.