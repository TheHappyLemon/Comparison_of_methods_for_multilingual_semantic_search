Carl Gustav, jeb Carl Gustaf un M2CG ir 84 mm kalibra prettanku ierocis. To konstruēja Zviedrijas armijas vajadzībām 1948. gadā, un joprojām ražo Zviedrijas firma Saab Bofors Dynamics. Kaut gan ierocim ir jau 67 gadi, Carl Gustav un tā modifikācijas joprojām aktīvi izmanto ap 40 dažādu valstu bruņotie spēki, ieskaitot Latvijas Nacionālos bruņotos spēkus, arī Lietuva, Igaunija, ASV un daudzas citas NATO dalībvalstis, padarot to par vienu no vispopulārākajiem prettanku ieročiem pasaulē. Pateicoties savam lielajam munīcijas klāstam, Carl Gustav dod iespēju kājniekiem iznīcināt vai smagi bojāt tankus, bruņumašīnas, bunkurus un citus smagi nocietinātus objektus.