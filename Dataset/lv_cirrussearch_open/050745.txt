Rūdolfs Reinhards Baumanis (dzimis 1909. gada 14. augustā, miris 1998. gada 15. maijā) bija latviešu sporta šāvējs. Piedalījies 1936. gada vasaras olimpiskajās spēlēs Berlīnē, kur šaušanā ar mazkalibra šauteni 50 m distancē izcīnīja 32. vietu. 1937. gada Pasaules čempionātā izcīnīja 3. vietu komandu sacensībās šaušanā ar mazkalibra šauteni. Latvijas armijas virsnieks. Pārstāvēja sporta klubu "ASK". Miris 1998. gadā Portedžā, Indiānas štatā, ASV.