Demoina (angļu: Des Moines) ir pilsēta ASV, Aiovas štata administratīvais centrs un tā lielākā pilsēta. Demoina ir Polkas apgabala administratīvais centrs. Tajā dzīvo 203 433 cilvēki (2010. gada ASV Tautas skaitīšanas dati). Pilsēta nosaukta Demoinas upes vārdā. Pilsēta ir pazīstama kā daudzu apdrošināšanas kompāniju bāzes vieta, tā tiek saukta par apdrošināšanas industrijas centru. Žurnāls Forbes Demoinu 2010. gadā ierindojis pirmajā vietā starp biznesam piemērotākajām pilsētām.