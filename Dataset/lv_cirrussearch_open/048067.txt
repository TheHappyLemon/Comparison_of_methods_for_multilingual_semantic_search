Atlantīda: Zudusī impērija (angļu: Atlantis: The Lost Empire) ir 2001. gada ASV zinātniskās fantastikas animācijas filma, kuras režisori ir Gerijs Trusdeils un Kirks Vaiss. Galvenos tēlus angļu valodā ierunājuši Maikls Dž. Fokss, Džeimss Gārners, Krī Sammera, Dons Novello, Fils Moriss, Klaudija Kristiana, Žaklīna Obradorsa un Florence Stenlija. Filmas pirmizrāde notika 2001. gada 3. jūnijā. Mailo Tečs ir jauns piedzīvojumu meklētājs, kurš pievienojas bezbailīgai pētnieku grupai, lai atrastu noslēpumaino Atlantīdas kontinentu.