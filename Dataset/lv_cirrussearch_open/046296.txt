"Miljoniem iespēju, kā atdot galus" (angļu: A Million Ways to Die in the West) ir 2014. gada ASV kinokomēdija, kuras režisors, kā arī viens no producentiem, scenārija autoriem un galveno lomu atveidotājiem ir Sets Makfārlins. Citas lomas atveido Šarlīze Terona, Amanda Saifreda, Nīls Patriks Heriss, Džovanni Ribisi, Sāra Silvermana un Liams Nīsons. Filmas pirmizrāde gan ASV, gan Latvijā notika 2014. gada 30. maijā. Filmas galvenais varonis ir gļēvs aitkopis Alberts. Kad viņu pamet mīļotā sieviete, Alberts iepazīstas ar kāda slavena bandīta sievu, kura palīdz viņam rast sevī drosmi.