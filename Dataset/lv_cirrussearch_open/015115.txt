Judīte Polgāra (ungāru: Judit Polgár; dzimusi 1976. gada 23. jūlijā Budapeštā) ir ebreju tautības Ungārijas šahiste, lielmeistare. Viņa ir pašreizējā (2012) FIDE reitinga līdere starp sievietēm un tiek uzskatīta par visu laiku spēcīgāko šahisti starp sievietēm.[nepieciešama atsauce] 1991. gadā, būdama 15 gadus un 4 mēnešus veca, J. Polgāra ieguva lielmeistares titulu, tobrīd kļūstot par visu laiku jaunāko šahisti, kas ieguvusi šo titulu. 2012. gada jūlijā viņa FIDE reitingā ieņēma 36. vietu, viņa bija vienīgā sieviete ranga pirmajā simtniekā. J. Polgāra ir svinējusi uzvaru vairākos turnīros. Tāpat viņa karjeras laikā ir uzvarējusi deviņus pašreizējos vai bijušos pasaules čempionus šahā. J. Polgāras tēvs Lāslo Polgārs arī bija šahists, tāpat par šahistēm viņš izaudzināja visas trīs meitas. Arī Judītes vecākās māsas Žuža (pārstāv ASV) un Sofija (dzīvo Izraēlā) ir spēcīgas šahistes.