Pativa (Pattiw) ir koraļļu atolu un salu grupa Klusajā okeānā, Karolīnu salu arhipelāga centrālajā daļā. Ietilpst Mikronēzijas Federatīvo Valstu Čūkas pavalstī. Salu grupu veido triju iegrimušu atolu (faktiski — sēkļu) virsūdens daļas — Pulusuka, Puluvata un Pulapa. Pativa ir viena no Čūkas pavalsts ziemeļrietumu reģiona Oksiritodas daļām, tās iedzīvotāji ir mikronēzieši, runā puluvatiešu valodā, kas tuva čūkiešu valodai. Administratīvi Pulusaka un Puluvata veido atsevišķas municipalitātes, bet Pulapas atolā ir divas municipalitātes — Pulapa ziemeļos un Tamatama dienvidos.