"Godzilla II: Briesmoņu karalis" (angļu: Godzilla: King of the Monsters) ir 2019. gada ASV monstru filma, kuras režisors un scenārija līdzautors ir Maikls Dogertijs. Šīs ir turpinājums filmai "Godzilla" (2014) un ir 35. filma "Godzilla" filmu sērijā, un Legendary's MonsterVerse trešā filma, kā arī trešā "Godzilla" sērijas filma, ko pilnībā producējusi Holivudas studija. Galvenās lomas atveidojuši Kails Čendlers, Vera Fārmiga, Millija Bobija Brauna, Bredlijs Vitfords, Sallija Hokinsa, Čārlzs Denss, Tomass Midldičs, Aiša Hindsa, O'Šī Džeksons jaunākais, Deivids Stratērns, Kens Vatanabe un Žana Cji. Filmā cilvēkiem jāpaļaujas uz Godzillu un Motru, lai uzvarētu karali Gidoru, kurš ir pamodinājis Rodanu un citus titānus, lai iznīcinātu pasauli. Turpinājums tika apstiprināts uzreiz pēc filmas "Godzilla" pirmizrādes ar domu, ka Garets Edvardss turpinās režisēt triloģiju. 2016. gada maijā Edvardss pameta projektu. 2016. gada oktobrī Doghertijs un Šīldss tika nolīgti, lai pārrakstītu scenāriju. 2017. gada janvārī Dogertiju apstiprināja režisora amatā. Filmēšana norisinājās 2017. gadā no jūnija līdz septembrim Atlantā. Filma veltīta izpildproducenta Jošimitsu Bano (filmas Godzilla vs. Hedorah režisors) un pirmajam Godzilla tēla atveidotājam Haruo Nakadžimas piemiņai, abi nomira 2017. gadā. Filmas "Godzilla II: Briesmoņu karalis" pirmizrāde ASV un Latvijā notika 2019. gada 31. maijā. Tā saņēma dažādas kritiķu atsauksmes, kas slavēja vizuālos efektus, spriedzes skatu secību, operatora darbu un skaņu celiņu, bet kritizēja sižetu, filmas tempu, noskaņu un tēlus. Filma bija kases izgāšanās, pasaulē nopelnot 386 miljonus ASV dolāru pie 170—200 miljonu ražošanas budžeta un 100—150 miljonu mārketinga kampaņas. Turpinājums Godzilla vs. Kong iznāca 2021. gada 24. martā.