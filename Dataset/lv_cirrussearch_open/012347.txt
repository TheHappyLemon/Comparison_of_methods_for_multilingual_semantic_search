Kailgalves (Psilocybe) ir sēņu ģints, kas ir sastopama visā pasaulē. Ģints vislabāk ir pazīstama psihodēlisko īpašību dēļ, tās tāpēc tiek dēvētas par maģiskajām sēnēm, lai arī ne visas ģints sēnes satur halucinogēnās vielas. Psilocīns un psilocibīns ir galvenās psihoaktīvās vielas, kas ir sastopamas kailgalvēs. Lielākā daļa kailgalvju ir klasificētas kā neēdamas, bet dažas ir arī indīgas. Pazīstamākās kailgalvju ģints sugas ir smailā kailgalve, Kubas kailgalve, Psilocybe cyanescens, Psilocybe azurescens, Psilocybe baeocystis, Meksikas kailgalve un Psilocybe serbica.