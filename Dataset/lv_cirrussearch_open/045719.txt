"Televīzijas dvēsele" (angļu: Anchorman: The Legend of Ron Burgundy) ir 2004. gada ASV kinokomēdija, kuras režisors un viens no scenārija autoriem ir Ādams Makejs. Galvenās lomas atveido Vills Ferels, Pols Rads, Kristīna Eplgeita, Stīvs Karels un Freds Vilards. Filmas pirmizrāde notika 2004. gada 28. jūnijā Losandželosā. Filmai 2013. gadā iznāca turpinājums "Televīzijas dvēsele 2". Rons Burgundijs ir Sandjego labākais 70. gadu televīzijas žurnālists raidījumā, kurā dominē vīrieši. Tomēr viss sāk mainīties pēc tam, kad raidījumā pieņemta ambicioza sieviete.