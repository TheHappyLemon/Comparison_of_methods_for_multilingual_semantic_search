Šis raksts ir par upi. Par citām jēdziena Susēja nozīmēm skatīt nozīmju atdalīšanas lapu. Dienvidsusēja, saukta arī Susēja, Lielā Susēja vai Suseja, (lietuviešu: Susėja) ir Mēmeles labā krasta pieteka. Iztek no Aknīstes nolaidenuma rietumos no Subates (precīza iztekas vieta ir diskutabla). Šķērso Sēlijas paugurvalni, Taurkalnes līdzenumu. Pie Iesalniekiem ietek Mēmelē. 4,2 km garumā ir Latvijas un Lietuvas robežupe. Uzpludinot Neretas ūdenskrātuvi uz Dienvidsusējas Neretā ir izveidota mazā HES. Vēl divas mazās HES atrodas lejpus Ērberģes.