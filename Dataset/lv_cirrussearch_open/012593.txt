Keiptauna (angļu: Cape Town, afrikandu: Kaapstad, ķhosu: iKapa) ir pilsēta Dienvidāfrikas dienvidrietumos, Atlantijas okeāna krastā pie Labās Cerības raga, Galda kalna piekājē. Dienvidāfrikas parlamenta mītnes vieta un Rietumkāpas provinces galvaspilsēta. Keiptauna ir otra lielākā Dienvidāfrikas pilsēta. 2011. gadā pilsētā dzīvoja 827 218 iedzīvotāju, bet pilsētas aglomerācijā 3,74 miljoni iedzīvotāju. Keiptaunas platība ir 2499 km2. Keiptauna 2014. gadā bija Pasaules Dizaina galvaspilsēta.