Ziemeļmaķedonijas futbola izlase ir nacionālā futbola komanda, kas pārstāv Ziemeļmaķedoniju starptautiskās futbola sacensībās. Ziemeļmaķedonijas futbola izlasi pārvalda Maķedonijas Futbola federācija. Pirmo oficiālo spēli pēc atdalīšanās no Dienvidslāvijas Maķedonijas izlase aizvadīja 1993. gadā pret Slovēnijas izlasi. Pirms neatkarības iegūšanas labākie Maķedonijas futbolisti spēlēja Dienvidslāvijas izlasē. Ziemeļmaķedonijas izlase nekad nav piedalījusies Pasaules kausa finālturnīrā. Eiropas čempionāta finālturnīrā pirmo reizi piedalījās Euro 2020, kas notika 2021. gadā, ieņēma ceturto vietu grupā un nekvalificējās izslēgšanas spēlēm.