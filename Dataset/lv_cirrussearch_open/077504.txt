Mazsalacas novads bija 2009. gada teritoriālajā reformā izveidots novads Vidzemes ziemeļu daļā, kurā tika apvienotas bijušā Valmieras rajona pašvaldības: Mazsalacas pilsēta ar lauku teritoriju (kopš 2010. gada janvāra sadalīta divās teritoriālās vienībās — Mazsalacas pilsētā un Mazsalacas pagastā), Ramatas, Sēļu un Skaņkalnes pagasts. Novada centrs atradās Mazsalacā. 2021. gadā Mazsalacas novads tika pievienots Valmieras novadam.