Armēnija piedalījās 2012. gada vasaras olimpiskajās spēlēs, kas notika Lielbritānijas galvaspilsētā Londonā no 2012. gada 27. jūlija līdz 12. augustam. Armēnijai šīs bija 5. vasaras olimpiskās spēles, kopš Padomju Savienības sabrukuma. 2012. gada vasaras olimpiskajās spēlēs Armēniju pārstāvēja 25 sportisti (21 vīrieši un 4 sievietes), kuri startēja 9 olimpiskajos sporta veidos. Kā ierasts visvairāk sportistu no Armēnijas bija pārstāvēti cīņas sportā — 7 sportisti. Pirmo reizi Armēnija bija pārstāvēta tekvondo, savukārt pēc 16 gadu pārtraukuma tā atkal piedalījās vingrošanas sacensībās. Armēnija 2012. gada vasaras olimpiskajās spēlēs izcīnīja 2 olimpiskās medaļas (1 bronzas un 1 sudraba medaļa). Abas šīs medaļas tika izcīnītas cīņas sportā. Sudraba medaļu izcīnīja Arsēns Džulfalakjans, savukārt bronzas medaļu Artūrs Aleksanjans. Armēnijas karognesējs 2012. gada Londonas spēļu atklāšanas ceremonijā bija tekvondo sportists Armāns Jeremjans, savukārt noslēguma ceremonijā valsts karogu nesa cīkstonis Arsēns Džulfakjans.