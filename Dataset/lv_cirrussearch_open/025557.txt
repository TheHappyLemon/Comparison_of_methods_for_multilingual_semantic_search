Skotijas karogs (skotu gēlu: Bratach na h-Alba, skotu: Banner o Scotland), pazīstams arī kā Svētā Andreja krusts, ir viens no Skotijas nacionālajiem simboliem. Karogs ir zilā krāsā ar baltu diagonālu krustu. Saskaņā ar leģendu, kristiešu apustulis un moceklis Svētais Andrejs, Skotijas patrons, tika piesists X veida krustā. Tas kļuva par pamatu Skotijas karoga izskatam. Pašreizējais karogs ticis pieņemts 16. gadsimtā.