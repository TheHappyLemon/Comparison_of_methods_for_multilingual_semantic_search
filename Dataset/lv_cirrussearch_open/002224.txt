Orlando "Magic" (angļu: Orlando Magic) ir profesionāls ASV basketbola klubs, kas ir bāzēts Orlando, Floridas štatā, ASV. Klubs spēlē Nacionālās basketbola asociācijas Austrumu konferences Dienvidaustrumu divīzijā. Tas tika dibināts 1989. gadā un kopš dibināšanas brīža spēlē NBA. Savas pastāvēšanas vēsturē "Magic" ne reizi nav ieguvuši NBA čempiontitulu, 2 reizi ir kļuvis par konferences uzvarētāju un 5 reizes — divīzijas čempionu. Mājas spēles komanda aizvada Amway Center arēnā. Kopš izvēles 2004. gada NBA draftā ar kopējo pirmo numuru viens no komandas vadošajiem spēlētājiem ir Dvaits Hauards, kurš kļuvis par vienu no vislabākajiem centra spēlētājiem NBA, kas tiek īpaši slavēts par spēli aizsardzībā, cīņu zem groziem un prasmi metienu bloķēšanā. Viņš komandu pameta 2012. gadā.