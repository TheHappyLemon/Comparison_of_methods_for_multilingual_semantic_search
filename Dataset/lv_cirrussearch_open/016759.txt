Žans Antelms Brijā-Savarēns (franču: Jean Anthelme Brillat-Savarin; dzimis 1755. gada 1. aprīlī, miris 1826. gada 2. februārī) bija franču jurists un politiķis, kurš guva slavu ar darbu "Garšas fizioloģija jeb Meditācijas par transcendento gastronomiju", kuru joprojām uzskata par galveno teorētisko pamatu franču virtuvei un virtuves filozofijai. Brijā-Savarēns bija pārliecināts, ka "jauna ēdiena atklāšana cilvēces laimei kalpo vairāk nekā jaunas zvaigznes atklāšana" un tieši no viņa ieteikuma "pasaki man, ko tu ēd, un es pateikšu, kas tu esi" vācu fizolofs Ludvigs Feierbahs atvasināja savu slaveno saukli "cilvēks ir tas, ko viņš ēd".