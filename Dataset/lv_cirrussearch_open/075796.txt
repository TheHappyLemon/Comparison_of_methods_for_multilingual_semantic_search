In Through the Out Door ir astotais britu rokgrupas Led Zeppelin albums. Tas tika ierakstīts 1978. gada novembrī un decembrī un izdots 1979. gada 15. augustā. Tas bija pēdējais albums, kas tika ierakstīts un izdots bundzinieka Džona Bonhema dzīves laikā. Viņš nomira 1980. gadā un neilgi pēc tam dzīvie grupas dalībnieki paziņoja par Led Zeppelin darbības izbeigšanu. Tiesa gan, 1982. gadā no iepriekš neizdota materiāla tika izveidots albums Coda.