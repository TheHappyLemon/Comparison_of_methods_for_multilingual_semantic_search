"Viesnīca "Transilvānija" 2" (angļu: Hotel Transylvania 2) ir 2015. gada ASV datoranimācijas filma, ko producējusi studija Sony Pictures Animation un izdevusi studija Sony Pictures Releasing. Oriģinālvalodā lomas ieskaņojuši Ādams Sendlers, Selīna Gomesa, Endijs Sembergs, Kevins Džeimss, Stīvs Bušemi, Deivids Speids, Mels Brukss u.c. Filma turpina iepriekšējās filmas stāstu. Tagad viesnīcu "Transilvānija", kura pieder vampīram grāfam Drakulam, var apmeklēt arī cilvēki. Meivisai un Džonatanam piedzimst dēls Denijs. Līdz piecu gadu vecumam nav iespējams noteikt, vai mazulis būs vampīrs vai cilvēks. Drakula uztraucas, jo nevēlas, lai puisēns būtu parasts cilvēks. Kad tuvojas piecu gadu jubileja, Drakula ar viltu nozog mazdēlu un kopā ar saviem draugiem cenšas to izmācīt par vampīru.