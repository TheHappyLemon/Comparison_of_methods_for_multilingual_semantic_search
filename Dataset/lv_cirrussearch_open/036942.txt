Hovards G. "Vords" Kaningems (angļu: Howard G. "Ward" Cunningham; dzimis 1949. gada 26. maijā) ir amerikāņu programmētājs, kas izstrādāja pirmo vikivietni. Viņš uzsāka WikiWikiWeb programmatūras izstrādi 1994. gadā, lai padarītu vieglāku ideju apmaiņu starp programmētājiem. Programmatūra tika uzinstalēta Kaningema uzņēmuma Cunningham & Cunningham mājaslapā 1995. gada 25. martā. Kaningems ir pirmais Nike Code for a Better World biedrs.