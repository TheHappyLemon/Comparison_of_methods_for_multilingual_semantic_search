Erihs Mendelsons (vācu: Erich Mendelsohn; dzimis 1887. gada 21. martā, miris 1953. gada 15. septembrī) bija Polijā dzimis ebreju izcelsmes vācu arhitekts. Pazīstamākais Mendelsona darbs ir 1921. gadā uzceltais Einšteina tornis Potsdamā, kas uzskatāma par vienu no ekspresionisma arhitektūras klasiskiem paraugiem. Mācījies Berlīnē un Minhenē. Līdz Pirmajam pasaules karam strādāja Minhenā, pēc tam - Berlīnē, kur sadarbojās ar Ludvigu Mīsu van der Roi un Valteru Gropiusu. No 1933. gada dzīvoja Lielbritānijā, bet no 1941. gada - ASV. Projektējis vairākas ievērojamas celtnes arī Izraēlā un PSRS.