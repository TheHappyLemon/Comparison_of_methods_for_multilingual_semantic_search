Atbrīvotāja ģenerāļa Bernardo O'Higinsa reģions (spāņu: Región del Libertador General Bernardo O'Higgins) ir viens no Čīles 16 reģioniem. Izvietojies valsts vidusdaļā Klusā okeāna krastā, ziemeļos robežojas ar Valparaiso un Santjago reģioniem, dienvidos — ar Maules reģionu, bet austrumos — ar Argentīnu. Administratīvi reģions dalās trijās provincēs — Kačapoala, Kolčagva un Kardenalkaro. Reģiona administratīvais centrs ir Rankagvas pilsēta. Citas lielākās pilsētas ir Sanfernando un Rengo. Reģions nosaukts par godu vienam no Čīles valsts dibinātājiem Bernardo O'Higinsam.