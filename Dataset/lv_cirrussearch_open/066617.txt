Gmina (poļu: gmina, no vācu: gemeinde, "kopiena") ir mazākā administratīvā vienība Polijā. Gmina kā zemākā pašpārvaldes administratīvā vienība pastāvēja Varšavas hercogistē kopš pilsētas un lauku gminu izveides 1809. gadā. Kopumā Polijā 2019. gadā pastāv 2477 gminu. Mūsdienu Polijā pastāv tikai trīs gminu tipi: Pilsētas gmina (gmina miejska) — sastāv tikai no pilsētas, parasti diezgan lielas; pilsētas un lauku gmina (gmina miejsko-wiejska) — sastāv no pilsētas un apkārtējiem ciemiem; Lauku gmina (gmina wiejska) — sastāv tikai no ciemiem un laukiem.