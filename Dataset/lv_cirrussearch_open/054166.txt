Bukajo Ajojinka Temidajo Saka (angļu: Bukayo Ayoyinka Temidayo Saka; dzimis 2001. gada 5. septembrī) ir angļu futbolists, spēlē pussarga pozīcijā, Anglijas futbola izlases dalībnieks. Kopš 2018. gada Saka pārstāv Anglijas Premjerlīgas komandu Arsenal FC. Viņš tiek uzskatīts par vienu no labākajiem jaunajiem malējiem spēlētājiem pasaulē. Saka kopā ar "Arsenal" ir izcīnījis FA kausu un divus FA Community Shield, pakāpeniski kļūstot par vienu no "Arsenal" ietekmīgākajiem spēlētājiem. Pēc 2020.–2021. gada sezonas un 2021.–2022. gada sezonas viņš tika atzīts par "Arsenal" sezonas labāko spēlētāju. Saka pārstāvēja Angliju dažādos jaunatnes līmeņos, pirms 2020. gada oktobrī debitēja pieaugušo komandas rindās. Viņš bija daļa no Anglijas izlases UEFA Euro 2020, ko Anglija pabeidza kā vicečempioni, un 2022. gada FIFA Pasaules kausā.