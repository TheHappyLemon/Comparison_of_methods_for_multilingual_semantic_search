Vanesa Enna Hadžensa (angļu: Vanessa Anne Hudgens; dzimusi 1988. gada 14. decembrī Salinasā, Kalifornijas štatā, ASV) ir amerikāņu dziedātāja, aktrise un dejotāja. V. Hadžensa slavu iemantoja ar lomu filmu sērijā "Vidusskolas mūzikls", taču aktrises karjeru uzsākusi ar lomu filmā "Trīspadsmitgadnieces". Vēl ir izdevusi divus studijas albumus: V un Identified. Ir saņēmusi vairākus dažāda mēroga apbalvojumus.