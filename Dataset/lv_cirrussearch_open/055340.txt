Sols Kempbels (angļu: Sol Campbell, dzimis 1974. gada 18. septembrī) ir Anglijas futbola treneris un bijušais futbolists, spēlējis centra aizsarga pozīcijā, pārstāvējis Anglijas futbola izlasi. Savas karjeras sākumā pārstāvējis Tottenham Hotspur. Bijis arī komandas kapteinis. 2001. gadā Kempbels pievienojās citam Ziemeļlondonas klubam Arsenal. Bija daļa no Arsenal 2003–04. gada sezonas komandas, kad Anglijas Premjerlīgā komanda nepiedzīvoja nevienu zaudējumu. Guva vienīgos Arsenal vārtus zaudējuma 2–1 pret FC Barcelona 2006. gada UEFA Čempionu līgas finālā. 2006. gadā Kempbels pievienojās Portsmouth komandai, kur spēlēja trīs gadus. Savas spēlētāja karjeras pēdējos gadus pavadījis Notts County, Arsenal un Newcastle United. Anglijas futbola izlases sastāvā Kempbels ir piedalījies 1996. 2000. un 2004. gada Eiropas čempionātā, kā arī 1998., 2002. un 2006. gada FIFA Pasaules kausā.