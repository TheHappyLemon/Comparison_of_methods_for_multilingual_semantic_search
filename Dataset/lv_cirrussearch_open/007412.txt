Abu Diabī (franču: Vassiriki Abou Diaby; dzimis 1986. gada 11. maijā Parīzē, Francijā) ir bijušais kotdivuāriešu izcelsmes Francijas futbolists, spēlēja pussarga pozīcijā, Francijas futbola izlases dalībnieks. Karjeru uzsāka dzimtās pilsētas klubā Aubervilliers. 1998. gadā futbolists pievienojās Red Star Paris klubam. Pēc trim gadiem A. Diabī sāka pārstāvēt Paris Saint-Germain klubu, taču kluba sastāvā aizvadīja tikai vienu sezonu. Kopš 2002. gada viņš spēlēja Auxerre kluba sastāvā, līdz 2006. gadā pievienojās Anglijas futbola Premjerlīgas klubam Arsenal. Spēlēdams Arsenal viņš bieži ir mocījies ar dažadiem savainojumiem. A. Diabī ir bijis vairāku Francijas jaunatnes izlašu dalībnieks. Pieaugušo izlases sastāvā viņš debitēja 2007. gada martā; pārstāvējis izlasi 2010. gada FIFA Pasaules kausa izcīņas finālturnīrā.