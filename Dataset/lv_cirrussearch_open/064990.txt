Džungārijas Alatau (kazahu: Жетісу Алатауы; ķīniešu: 准格尔阿拉特, Zhǔngéěr Ālātè) ir 450 kilometrus gara un 90 kilometrus plata kalnu grēda Kazahstānas austrumos. Stiepjas dienvidrietumu — ziemeļaustrumu virzienā, atdalot Kazahstānas Almati apgabalu no Ķīnas Džungārijas. Uz ziemeļiem no grēdas — Alakela ezers. Grēdas austrumu galā atrodas Džungārijas Vārti — jau antīkajā pasaulē pazīstams ceļš, kas savieno Centrālāziju ar Ķīnu.