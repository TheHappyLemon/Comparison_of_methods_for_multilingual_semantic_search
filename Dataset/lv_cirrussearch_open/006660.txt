2002. gada Nacionālās basketbola asociācijas drafts notika 2002. gada 26. jūnijā Madison Square Garden Ņujorkā, ASV. Kopumā tika draftēti 57 spēlētāji (43 amatieri no ASV augstskolām un vidusskolām, 15 no ārvalstu profesionālajiem klubiem). Šajā gadā tika izraudzīti 17 ārvalstu spēlētāji (6 no tiem pirmajā kārtā), kas bija rekords starp līdz šim notikušajiem draftiem. Ar pirmo izvēles numuru Hjūstonas "Rockets" izvēlējās 2,29 m garais Ķīnas basketbolistu Jao Minu, viņš kļuva par pirmo ārzemnieku, kas tika draftēts ar pirmo numuru. Ar otro numuru izvēlētais Džejs Viljamss kļuva par drafta neveiksmi: nospēlējis tikai vienu sezonu Čikāgas "Bulls" sastāvā viņš pārkāpa līguma nosacījumus, braucot ar motociklu, cieta nelaimes gadījumā, kurā gandrīz zaudēja dzīvību un guva smagas traumas. Pēc avārijas NBA atgriezties viņam vairs neizdevās.