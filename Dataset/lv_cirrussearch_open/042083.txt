"Metamorfozes" (latīņu: Metamorphōseōn librī) ir romiešu dzejnieka Ovidija poēma. Tā tiek uzskatīta par viņa labāko darbu. Darbs sastāv no vairāk par 250 mītiem, kas apkopoti 15 grāmatās. Mīti ir par laikposmu no pasaules radīšanas līdz Jūlija Cēzara valdīšanai. "Metamorfozes" pirmoreiz publicētas mūsu ēras 8. gadā. Šis ir viens no ietekmīgākajiem darbiem rietumu kultūrā. Ietekmējis tādus autorus kā Danti Aligjēri, Džovanni Bokačo, Džefriju Čoseru un Viljamu Šekspīru. Vairākas darba ainas tikušas attēlotas gleznās, skulptūrās, mūzikas darbos. Darbs zaudējis popularitāti pēc Renesanses, taču atguva to 20. gadsimta nogalē.