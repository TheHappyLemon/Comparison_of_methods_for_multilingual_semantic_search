Mamma Mia! ir 2008. gada ASV, Apvienotās Karalistes un Vācijas kopražojuma muzikāla romantiska kinokomēdija, kas balstīta uz 1999. gada tāda paša nosaukuma mūziklu. Filmas režisore ir Filida Loida. Galvenās lomas filmā atveido Merila Strīpa, Pīrss Brosnans, Kolins Fērts, Stellans Skašgords, Džūlija Voltersa, Dominiks Kūpers, Amanda Saifreda un Kristīne Baranski. Filmas pirmizrāde notika 2008. gada 30. jūnijā Londonā. Tā ir pirmā filma "Mamma Mia!" filmu sērijā; 2018. gadā filmai iznāca turpinājums "Mamma Mia! Mēs atkal esam klāt". Sofija Šeridana ir 20 gadus veca līgava, kura uz savām kāzām mātes mājās Grieķijas salā ir uzaicinājusi trīs vīriešus; katrs no viņiem varētu būt Sofijas tēvs.