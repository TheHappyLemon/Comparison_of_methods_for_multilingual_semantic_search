Autoklāvs, arī tvaika sterilizators vai patspiednis ir spiedieniekārta, kas paredzēta medicīnas preču, instrumentu un materiālu sterilizēšanai. Autoklāvus izmanto arī pārtikas rūpniecībā. Sterilizēšanas laikā svarīgi ir pareizi uzturēt sterilizēšanas režīmu (temperatūra, spiediens, sterilizēšanas ilgums, temperatūras un spiedienu izmaiņas protokoli), tāpēc mūsdienās tiek izmantotas sistēmas, kas sastāv no temperatūras un spiediena sensoriem un kontrolieriem ar datorvadību.