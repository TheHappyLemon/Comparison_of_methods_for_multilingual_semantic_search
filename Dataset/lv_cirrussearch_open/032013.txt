Roms Kalanta (lietuviešu: Romas Kalanta; 1953. gada 22. februāris — 1972. gada 15. maijs) bija deviņpadsmitgadīgs lietuviešu vidusskolnieks, kurš publiski pašaizdedzinājās Brīvības alejā Kauņā, protestējot pret padomju režīmu Lietuvā. Kalantas nāve izsauca lielākos pēckara protestus Lietuvā un iedvesmoja līdzīgus protestētājus. 1972. gadā vien 13 cilvēki izdarīja pašnāvību aizdedzinoties. Kalanta kļuva par Lietuvas pretošanās kustības simbolu 1970. un 1980. gados. 2000. gadā viņam pēc nāves piešķīra Vīša Krusta ordeni.