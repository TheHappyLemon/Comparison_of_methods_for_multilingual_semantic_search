Tenet (angļu: Tenet — "princips") ir 2020. gada spiegu filma. Filmas režisors ir Kristofers Nolans. Galvenās lomas tēlo Džons Deivids Vašingtons, Roberts Patinsons, Elizabete Debicka, Dimple Kapadija, Maikls Keins un Kenets Brana. Filmas galvenais varonis Protagonists, kuru tēlo Džons Deivids Vašingtons, manipulē ar laika plūsmu, lai novērstu Trešo pasaules karu. Filmēšana notika Igaunijā 2019. gada jūnijā un jūlijā, tad vēl sešās pasaules valstīs. Filmas pasaules pirmizrāde bija ieplānota 2020. gada 17. jūlijā, bet sakarā ar COVID-19 pandēmiju to pārcēla uz 2020. gada 26. augustu. Tā bija piektā ienesīgākā 2020. gada filma.