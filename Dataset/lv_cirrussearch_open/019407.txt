Likvors (latīņu: liquor cerebrospinalis) jeb smadzeņu šķidrums ir bezkrāsains caurspīdīgs šķidrums, kas piepilda smadzeņu vēderiņus, centrālo muguras smadzeņu kanālu un subarahnoidālo telpu. Likvora veidošanās ir saistīta ar intersticiālo smadzeņu šķidrumu. Nozīmīga likvora daļa veidojas plexus choroideus, kas atrodas smadzeņu vēderiņos. Likvors veicina aizsargfunkciju, jo tam piemīt baktericīdas īpašības, satur imūnglobulīnus G un A, komplementa sistēmu, monocītus un limfocītus, kā arī aizsargā smadzenes no mehāniskas iedarbības.