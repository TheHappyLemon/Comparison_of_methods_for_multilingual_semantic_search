Džeimss Skots "Džimijs" Konorss (angļu: James Scott "Jimmy" Connors; dzimis 1952. gada 2. septembrī) ir bijušais amerikāņu tenisists, bijis ATP ranga līderis. Viņš tiek uzskatīts par vienu no visu laiku izcilākajiem tenisitiem šī sporta veida vēsturē. Dž. Konorss ATP tūres rangā līderis bija kopumā 268 nedēļas, tai skaitā laikā no 1974. gada 29. jūlija līdz 1977. gada 22. augustam bija ranga līderis 160 nedēļas pēc kārtas, kas tobrīd bija rekords. Dž. Konorsa labākais sasniegums ATP tūres rangā dubultspēlē bija 1993. gada 1. martā sasniegtā 370. vieta. Karjeras laikā viņš svinēja uzvaru astoņos Grand Slam turnīros, no kuriem pieci tituli tika izcīnīti ASV atklātajā čempionātā. Viņa treneris jau kopš 16 gadu vecuma bija Pančo Segura. Pats Dž. Konorss trenējis Endiju Rodiku.