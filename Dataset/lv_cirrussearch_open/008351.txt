Džeimss Tefts "Džimers" Fredete (angļu: James Taft "Jimmer" Fredette; dzimis 1989. gada 25. februārī Glensfalsā, Ņujorkas štatā, ASV) ir amerikāņu basketbolists, spēlē aizsarga pozīcijā. Pašlaik (2013) pārstāv NBA klubu Sakramento "Kings". Viņš guva lielu ievērību universitātes karjeras laikā, kad Brigham Young universitātes sastāvā spēlēja NCAA. 2010.—2011. gada sezonā kļuva par pirmās divīzijas sezonas rezultatīvāko spēlētāju (vidēji spēlē gūti 28,9 punkti), kā arī saņēma vairākus sezonas labākā spēlētāja apbalvojumus, tai skaitā Vūdena balvu, Neismita balvu, Ādolfa Rapa balvu un Oskara Robertsona balvu. Taču lielisku sniegumu demonstrējis arī iepriekšējās trijās sezonās. 2011. gada NBA draftā viņu Milvoki "Bucks" izraudzījās ar kopējo 10. kārtas numuru, taču spēlētājs tika aizmainīts uz Sakramento "Kings".