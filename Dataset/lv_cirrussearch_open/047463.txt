"Zirnekļcilvēks: Tālu no mājām" (angļu: Spider-Man: Far From Home) ir 2019. gada ASV supervaroņu filma, kuras režisors ir Džons Votss. "Zirnekļcilvēks: Atgriešanās mājās" turpinājums, Marvel Cinematic Universe 23. filma. Filmā Pīters Pārkers kopā ar saviem skolasbiedriem dodas skolas ekskursijā uz Eiropu, kuras laikā kopā ar Misterio cīnās pret Elementāļiem no citas dimensijas. Galvenās lomas tajā attēlo Toms Holands, Semjuels Džeksons, Zendaja, Kobija Smaldersa, Džons Favro, Dž. B. Smūvs, Džeikobs Batalons, Mārtins Starrs, Marisa Tomeja un Džeiks Jillenhols. Filmas pirmizrāde notika 2019. gada 26. jūnijā, kinoteātros ASV - 2019. gada 2. jūlijā, kinoteātros Latvijā - 4. jūlijā. Kritiķi filmu novērtēja atzinīgi, atzīstot to par "jautru un apmierinošu turpinājumu", slavēja aktieru tēlojumu (it īpaši Holanda un Jillenhola). Šī ir 2019. gada ceturtā ienesīgākā filma un 26. visu laiku ienesīgākā filma, kā arī Sony Pictures studijas visu laiku ienesīgākā filma.