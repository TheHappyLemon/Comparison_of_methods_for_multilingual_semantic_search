Timotijs (Tims) Dveins Hārdevejs jaunākais (angļu: Timothy (Tim) Duane Hardaway Jr.; dzimis 1992. gada 16. martā Alamedā, Kalifornijas štatā) ir amerikāņu basketbolists, spēlē uzbrūkošā aizsarga un vieglā uzbrucēja pozīcijā. 2022. gadā viņš pārstāv Nacionālās basketbola asociācijas (NBA) klubu Dalasas "Mavericks". T. Hārdeveja tēvs Tims Hārdevejs arī bijis basketbolists, spēlējis NBA, aizvadot līgā trīspadsmit sezonas. Pēc karjeras beigām — treneris.