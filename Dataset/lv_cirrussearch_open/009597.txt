Kuveitas futbola izlase ir nacionālā futbola komanda, kas pārstāv Kuveitu starptautiskās futbola sacensībās. Kuveitas futbola izlasi pārvalda Kuveitas Futbola asociācija. Savu pirmo spēli izlase aizvadīja 1961. gadā cīnoties pret Lībijas izlasi. Pirmo un pagaidām vienīgo reizi Pasaules kausa finālturnīrā kuveitieši spēlēja 1982. gadā, kur gan neizkļuva no apakšgrupas. Āzijas kausa izcīņā Kuveita ir piedalījusies 10 reizes un ir 1980. gada Āzijas čempioni.