Zīgfrīds Frīdrihs "Fricis" Flešs (franču: Siegfried Friedrich "Fritz" Flesch; dzimis 1872. gada 11. martā, miris 1939. gada 11. augustā) bija austriešu paukotājs, izcīnījis olimpisko bronzas medaļu 1900. gada vasaras olimpiskajās spēlēs Parīzē. 1899. gadā viņš kļuba par Austrijas vicečempionu paukošanā ar zobenu. Flešs 1900. gada Parīzes olimpiskajās spēlēs startēja paukošanā ar zobenu. Šajā disciplīnā viņš izcīnīja bronzas medaļu. Viņš kļuva par pirmo ebreju paukotāju, kurš izcīnīja olimpisko medaļu. Pēc 8 gadiem viņš atgriezās olimpiskajās spēlēs, kas šoreiz notika Londonā. Arī šajā reizē viņš startēja paukošanā ar zobenu. Šajā reizē viņš savā grupā pirmajā kārtā uzvarēja visos piecos mačos, taču otrajā sacensību kārtā viņš spēja uzvarēt tikai vienu no pārējiem četriem pretiniekiem. Kopvērtējumā viņš ieņēma 24. vietu.