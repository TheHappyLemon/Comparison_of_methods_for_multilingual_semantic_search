2020. gada 12. jūnija vakarā afroamerikāni Rejšardu Brūksu (angļu: Rayshard Brooks) nošāva Atlantas policijas departamenta darbinieks Garets Rolfs. Aizturēšanas procesā piedalījās arī policists Devins Brosnans. Incidents notika Atlantā netālu no Wendy's restorāna. Policiju izsauca restorāna darbinieki, kuri apgalvoja, ka Brūksa mašīna, kurā viņš aizmiga, traucē citiem klientiem. Pirmais notikuma vietā ierodās Brosnans, kuram Brūkss uzradīja vadītāja apliecību un piekrita pārvietot mašīnu, piebilstot, ka par godu meitas dzimšanas dienai bija "iedzēris dažus dzērienus". Nedaudz vēlāk notikuma vietā ieradās Rolfs, kurš uzstāja, ka Brūksam jāveic alkotests. Testa rezultāti parādīja, ka alkohola līmenis Brūksa asinīs pārsniedz Džordžijas štatā noteikto pieļaujamo minimumu automašīnas vadīšanai, sakarā ar ko Rolfs centās arestēt Brūksu, uzliekot viņam rokudzelžus. Tajā brīdī Brūkss kļuva agresīvs un uzbruka policistiem, sākās kautiņš, pēc kura Brūkss atņēma Brosnana elektrošoka pistoli un metās bēgt. Rolfs sāka pakaļdzīšanos, kuras laikā Brūkss ticis nošauts. Brūksa nāve, tāpat kā nesenā Džordža Floida nāve, izraisīja protesta vilni Amerikas Savienotajās Valstīs. Protestu laikā tika nodedzināts Wendy’s restorāns Atlantā. 2020. gada 13. jūnijā Atlantas policijas priekšniece Ērika Šīldsa atbrīvoja savu amatu, lai "atjaunotu sabiedrības uzticību". Abi policisti tika atlaisti no darba. ASV prezidents Donalds Tramps paziņoja, ka situācija ar Brūksu bija "briesmīga". 2020. gada 16. jūnijā viņš parakstīja rīkojumu par reformām policijā, sakot, ka tas nodrošinās "elegantu taisnīgumu". 17. jūnijā Rolfam un Brosnonam izvirzīja apsūdzības saistībā ar Brūksa slepkavību.