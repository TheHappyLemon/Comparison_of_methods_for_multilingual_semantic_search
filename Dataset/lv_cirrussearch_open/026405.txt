Koordinātas: 6°5′N 116°33′E﻿ / ﻿6.083°N 116.550°E﻿ / 6.083; 116.550 Kinabalu (malajiešu: Gunung Kinabalu) ir kalns Kalimantānas salā, Dienvidaustrumu Āzijā. Tas atrodas Austrummalaizijā, Sabahas štatā un ietilpst Kinabalu nacionālajā parkā. Esot 4095 metrus augsts, Kinabalu kalns ir 20. augstākais kalns pasaulē pēc relatīvā augstuma un visaugstākais kalns Malajas arhipelāgā. Kalns un tā apkārtne ir ievērojams reģions pasaulē bioloģiskās daudzveidības ziņā. Tajā mīt vairāk kā 5000 augu un 100 zīdītāju sugu, kā arī 326 putnu sugas. To vidū ir tādas dzīvās radības kā raflēzijas un orangutani. Kinabalu kalns ir iekļauts UNESCO Pasaules mantojuma objektu sarakstā.