Šis raksts ir par pilsētu AAE. Par emirātu skatīt rakstu Rāselhaima (emirāts). Rāselhaima (arābu: رأس الخيمة‎, Raʾs al Khaimah, IPA: [raʔs alˈxajma]) ir pilsēta Apvienotajos Arābu Emirātos, Rāselhaimas emirāta galvaspilsēta. Izvietojusies valsts ziemeļaustrumos Persijas līča piekrastē, pilsētā dzīvo ap 60 % no emirāta iedzīvotājiem. Pilsētu dibinājuši mongoļu iebrukuma laikā no Persijas bēgušie armēņi, un sākotnēji tā saukta par Džulfaru. Arheoloģiskie izrakumi liecina, ka pilsētu jau agrāk (ap 8.—9. gadsimtu) apdzīvojusi arābu azda cits. 18. gadsimtā pilsēta bija viens no reģionāla pirātisma centriem, kā dēļ līča dienvidu piekraste dažkārt tika saukta par Pirātu krastu. Mūsdienās Rāselhaima ir viens no reģiona tūrisma centriem, pilsētā ir osta un starptautiska lidosta. Autostrāde pilsētu savieno ar Dubaiju un valsts galvaspilsētu Abū Dabī.