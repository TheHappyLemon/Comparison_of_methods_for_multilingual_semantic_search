Gukova (krievu: Гуково) ir pilsēta Krievijā, Rostovas apgabala ziemeļrietumos. 2017. gadā Gukovā dzīvoja 66,3 tūkstoši iedzīvotāju. Gukovu veido seši atsevišķi mikrorajoni (bijušās ogļraču apmetnes), kas savstarpēji ir izvietoti vairāku kilometru attālumā. Pilsēta atrodas pie Krievijas un Ukrainas robežas, nedaudz robežojoties ar Ukrainu. Gukova 1878. gadā dibināta kā dzelzceļa stacija, izbūvējot dzelzceļa līniju, kas savieno Kamensku-Šahtinsku ar Debaļcevi (mūsdienās Ukrainā). Tālāko pilsētas attīstību veicinājusi akmeņogļu ieguve tās apkārtnē.