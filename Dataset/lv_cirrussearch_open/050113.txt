"Pāri līķiem" (angļu: To Die For) ir 1995. gada kriminālkomēdija, kas balstīta uz Džoiss Meinardas tāda paša nosaukuma romānu; grāmatas pamatā savukārt ir Pamelas Smārtas dzīvesstāsts. Filmas režisors ir Gass Van Sants. Galvenās lomas filmā atveido Nikola Kidmena, Vakīns Fīnikss un Mets Dillons. Filmas pirmizrāde notika 1995. gada 20. maijā Kannu filmu festivālā. Sjūzana Stouna ir skaista sieviete, kura vienmēr vēlējusies kļūt par pazīstamu žurnālisti. Lai piepildītu savu sapni, Sjūzana nolemj uzņemt dokumentālo filmu par pusaudžiem. Drīz vien Sjūzana sāk apsvērt to, kā nogalināt savu vīru Leriju; lai to izdarītu, viņa lūdz palīdzību savas dokumentālās filmas varoņiem.