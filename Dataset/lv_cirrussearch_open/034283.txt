Melinda Anna Geitsa (angļu: Melinda Ann Gates; dzimusi Frenča (angļu: French) 1964. gada 15. augustā) ir amerikāņu uzņēmēja un filantrope, Microsoft dibinātāja un pasaules bagātākā cilvēka Billa Geitsa sieva. Saņēmusi Britu impērijas Goda dāmas titulu. Strādājusi Microsoft uzņēmumā, kur viņa bija Microsoft Bob, Microsoft Encarta un Expedia projektu vadītāja. Ar Billu Geitsu iepazinās darbā un 1994. gadā apprecējās. Laulībā dzimuši trīs bērni. Geitsi izšķīrās 2021. gadā. 2000. gadā Melinda Geitsa kopā ar vīru nodibināja Billa un Melindas Geitsu fondu. 2016. gadā par filantropisko darbību ASV prezidents Baraks Obama Billam un Melindai Geitsiem pasniedza Prezidenta brīvības medaļu.