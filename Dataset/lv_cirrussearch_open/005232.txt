Džordžs Tavlons Manne Opongs Asmans Veā (angļu: George Tawlon Manneh Oppong Ousman Weah; dzimis 1966. gada 1. oktobrī) ir Libērijas prezidents, bijušais futbolists . Kā futbolists spēlējis uzbrucēja pozīcijā, 14 gadus no savas profesionālās karjeras viņš pavadīja, spēlējot Francijas, Itālijas un Anglijas klubos, iegūstot titulus visās trīs valstīs. 1995. gadā viņš tika atzīts par Gada spēlētāju FIFA versijā, Eiropas gada futbolistu un Āfrikas gada futbolistu. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Pēc karjeras beigām Veā nodarbojās ar humānisma ideju izplatīšanu un kļuva par politiķi Libērijā, kur piedalījās 2005. gada prezidenta vēlēšanās, otrajā kārtā zaudējot Elēnai Džonsonei Sirlīfai. Kopš 2018. gada 22. janvāra pilda valsts prezidenta pienākumus. Veā ir vienīgais FIFA Gada spēlētājs, kurš nav kvalificējies Pasaules kausam ar savu nacionālo izlasi.