Rūdolfs Eduards Bārda (dzimis 1903. gada 20. februārī (pēc vecā stila — 7. februārī), miris 1991. gada 24. janvārī) bija latviešu futbolists un futbola tiesnesis. Viens no futbolistiem brāļiem Bārdām. Dzimis tirgotāja Ernesta Bārdas un viņa sievas Marijas Elizabetes dzimušas Hazenfusas ģimenē. Trīs reizes Rīgas FK sastāvā kļuvis par Latvijas čempionu (1924, 1925, 1926). Latvijas izlases sastāvā aizvadījis septiņas spēles. Tās sastāvā piedalījies 1924. gada vasaras olimpiskajās spēlēs. Spēlējis arī Latvijas basketbola izlases sastāvā. No aptuveni 1926. gada tiesājis futbola spēles.