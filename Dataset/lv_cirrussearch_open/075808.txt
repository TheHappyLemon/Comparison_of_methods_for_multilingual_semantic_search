Tirkistanas apgabals (kazahu: Түркістан облысы, Túrkistan oblysy), agrāk Dienvidkazahstānas apgabals (Оңтүстік Қазақстан облысы, Oñtüstik Qazaqstan oblısı), ir viens no Kazahstānas apgabaliem valsts dienvidos. Tā galvaspilsēta ir Tirkistana. Lielākās pilsētas ir Tirkistana, Kentau, Arisa, Sariaghaša, Šardara, Žetisaja, un Lengera. Dibināts 1932. gadā kā Dienvidkazahu apgabals (Южно-Казакская область), bet no 1936. gada — Dienvidkazahstānas apgabals. No 1962. līdz 1992. gadam saukts par Čimkentas apgabalu. Līdz 2018. gadam apgabala centrs bija Šimkenta, bet kad tā kļuva par republikas nozīmes pilsētu, apgabala centra pārcēla uz Tirkistanu un apgabalu pārdēvēja par Tirkistanas apgabalu. Pēc platības šis un mazākai Kazahstānā. Tirkistanas apgabals robežojas ar Uzbekistānu, kā arī ar trīs citiem Kazahstānas apgabaliem — Karaghandi, Kizilordas un Žambilas apgabalu. Cauri apgabalam uz Arāla jūru tek Sirdarja. No Turkmenistānas pilsētas Turkmenabatas uz Omsku Krievijā iet naftas cauruļvads (tur tas savienojas ar lielāku Sibīrijas cauruļvadu). Reģionā tiek iegūta un tiek apstrādāta nafta, svins un cinks.