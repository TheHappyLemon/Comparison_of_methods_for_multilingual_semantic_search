Konstancas koncils (latīņu: Concilium Constantiense) bija ekumeniskais koncils, kas no 1414. gada 16. novembra līdz 1418. gada 22. aprīlim notika Konstancas bīskapijas galvaspilsētā Konstancā. To pēc Svētās Romas impērijas ķeizara Sigismunda prasības sasauca pāvests (antipāvests) Jānis XXIII. Garlvenais koncila uzdevums bij pārvarēt Rietumu shizmu. Tā tika pārvarēta, atceļot konkurējošos pāvesta amata pretendentus no amata un ievēlot Martinu V. Koncils sodīja ar nāvi Janu Husu, iesākot Husītu karus. Tāpat pasludināja par ķeceri Džonu Viklifu. Saistībā ar Polijas karalistes, Lietuvas lielkņazistes un Teitonu ordeņa konfliktiem, koncils risināja jautājumus par pagānu tiesībām un taisnīgu karu.