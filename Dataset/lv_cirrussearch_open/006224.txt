Aizeja Lords Tomass (angļu: Isiah Lord Thomas III; dzimis 1961. gada 30. aprīlī Čikāgā, Ilinoisas štatā, ASV) ir bijušais amerikāņu basketbolists un treneris. Profesionāļa karjeras laikā bijis saspēles vadītājs, pārstāvēja NBA klubu Detroitas "Pistons". Divas reizes kļuva par NBA čempionu. Pēc basketbolista karjeras beigām kļuva par "Raptors" spēļu komentētāju, galveno treneri "Pacers" un "Knicks" un NCAA Floridas starptautiskās universitātes basketbola komandas "Golden Panthers" vienībās. 2000. gadā uzņemts basketbola slavas zālē. 1996. gadā tika nosaukts par vienu no 50 izcilākajiem NBA spēlētājiem visā līgas vēsturē.