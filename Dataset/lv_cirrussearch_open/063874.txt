Mitruma novadīšana jeb mitruma izvadīšana ir audumiem piemītoša funkcionāla īpašība, kas raksturo auduma spēju novadīt no ādas mitrumu, t. i., sviedrus. Mitruma novadīšana notiek, vienai auduma pusei mitrumu piesaistot (bet neuzsūcot pašā audumā), bet otrai pusei — mitrumu izkliedējot pēc iespējas plašākā auduma virsmā, tādējādi palīdzot audumam ātrāk izžūt. Šī iemesla dēļ, audumi ar augstu mitruma novadīšanas spēju tiek plaši izmantoti sporta apgērbu, un daļēji — arī gultasveļas ražošanā. Šo produktu ražotāji nereti mēdz atsaukties uz šādu audumu pārākām termoregulācijas īpašībām, tomēr pētījumos tas pagaidām nav pierādīts. Mitruma novadīšana ir viena no auduma veiktspējas īpašībām.