Tomāšs Surovijs (slovāku: Tomáš Surový; dzimis 1981. gada 24. septembrī Banskā Bistricā) ir bijušais slovāku hokejists, kreisās malas uzbrucējs, Slovākijas hokeja izlases dalībnieks. Karjeras laikā aizvadījis 126 spēles Nacionālās hokeja līgas kluba Pitsburgas "Penguins" sastāvā. Karjeras lielāko daļu pavadījis dažādās Eiropas vadošajās hokeja līgās, kļūstot par trīskārtēju Slovākijas Ekstralīgas čempionu. Slovākijas izlases sastāvā izcīnījis sudraba medaļas 2012. gada pasaules čempionātā.