Ipolits Adolfs Tēns (franču: Hippolyte Adolphe Taine; dzimis 1828. gada 21. aprīlī, miris 1893. gada 5. martā) bija franču pozitīvisma literatūras kritiķis un vēsturnieks. Viens no naturālisma teorētiķiem. Literatūras kritikas historisma principa ieviesējs kritikā. Uzskatīja, ka mākslas darbs jāskata vides (ģeogrāfisko un klimatisko apstākļu), rases (autora īpašību) un momenta (vēsturiskā brīža) (le milieu, la race, le moment) kontekstā. Dzimis Vuzjē, Francijas ziemeļos. 1853. gadā ieguvis doktora grādu Sorbonnā.