Žils Romēns (franču: Jules Romains), īstajā vārdā Luijs Anrī Žans Farigūls (franču: Louis Henri Jean Farigoule; dzimis 1885. gada 26. augustā, miris 1972. gada 14. augustā), bija franču dzejnieks un rakstnieks. 20. gadsimta sākumā bija t.s. unamisma līderis. Strādājis par universitātes pasniedzēju Brestā, Parīzē un Nicā. 1923. gadā sarakstīja populāru komēdiju Knok ou Le triomphe de la médecine. No 1936. līdz 1939. gadam Romēns bija Starptautiskā PEN kluba prezidents. Otrā pasaules kara laikā — emigrācijā. No 1946. gada 4. aprīļa — Franču akadēmijas biedrs.