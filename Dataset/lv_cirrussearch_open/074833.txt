Ford Consul Classic (Consul 315 — eksporta versija) bija vidēja izmēra auto, kas tika ražots Apvienotaja Karalistē no 1961. līdz 1963. gadam. Tam tika piešķirts Ford kods 109E vai 116E, atkarībā no motora izmēra. Izskatā tas līdzinājās populārajam Ford Anglia modelim. Ford Consul Classic bija citādāks — pretēji vērsts aizmugures logs, dubultās priekšējās lampas un arī atšķirīga auto priekšpuse. Salonā tam bija atdalītie priekšējie sēdekļi, aizmugurējais sēdeklis parasti bija pārklāts ar PVC un, izņēmumos, arī ar ādu. Varēja izvēlēties modeli starp divām pamatkrāsām. Consul Classic (Ford Consul Classic) arī pēc mehāniskās uzbūves līdzinājās Anglia, tikai izmantoja lielāku, 1340 kubikcentimetru (cm³) motoru. No 1962. gada bija pieejams arī 1498 cm³ Ford Kent variants. Auto bija 241 mm bremžu diski, un 1500. versija bija aprīkota ar četru ātrumu pārnesumkārbu, ar zobratu pārnesumu sinhronizāciju. Auto priekšējā amortizācijas sistēma bija neatkarīga, izmantojot Macpherson statņus. Aizmugurē lietoja ass pus-elipsveidīgas šaurās atsperes. 1963. gadā par Consul Capri pēcteci kļuva Ford Corsair. Kopā tika izgatavotas 111 225 Classic un 18 716 Capri (iekļaujot 2002 „GT”) versijas. Papildu tika saražoti 17 furgontipa vieglie auto. Tas bija Ford Dealership „Hughes Limited” darbs, kas atradās Nairobi, Kenijā. Viens no šiem auto 1964. gadā nonāca Lielbritānijā un joprojām atrodams Anglijas dienvidaustrumos.