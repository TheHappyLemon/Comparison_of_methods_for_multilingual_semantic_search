Teikuma loceklis ir patstāvīgs vārds vai vārdu grupa, kas atrodas teikumā un atbild uz kādu jautājumu. Teikuma locekļu sastāvā var būt iekļauti arī dažādi palīgvārdi. Latviešu valodā teikuma locekļus iedala virslocekļos, kas veido teikuma gramatisko centru, un palīglocekļos, kas veido teikuma paplašinājumu. Pie virslocekļiem pieder teikuma priekšmets, izteicējs un galvenais loceklis, pie palīglocekļiem — dubultloceklis, apzīmētājs, pielikums, papildinātājs, apstākļi. Teikuma locekļi var būt gan vienkārši, gan salikti.