Ķīna (ķīniešu: 中国, piņjiņs: Zhōngguó) ir kultūras reģions, sena civilizācija un atkarībā no perspektīvas nacionāla vai daudznacionāla saimnieciska vienība plašā teritorijā Austrumāzijā. Pēc Ķīnas pilsoņu kara (galvenās cīņas beidzās 1949. gadā) radās divas politiskās vienības: Ķīnas Tautas Republika, kura plašāk pazīstama vienkārši kā Ķīna Ķīnas Republika, kura plašāk pazīstama kā Taivāna Ķīna ir viena no vecākajām pasaules civilizācijām, kā arī vecākā joprojām eksistējošā civilizācija. Arheoloģiskās liecības liecina, ka šī civilizācija ir aizsākusies vismaz pirms 5000 gadiem. Tai arīdzan ir vecākā rakstības sistēma, kā arī tiek uzskatīts, ka Ķīna ir vieta, kur radušies daudzi nozīmīgi izgudrojumi. Vēsturiski ķīniešu kultūra kā vienots veselums ir izplatījusies visā Austrumāzijā, piemēram, kaimiņvalstis, kā Japāna, Koreja, Vjetnama ir ietekmējušās gan no ķīniešu reliģijām, gan rakstību sistēmām.