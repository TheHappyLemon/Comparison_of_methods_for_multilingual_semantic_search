Karakalpaku valoda (Qaraqalpaq tili, Қарақалпақ тили) ir tjurku valodu saimes valoda, kurā galvenokārt runā karakalpaki. Viņi apdzīvo Karakalpakstānu, kas ir Uzbekistānas autonoma republika. Karakalpaku valoda ir ļoti radniecīga kazahu valodai. Aptuvens karakalpaku valodas pratēju skaits tiek lēsts ap 580 tūkstošiem. Tiek izdalīti divi karakalpaku valodas dialekti — ziemeļaustrumu un dienvidaustrumu dialekts.