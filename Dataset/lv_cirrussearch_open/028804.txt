My Mama Said (sākotnēji: Turn Out The Light) ir Zviedrijas popmūzikas grupas ABBA dziesma. Dziesmas autori ir Bjērns Ulveuss un Benni Andešons, bet vokālo sniegumu veido Angnētas Feltskūgas un Anni Fridas Lingstades balsis. Šī dziesma tika izdota 1974. gadā albuma Waterloo sastāvā. Dziesma tika ierakstīta 1973. gada 16. oktobrī, kad notika pirmā ierakstu sesija, kuras laikā grupas nosaukums oficiāli bija "ABBA". Uz ierakstu sesijas dokumentācijas lapas sākotnēji tika uzrakstīts līdz tam zināmais grupas nosaukums Björn, Benny, Agnetha & Frida, kas tika nosvītrots un blakus pierakstīts "ABBA". Dziesma ir veidota ar džeza elementiem, lai gan lielākā daļa albuma tika veidota roka vai popa stilā.