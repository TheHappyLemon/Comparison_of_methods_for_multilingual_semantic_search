Bismarka arhipelāgs ir salu grupa Melanēzijā, Jaungvinejas ziemeļaustrumu piekrastē, Klusā okeāna rietumu daļā. Administratīvi veido daļu no Papua-Jaungvinejas Salu reģiona. Bismarka arhipelāgs sastāv no galvenokārt vulkāniskas izcelsmes salām ar kopējo platību 49 700 km2. Arhipelāga salas puslokā aptver Bismarka jūru, un tas izvietojies uz Ziemeļu Bismarka, Manusas un Dienvidu Bismarka tektoniskajām plātnēm.