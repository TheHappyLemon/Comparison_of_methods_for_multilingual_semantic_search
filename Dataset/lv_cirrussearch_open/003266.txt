1948. gada vasaras olimpiskās spēles bija četrpadsmitās vasaras olimpiskās spēles. Tās no 1948. gada 29. jūlija līdz 14. augustam notika Lielbritānijas galvaspilsētā Londonā. Oficiāli spēles atklāja Lielbritānijas karalis Džordžs VI. Šīs bija pirmās vasaras olimpiskās spēles pēc Otrā pasaules kara beigām. 1940. gada spēlēm bija jānorisinās Helsinkos (Tokijā spēles nebūtu notikušas, jo Ķīna iebruka Japānā) un 1944. gada olimpiāde būtu notikusi Londonā. Šī bija otrā reize, kad Londona rīko olimpiskās spēles (pirmoreiz Londonā norisinājās 1908. gada vasaras olimpiskās spēles) un Londona būs pirmā pilsēta, kas rīko olimpiskās spēles trīs reizes (nākamā reize bija 2012. gadā). Londonas olimpiskajās spēlēs piedalījās 59 valstis, kuras pārstāvēja 4104 sportisti. Kopumā tika sadalīti 136 medaļu komplekti 17 sporta veidos. Balsošanā par olimpisko spēļu mājvietu Londona uzvarēja Baltimoru, Lozannu, Losandželosu un Filadelfiju.