Kaviļas (latīņu: Stipa) ir graudzāļu dzimtas ģints, kurā ir klasificētas aptuveni 300 daudzgadīgu lakstaugu sugas. Savvaļā sugas ir sastopamas daudzviet mērenajā joslā un subtropu joslā, kā arī tropu kalnos. Daudzas sugas ir svarīgas lopbarības kultūras. Kā dekoratīvie augi tiek izmantotas vairākas sugas, piemēram, Stipa brachytrich, Stipa arundinacea, Stipa splendens, Stipa calamagrostis, Stipa gigantea un Stipa pulchra. Augiem raksturīgas raupjas, ieritinātas lapas un vārpskaras. Latvijā ir sastopama tikai viena, ievazāta suga — Matveida kaviļa (Stipa capillata, sinonīms Stipa juncea).