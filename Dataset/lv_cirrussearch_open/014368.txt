Šis raksts ir par pilsētu Anglijā. Par salu Kanādā skatīt rakstu Sauthemptona (sala). Sauthemptona (angļu: Southampton, izrunā: [saʊθˈhæmptən]) ir pilsēta (city) un vienotā pašvaldība Anglijā, Apvienotajā Karalistē, Hempšīras ceremoniālās grāfistes lielākā pilsēta. Arheoloģiskie atradumi liecina, ka pilsētas teritorija bijusi apdzīvota jau pirms akmens laikmeta. Sauthemptonas iedzīvotāju skaits 2010. gadā sasniedza 239,7 tūkstošus. Pilsēta atrodas 120 km attālumā no Londonas un 30 km attālumā no Portsmutas. Tajā atrodas liela osta. Kopā ar Portsmutu veido metropoles apgabalu. Ar kopējo iedzīvotāju skaitu lielāku nekā viens miljons šis ir viens no apdzīvotākajiem metropoles apgabaliem Apvienotajā Karalistē. Nozīmīgākie darba devēji pilsētā ir Sauthemptonas Universitāte, Sauthemptonas lidosta, Ford Transit rūpnīca, kā arī vairāki citi uzņēmumi. Sauthemptonā ir bāzēts Anglijas Premjerlīgas futbola klubs Southampton FC.