Dictyla ir tīklblakšu ģints, kurā ietilpst ap 75 sugām. Izplatītas visā pasaulē, izņemot Antarktiku. Latvijā ir sastopamas četras sugas: Dictyla convergens, Dictyla echii, Dictyla humuli un Dictyla lupuli. Dictyla ģints sugas atšķiras no citām ar šādām raksturīpašībām: dziedzeru sinusu atveres bez kanāliem; pronotums ar trim ķīļiem; pronotuma sānu malas plaši izvērstas uz pronotuma disku, vāji izspīlētas; pronotuma mugurējais izaugums uz galotnes bez burbuļveidīga uztūkuma; segspārni pa vidu bez pauguriem; segspārnu sānu malas vismaz ar vienu šūnu rindu.