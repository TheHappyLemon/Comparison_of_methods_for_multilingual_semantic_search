Rožērs I (sicīliešu: Ruggeru I di Sicilia, itāļu: Ruggero I di Sicilia), saukts arī Boso (Bosso), Lielais Grāfs (Grand Comte), jarls Rogeirs (Jarl Rogeirr); dzimis ap 1031. gadu, miris 1101. gada 22. jūnijā) bija jaunākais no Otvilu brāļiem no Normandijas, kurš no 1061. līdz 1091. gadam atkaroja Sicīliju no arābiem un lika pamatus Sicīlijas karalistei. 1057. gadā no Normandijas ieradās Dienviditālijā un palīdzēja brālim Robertam Guiskāram no Bizantijas atkarot Kalabriju.