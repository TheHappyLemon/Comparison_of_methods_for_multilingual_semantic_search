Šis raksts ir par upi ASV un Meksikā. Par upi Teksasā skatīt rakstu Kolorādo (Teksasa). Kolorādo (angļu: Colorado River, spāņu: Río Colorado) ir upe ASV dienvidrietumos un Meksikas ziemeļrietumos. Tā ir 2334 km gara un šķērso septiņus ASV un divus Meksikas štatus. Tā sākas Klinšu kalnos un beidzas Kalifornijas līcī. Kolorādo upes lielākās pietekas pēc garuma ir Grīnrivera, Hila, Sanhuana un Litlkolorādo. Kolorādo upe ir izgrauzusi vienu no dziļākajiem kanjoniem pasaulē — Lielo kanjonu.