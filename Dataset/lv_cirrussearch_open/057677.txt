Ištvāns Kovāčs (ungāru: István Kovács; dzimis 1984. gada 16. septembrī Karejā) ir Rumānijas futbola tiesnesis. 2007. gadā sāka tiesāt Rumānijas augstākās futbola līgas Liga I spēles. 2010. gadā kļuva par FIFA kategorijas tiesnesi. Pirmā pieaugušo izlašu spēle viņa tiesneša karjerā bija 2014. gada FIFA Pasaules kausa kvalifikācijas spēle 2012. gada 16. oktobrī starp Latviju un Lithenšteinu. UEFA Eiropas līgas grupu turnīra spēles sāka tiesāt 2014. gadā, bet Čempionu līgas grupu turnīru 2018. gadā. 2017. gadā tiesāja Rumānijas kausa izcīņas finālu. 2021. gada aprīlī Kovāčs tika apstiprināts par vienu no 19 tiesnešiem 2020. gada Eiropas čempionāta finālturnīrā.