Ford Bantam ir pikaps, ko kompānija Ford ražo Dienvidāfrikas tirgum. Automobiļus ražoja Pretorijā. Pirmās paaudzes Ford Bantam sāka ražot 1983. gadā, un tas tika izveidots uz Ford Escort Mk III bāzes. Otrās paaudzes Bantam automobiļa priekšējā daļa tika aizgūta no Mazda 323, jeb sestās paaudzes Ford Laser. Modelis bija zināms arī kā Mazda Rustler. Trešās paaudzes Bantam uzsāka ražot 2002. gadā, izmantojot Ford Fiesta V Mark (BE91) priekšu, joprojām atstājot pirmās paaudzes piekari un kravas kasti. Trešās paaudzes Bantam ir tāda paša automobiļa priekšējā daļa kā Brazīlijas Ford Courier, bet ar savādāku virsbūvi. Automobiļi bija aprīkoti ar 1,3 litru 8 vārstu un 1,6 litru 8 vārstu SOHC Rocam benzīna dzinējiem, kā arī 1,8 litru dīzeļdzinēju. 2006. gadā modeļus beidza aprīkot ar dīzeļdzinējiem. 2011. gadā Ford paziņoja par modeļa ražošanas pārtraukšanu. Pagaidām modeļa aizvietošana nav plānota. Pēdējais saražotais Bantam, no konveijera nobrauca 2011. gada 17. novembrī.