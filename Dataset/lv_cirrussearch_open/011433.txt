Kims Čonins (korejiešu: 김정은, Kim Chŏng'ŭn / Gim Jeong-eun, dzimis 1984. gada 8. janvārī) ir Korejas Tautas Demokrātiskās Republikas jeb Ziemeļkorejas valsts vadītājs, kā arī iepriekšējā valsts vadītāja Kima Čenira jaunākais dēls un pirmā valsts vadītāja Kima Irsena mazdēls. Viņa sieva ir Ri Soldžu. Kims Čonins ir pirmais valsts vadītājs, kurš dzimis pēc valsts izveidošanas.