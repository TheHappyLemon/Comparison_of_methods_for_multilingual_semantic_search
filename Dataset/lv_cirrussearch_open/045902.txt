"Zvaigzne ir dzimusi" (angļu: A Star Is Born) ir 2018. gada ASV muzikāla drāma, kura ir rīmeiks 1937. gada filmai ar tādu pašu nosaukumu. Filmas režisors, kā arī viens no producentiem, scenārija autoriem un galveno lomu atveidotājiem ir Bredlijs Kūpers. Citas lomas atveido Lady Gaga, Endrū Daiss Klejs, Deivs Čapele un Sems Eliots. Filmas pirmizrāde notika 2018. gada 31. augustā Venēcijas filmu festivālā. Mūziķis Džeksons Meins, kura karjera piedzīvo lejupslīdi sava vecuma un problēmu ar alkoholu dēļ, palīdz jaunai dziedātājai Elijai kļūt slavenai. Filma tika nominēta Amerikas Kinoakadēmijas balvai astoņās nominācijās, tai skaitā kā labākā filma, labākais aktieris (Bredlijs Kūpers) un labākā aktrise (Lady Gaga) galvenajās lomās, kā arī labakais aktieris otrā plāna lomā (Sems Eliots). Balva tika iegūta vienā no nominācijām — par dziesmu Shallow Lady Gaga (kopā ar vēl trim dziesmas autoriem) saņēma Amerikas Kinoakadēmijas balvu "Labākā dziesma".