"X-cilvēki: Apokalipse" (angļu: X-Men: Apocalypse) ir 2016. gada ASV supervaroņu filma, kuras režisors ir Braiens Singers. Filma balstīta uz Marvel Comics komiksiem ar tādu pašu nosaukumu. Filma ir turpinājums 2014. gada filmai "X-cilvēki: Bijušās nākotnes dienas", savukārt 2019. gadā filmai iznāca turpinājums "X-cilvēki: Tumšais Fēnikss". Galvenās lomas filmā atveido Dženifere Lorensa, Maikls Fasbenders, Džeimss Makevojs, Oskars Izāks, Nikolass Holts, Rouza Bairna, Tajs Šeridans, Evans Pīterss un Sofija Tērnere. Filmas pirmizrāde notika 2016. gada 9. maijā Londonā. Filmā X-cilvēki cenšas apturēt mutantu "Apokalipse", kurš ir pamodies 1983. gadā un plāno iznīcināt civilizāciju un pārņemt pasauli.