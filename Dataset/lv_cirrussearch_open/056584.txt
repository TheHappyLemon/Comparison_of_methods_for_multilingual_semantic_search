"Pametot Lasvegasu" (angļu: Leaving Las Vegas) ir 1995. gada amerikāņu romantiskā drāma, kuras režisors ir Maikls Figiss. Filmas sižets ir balstīts uz Džona O'Braiena grāmatu ar tādu pašu nosaukumu. Galvenās lomas filmā atveido Nikolass Keidžs un Elizabete Šū. Filma tikusi nominēta Amerikas Kinoakadēmijas balvai nominācijās Labākais aktieris galvenajā lomā, Labākā aktrise galvenajā lomā, Labākais režisors un Labākais adaptētais scenārijs. Oskara balvu, kā labākais aktieris, saņēma N. Keidžs. Bens Sandersons (Nikolass Keidžs) tiek atlaists no darba alkoholisma dēļ un nolemj doties no Losandželosas uz Lasvegasu, lai turpinātu lietot alkoholu līdz nāvei. Tur viņš sastop prostitūtu Sēru (Elizabete Šū), starp viņiem izveidojas sarežģītas romantiskas attiecības.