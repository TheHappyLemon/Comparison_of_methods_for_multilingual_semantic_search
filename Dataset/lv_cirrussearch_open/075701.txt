Mišels de Notrdams (Michel de Nostredame, dzimis 1503. gada 14. decembrī vai 21. decembrī, miris 1566. gada 2. jūlijā), latīniskais vārds Nostradams (Nostradamus), bija franču aptiekārs un ievērojams gaišreģis, kas publicēja pareģojumu krājumu, kurš ir kļuvis slavens visā pasaulē. Viņš vislabāk zināms savas grāmatas "Les Propheties" ("Pravietojumi") dēļ, kura pirmais izdevums bija 1555. gadā.