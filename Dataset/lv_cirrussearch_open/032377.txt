Kevins de Breine (nīderlandiešu: Kevin De Bruyne; dzimis 1991. gada 28. jūnijā) ir Beļģijas futbolists, spēlē pussarga pozīcijā, Beļģijas futbola izlases dalībnieks. Pašlaik (2023) pārstāv Anglijas futbola Premjerlīgas klubu Manchester City F.C. Profesionāļa karjeru sācis K.R.C. Genk Beļģijā. Karjeras laikā spēlējis Beļģijā, Anglijā un Vācijā. Lielākos panākumus guvis VfL Wolfsburg sastāvā 2014.—2015. gada sezonā, kad uzvarēja Vācijas kausa izcīņā. Pats Breine tika atzīts par 2014.—2015. gada Bundeslīgas sezonas labāko spēlētāju, 2015. gada futbolistu Vācijā. Breines pāreja uz Manchester City F.C. ir viens no visu laiku dārgākajiem futbola transfēriem. Kopš 2010. gada spēlē Beļģijas izlases sastāvā. Piedalījās 2014. gada FIFA Pasaules kausā un 2016. gada Eiropas čempionātā.