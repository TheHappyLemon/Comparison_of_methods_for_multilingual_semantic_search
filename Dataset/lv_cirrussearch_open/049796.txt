Elmors Ruals "Rips" Torns jaunākais (angļu: Elmore Rual "Rip" Torn Jr.; dzimis 1931. gada 6. februārī, miris 2019. gada 9. jūlijā) bija amerikāņu aktieris, balss aktieris un komiķis. Torns tika izvirzīts Amerikas Kinoakadēmijas balvai nominācijā "Labākais aktieris otrā plāna lomā" par Marša Tērnera lomu filmā Cross Creek (1984). Par producenta Ārtija lomu šovā The Larry Sanders Show viņš sešas reizes nominēts Emmy balvai, ko saņēmis 1996. gadā. Tāpat viņš ir ieguvis Amerikas komēdijas balvu par smieklīgāko otrā plāna lomu šajā šovā, un divas CableACE balvas par dalību šovā. 1997. gadā Torns tika nominēts Satelīta balvai par šefa Zeda lomu filmā "Vīri melnā" (1997).