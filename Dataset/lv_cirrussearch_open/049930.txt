2019.—2020. gada Spānijas futbola čempionāta Pirmās divīzijas sezona bija 89. La Liga, Spānijas augstākās futbola līgas, sezona. Tā sākās 2019. gada 17. augustā. Bija paredzēts, ka tā noslēgsies 2020. gada 24. maijā. 2020. gada 12. martā koronavīrusa pandēmijas dēļ sezona tika apturēta. Tika nolemts sezonu atsākt 11. jūnijā. Tā noslēdzās 19. jūlijā. 16. jūlijā vienu kārtu pirms sezonas beigām Madrides "Real" nodrošināja uzvaru līgā, izcīnot 34. čempiontitulu. Par sezonas rezultatīvāko spēlētāju kļuva Lionels Mesi, gūstot 25 vārtus.