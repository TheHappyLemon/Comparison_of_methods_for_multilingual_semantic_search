LoRaWAN (Long Range Wide Area Network) ir viens no dažiem tīkla protokoliem, kas tika izstrādāti, lai definētu tīkla augšējos slāņus. LoRaWan ir mākoņ-bāzēts vides piekļuves vadības (MAC) slāņa protokols, bet tas galvenokārt darbojas kā tīkla slāņa protokols, lai pārvaldītu komunikāciju starp LPWAN vārtejām un beigu-mezglu ierīcēm, kā maršrutēšanas protokols. LoRaWan protokolu uztur LoRa Alliance. LoRaWan definē komunikācijas protokolu un sistēmas arhitektūru tīklā, kamēr par liela attāluma komunikāciju fiziskajā slānī nodrošina LoRa. LoRaWan protokols arī regulē un pārvalda ierīču komunikācijas frekvences, datu plūsmas ātrumu un jaudu. Tīkla ierīces ir asinhronas un tās pārsūta datus tikai tad, kad tām ir ko sūtīt. Datus, ko nosūta gala mezgla ierīce, saņem vairākas vārtejas, kas, savukārt, datus tālāk pārsūta uz centralizētu tīkla serveri. Šis serveris filtrē datu paketes, veic drošības pārbaudes un pārvalda tīklu. Tālāk serveris datus pārsūta aplikāciju serverim.