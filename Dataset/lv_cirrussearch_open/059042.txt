Vestminsteras Sitija (angļu: City of Westminster) ir Lielās Londonas apkaime, uz rietumiem no Londonas centra Londonas Sitijas. Tā ir daļa no vēsturiskās Vestminsteras apkaimes. Vestminsteras Sitija tika izveidota 1965. gada 1. aprīlī un iekļauta Lielās Londonas grāfistē; pirms tam tā bija daļa no vēsturiskās Midlseksas grāfistes. 2018. gadā Vestminsterā dzīvoja 255 tūkstoši iedzīvotāju. Vestminstera robežojas ar Londonas Sitiju (austrumos), Lembetu (dienvidaustrumos), Vondsvērtu (dienvidos), Kensingtonu un Čelsi (dienvidrietumos un rietumos), Brentu (ziemeļrietumos) un Kempdenu (ziemeļos un ziemeļaustrumos). Vestminsterā atrodas Soho, Pikadilli laukums, Trafalgaras laukums, Vestminsteras pils.