Šis raksts ir par pilsētu Dzjansji provincē. Par pilsētu Dzjiliņas provincē skatīt rakstu Dzjiaņa (Dzjiliņa). Dzjiaņa (ķīniešu: 吉安, Jí'ān) ir pilsēta Ķīnas dienvidaustrumos, Dzjansji provincē. Administratīvi veido prefektūras līmeņa municipalitāti ar vairāk kā 4 miljoniem iedzīvotāju, bet pašas Dzjiaņas municipālajos rajonos dzīvo ap 540 tūkstošiem cilvēku. Izvietojusies provinces dienviddaļā Gaņdzjanas upes krastos ap 200 km uz dienvidiem no provinces galvaspilsētas Naņčanas.