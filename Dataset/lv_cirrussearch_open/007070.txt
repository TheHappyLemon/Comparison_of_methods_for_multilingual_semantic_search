.sb ir augšējā līmeņa domēns (ccTLD), kura paredzētais pielietojums ir saistīts ar Zālamana Salām. Domēns izveidots 1994. gadā. Domēna sponsors ir Solomon Telekom Company Limited, bet domēnu reģistrēšanu nodrošina Solomon Islands Network Information Centre. Domēnu reģistrēšana ir iespējama zem šādiem otrā līmeņa domēniem: .com.sb, .net.sb, .edu.sb, .org.sb un .gov.sb. Reģistrēšanās ierobežojumi nav .com.sb un .net.sb, bet pārējiem otrā līmeņa domēniem ir dažādi ierobežojumi.