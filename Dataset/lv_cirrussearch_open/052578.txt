Maratons vīriešiem bija viena no vieglatlētikas disciplīnām, kas bija iekļautas 1896. gada vasaras olimpisko spēļu programmā. Šī bija vienīgā šosejas skriešanas disciplīna vieglatlētikā. Maratona sacensības notika 10. aprīlī. To starta vieta bija Maratonas pilsēta, bet finiša līnija Panatinaiko stadions, Atēnās. Maratona distances garums bija apmēram 40 kilometri (25 jūdzes). Sacensībās startēja 17 sportisti no 5 valstīm. Par pirmo olimpisko čempionu maratona distancē kļuva Grieķijas sportists Spiridons Luiss. Grieķijas kroņprincis Konstantīns, priecādamies par maratona uzvarētāja grieķa Spiridona Luisa panākumiem, kopā ar viņu noskrēja pēdējos metrus līdz finišam. Arī sudraba medaļu izcīnīja Grieķijas sportists Harilajs Vasilaks, bet bronzas medaļu izcīnīja Ungārijas sportists Ģula Kellners. No 15 sportistiem, kas startēja šajā distancē, finišēja tikai 9 sportisti. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika pasniegtas sudraba un bronzas medaļas.