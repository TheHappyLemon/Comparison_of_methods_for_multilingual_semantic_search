Džirolamo Freskobaldi (itāļu: Girolamo Frescobaldi; dzimis 1583. gada 13. septembrī, miris 1643. gada 1. martā) bija vēlās renesanses un agrīnā baroka laika itāļu mūziķis un komponists, kurš pazīstams ar darbiem taustiņinstrumentiem. Jau no bērnības parādījis spējas mūzikā, mācījās dzimtajā Ferrārā pie Lucasko Lucaski. No 1608. līdz 1628. gadam un no 1634. gada līdz savai nāvei 1643. gadā bija Romas Svētā Pētera bazilikas ērģeļnieks. Freskobaldi radītie darbi, sevišķi 1635. gadā publicētais krājums Fiori musicali ("Muzikālie ziedi") ietekmēja nākamo paaudžu komponistu (Johana Jākoba Frobengera, Johana Sebastiāna Baha, Henrija Pērsela) daiļradi.