2020.—2021. gada UEFA Eiropas līgas sezona bija otru nozīmīgāko Eiropas futbola klubu sacensību 50. sezona un 12. sezona ar UEFA Eiropas līgas nosaukumu. To organizēja UEFA. Sezona sākās ar priekšsacīkšu kārtas spēlēm 2020. gada 20. augustā. Kvalifikācijas spēles notika līdz 1. oktobrim. Grupu turnīrs sākās 2020. gada 22. oktobrī. Sezona noslēdzās 2021. gada 26. maijā ar finālu Gdaņskas stadionā Polijā. Sakotnēji bija paredzēts, ka šajā stadionā risināsies 2021. gada UEFA Eiropas līgas fināls, bet tas COVID-19 pandēmijas dēļ tika pārcelts. Par uzvarētājiem kļuva Spānijas klubs Villarreal, kas finālā 11 metru sitienu sērijā pieveica Anglijas klubu Manchester United. Tas bija pirmais Villarreal izcīnītais tituls. Uzvarētāji ieguva tiesības spēlēt 2021.—2022. gada UEFA Čempionu līgas grupu turnīrā, kā arī 2021. gada UEFA Superkausā, kur tiksies ar 2020.—2021. gada UEFA Čempionu līgas uzvarētājiem.