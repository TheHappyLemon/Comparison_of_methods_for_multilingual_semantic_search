Andreass Hugo Hēlgebaums Pereira (portugāļu: Andreas Hugo Hoelgebaum Pereira; dzimis 1996. gada 1. janvārī) ir Brazīlijas futbolists, spēlē pussarga pozīcijā, pārstāvējis Brazīlijas futbola izlasi. Kopš 2022. gada Pereira pārstāv Anglijas Premjerlīgas komandu Fulham. Pereira ir dzimis Beļģijā, kur savu karjeru uzsācis Lommel komandā. 2011. gadā pievienojies Manchester United akadēmijai. Pirmo Anglijas Premjerlīgas maču aizvadījis 2015. gada martā. No Manchester United komandas ticis izīrēts Spānijas komandām Granada un Valencia, Itālijas komandai Lazio un Brazīlijas komandai Flamengo. 2022. gadā pievienojies Fulham. Pārstāvējis dažādu vecumu Beļģijas un Brazīlijas jauniešu izlases. 2018. gadā debitējis Brazīlijas futbola izlases rindās.