Mariona Aizpore (dzimusi 1961. gada 18. februārī) ir latviešu izcelsmes bijusī Rietumvācijas peldētāja. Viņas vectēvs Aleksandrs Aizpors-Čaplis bijis karavīrs, saņēmis Lāčplēša Kara ordeni. Piedalījusies 1988. gada vasaras olimpiskajās spēlēs, kur augstākais sasniegums individuālajās sacensībās bija 8. vieta 100 m peldēšanā uz muguras. 1981. gada Eiropas čempionātā VFR komandas sastāvā izcīnījusi sudraba medaļu 4x100 m brīvā stila stafetē, bronzas medaļu 4x100 m kompleksajā stafetē, 1989. gada Eiropas čempionātā izcīnījusi bronzas medaļu 4x100 m brīvā stila stafetē. Vairākas reizes kļuvusi par VFR čempioni.