Amerikas lizihitons (latīņu: Lysichiton americanus), arī rietumu skunksu kāposts, dzeltenais skunksu kāposts un purva laterna, ir purvos un mitrajos mežos augošs ārumu dzimtas augs. Tā izcelsmes vieta ir Ziemeļamerikas ziemeļrietumi. Amerikas lizihitonu izmanto arī kā krāšņumaugu galvenokārt pie dīķiem, purvainā zemē vai robežstādījumos. Tam ir vidēja ziemcietība; ziemās, kad nav sniegs, ir vēlams to piesegt. Amerikas lizihitoni zied aprīlī un maijā. Ziedi ir dzeltenā krāsā. Augstums svārstās no 0,6 līdz 0,8 metriem.