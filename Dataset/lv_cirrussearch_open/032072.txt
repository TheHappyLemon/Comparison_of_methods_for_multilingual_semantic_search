Eduards Vorganovs (krievu: Эдуард Ворганов; dzimis 1982. gada 7. decembrī) ir Krievijas šosejas riteņbraucējs, kas pārstāv UCI WorldTeam komandu Katusha–Alpecin. 2012. gada jūnijā Vorganovs uzvarēja Krievijas čempionātā grupas braucienā. 2016. gada 5. februārī tika paziņots, ka viņam uzrādītas pozitīvas mildronāta analīzes. Šis AS Grindex ražotais medikaments aizliegto vielu sarakstā bija iekļauts kopš 1. janvāra, un Vorganovs kļuva par pirmo sportistu, kam uzrādītas pozitīvas tā analīzes.