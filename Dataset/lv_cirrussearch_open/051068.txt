Arnemas kauja (vācu: Schlacht um Arnheim, čehu: Battle of Arnhem) bija kauja Otrā pasaules kara operācijas "Market Garden" laikā no 1944. gada 17. septembra līdz 26. septembrim Arnemas pilsētas rajonā. Uzbrūkošās britu un poļu karaspēka daļas desantējās Arnemas apkaimē, lai nodrošinātu kontroli pār Nēderreinas tiltu Arnemas pilsētā. Uzbrucēji sastapa sīvu pretestību. Nelielai daļai desanta tomēr izdevās sasniegt tiltu un nostiprināties tā ziemeļu daļā. Pēc četru dienu kaujām tiltam uzbrūkošie briti tika aplenkti un iznīcināti vai padevās. Arnemas apkaimē karojošā LIelbritānijas 1. desanta divīzija tika evakuēta naktī uz 26. septembri. Tā bija zaudējusi 3/4 no personālsastāva un turpmākajās Otrā Pasaules kara kaujās vairs nepiedalījās. Kaujas notikumi attēloti 1977. gada Ričarda Atenboro filmā A Bridge Too Far.