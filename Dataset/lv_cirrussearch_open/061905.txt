Rafaels Gordiljo Vaskess (spāņu: Rafael Gordillo Vázquez, dzimis 1957. gada 24. februārī) ir bijušais Spānijas futbolists, spēlēja aizsarga pozīcijā, bijis Spānijas futbola izlases dalībnieks. Savas karjeras laikā pārstāvējis Betis un Real Madrid komandas, kopumā nospēlējot 428 mačus La Liga. Ar Real Madrid komandu izcīnījis 10 trofejas, tai skaitā piecas reizes kļuvis par Spānijas čempionu. 80. gados ilgstoši pārstāvējis Spānijas futbola izlasi. Izlases rindās aizvadījis 75 mačus un guvis 3 vārtus. Piedalījies 1982. un 1986. gada FIFA Pasaules kausā, kā arī 1980., 1984. un 1988. gada Eiropas čempionātā.