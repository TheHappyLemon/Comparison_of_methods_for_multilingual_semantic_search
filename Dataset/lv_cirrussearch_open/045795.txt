"Iepazīsties, mani vecāki" (angļu: Meet the Parents) ir 2000. gada ASV komēdija, kuras režisors un viens no producentiem ir Džejs Roučs. Galvenās lomas atveido Roberts De Niro, Bens Stillers, Blaita Danere un Terija Polo. Filmas pirmizrāde notika 2000. gada 6. oktobrī. Filmai ir iznākuši divi turpinājumi: 2004. gada filma "Iepazīsties, Fakeri" un 2010. gada filma "Iepazīsties, mazie Fakeri". Gregs Fakers, kurš strādā par medmāsu, pirms draudzenes bildināšanas satiekas ar viņas vecākiem, tomēr draudzenes tēvs ir katra līgavaiņa sliktākais murgs.