Zaha Mohameda Hadīda (angļu: Zaha Mohammad Hadid, arābu: زها حديد; 1950. gada 31. oktobris — 2016. gada 31. marts) bija Irākas izcelsmes britu dekonstruktīvisma arhitekte. 2004. gada Prickera balvas un 2010. un 2011. gada Sterlinga balvas laureāte. Rema Kolhāsa skolniece un pirmā sieviete, kas saņēmusi Prickera balvu. Dzimusi Bagdādē. No 1972. līdz 1977. gadam mācījās Londonā Arhitektūras Asociācijas skolā (Architectural Association School of Architecture). Strādājusi Rema Kolhāsa birojā. 1980. gadā nodibināja atsevišķu arhitektu biroju.