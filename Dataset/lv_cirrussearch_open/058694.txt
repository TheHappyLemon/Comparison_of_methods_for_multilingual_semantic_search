Andželo Di Līvjo (itāļu: Angelo Di Livio, dzimis 1966. gada 26. jūlijā) ir bijušais Itālijas futbolists, spēlēja pussarga pozīcijā, bijis Itālijas futbola izlases dalībnieks. Spēlējis vairākos Itālijas A sērijas klubos, tomēr slavu viņš ieguva, spēlējot Juventus komandā, kur viņš trīs reizes uzvarēja A sērijā, vienreiz ieguva Coppa Italia, divreiz Supercoppa Italiana, vienreiz UEFA Čempionu līgas trofeju, UEFA Superkausu un Starpkontinentālo kausu. Savu karjeru noslēdzis Fiorentina komandā. Ar Itālijas futbola izlasi piedalījies 1998. un 2002. gada FIFA Pasaules kausā, kā arī 1996. un 2000. gada Eiropas čempionātā.