"Sērfotāja dvēsele" (angļu: Soul Surfer) ir 2011. gada ASV biogrāfiska drāma, kas balstīta uz Betānijas Hamiltones autobiogrāfisko grāmatu Soul Surfer: A True Story of Faith, Family, and Fighting to Get Back on the Board. Filmas režisors, kā arī viens no producentiem un scenārija autoriem ir Šons Maknamara. Galvenās lomas filmā atveido AnnaSofija Roba, Helēna Hanta, Lorēna Nikolsone, Kerija Andervuda un Deniss Kveids. Filmas pirmizrāde notika 2011. gada 8. aprīlī. Betānija Hamiltone ir pusaudze, kura mīl sērfošanu. Kādu dienu, kad Betānija kopā ar draudzeni Alanu, tēvu Holtu un brāli Baironu dodas sērfot, viņai ūdenī negaidīti uzbrūk haizivs, kas norauj Betānijai kreiso roku. Pēc tam, kad Betānija atveseļojas no šī uzbrukuma, viņai jāpārvar arī savas bailes no atgriešanās uz sērfošanas dēļa.