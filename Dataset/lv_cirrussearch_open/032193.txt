Žeroms Bonaparts (franču: Jérôme Bonaparte; dzimis 1784. gada 15. novembrī, miris 1860. gada 24. jūnijā) bija Napoleona jaunākais brālis. No 1807. līdz 1813. gadam - Vestfālenes karalis Žeroms I. No 1816. gada - Monfortas grāfs. Kad Francijā pie varas nokļuva Žeroma brāļadēls Napoleons III, veica vairākus oficiālus amata pienākumus, 1850. gadā kļūdams par Francijas maršalu, bet 1852. gadā - Francijas senāta prezidentu.