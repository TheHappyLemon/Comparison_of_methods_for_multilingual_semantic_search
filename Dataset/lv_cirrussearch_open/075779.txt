Jahmoss I bija faraons Senajā Ēģiptē un 18. faraonu dinastijas dibinātājs. Viņš bija Tēbu karaliskās dzimtas pārstāvis. Viņš bija faraona Taa II Sekenenras dēls un 17. dinastijas pēdējā faraona Kamosa brālis. Bieži vien viņa tēva un vectēva valdīšanas laikā Tēbām uzbruka hiksi, Lejas Ēģiptes valdnieki. Jahmoss I padzina viņus un atjaunoja ēģiptiešu varu. Kad Jahmosam bija septiņi gadi, viņa tēvs tika nogalināts. Pēc trim gadiem nezināmu iemeslu dēļ nomira arī viņa brālis. Pēc viņa brāļa nāves tronī kāpa Jamoss I un kronēšanas laikā ieguva vārdu Neb-pehti-Ra (Spēka valdnieks ir Ra). Jahmoss I valdīja no 1550. līdz 1525. gadam pirms mūsu ēras.