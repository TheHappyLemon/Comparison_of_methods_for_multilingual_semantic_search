Roka Lī pavasara jaunība ir anime adaptācija Naruto pasaules mangai. Anime veidotājs ir Murato Masahiko, bet mangu uzrakstīja Taira Kendzi 2010. gadā. Par anime izdošanu 2012. gada februārī paziņoja Shueisha. Anime izdeva Studio Pierrot, pirmizrāde norisinājās telekanālā TV Tokyo 2012. gada 3. aprīlī. Crunchyroll vienlaikus pārraidīja seriāla pirmizrādi tiešsaistē. Sērijas stāsta par Konohas nindzju Roku Lī, viņa ikdienu un studijām. Viņš spēj izmantot taidžutsu, bet viņam nav pieredzes nindžutsū un gendžutsū spējās. Seriālā ir komiskas ainas un vienkāršas skices, lai uzsvērtu varoņu mērķus un domāšanas procesus. Roka Lī pavasara jaunība ir pirmais atsevišķais anime (angļu: spin-off anime), kas neievēro Naruto Shippuden pamata sižetu, bet notiek Naruto pasaulē. Seriāls tika raidīts no 2012. līdz 2013. gadam, vienas sezonas ietvaros. Viz Media dublēja seriālu angļu valodā. No 2015. gada marta ASV ir pieejamas visas sērijas angļu dublējumā un subtitru formātā. Japānā sērijas tika izdotas arī DVD formātā. Pirmais DVD tika izdots 2012. gada 18. jūlijā, tajā bija 1.-3. sērijai.