Jasinuvata (ukraiņu: Ясинувата) ir apgabala pakļautības pilsēta Ukrainas austrumos Doneckas apgabalā. Izvietojusies apgabala vidusdaļā, ietilpst Doneckas aglomerācijā, faktiski viena no Doneckas ziemeļu piepilsētām. Jasinuvatas rajona centrs (rajonā neietilpst). Apdzīvotā vieta izveidojusies kā ciemats pie dzelzceļa stacijas, kas nosaukta netālā Jasinuvatas ciema vārdā. 20. gadsimta sākumā izveidojās par ievērojamu dzelzceļa mezglu. 1926. gadā iekļauta pilsētciematu kategorijā, 1938. gadā piešķirtas pilsētas tiesības. Mūsdienās svarīgs dzelzceļa mezgls, mašīnbūves un pārtikas uzņēmumi.