Vieglatlētika 2004. gada vasaras olimpiskajās spēlēs Atēnās norisinājās no 18. līdz 29. augustam. Sacensības pamatā notika Atēnu olimpiskajā stadionā. Maratona distanci skrēja no Maratonas pilsētas līdz Panatinaiko stadionam, soļošana notika Atēnu ielās, bet lodes grūšana norisinājās Olimpijas stadionā (Olimpijā). Kopumā tika sadalīti 46 medaļu komplekti — 24 vīriešiem un 22 sievietēm.