FC Twente ir profesionāls futbola klubs, kas ir bāzēts Enshedē, Nīderlandē. Klubs tika dibināts 1965. gadā, apvienojoties klubiem Sportclub Enschede un Enschedese Boys. Pašlaik spēlē Nīderlandes futbola augstākajā līgā Eredivisie. Savas mājas spēles komanda aizvada De Grolsch Veste stadionā. 2009.—2010. gada sezonā Twente uzvarēja Eredivisie turnīrā, kas ir pirmais un pagaidām vienīgais Nīderlandes čempiona tituls kluba vēsturē. Twente futbolisti ir trīs reizes izcīnījuši Nīderlandes (KNVB) kausu un divas reizes Nīderlandes superkausu jeb Johana Kruifa kausu. Lielākais panākums Eiropas klubu turnīros ir iekļūšana 1974.–1975. gada sezonas UEFA kausa finālā, kur ar 1–5 divu spēļu summā piekāpās Menhengladbahas "Borussia".