Vesera mešana vīriešiem bija viena no 23 disciplīnām, kas tika aizvadīta vieglatlētikas sacensības ietvaros 1900. gada vasaras olimpiskajās spēlēs Parīzē. Sacensības notika 1900. gada 16. jūlijā Kruakatelānā, Buloņas meža teritorijā. Tajās startēja 5 sportisti no divām valstīm. Šī bija pirmā reize, kad vesera mešana bija iekļauta olimpisko spēļu programmā. Vesera mešana bija viena no 5 disciplīnām, kurā visas olimpiskās medaļas izcīnīja ASV sportisti. Zelta medaļu ieguva Džons Flenegens aizmetot veseri 51.01 metra attālumā. Sudraba medaļu, ar rezultātu 46.26 metri ieguva Trakstans Heirs, bet bronzas medaļu ieguva Džosija Makrakens, viņa rezultāts — 43.58 metri. Olimpisko rekordu šajā disciplīnā uzstādīja ASV sportists Džons Flenegens, viņa rezultāts un olimpiskais rekords bija 51.01 metri.