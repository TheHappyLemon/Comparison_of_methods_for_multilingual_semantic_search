"Spoku kariete" (zviedru: Körkarlen) ir 1921. gada Zviedrijas mēmā fantāzijas filma, kuras režisors, scenārija autors un galvenās lomas atveidotājs ir Viktors Šēstrems. Filma balstīta uz tāda paša nosaukuma Selmas Lāgerlēvas 1912. gada romānu. Filma stāsta par alkoholiķi, kuru Vecgada vakarā spokains karietes vadītājs piespiež pārdomāt savu savtīgo un izniekoto dzīvi. Filmas "Spoku kariete" pirmizrāde notika 1921. gada 1. janvārī. ASV filmu demonstrēja ar nosaukumu The Stroke of Midnight, bet Apvienotajā Karalistē ar nosaukumu Thy Soul Shall Bear Witness!. Filma pazīstama ar saviem specefektiem un inovatīvo stāstījuma struktūru. Filmai ir liela ietekme uz Ingmara Bergmana darbiem. Filmu pieskaita vairākiem žanriem, tādiem kā moralitē, melodrāmai, fantāzijai un šausmu filmai. Filmu bieži uzskata par vienu no pirmajām šausmu filmām, dēļ tās atmosfēras un ietekmes uz žanra tālāko attīstību.