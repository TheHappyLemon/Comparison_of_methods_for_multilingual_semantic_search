Džordžs Stenlijs Makgoverns (angļu: George Stanley McGovern; dzimis 1922. gada 19. jūlijā, miris 2012. gada 21. oktobrī) bija amerikāņu politiķis, bijušais Dienviddakotas senators. Viņš bija Demokrātiskās partijas kandidāts 1972. gada ASV prezidenta vēlēšanās. Cīņā par prezidenta krēslu viņš zaudēja Republikāniskās partijas pārstāvim Ričardam Niksonam. Otrajā pasaules karā Makgoverns dienēja ASV gaisa spēkos.