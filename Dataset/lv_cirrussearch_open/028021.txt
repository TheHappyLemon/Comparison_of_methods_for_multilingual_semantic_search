Nīderlandiešu valoda (Nederlands (palīdzība·info)), saukta arī par holandiešu valodu (Nīderlandē) un flāmu valodu (Beļģijā), ir ģermāņu saimes valoda, kas ir dzimtā valoda ap 23 miljoniem cilvēku Nīderlandē, Beļģijā, Surinamā, Arubā un Nīderlandes Antiļās. Tuvu radniecīga citām rietumģermāņu valodām, kā angļu, rietumfrīzu un vācu. No nīderlandiešu valodas veidojusies afrikandu valoda, kas tagad tiek uzskatīta par patstāvīgu valodu.