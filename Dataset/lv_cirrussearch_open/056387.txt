Slaidvairogblakšu dzimta (Acanthosomatidae) ir blakšu dzimta, kurā ietilpst ap 290 sugu no 57 ģintīm. Sastopamas visā pasaulē, bet lielāka sugu daļa izplatīta Dienvidu puslodē, un tikai dažas sugas sastopamas Ziemeļu puslodē. Slaidvairogblaktis ir līdzīgas dažiem vairogblakšu dzimtas pārstāvjiem, taču atšķiras no tām ar dažām pamatpazīmēm: slaidvairogblaktīm ir īsāks skutellums, pēdas no diviem segmentiem, mātītēm ir Pendergrasta orgāns un savādāka ģenitāliju struktūra mātītēm un tēviņiem. Latvijā ir sastopamas 8 sugas: suga: Acanthosoma haemorrhoidale (Linnaeus, 1758) suga: Elasmucha grisea (Linnaeus, 1758) suga: Elasmucha ferrugata (Fabricius, 1787) suga: Elasmucha fieberi (Jakovlev, 1865) suga: Elasmostethus minor Horváth, 1899 suga: Elasmostethus interstinctus (Linnaeus, 1758) suga: Elasmostethus brevis Lindberg, 1934 suga: Cyphostethus tristriatus (Fabricius, 1787)