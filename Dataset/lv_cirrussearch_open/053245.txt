Nikosijas "Omonia" (grieķu: Ομόνοια Λευκωσίας) ir Kipras sporta klubs no Nikosijas, plašāk pazīstams ar tā profesionālo futbola komandu, kas pašlaik spēlē Kipras futbola augstākajā līgā — Pirmajā divīzijā. Tas ir dibināts 1948. gadā. Komanda mājas spēles aizvada GSP stadionā. Omonia futbolisti ir 20 reizes izcīnījuši Kipras čempiontitulu, 14 reizes uzvarējuši Kipras kausa izcīņā un 16 reizes ieguvuši Kipras superkausu. Klubā ir arī basketbola, volejbola, riteņbraukšanas un telpu futbola nodaļas. Kluba krāsas ir zaļa un balta.