"Pirms vētras" (angļu: Serenity) ir 2019. gada trilleris, kura režisors, scenārija autors un viens no producentiem ir Stīvens Naits. Galvenās lomas atveido Metjū Makonahijs, Anna Hetaveja, Daiena Leina, Džeisons Klārks, Džimons Honsū un Džeremijs Strongs. Filmas pirmizrāde notika 2019. gada 25. janvārī ASV. Beikers Dills ir zvejas laivas kapteinis, kurš ikdienā dzīvo uz kādas salas netālu no Floridas. Beikera mierīgo dzīvi pārtrauc viņa bijusī sieva Kārena, kura Beikeram lūdz palīdzēt atbrīvoties no Kārenas jaunā, vardarbīgā vīra Frenka.