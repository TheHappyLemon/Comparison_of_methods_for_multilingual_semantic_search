Šis raksts ir par Madonnas dziesmu. Par citām jēdziena Revolver nozīmēm skatīt nozīmju atdalīšanas lapu. "Revolver" ir ASV mūziķes Madonnas otrais singls no 2009. gadā izdotā trešā labāko dziesmu albuma Celebration. Singla oriģinālajā versijā Madonna to izpildīja kopā ar amerikāņu reperi Lil' Wayne, bet oficiālā singla versija būs šīs dziesmas remiks, kura autors ir slavenais diskžokejs Dāvids Geta: Madonna vs. David Guetta - Revolver (One Love Remix). Dziesmas teksta autori ir Madonna, Karlos Beitijs, Stīvens Beitijs, Dveins Kārters, Džastins Franks un Brendons Kičens, bet producenti Madonna un Frank E. Singls oficiāli tika izdots 2009. gada 14. decembrī, kad Apvienotajā Karalistē tas tika izdots ciparu lejupielādes formātā.