Džefs Bridžess (angļu: Jeffrey Leon "Jeff" Bridges; dzimis 1949. gada 4. decembrī) ir amerikāņu aktieris un mūziķis. Aktieris ir saņēmis Amerikas Kinoakadēmijas balvu par tēlojumu filmā "Mežonīgā sirds" (2009). Saņemot balvu 60 gadu un 93 dienu vecumā, viņš kļuva par 7. visvecāko šīs balvas ieguvēju. Sesto reizi Amerikas Kinoakadēmijas balvai aktieris tika nominēts par lomu 2010. gada filmā "Īstenā drošsirdība". Dž. Bridžess ir nācis no pazīstamas aktieru ģimenes, kopā ar tēvu Loidu un brāli Bo ir filmējušies seriālā Sea Hunt. Tāpat viņš ir filmējies tādās filmās kā Cutter's Way, "Trons" (Tron), Fearless, "K-Pax", "Dzelzs vīrs", The Contender, Starman, "Lieliskie brāļi Beikeri" (The Fabulous Baker Boys), "Robainais asmens" (Jagged Edge), Against All Odds, "Zvejnieku karalis", Thunderbolt and Lightfoot, "Biskvīts" (Seabiscuit), "Trons: Mantojums", "Lielais Lebovskis" un "Grūtie laiki viesnīcā "El Royale"".