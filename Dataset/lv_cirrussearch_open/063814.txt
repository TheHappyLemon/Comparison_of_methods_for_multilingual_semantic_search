Zigfrīds Helds (vācu: Sigfried Held, dzimis 1942. gada 7. augustā) ir bijušais Vācijas futbolists un futbola treneris, spēlēja pussarga un uzbrucēja pozīcijā, bijis Rietumvācijas futbola izlases dalībnieks. Helds ir dzimis Freidentālē, Sudetu apgabalā (tagad Čehijā). Lielāko daļu savas karjeras pavadījis Kickers Offenbach un Borussia Dortmund komandās. Savas karjeras laikā aizvadījis 442 mačus un guvis 72 vārtus Vācijas Bundeslīgā. Rietumvācijas futbola izlasi pārstāvējis no 1966. līdz 1973. gadam, kopumā 41 mačā gūstot 5 vārtus. Piedalījies 1966. un 1970. gada FIFA Pasaules kausā. Pēc spēlētāja karjeras beigām kļuvis par treneri. Vadījis komandas Vācijā, Turcijā, Austrijā un Japānā. Bijis Islandes, Maltas un Taizemes futbola izlases galvenais treneris.