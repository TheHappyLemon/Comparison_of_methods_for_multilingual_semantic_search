Pamataudi jeb parenhīma (latīņu: parenchyma) ir daudzšūņu organismu iekšējās vides audi, kas sastāv no salīdzinoši vienādām nepolarizētām šūnām. Dzīvniekiem pamataudi ir galvenie orgānu funkcionējošie audi. Augiem pamataudi ir audi, kuros notiek augsti specializēto vadaudu diferenciācija. Pamataudi lielākoties sastāv no dzīvām noapaļoti daudzstūrainām šūnām, starp kurām veidojas starpšūnu telpa. Pamataudi ir maz diferencējušies. Tie spēj atkal kļūt par veidotājaudiem. Pamataudu šūnās notiek barības vielu ražošana, tās veic vielu uzsūkšanas, uzkrāšanas un izdalīšanas funkcijas, piedalās gāzu maiņā. Pamataudiem piemīt arī mehāniska izturība.