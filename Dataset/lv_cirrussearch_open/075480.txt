Sāra Konora (Sarah Connor, dzimusi Sāra Leve (Sarah Lewe) 1980. gada 13. jūnijā Delmenhorstē, Vācijā), īstajā vārdā Sāra Terenci (Sarah Terenzi), ir vācu dziedātāja. Viņa sākusi dziedāt 15 gadu vecumā. 2001. gadā iznāca pirmais singls "Let's Get Back To Bed, Boy", kas aizkļuva līdz Vācijas singlu topa 2. vietai. Latvijas airplay topā tas aizkļuva līdz 15. vietai. Popularitāti Eiropā ieguva ar singlu "From Sarah With Love", kas Vācijā vien tika pārdots 750 000 eksemplāru. 2004. gadā ieguvusi "World Music Award" kā pasaulē populārākā vācu dziedātāja.[nepieciešama atsauce]