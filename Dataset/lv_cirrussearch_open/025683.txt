Mikaels Agrikola (somu: Mikael Agricola, dzimis ap 1510. gadu, miris 1557. gada 9. aprīlī) bija somu garīdznieks, somu literārās valodas pamatlicējs un Jaunās Derības tulkotājs somu valodā. Bija Turku bīskaps un viens no luterisma ieviesējiem Somijas teritorijā. Dzimis Somijas dienvidos, zemnieka ģimenē. Mācījis latīņu skolā Viborgā. No 1526. līdz 1539. gadam mācījies Vitenbergā, kur bija Filipa Melanhtona skolnieks un iepazinās ar Mārtiņu Luteru. 1539. gadā atgriezās Turku un kļuva par katedrāles skolas rektoru. 1543. gadā publicēja pirmo grāmatu somu valodā - ābeci "Abckiria". 1548. gadā tika publicēts Agrikolas vissvarīgākais darbs - Jaunās Derības tulkojums somiski "Se Wsi Testamenti". 1554. gadā Agrikola tika iecelts par Turku arhibīskapu - augstāko garīgo amatu Somijas teritorijā. Miris slimības dēļ Karēlijā, atgriežoties no miera sarunām ar Krieviju. 9. aprīlis - Agrikolas nāves datums un Eliasa Lenrūta dzimšanas diena mūsdienu Somijā tiek svinēta kā Somu valodas diena.