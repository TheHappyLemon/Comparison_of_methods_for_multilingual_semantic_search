2011. gada Kanādas Grand Prix izcīņa notika 12. jūnijā Monreālā. Sacīkste, slapjās trases dēļ tika sākta aiz drošības mašīnā, bet 25. aplī smagā lietus dēļ - pārtraukta. Pēc aptuveni 2 stundu gara pārtraukuma sacīkste tika atsākta un uzvaru izcīnija Džensons Batons, apsteidzot Sebastiānu Fetelu, kurš pēdējā aplī kļūdījās. Trešajā vietā finišēja Marks Vebers. Sacīkstē tika uzstādīti divi ievērojami rekordi F1 vēsturē: smagā lietus izraisītā pārtraukuma dēļ šī bija visu laiku garākā sacīkste (4 stundas, 4 minūtes un 39 sekundes) un vairāku avāriju dēļ trasē devās drošības mašīna, arī uzstādot rekordu — 6 izbraukšanas reizes vienā sacīkstē. Pēc treniņbraucieniem par sliktu pašsajūtu sūdzējas Serhio Peress, kurš Monako trasē piedzīvoja smagu avāriju, viņu sacīkstē aizvietoja Pedro de la Rosa.