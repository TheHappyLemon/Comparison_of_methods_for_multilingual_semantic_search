Visaji (pašnosaukums: mga Bisaya) ir Filipīnu tautu kopums vai metaetnoss, kas pārsvarā apdzīvo Visaju salas valsts vidienē, kā arī Mindanao salas ziemeļdaļu. Runā tuvu radniecīgās visaju valodās, kas agrāk tika uzskatītas par vienas visaju valodas dialektiem. Visaju kopskaits tiek lēsts ap 33 miljoniem, no kuriem lielākās tautas ir sebuāņi (8,6 miljoni), ilongi (8,6 miljoni), varaji (4,1 miljons), boholieši (1,9 miljoni), kapisnoni (0,7 miljoni), aklani, karaji, masbatieši, surigavieši u.c.