Skots Metjū Pārkers (angļu: Scott Matthew Parker; dzimis 1980. gada 13. oktobrī) ir angļu futbola treneris un bijušais futbolists, spēlēja pussarga pozīcijā, bijis Anglijas futbola izlases dalībnieks. Newcastle United sastāvā izcīnījis 2006. gada Intertoto kausu, 2011.—2012. gada Premjerlīgas sezonā ticis iekļauts līgas simboliskajā pirmajā izlasē. 2011. gadā ticis atzīts par gada Anglijas futbolistu. Anglijas izlases sastāvā debitējis 2003. gadā. Pārstāvēja izlasi 2012. gada Eiropas čempionātā. Izlases sastāvā aizvadījis 18 spēles. Pēc spēlētāja karjeras beigām uzsāka trenera karjeru, vadījis futbola klubus Fulham un AFC Bournemouth.