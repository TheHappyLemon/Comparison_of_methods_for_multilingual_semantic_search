Bad Day at Black Rock ir 1955. gada ASV vesterna filma, kuras režisors ir Džons Stērdžiss. Filmā galvenās lomas atveido Spensers Treisijs, Roberts Raians, Anna Frānsisa, Dīns Džegers, Volters Brenans, Džons Eriksons, Ernests Borgnains un Lī Mārvins. Filma ir krimināldrāma, kuras darbība norisinās 1945. gadā un stāsta par svešinieku ar vienu roku, kurš ierodas nelielā pilsēta tuksneša vidū, meklējot kādu cilvēku. Filmas Bad Day at Black Rock pirmizrāde notika 1955. gada 7. janvārī un to izplatīja Metro-Goldwyn-Mayer. Filma bija finansiāli veiksmīga un to nominēja Amerikas Kinoakadēmijas balvai trīs kategorijās: "Labākais aktieris galvenajā lomā" (Treisijs), "Labākais režisors" un "Labākais adaptētais scenārijs". 2018. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". Tīmekļa vietnē Rotten Tomatoes filmai ir 97% vērtējums.