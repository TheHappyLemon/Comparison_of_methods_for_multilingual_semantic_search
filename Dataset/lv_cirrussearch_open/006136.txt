Lindsijs Gordons Andersons (angļu: Lindsay Gordon Anderson; dzimis 1923. gada 17. aprīlī Bengalūru, miris 1994. gada 30. augustā Angulēmā, Francijā) bija britu mākslas un dokumentālo filmu režisors un kinokritiķis. Viens no pazīstamākajiem Lielbritānijas kinorežisoriem 20. gadsimta 60. un 70. gados. Dzimis Indijā, britu militārpersonas ģimenē. Studējis Oksfordā. Pirms kinorežisora karjeras Andersons bija kinokritiķis žurnālā Sequence. Viens no Brīvā kino kustības (Free Cinema Movement) pārstāvjiem. Pirms mākslas filmu radīšanas, darbojās dokumentālo filmu jomā. Mākslas filmas radījis, ietekmējoties no britu 30. gadu dokumentālo filmu estētikas. Pazīstamākie aktieri: Ričards Heriss un Malkolms Makdauels.