Filips Edvadrs Hartmans (angļu: Philip Edward Hartmann, dzimis 1948. gada 24. septembrī, miris 1998. gada 28. maijā) bija amerikāņu aktieris. Viņš bija pazīstams ar lomām šovos Saturday Night Live un NewsRadio. Ieskaņoja Laionelu Hacu un Troju Maklūru animācijas seriālā "Simpsoni". 1998. gada 28. maijā Hartmanu nošāva viņa sieva Brinna, būdama narkotisko vielu ietekmē. Vēlāk viņa pati izdarīja pašnāvību.