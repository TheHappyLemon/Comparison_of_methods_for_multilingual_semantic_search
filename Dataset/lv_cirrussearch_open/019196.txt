Tūrs Heijerdāls (norvēģu: Thor Heyerdahl; dzimis 1914. gada 6. oktobrī, miris 2002. gada 18. aprīlī) bija norvēģu etnogrāfs, arheologs, ceļotājs, rakstnieks. Pazīstams ar savu 1947. gada ekspedīciju ar pašbūvētu plostu Kon-Tiki, ar ko viņš noburāja 8000 km Klusajā okeānā no Peru līdz Tuamotu arhipelāgam. Ekspedīcijas mērķis bija pierādīt transatlantisko ceļojumu iespējamību senatnē, jo plosts tika veidots no senajos laikos pieejamajiem materiāliem. Ir veicis arī vairākus citus līdzīgus ceļojumus (Ra, Tigris). Sarakstījis populārzinātniskas grāmatas, vairākas no tām ir tikušas izdotas latviski. Izglītību ieguvis Oslo Universitātē, bioloģijas fakultātē, ko absolvējis 1938. gadā.