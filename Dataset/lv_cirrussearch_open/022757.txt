Kazaņas hani (tatāru: Казан ханнары, krievu: ханы Казанские) jeb Kazaņas cari (krievu: цари Казанские) bija Lielās Ordas valdnieku dinastijai piederīgi tatāru hani, kas no 1438. līdz 1552. gadam valdīja Kazaņas hanistē Volgas vidustecē (tagadējā Tatarstāna, Mari Ela, Čuvašija, Mordovija, daļēji Udmurtija un Baškortostāna). Pēc tam, kad Krievijas cars Ivans IV sagrāva Kazaņas hanu (caru) valsti, viņš savam titulam pievienoja arī "Kazaņas cara" (царь Казанскiй) nosaukumu, bet Kazaņas caru ģerboni iekļāva Krievijas Impērijas ģerbonī.