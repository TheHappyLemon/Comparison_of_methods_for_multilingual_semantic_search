Šis raksts ir par kāršu spēli. Par Korāna otro sūru skatīt rakstu Bakara (sūra). Bakara (franču: Baccarat, izrunā: [bakaʁa]) ir kāršu spēle, kuru ļoti bieži spēlē kazino. Šajā spēlē ir jāliek likme vai spēlētājs uzvarēs, zaudēs, vai būs neizšķirts. Ja ir neizšķirts un spēlētājs ir uzlicis likmi uz to koeficients ir 8:1 tātad spēlētājs saņem 8 reizes vairāk nekā uzlika likmē. Punkti tiek skaitīti šādi: 2 līdz 9 ir punktu vērtība šīm kārtīm, 10, kungs, dāma un kalps ir 0 punkti un dūzis ir 1 punkts. Uzvar spēlētājs kura 2 kāršu kopējā vērtība ir tuvāka skaitlim 9. Ja kāršu vērtība ir vairāk nekā 9 tad tiek ņemts vērā tikai otrais cipars. Piemēram, kopējās vērtības 14 patiesā vērtība ir 4. Ja spēlētāja punktu summa pēc 2 kāršu saņemšanas ir 0 līdz 5 punkti, spēlētājs saņem trešo kārti. Ņemot vērā to, ka pirmās liecības par bakara spēli ir lasāmas 15. gadsimta sākumā rakstītajos materiālos, šo ilgo gadu laikā spēlei ir izveidojušās vairākas versijas. Šobrīd populārākās bakara versijas ir Punto Banco, Chemin de Fer, Baccarat Banque, European Baccarat un Dragon Tiger.