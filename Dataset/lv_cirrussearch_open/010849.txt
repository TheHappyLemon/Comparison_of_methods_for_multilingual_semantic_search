Pjačenca (itāļu: Piacenza) ir pilsēta Itālijā, Emīlijas-Romanjas reģionā. Tā atrodas Po upes krastā. 2010. gada februārī tajā dzīvoja 103 tūkstoši iedzīvotāju. Senās Romas laikā pilsēta bija zināma ar latīņu nosaukumu Placentia. No romiešu laikiem nav saglabājušies arheoloģiskie pieminekļi, bet ir saglabājies taisnstūrveida ielu plānojums. Tūristi šajā pilsētā var apskatīt lombardiešu renesanses laikā no ķieģeļiem celto baznīcu, kā arī viduslaikos celto Sanantonio katedrāli. Pjačenca ir slavena arī ar to, ka šajā pilsētā Rafaēls sāka gleznot vienu no saviem ievērojamākajiem darbiem "Siksta madonna".