Abū Raihāns Bīrūnī (persiešu: ابوریحان بیرونی, Abū Raiḥān Bīrūnī, dzimis 973. gada 4. septembrī, miris 1048. gada 13. decembrī) bija Horezmā dzimis persiešu zinātnieks un erudīts. Līdzās Al-Horezmī un Avicennai viņš tiek uzskatīts par vienu no dižākajiem zinātniekiem viduslaiku islāma pasaulē. Viņš ir sarakstījis vairākus darbus dažādas zinātnes nozarēs — fizikā, antropoloģijā, astronomijā, astroloģijā, ķīmijā, vēsturē, ģeogrāfijā, matemātikā, medicīnā, psiholoģijā, filozofijā un teoloģijā.