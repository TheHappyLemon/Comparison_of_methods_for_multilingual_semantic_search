"Pēdējais īstais vīrs" (angļu: Last Man Standing) ir amerikāņu situāciju komēdijseriāls, kura autors ir Džeks Bērdits. Tas tiek pārraidīts ABC televīzijas kanālā kopš 2011. gada 11. oktobra. Seriālam iznākušas četras sezonas (kopā vairāk nekā 85 sērijas). "Pēdējais īstais vīrs" ir par Maika Bakstera (attēlo Tims Allens) un viņa ģimenes piedzīvojumiem. Šis ir otrais ABC komēdijseriāls pēc Home Improvement, kurā galveno lomu attēlo Allens. Seriāla pirmās četras sezonas ierindojās 60 skatītāko pārraižu sarakstā.