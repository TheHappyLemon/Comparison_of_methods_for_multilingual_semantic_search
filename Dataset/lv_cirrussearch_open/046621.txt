Mūgas osta (igauņu: Muuga sadam) ir lielākā Igaunijas tirdzniecības osta. Atrodas Tallinas ziemeļrietumu pievārtē, Harju apriņķa Mārdu pilsētā, kā arī Jēlehtmes pagasta un Vīmsi pagasta teritorijā. Līdz 1991. gadam bija pazīstama kā Jauntallinas osta (igauņu: Tallinna Uussadam, krievu: Новоталлинский порт). Ekspluatācijā no 1986. gada. Parasti darbojas visu gadu. Ostas maksimālais dziļums ir 18 metri. 3/4 no ostas kravām ir nafta un naftas produkti. Ostā ir 29 piestātnes, maksimālā kuģu tonnāža ir 300x48 metri. Ostā ir 6 lejamkravu termināli, 2 daudzprofila termināli, kā arī konteineru, RO-RO, kokmateriālu, graudu, metālu un ogļu termināli.