Šis raksts ir par radiācijas mērvienību. Par franču fiziķi skatīt rakstu Anrī Bekerels. Bekerels (saīsinājums Bq) ir radioaktivitātes SI mērvienība. 1 bekerels ir tāda dotā vielas daudzuma aktivitāte, kurā 1 sekundes laikā notiek viena radioaktīvā sabrukšana. Bekerela dimensija ir s−1 (tāpat kā hercam, taču, atšķirībā no herca, bekerels domāts neperiodisku procesu mērīšanai). Mērvienība nosaukta franču fiziķa Anrī Bekerela vārdā. 1 bekerela aktivitāte ir ļoti maza, tādēļ parasti lieto bekerela daudzkārtņus — megabekerelu MBq (106 bekerelu; dažreiz sauc arī par rezerfordu Rd) un gigabekerelu GBq. Agrāk radioaktivitātes mērīšanai lietoja ārpussistēmas mērvienību kirī. 1 kirī precīzi atbilst 3,7·1010 bekereliem jeb 37 gigabekereliem (GBq); 1 mikrokirī (μCi) — 37 000 bekereliem. Vielas īpatnējo radioaktivitāti mēra bekerelos uz kilogramu (Bq/kg), bet tilpuma aktivitāti — bekerelos uz kubikmetru (Bq/m3) vai bekerelos uz litru (Bq/l). Virsmas aktivitāti mēra bekerelos uz kvadrātmetru (Bq/m2); dažreiz lieto arī kirī uz kvadrātmetru (Ci/m2). 1 Ci/m2 = 37 kBq/m2.