Sinigrīns ir sērglikozīdu klasei piederošs glikozīds, kuru veido β-glikopiranoze (glikons), kam caur divvērtīgā sēra tiltiņu piesaistīts sarežģītas uzbūves aglikons, kura sastāvā ir alilgrupa un sulfātgrupa, kā arī slāpeklis imīda grupējuma formā. Sastopams atsevišķu kāpostu dzimtas augos kā Briseles kāposti, brokoļi un melno sinepju sēklās. Sinigrīnu saturošajām auga šūnām tiekot pārplēstām vai kā citādāk bojātām, enzīms sinigrināze sinigrīnu sašķeļ D-glikozē, kālija hidrogēnsulfātā un alilsinepju eļļā (alilizotiocianātā), kas veido sinepju un mārrutku raksturīgi aso garšu un smaržu.