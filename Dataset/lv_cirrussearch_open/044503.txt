Lokālā galaktiku grupa ir galaktiku grupa, kurā ir vismaz 54 galaktikas (lielākā daļa no tām ir pundurgalaktikas), tai skaitā Piena Ceļš. Lokālās galaktiku grupas diametrs sasniedz 10 miljonus gaismas gadu. Trīs lielākās Lokālās grupas galaktikas ir Andromedas galaktika, Piena Ceļš un Trijstūra galaktika. Tās gravitācijas centrs atrodas starp Piena Ceļu un Andromedas galaktiku, šīs galaktikas tuvojas viena otrai ar ātrumu 120 km/s. Uzskata, ka pēc apmēram 4,5 miljardiem gadu tās sadursies un izveidosies viena galaktika.