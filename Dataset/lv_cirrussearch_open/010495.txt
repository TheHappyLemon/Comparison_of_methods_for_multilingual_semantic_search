Ramizs Tafe Alija (albāņu: Ramiz Alia; dzimis 1925. gada 18. oktobrī, miris 2011. gada 7. oktobrī) bija pēdējais komunistu līderis (1985—1991) un pirmais Albānijas prezidents (1991—1992). Komunistu partijas loceklis (1961–1992), Albānijas Tautas Sociālistiskās Republikas parlamenta prezidija priekšsēdētājs (no 1982. līdz 1991. gadam), viņa nokļūšanu šai postenī veicināja iepriekšējā līdera Envera Hodžas atbalsts, kurš uzskatīja viņu par pilnvērtīgu militārās līnijas sekotāju un novērtēja viņa atbalstu Albānijas ieturētajai pašaizsardzības un pašapgādes līnijai ārpolitikā, viņu atbalstīja arī Hodžas sieva Nekšmije. 1992. gadā viņu kopā ar vairākiem citiem komunistiskās partijas bijušiem līderiem apcietināja. 1994. gadā piesprieda deviņu gadu cietumsodu par nelīdzvērtīgu līdzekļu sadali, kopā ar viņu sodīja premjeru Adilu Sarsani, kā arī viceprezidentu Roto Marko. Miris 2011. gadā no plaušu vēža.