Gērijs Bārlovs (angļu: Gary Barlow; dzimis 1971. gada 20. janvārī) ir angļu dziedātājs, komponists, pianists un ierakstu producents. Bārlovs ir popgrupas Take That galvenais vokālists un trīs sezonas piedalās šovā "X Faktors" kā galvenais tiesnesis. Gērijs Bārlovs ir viens no Lielbritānijas veiksmīgākajiem dziesmu autoriem, komponējot četrpadsmit dziesmas, kas ieguvušas pirmo vietu Lielbritānijas singlu topos. Savā solokarjerā ir izdevis trīs pirmo vietu sasniegušus singlus, sešus top 10 singlus un divus pirmās vietas albumus, kā arī septiņpadsmit top 5, divpadsmit pirmās vietas ieguvušus singlus un septiņus pirmās vietas albumus kopā ar Take That. Mūziķis savā karjerā sešas reizes ieguvis Ivora Norvello apbalvojumu un pārdevis vairāk nekā 50 miljonus ierakstu visā pasaulē. 2012. gadā Bārlovs ieguva Britu impērijas Virsnieka ordeni par darbību labdarībā un mūzikā.