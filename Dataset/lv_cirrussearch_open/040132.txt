2017.—2018. gada Itālijas futbola čempionāta A sērijas sezona bija 86. A sērijas sezona un 116. Itālijas futbola čempionāta sezona kopumā. Tā sākās 2017. gada 19. augustā un noslēdzās 2018. gada 20. maijā. Turīnas "Juventus" bija iepriekšējie čempioni un aizstāvēja savu titulu arī šajā sezonā, kļūstot par Itālijas čempioniem 34. reizi. Par sezonas rezultatīvākajiem spēlētājiem, gūstot 29 vārtus katrs, kļuva Milānas "Internazionale" uzbrucējs Mauro Ikardi un Romas "Lazio" pārstāvošais Čīro Immobile.