Eiropas migrantu krīzi (tiek izmantots arī bēgļu krīzes apzīmējums) izraisīja pieaugošais bēgļu un migrantu skaits, kas ieradās Eiropas Savienībā un tur lūdza patvērumu. Migranti bija no Tuvo Austrumu, Āfrikas, Dienvidāzijas un Balkānu valstīm. Saskaņā ar ANO Augstā komisāra bēgļu jautājumos rīcībā esošo informāciju 2015. gada oktobrī 53% migrantu bija sīrieši, 16% — afgāņi un 6% — eritrejieši, 65% migrantu bija vīrieši. Apzīmējumu "Eiropas migrantu krīze" sāka plašāk lietot 2015. gada aprīlī, kad ceļā uz Eiropu Vidusjūrā nogrima piecas laivas, kurās bija vairāk nekā 1200 cilvēku.