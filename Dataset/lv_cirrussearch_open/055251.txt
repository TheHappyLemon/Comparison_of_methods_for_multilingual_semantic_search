Darja Preta (angļu: Daria Pratt, dzimusi kā Ebija Preta (angļu: Abbie Pratt), vēlāk zināma arī kā Darja Karageorgeviča; dzimusi 1859. gada 21. martā, mirusi 1938. gada 26. jūnijā) bija amerikāņu golfere, olimpiskās bronzas medaļas ieguvēja. 1900. gada vasaras olimpiskajās spēlēs Parīzē viņa startēja sieviešu golfa turnīrā, kur ieguva sudraba medaļu. Šajā disciplīnā viņa piekāpās tikai savām tautietēm Margaretai Ebotai (zelta medaļa) un Polīnai Vitjērai (sudraba medaļa). Ņujorkā viņa vispirms apprecējās ar Herbertu Raitu un vairākus gadus nodzīvoja Klīvlendā. Viņas otrais vīrs bija Tomass Hadžers Prets, kurš vairākus gadus pēc olimpiskajām spēlēm piedzīvoja priekšlaicīgu nāvi. 1913. gadā Ebija Preta kļuva par karalisko aprindu locekli, kad apprecējās ar Serbijas princi Aleksi Karageorgeviču. Pēc šīm kāzām viņa pieņēma vārdu Darja, princese Karageorgeviča.