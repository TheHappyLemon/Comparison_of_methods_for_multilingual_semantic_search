Anna Marija Davida (dzimusi 1952. gada 23. maijā) ir franču dziedātāja, kura uzvarēja 1973. gada Eirovīzijas dziesmu konkursā. Dziedātāja ir dzimusi Arlā. Savu muzikālo karjeru sākusi 18 gadu vecumā Parīzē, iesaistoties muzikālajā teātrī. 1972. gadā sarakstīja savu pirmo dziesmu "Un peu romantique", kas tika iekļauta 1972. gada Francijas nacionālajā Eirovīzijas atlasē un iekļuva topa desmitniekā. 1973. gadā dziedātāja tika izvēlēta par Luksemburgas pārstāvi 1973. gada Eirovīzijas dziesmu konkursā. 1973. gada Eirovīzijā bija sīva cīņa starp trim dziesmām, kuras ir kļuvušas par Eirovīzijas dziesmu klasiku: Davidas "Tu te reconnaîtras", Spānijas "Eres tú" un Lielbritānijas "Power to All Our Friends", galu galā uzvarēja Davida, kuru šķīra 4 punkti no 2. un 6 punkti no 3. vietas.