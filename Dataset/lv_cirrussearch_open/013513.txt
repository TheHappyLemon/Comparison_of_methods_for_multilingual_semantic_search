Vilhelms Gustlofs (vācu: Wilhelm Gustloff; dzimis 1895. gada 30. janvārī, miris 1936. gada 4. februārī) bija Vācijā dzimis šveiciešu nacists. NSDAP Šveices nodaļas vadītājs, kuru 1932. gadā nodibināja Davosā. Strādāja Šveices valdības meteodienestā. 1929. gadā iestājās nacistu partijā. Izplatīja antisemītisko sacerējumu "Cionas gudro protokoli", tādēļ vietējā ebreju kopiena iesūdzēja Gustlofu tiesā. Gustlofa sieva Hedviga strādāja par Hitlera sekretāri. 1936. gada 4. februārī Gustlofu viņa mājās nogalināja ebreju students Dāvids Frankfurters. Slepkavība tika plaši izmantota nacistu propagandā. Gustlofa vārdā tika nosaukts pasažieru kuģis Wilhelm Gustloff. Gustlofa slepkavība ir Gintera Grasa 2002. gada romāna "Krabja gaitā" (Im Krebsgang) sižeta sastāvdaļa.