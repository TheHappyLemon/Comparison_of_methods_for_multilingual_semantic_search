Anna van der Bregena (nīderlandiešu: Anna van der Breggen; dzimusi 1990. gada 18. aprīlī) ir Nīderlandes šosejas riteņbraucēja, daudzkārtēja Pasaules čempionātu medaļniece gan grupas, gan individuālajā braucienā. 2016. gada vasaras olimpiskās spēlēs viņa izcīnīja zelta medaļu grupas braucienā un bronzas medaļu individuālajā braucienā. 2014. gada Pasaules čempionātā Ponferradā, Spānijā, van der Bregena komandu brauciena laikā kritiena rezultātā lauza iegurņa kaulu. Tomēr viņai izdevās veiksmīgi atlabt un 2015. gadā viņa uzvarēja Omloop Het Nieuwsblad sacensībās. 2015. gadā van der Bregena izcīnīja bronzas medaļu grupas braucienā pirmajās Eiropas spēlēs, šajā pašā gadā viņa saņēma Gerita Shultes balvu kā Nīderlandes gada labākā riteņbraucēja.