Šis raksts ir par apdzīvotu vietu Višķu pagastā. Par citām jēdziena Višķi nozīmēm skatīt nozīmju atdalīšanas lapu. Višķi (latgaliešu: Vyški) ir apdzīvota vieta Augšdaugavas novada Višķu pagastā. Izvietojušies Višķu, Luknas un Dotkas ezeru krastā pie autoceļa P64 4 km no pagasta centra Špoģiem, 28 km no novada centra Daugavpils un 228 km no Rīgas. Višķos atrodas valsts nozīmes arhitektūras piemineklis Višķu Svētā Jāņa Kristītāja Romas katoļu baznīca, kas ir viena no nedaudzajām sakrālajām celtnēm Daugavpils novadā, celtām no šķeltiem akmeņiem un pieder pie viena torņa bazilikāņu krusta baznīcu tipa.