Mesuts Ezils (vācu: Mesut Özil; dzimis 1988. gada 15. oktobrī Gelzenkirhenē, Rietumvācijā) ir bijušais turku izcelsmes Vācijas futbolists, spēlēja pussarga pozīcijā, pārstāvējis Vācijas futbola izlasi. Savu profesionāļa karjeru sāka Vācijas kluba Schalke 04 sastāvā, "Werder" pārstāv kopš 2008. gada. Kopā ar "Werder" 2009. gadā izcīnīja DFB-Pokal. 2013. gada Ezils pievienojās Anglijas Premjerlīgas komandai Arsenal. Par Ezilu tika samaksāts ap 50 miljoniem eiro, tādējādi viņš kļuva par visu laiku dārgāko Vācijas spēlētāju. Ar Arsenal komandu Ezils izcīnīja trīs FA kausus. 2021. gada janvārī Ezils kā brīvais aģents pievienojās Stambulas "Fenerbahçe". Kopā ar Vāciju startēja 2014. gada FIFA Pasaules kausā kur kļuva par čempioniem. Piedalījies arī 2016. gada Eiropas čempionātā un 2018. gada FIFA Pasaules kausā.