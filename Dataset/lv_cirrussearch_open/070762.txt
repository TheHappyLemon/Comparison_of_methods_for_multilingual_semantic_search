Tališu valoda (tolışə zıvon) ir indoeiropiešu valodu saimes irāņu atzara ziemeļrietumu grupas valoda. Tališu valoda ir dzimtā aptuveni 229 590 cilvēku, galvenokārt tališiem. Mūsdienu tališu valodai ir trīs dialekti: dienvidu un centrālais (Irānā), kā arī ziemeļu (Irānā/Azerbaidžānas Republikā). Atšķirības starp tališu valodas galvenajiem dialektiem patiesībā ir nenozīmīgas, kas galvenokārt skaidrojams ar to, ka tališi vienmēr kompakti apdzīvojuši vienu teritoriju. Tališu valodai visradniecīgākā ir kurdu valoda (jo īpaši tās zazaki, gorani un kurmandži dialekti).