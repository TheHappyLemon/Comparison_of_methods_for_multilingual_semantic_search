Tour of Oman ir profesionālas šosejas riteņbraukšanas sacensības, kuras notiek Omānā kā daļa no UCI Asia Tour kalendāra. Sacensības ir klasificētas kā 2.HC (uz 2014. gadu). Tās organizē A.S.O. un pirmoreiz tās notika 2010. gadā no 14. līdz 19. februārim. Tās ir vīriešu sacensības, kuras sastāv no sešiem posmiem. Sacensību maršruts pārsvarā iet pa līdzenumiem, iekļaujot dažas paugurainas daļas. 2020. gada sacensības tika atceltas saistībā ar neseno sultāna Kābūsa ibn Saīda al Saīda nāvi.