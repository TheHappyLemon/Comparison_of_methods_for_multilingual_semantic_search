Makss Bulla (vācu: Max Bulla 1905. gada 26. septembris—1990. gada 1. martā) bija Austrijas šosejas riteņbraucējs. 1931. gada Tour de France Bulla uzvarēja trijos sacensību posmos un vienu dienu valkāja līdera dzelteno krekliņu. Noslēgumā viņš finišēja kopvērtējuma 15. vietā un uzvarēja klasifikācijā braucējiem, kas startēja bez komandas. 1935. gada Vuelta a España Bulla finišēja kopvērtējuma piektajā vietā un uzvarēja divos posmos. Viņš bija dzimis Vīnē, bet nomira Pitenē. Kad Bulla uzvarēja 1931. gada Tour de France otrajā posmā un ieguva līdera dzelteno krekliņu, dalībieki bija sadalīti nacionālajās izlasēs un touriste-routiers kategorijā. Labākie sportisti parasti pārstāvēja nacionālās izlases, bet amatieri kā Bulla bija touriste-routiers. Šajā otrajā posmā touriste-routiers startēja 10 minūtes vēlāk kā nacionālās izlases. Tomēr Bullam izdevās apsteigt nacionālās izlases un pārņemt vadību, kas kļuva par vienīgo reizi tūres vēsturē, kad kopvērtējuma vadībā bija touriste-routier klases pārstāvis. 1926. un 1927. gada kļuvis par Austrijas čempionu. 1931. gadā uzvarējis arī viendienas sacensībās Züri-Metzgete. 1933. gadā Bulla kļuva par pirmo Tour de Suisse daudzdienu sacensību uzvarētāju.