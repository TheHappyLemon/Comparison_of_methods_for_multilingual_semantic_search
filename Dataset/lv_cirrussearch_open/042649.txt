Brodņica (poļu: Brodnica), agrāk Štrasburga (vācu: Strasburg in Westpreußen), ir pilsēta Polijā, Kujāvijas-Pomožes vojevodistes ziemeļaustrumos pie Drvencas upes. Apmetne sāka veidoties 1262. gadā, bet 1298. gadā tā ieguva pilsētas tiesības. No 1772. gada, pamatojoties uz Polijas Pirmo dalīšanu, iekļāvās Prūsijā. Napoleona karu laikā (1807 - 1815) - Varšavas hercogistē, vēlāk līdz pat 1920. gadam, kad Brodņica kļuva par poļu pilsētu, - Prūsijā, vēlāk Vācijā. Pēc Novembra sacelšanās sakāves 1831. gada 5. oktobrī poļu armijas atliekas 20 000 vīru sastāvā, izvairīdamies no Krievijas gūsta, pie Brodņicas padevās Prūsijas varas iestādēm.