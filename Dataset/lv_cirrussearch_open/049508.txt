Itālijas sieviešu futbola izlase (itāļu: Nazionale di calcio femminile dell'Italia) ir nacionālā sieviešu futbola komanda, kas pārstāv Itāliju starptautiskās futbola sacensībās. Izlasi pārvalda Itālijas Futbola federācija (FIGC). FIFA Pasaules kausa sievietēm finālturnīrā izlase ir spēlējusi četras reizes, divas reizes iekļuvusi ceturtdaļfinālā: debijas reizē 1991. gadā un 2019. gada Pasaules kausā. Eiropas čempionāta finālturnīros izlase ir piedalījusies 12 reizes, divas reizes izcīnījusi 2. vietu (1993, 1997). 2023. gada jūnijā FIFA Pasaules rangā sievietēm izlase bija 16. vietā.