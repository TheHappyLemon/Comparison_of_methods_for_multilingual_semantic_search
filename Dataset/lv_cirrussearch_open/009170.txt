Paragvajas futbola izlase ir nacionālā futbola komanda, kas pārstāv Paragvajas valsti starptautiskās futbola sacensībās. Paragvajas futbola izlasi pārvalda Paragvajas Futbola asociācija. Savu pirmo spēli izlase aizvadīja 1919. gadā pret Argentīnas izlasi. Paragvaja 8 reizes ir piedalījusies Pasaules kausa finālturnīros, tostarp arī pašā pirmajā turnīrā 1930. gadā. Lielākais sasniegums ir iekļūšana ceturtdaļfinālā 2010. gadā. Copa América turnīros Paragvaja ir piedalījusies 34 reizes, divas reizes arī kļūstot par uzvarētājiem — 1953. un 1979. gadā.