Braiena krasts (angļu: Bryan Coast) ir Elsvērta Zemes piekrastes daļa Belinshauzena jūras dienvidos Rietumantarktīdā starp Pfrognera ragu Flečera pussalā un Ridberga pussalas ziemeļu galu. Austrumos robežojas ar Ingliša krastu, rietumos — ar Eitsa krastu. Krasta kopējais garums ir ap 350 km. Krasta līnija stipri izrobota, vairākas izvirzītas pussalas. Krasta rietumdaļā starp Flečera un Elisona pussalām izvietojies Vineiba šelfa ledājs. Austrumu daļā ap 45 km garais un līdz 85 km platais Eltanina līcis. Krasta austrumu galu atklāja no gaisa ASV 1939.—1941. gadu ekspedīcijas un Finna Ronnes 1947./1948. gada ekspedīcija. Visu krastu nokartēja USGS no 1961.—1967. gadu aerofotomateriāliem un nosauca par Džordža Braiena krastu (George Bryan Coast) par godu ASV Kara flotes hidrogrāfam admirālim Džordžam Braienam (George S. Bryan). Vēlāk nosaukums tika saīsināts par Braiena krastu.