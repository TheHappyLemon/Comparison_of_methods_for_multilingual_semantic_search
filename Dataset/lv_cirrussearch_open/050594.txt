"K-19" (angļu: K-19: The Widowmaker) ir 2002. gada uz patiesiem notikumiem balstīta filma, kuras režisore un viena no producentiem ir Ketrina Bigelova. Filma stāsta par 1961. gadā notikušo radiācijas noplūdi uz padomju atomzemūdenes K-19 un šīs noplūdes likvidācijas darbiem. Galvenās lomas filmā atveido Harisons Fords, Liams Nīsons, Pīters Sarsgārds, Donalds Sampters, Kristians Kamargo, Maikls Glediss un Džons Šrapnelis. Filmas pirmizrāde notika Amerikas Savienotajās Valstīs 2002. gada 19. jūlijā.