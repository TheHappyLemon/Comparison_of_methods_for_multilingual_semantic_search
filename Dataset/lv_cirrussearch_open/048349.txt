Burāšana bija viens no 21 oficiālā olimpiskā sporta veida 1980. gada vasaras olimpiskajās spēlēs. 1980. gada vasaras olimpiskās spēles tika rīkotas Padomju Savienības galvaspilsētā Maskavā, taču burāšanas sacensības notika Tallinā, Piritas ostas rajonā (Igaunijas PSR). Burāšanas sacensības norisinājās no 1980. gada 19. jūlija līdz 29. jūlijam. Sacensību laikā tika sadalīti seši medaļu komplekti sešās klasēs. 1980. gada Burāšanas sacensībās startēja 154 sportisti (visi vīrieši) no 23 pārstāvošajām valstīm. Vislielākais sportistu skaits — 13 sportisti — bija no Austrumvācijas. Visveiksmīgā dalība bija mājiniekiem Padomju Savienība, kas burāšanas sacensībās izcīnīja 3 olimpiskās medaļas (1 zelta, 1 sudraba un 1 bronzas medaļu), savukārt Brazīlija bija vienīgā valsts, kura šajās sacensībās izcīnīja divas zelta medaļas.