Krievijas rublis (krievu: российский рубль) ir Krievijas Federācijas nacionālā valūta. Krievijas rubļi tiek plaši izmantoti arī Abhāzijā, Dienvidosetijā, prokremlisko spēku pārvaldītajās Doneckas un Luhanskas "tautas republikās". Agrāk rubļi bija arī Krievijas impērijas un Padomju Savienības valūta. Lai gan nav oficiāla simbola, kas apzīmētu Krievijas rubļus, parasti tos apzīmē šādi: руб. / р. Rubļa ISO 4217 kods ir RUB; iepriekšējais kods RUR attiecas uz valūtu, kas tika izmantota pirms 1998. gada, kad notika valūtas denominācija (1 RUB = 1000 RUR).