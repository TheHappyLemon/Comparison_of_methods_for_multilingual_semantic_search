Filadelfijas "Flyers" (angļu: Philadelphia Flyers) ir profesionāls ASV hokeja klubs, kas ir bāzēts Filadelfijā, Pensilvānijas štatā, ASV. Klubs spēlē Nacionālās hokeja līgas Austrumu konferences Metropolitēna divīzijā. Tas dibināts 1967. gadā, paplašinot NHL, un kopš dibināšanas brīža spēlē NHL. Savas pastāvēšanas vēsturē "Flyers" ir 2 reizes uzvarējis NHL, 8 reizes ir kļuvis par konferences uzvarētāju un 15 reizes — divīzijas čempionu. Mājas spēles komanda aizvada Wells Fargo Center hallē.