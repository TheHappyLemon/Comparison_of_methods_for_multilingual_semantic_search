Plordosteji (Plourdosteus) ir bruņuzivju plordosteīdu ģints. Ģinti pirmo reizi 1951. gadā aprakstīja zviedru paleontologs Tūrs Ervigs. Ģints tipveida suga ir Plourdosteus canadensis, kas iepriekš tika aprakstīta kā Coccosteus canadensis Woodward, 1892. Ģintī ir jūras un saldūdens formas. Ģints izplatīta Galvenajā devona laukā (Baltija, Ļeņingradas apgabals), Timānā un Kanādā augšdevona frānas stāva nogulumos.