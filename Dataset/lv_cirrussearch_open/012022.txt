Milzkalne (agrāk Šlokenbeka) ir ciems Tukuma novada Smārdes pagastā. Izvietojies pagasta rietumos Tukuma pilsētas austrumu pierobežā Slocenes krastā autoceļu V1446 un V1448 krustojumā 8,5 km no pagasta centra Smārdes un 67 km no Rīgas. Ciemā atrodas sākumskola, tautas nams, veikals, vairāki uzņēmumi, tajā skaitā ceļu būvniecības un remonta uzņēmums SIA STRABAG un auto detaļu ražotne SIA Rohling Auto Motive Milzkalne.