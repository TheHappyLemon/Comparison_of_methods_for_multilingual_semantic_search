Gajāna olimpiskajās spēlēs pirmo reizi piedalījās 1948. gadā, kad vasaras olimpiskās spēles notika Londonā. Kopš tā laika ir piedalījusies gandrīz visās vasaras olimpiskajās spēlēs, izņemot 1976. gada Monreālas spēles, kad tās boikotēja. No 1948. līdz 1964. gadam Gajāna olimpiskajās spēlēs piedalījās ar nosaukumu Britu Gviāna (GUY/GUA/GUI). Gajāna līdz šim vēl nav piedalījusies nevienās ziemas olimpiskajās spēlēs. Līdz šim Gajāna olimpiskajās spēlēs ir izcīnījusi tikai vienu olimpisko medaļu. 1980. gada Maskavas spēlēs bokseris Maikls Entonijs, svaru kategorijā līdz 54 kilogramiem izcīnīja bronzas medaļu.