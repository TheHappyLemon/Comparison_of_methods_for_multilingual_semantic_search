Beverly Wilshire Hotel ir luksusa klases viesnīca Beverlihilsā, Kalifornijā. Viesnīca atklāta 1928. gadā. Bieži izmantota dažādu filmu un seriālu filmēšanas ainām. Viesu sarakstā ir ASV prezidenti un dažādas slavenības. Dziedātājs Elviss Preslijs un vēlāk arī aktieris Vorens Bītijs vairākus gadus dzīvoja viesnīcā. Tāpat dažus mēnešus tās bija Džona Lenona mājas, kamēr viņš dzīvoja atsevišķi no savas sievas Joko Ono. Starp citām slavenībām, kas viesojušās šajā viesnīcā, ir arī ASV prezidents Baraks Obama, Japānas imperators Hirohito un Dalailama, mūziķi Ēriks Kleptons, Marks Nopflers, Eltons Džons, aktieri Maikls Keins, Maikls Daglass, Fara Foseta, Beta Midlere, Dastins Hofmans, Roberts Patinsons un Als Pačīno.