Sāra Sofija Ālto (somu: Saara Aalto; dzimusi 1987. gada 2. maijā Oulunsālo, Somijā) ir somu dziedātāja, dziesmu autore un balss akrise. Sāra ieguva otro vietu The Voice of Finland otrajā sezonā. Viņa ir bijusi arī balss aktrise animācijas filmā Ledus sirds, ierunājot Annas balsi somu valodā. 2016. gadā viņa ieguva otro vietu Lielbritānijas X-faktora versijā, kas palīdzēja viņai iegūt starptautisku atpazīstamību. Sāra piedalījās 2018. gada Eirovīzijas dziesmu konkursā Lisabonā, Portugālē, pārstāvot Somiju ar dziesmu Monsters pēc uzvaras nacionālajā atlasē, kurā viņa jau bija piedalījusies 2011. un 2016. gadā, abās reizēs iegūstot 2. vietu.