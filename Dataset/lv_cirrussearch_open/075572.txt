Šis raksts ir par hokeja klubu Maskavas "Spartak". Par citām jēdziena Maskavas "Spartak" nozīmēm skatīt nozīmju atdalīšanas lapu. Maskavas "Spartak" (krievu: ХК Спартак Москва) ir hokeja komanda, kura bāzēta Maskavā, Krievijā. Tā dibināta jau 1946. gadā, četras reizes tā izcīnījusi PSRS čempiones titulu. Tāpat kā pārējās bijušās Krievijas Superlīgas komandas, arī "Spartak" sākot ar 2008.-09. gada sezonu spēlēja jaunizveidotajā Kontinentālajā hokeja līgā. Komandu piemeklēja ilgstošas finansiālas problēmas, kā rezultātā tā pārtrauca spēlēt pēc 2013.-14. gada sezonas. Taču 2015.-16. gada sezonā, komanda atgriezās KHL.