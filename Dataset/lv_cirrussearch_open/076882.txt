"Dzīvnieku ferma" (angļu: Animal Farm) ir Džordža Orvela 1945. gada romāns, ko uzskata par vienu no nozīmīgākajiem 20 gs. antiutopiskajiem romāniem. Romāns ir veidots politiskas alegorijas formā un balstīts uz notikumiem, kas norisinājās PSRS Josifa Staļina valdīšanas laikā. Publicēšanas laikā romāns "Dzīvnieku ferma" bija Orvela veiksmīgākais darbs — gada laikā tika pārdoti 25 000 eksemplāru. Sākotnēji Orvels grāmatai bija sagatavojis priekšvārdu, kurā runāja par preses brīvību Anglijā (tajā tika apspriesta pašcenzūra), bet ironiskā kārtā šis priekšvārds pats tika cenzēts.