2015. gada Pasaules čempionāts vieglatlētikā bija 15. Pasaules čempionāts vieglatlētikā, kas notika Pekinā, Ķīnā. Šis bija pirmais tik liela mēroga pasākums Pekinas Nacionālajā stadionā pēc 2008. gada vasaras olimpiskajām spēlēm. Čempionātā piedalījās 206 valstis, Kosova piedzīvoja debiju. 43 valstu sportisti izcīnīja medaļas. Medaļu kopvērtējuma pirmajā vietā pirmoreiz sacensību vēsturē ierindojās Kenija (7 zelta medaļas, kopā — 16 medaļas), visvairāk medaļu izcīnīja ASV sportisti (18). Latvija ar vienu bronzas medaļu, ko izcīnīja Laura Ikauniece-Admidiņa septiņcīņā, ierindojās dalītajā 32. vietā.