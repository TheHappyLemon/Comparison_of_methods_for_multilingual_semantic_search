Vasīlijs Berezuckis (krievu: Василий Владимирович Березуцкий; dzimis 1982. gada 20. janvārī Maskavā) ir bijušais krievu futbolists, PFK CSKA Maskava un Krievijas futbola izlases bijušais spēlētājs. Spēlēja aizsarga pozīcijā, bet varēja spēlēt arī pussarga pozīcijā. Berezuckis ir seškārtējs Krievijas čempions, septiņkārtējs Krievijas kausa ieguvējs, sešas reizes izcīnījis Krievijas Superkausu, 2004./2005. gada UEFA kausa ieguvējs un 2008. gada Eiropas čempionāta bronzas medaļas ieguvējs. Futbolu sācis spēlēt Maskavas bērnu un jaunatnes sporta skolā Smena. Profesionālo karjeru sācis klubā Torpedo-ZIL, bet kopš 2002. gada spēlē PFK CSKA Maskava. Krievijas izlasē debitējis 2003. gadā, bijis komandas kapteinis 2014. gada Pasaules kausa finālturnīrā. Vasīlijam ir dvīņubrālis Aleksejs, kas arī ir futbolists un spēlē Krievijas izlasē.