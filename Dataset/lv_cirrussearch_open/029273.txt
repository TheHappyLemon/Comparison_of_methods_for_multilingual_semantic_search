Sausās acs sindroms ir acu slimību grupa, kas parasti rodas asaru kvalitatīvu vai kvantitatīvu izmaiņu rezultātā radzenes un konjunktīvas nepietiekamas mitrināšanās dēļ. Ar sausās acs sindromu bieži slimo 5-6% populācijas, sasniedzot 6 - 9,8% sievietēm pēc menopauzes un līdz pat 34% vecākiem cilvēkiem. Lielai daļai sieviešu dēļ hormonālajām izmaiņām simptomātika var parādīties grūtniecības, menstruāciju un menopauzes laikā. Arī jebkurš darbs ar lielu redzes piepūli var radīt sausās acs sindromu. Tas skar lielākoties cilvēkus, kas daudz lasa, raksta, strādā ar datoru, kā arī lietojot medikamentus, piemēram, dekongestantus, pretklepus, sirds-asinsvadu sistēmu ietekmējošus līdzekļus, pretsāpju līdzekļus, glikokortikoīdus, kontraceptīvus un diurētiskos līdzekļus. Biežākie simptomi ir iekaisušas un apsārtušas acis ar graušanas sajūtu. Asarošana pastiprinās vējainā un aukstā laikā, acis ātri nogurst, sāk sāpēt, mēdz būt pārejošas redzes asuma izmaiņas.