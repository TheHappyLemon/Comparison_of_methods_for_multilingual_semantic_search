Alts (no itāļu: alto viola — 'augstā viola') ir ar lociņu spēlējams vijoļu grupas stīgu instruments. Tas ir lielāks par vijoli un mazāks par čellu. Alts ir gan stīgu kvarteta, gan simfoniskā orķestra sastāvdaļa. To izmanto arī kā solo instrumentu. Altam ir četras stīgas, kas tiek skaņotas pa kvintām c - g - d1 - a1. Tā skaņojums ir par kvintu zemāks nekā vijolei. Ir atrastas liecības, ka alts ir pastāvējis jau 15. gadsimtā, līdz ar to var apgalvot, ka tas ir senākais vijoļu grupas instruments.