Ketrīna Kolmena (Catherine Grace "Cady" Coleman, dzimusi 1960. gada 14. decembrī) ir ASV astronaute, atvaļināta gaisa spēku virsniece. Kolmenas pirmais kosmiskais lidojums notika 1995. gadā kosmoplāna Columbia mikrogravitācijas laboratorijas misijā STS-73, veicot zinātniskos eksperimentus. Otro lidojumu viņa veica 1999. gadā Columbia misijā STS-93, esot misijas speciāliste Chandra kosmiskā teleskopa izvēršanā. Kolmenas trešais kosmiskais lidojums SKS 26. ekspedīcijas sastāvā kā lidojuma inženierim sākās 2010. gada 15. decembrī startējot ar kosmosa kuģī Sojuz TMA-20. Uz zemes atgriezās 2011. gada 24. maijā. 2016. gada 1. decembrī Ketrīna Kolmena atstāja NASA.