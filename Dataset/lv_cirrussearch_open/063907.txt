Nefrīdijs ir kanāliņš, pa kuru no organisma tiek izvadīti ūdenī izšķīdušie vielmaiņas gala produkti, retāk arī dzimumprodukti. Bezmugurkaulniekiem tie ir pāru izvadorgāni tievu kanāliņu veidā plakantārpiem (protonefrīdiji) un pa pāriem katrā ķermeņa posmā posmtārpiem (metanefrīdiji). Tie sākas ar skropstainu piltuvveidīgu veidojumu ķermeņa dobumā (celomā) un noslēdzas ar izvadporu uz organisma virsmas. Nefrīdijs pilda funkciju, kas analoģiska zīdītāju nierēm. Pēc 2020. gadu klasifikācijas, visi dzīvnieki, kam ir vai nu nefrīdijs, vai nieres, pieder pie Nephrozoa kladas.