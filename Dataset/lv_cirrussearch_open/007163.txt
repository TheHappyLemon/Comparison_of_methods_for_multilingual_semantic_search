USA-220 jeb FASTSAT (no angļu: Fast, Affordable, Science and Technology Satellite "Ātrs, pieejams zinātnes un tehnoloģijas pavadonis") ir NASA tehnoloģiju pavadonis, kas palaists 2010. gada 20. novembrī. Misijas galvenai mērķis bija pārbaudīt orbitālā lidojumā mikropavadoņu platformu, kura būtu pieejama pētniekiem zemu izmaksu zinātnieku un tehnoloģisku eksperimentu veikšanai kosmosā. Uz FASTSAT bija izvietoti seši eksperimenti: NanoSail-D2 — atdalāms Saules buras pavadonis. Miniature Imager for Neutral Ionospheric Atoms and Magnetospheric Electrons (MINI-ME, "Miniatūrs neitrālo jonosfēras atomu un magnetosfēras elektronu attēlveidotājs") — plazmā ap Zemi veidojušos zemas enerģijas neitrālu atomu attēlveidotājs. Plasma Impedance Spectrum Analyzer (PISA, "Plazmas pilnās pretestības spektra analizators") — ierīce, ka paredzēta elektronu blīvuma noteikšanai jonosfērā. Thermospheric Temperature Imager (TTI, "Termosfēras temperatūras attēlveidotājs") — ierīca globāla mēroga termosfēras (90—260 km augstumā) temperatūras mērījumu veikšanai. Threat Detection System (TDS, "Draudu atklāšanas sistēma") — sistēma, kas paredzēta tehnoloģiju izmēģināšanai, lai varētu novērtēt atmosfēras izlpatības raksturlielumus koherentā gaismā, kas raidīta no zemes stacijām (Gaisa spēku Pētniecības laboratorija). Miniature Star Tracker (MST, "Miniatūrs zvaigžņu sekotājs") — detektors, kas pēc zvaigžņu stāvokļa nosaka kosmiskā aparāta orientāciju telpā (Gaisa spēku Pētniecības laboratorija). FASTSAT tika gatavots STP-S26 misijā NASA sadarbojoties ar ASV Aizsardzības kosmosa izmēģinājumu programmas departamentu (Department of Defense Space Test Program). Pavadonis tika izgatavots Māršala kosmisko lidojumu centrā sadarbībā ar Fon Brauna kosmisko inovāciju centru un Dynetics Incorporated.