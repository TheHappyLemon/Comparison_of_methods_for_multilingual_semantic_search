Vladimirs Zografskis (bulgāru: Владимир Зографски; dzimis 1993. gada 14. jūlijā) ir bulgāru tramplīnlēcējs. Piedalījies divās ziemas olimpiskajās spēlēs (2014, 2018), labākais sasniegums ir 14. vieta uz normālā tramplīna 2018. gadā, kas ir visu laiku labākais Bulgārijas tramplīnlēcēju sasniegums olimpiskajās spēlēs, piedalījies arī sešos pasaules čempionātos. Pasaules kausā Zografskis debitēja 2008. gada decembrī. Par viņa karjeras labāko sasniegumu var uzskatīt 2011. gadā izcīnīto Pasaules junioru čempiona titulu, apsteidzot Stefanu Kraftu. Labākais rezultāts Pasaules kausa posmā ir 2018. gada 24. novembrī Rukā izcīnītā 6. vieta. Zografska tēvs un treneris Emīls Zografskis ir bijušais tramplīnlēcējs, olimpisko spēļu dalībnieks.