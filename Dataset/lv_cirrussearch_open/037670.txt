Mika Juhani Salo (dzimis 1960. gada 30. novembrī, Helsinkos, Somijā) ir somu sacīkšu pilots, pazīstams pateicoties savai karjerai Formula 1 čempionātā. Tagad Salo piedalās salonautomobiļu sacīkstēs. Salo sākotnēji brauca Formula 3, taču izredzes uz F1 superlicenci Salo iznīcināja pēc tam, kad tika pieķerts braucot alkohola reibumā. Apkaunots viņš devās uz Japānu, lai brauktu Formula Nippon sacensībās. Pēc dažiem gadiem tur viņš debitēja F1, sezonas priekšpēdējā posmā, Japānā, iznīkstošajā Lotus komandā. Viņš tur palika arī uz pēdējo kārtu Austrālijā, Adelaidē. 1995. gadā viņš devās uz Tyrrell un tur palika trīs gadus. Tikai dažas reizes viņam izdevās izcīnīt punktus. 1998. gadā viņš brauca Arrows, bet 1999. gadā palika bez vietas pamatsastāvā, tāpēc aizvietoja Rikardo Zontu (BAR) un vēlāk Mihaelu Šūmaheru (Ferrari), kad tas bija nepieciešams. 2000. gadā viņš bija Sauber pilots, bet 2001. gadu pavadīja testējot Toyota formulu. 2002. gadā, kad komanda debitēja, viņš bija tās pirmais pilots, taču pēc sezonas tika atlaists un beidza savu F1 karjeru. Vēlāk Salo nobrauca dažas sacīkstes dažādās salonautomobiļu klasēs un ilgtermiņa vietu kādās sacīkstēs ieguva 2006. gadā, kad kļuva par ALMS sacīkšu sērijas pilotu.