Fosilblafa (angļu: Fossil Bluff — ‘fosiliju krauja’ vai Station KG) ir Apvienotās Karalistes vasaras loģistikas stacija Antarktīdā. Izvietota Aleksandra I salas austrumu krastā pie Džordža VI šauruma. Izveidota 1961. gada 20. februārī, 1961., 1962. un no 1965. līdz 1975. gadam tika izmantota kā vissezonas stacija. Pēc Roteras stacijas nodošanas ekspluatācijā 1975. gada tiek izmantota tikai no oktobra līdz martam kā vasaras tranzīta stacija pie 1200 m garā sniega lidlauka, kas parasti uzņem Twin Otter lidaparātus ceļā no Roteras Adelaidas salā uz Skaiblū staciju Elsvērta Zemē vai citām lauka partiju izpētes vietām.