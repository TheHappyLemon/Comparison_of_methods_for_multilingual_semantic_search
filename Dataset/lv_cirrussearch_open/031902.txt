Bohēmijas Rūdolfs I (vācu: Rudolf I., vācu: Rudolf Habsburský; dzimis ap 1281. gadu, miris 1307. gada 4. jūlijā) bija Austrijas un Štīrijas hercogs no 1298. gada, kopā ar tēvu Albrehtu I (kā Rūdolfs III) un Bohēmijas karalis no 1306. gada un titulārais Polijas karalis. Pirmais Hābsburgs Bohēmijas tronī. 1300. gadā apprecējās ar Francijas karaļa meitu Francijas Blanku, tomēr abi pāra bērni nomira mazi, bet 1305. gadā nomira arī Blanka. Pēc pēdējā Pršemisla Vāclava III nāves, Rūdolfs centās iegūt Bohēmijas troni. 1306. gadā viņš ieņēma Prāgu, padzenot citu troņa pretendentu - Karintijas Heinrihu. Tomēr Bohēmijā Rūdolfam I radās spēcīga opozīcija. 1307. gadā Rūdolfs mira karadarbības laikā pret nemierniekiem, bet par Bohēmijas karali atkal kļuva Karintijas Heinrihs.