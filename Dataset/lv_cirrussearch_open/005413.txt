2022. gada FIFA Pasaules kauss (arābu: 2022 كأس العالم لكرة القدم) bija starptautisks vīriešu izlašu futbola turnīrs, kas notika Katarā no 2022. gada 20. novembra līdz 18. decembrim. Šis pēc skaita bija 22. Pasaules kausa finālturnīrs. Finālturnīrs pirmoreiz notika arābu pasaulē, tāpat šī ir otrā reize, kad tas tika aizvadīts pilnībā Āzijā (pirmoreiz — 2002. gadā Dienvidkorejā un Japānā). Pēdējo reizi Pasaules kausa finālturnīrā piedalās 32 valstu izlases, jo 2026. gada finālturnīrā komandu skaits tiks palielināts līdz 48 komandām. Klimatisko apstākļu dēļ finālturnīrs norisinājās novembrī un decembrī, nevis kā ierasts jūnijā un jūlijā. Tika veiktas arī izmaiņas turnīra izspēles ilgumā — šoreiz tās bija 29 dienas. Fināls tika aizvadīts 18. decembrī, kas ir arī Kataras nacionālie svētki. Par turnīra norises vietu Katara tika apstiprināta 2010. gada 2. decembrī. Kataras kandidatūra saņēmusi kritiku gan par korupcijas skandālu balsošanas laikā, imigrantu un minoritāšu tiesībam pašā Katarā, kā arī norises laika pārcelšanu uz ziemu, kas sastapās ar pretestību no Eiropas futbola līgām.