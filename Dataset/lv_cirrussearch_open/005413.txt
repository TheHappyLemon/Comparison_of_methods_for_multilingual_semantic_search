2009.—2010. gada ULEB Eirokausa sezona bija 8. ULEB Eirokausa sezona. Sezona sākās ar kvalifikācijas kārtu 2009. gada 20. oktobrī un beidzās ar finālu 2010. gada 18. aprīlī. Par Eirokausa čempionu kļuva Power Electronics Valencia klubs no Spānijas Liga ACB, kas finālā uzvarēja Vācijas Bundeslīgas līgas klubu ALBA Berlin ar rezultātu 67:44. Spēlē par trešo vietu cits Spānijas klubs Bizkaia Bilbao Basket uzvarēja Grieķijas klubu Panellinios BC ar rezultātu 76:67. Bizkaia Bilbao Basket sastāvā spēlēja latviešu basketbolists Jānis Blūms.