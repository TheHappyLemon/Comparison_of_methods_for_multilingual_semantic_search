"Dambo" (angļu: Dumbo) ir 2019. gada filma, kuras režisors ir Tims Bērtons. Tā ir 1941. gada Walt Disney Productions tāda paša nosaukuma filmas kinoadaptācija. Abas filmas ir balstītas uz Helēnas Eibersonas un Herolda Pērla bērnu grāmatas motīviem. Filma stāsta par zilonēnu ar lielām ausīm, kurš izmanto tās lidošanai. Galvenās lomas atveido Kolins Ferels, Maikls Kītons, Denijs DeVito, Eva Grīna un Alans Ārkins. Filmas pirmizrāde notika 2019. gada 11. martā Losandželosā, Latvijā un ASV to sāka rādīt 2019. gada 29. martā. Šī ir pirmā no CGI veidotiem Volta Disneja studijas filmām, tai sekoja filmas "Aladins", "Karalis Lauva" un "Lēdija un Klaidonis".