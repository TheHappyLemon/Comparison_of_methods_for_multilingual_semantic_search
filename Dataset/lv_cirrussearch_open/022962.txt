Sentlorensa (angļu: Saint Lawrence River, franču: Fleuve Saint-Laurent) ir upe Ziemeļamerikā, kas iztek no Ontārio ezera, plūst pa Amerikas Savienoto Valstu un Kanādas robežu, tad tikai pa Kanādas teritoriju un ietek Sentlorensa līcī. Upes garums ir 1197 km. Tās baseina platība ir 1 344 200 km². Baseina teritorijā ietilpst Lielie ezeri. Sentlorensa ir ļoti plata upe, lejtecē tās platums sasniedz 130 km. Lielākās pilsētas upes krastos ir Monreāla, Kvebeka, Longeija, Truārivjēra un Levisa.