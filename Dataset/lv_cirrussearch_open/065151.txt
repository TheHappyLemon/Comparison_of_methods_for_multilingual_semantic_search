Šis raksts ir par romānu. Par citām jēdziena "Rietumu frontē bez pārmaiņām" nozīmēm skatīt nozīmju atdalīšanas lapu. "Rietumu frontē bez pārmaiņām" (vācu: Im Westen nichts Neues) ir vācu rakstnieka Ēriha Marijas Remarka kara romāns. Romāns ir atzīts par vienu no izcilākajiem pretkara romāniem. Darbs stāsta par Vācijas Impērijas kareivja Paula Beimera dzīvi Pirmā pasaules kara laikā. 1928. gadā romāna manuskripts tika publicēts Berlīnes avīzē "Vossische Zeitung", bet 1929. gadā izdots grāmatā. 1984. gadā tulkotājs Ģirts Bļodnieks iztulkoja darbu latviešu valodā.