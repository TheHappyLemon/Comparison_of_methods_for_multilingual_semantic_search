"Nevainības laikmets" (angļu: The Age of Innocence) ir 1993. gada romantiska drāma, kas balstīta uz Edītes Vartones tāda paša nosaukuma romānu. Filmas režisors un viens no scenārija autoriem ir Mārtins Skorsēze. Galvenās lomas atveido Vinona Raidere, Mišela Feifere un Denjels Dejs-Lūiss. Filmas pirmizrāde notika 1993. gada 17. septembrī. Filmas sižets norisinās Ņujorkā 19. gadsimtā. Jauns jurists Ņūlends Ārčers iemīlas Elēnā Olenskā, kura šķiras no sava vīra. Pats Ņūlends tikmēr ir saderinājies ar Elēnas māsīcu Meju.