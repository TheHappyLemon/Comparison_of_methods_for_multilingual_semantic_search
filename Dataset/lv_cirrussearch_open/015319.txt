2012. gada Vasaras Paraolimpiskās spēles bija četrpadsmitās Vasaras Paraolimpiskās spēles. Tās no 2012. gada 29. augusta līdz 9. septembrim notika Apvienotās Karalistes galvaspilsētā Londonā. Paraolimpiskajās spēlēs startēja aptuveni 4300 sportisti, kas pārstāvēja 154 Nacionālās Olimpiskās komitejas. Paraolimpiskajās spēlēs startēja arī Latvija, kuru pārstāvēja astoņi sportisti, tai skaitā vairākkārtējs Paraolimpisko spēļu medaļnieks Aigars Apinis. A. Apinis arī 2012. gada Paraolimpiskajās spēlēs ir izcīnījis medaļas — zeltu lodes grūšanā un sudrabu diska mešanā.