Aphrodite ir austrāliešu dziedātājas Kailijas Minogas 11. studijas albums. Tas tika izdots 2010. gada 30. jūnijā sadarbībā ar ierakstu kompāniju Parlophone. Šis bija viņas pirmais studijas albums pēdējos trīs gados. Albums debitēja Apvienotās Karalistes topā ar pirmo vietu. Aphrodite ir piektais K. Minogas albums, kas sasniedz Apvienotās Karalistes topa pirmo vietu. Tāpat viņa ir vienīgā sieviete, kas šīs valsts topā ir spējusi iegūt pirmo vietu četras desmitgades pēc kārtas (1980. gadi, 1990. gadi, 2000. gadi un 2010. gadi). Pašlaik (2011) no albuma ir iznākuši trīs singli: All the Lovers, Get Outta My Way, Better Than Today. Vairāki mūzikas kritiķi šo albumi ir novērtējuši ar pozitīvu vērtējumu.