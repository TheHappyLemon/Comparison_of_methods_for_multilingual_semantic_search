Manuels Neiers (vācu: Manuel Neuer; dzimis 1986. gada 27. martā) ir vācu futbolists, spēlē vārtsarga pozīcijā, Vācijas futbola izlases dalībnieks. Pašlaik (2023. gadā) pārstāv Bundeslīgas klubu Bayern München. Profesionāļa karjeru sācis Schalke 04 otrajā komandā, pirmajā komandā spēlējis no 2006. līdz 2011. gadam. Pēc tam pārgājis uz Bayern Munich. Kopā ar Schalke izcīnīja 2005. gada Vācijas futbola kausu un 2007. gadā viņš tika atzīts par Bundeslīgas labāko vārtsargu. "Bayern" sastāvā 2012.—2013. gada sezonā izcīnījis uzvaru Vācijas Bundeslīgā un UEFA Čempionu līgā. Vācijas pieaugušo izlases sastāvā spēlē kopš 2009. gada, taču pirms tam pārstāvēja Vācijas U-21 izlasi, ar ko uzvarēja 2009. gada Eiropas U-21 čempionātā. M. Neiers tika atzīts par turnīra labāko vārtsargu. Vācijas izlasē viņš debitēja 2009. gada 2. jūnijā pārbaudes spēlē pret AAE futbola izlasi. Vācijas izlasi pārstāvējis 2010. gada Pasaules kausā, 2012. gada Eiropas čempionātā, 2014. gada FIFA Pasaules kausā un 2016. gada Eiropas čempionātā. Viņa brālis Marsels ir futbola tiesnesis.