"Iedzimtais netikums" (angļu: Inherent Vice) ir 2014. gada kriminālfilma, kuras režisors, scenārija autors, kā arī viens no producentiem ir Pols Tomass Andersons. Galvenās lomas atveido Vakīns Fīnikss, Ouens Vilsons, Džošs Brolins, Ketrīna Voterstone, Rīza Viterspūna un Benisio del Toro. Filmas pirmizrāde notika 2014. gada 4. oktobrī Ņujorkas filmu festivālā. Filma tika nominēta divām Amerikas Kinoakadēmijas balvām: "Labākais adaptētais scenārijs" un "Labākie kostīmi". Filmā Lerijs "Doks" Sportello, hipijs un privātdetektīvs, tiek ievilkts Losandželosas kriminālvidē, tai pašā laikā izmeklējot trīs lietas, kas savstarpēji saistītas ar Lerija bijušās draudzenes un viņas bagātā drauga pazušanu.