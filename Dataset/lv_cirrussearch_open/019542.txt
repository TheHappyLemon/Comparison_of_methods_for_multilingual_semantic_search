Klaudio Pisarro (Claudio Miguel Pizarro Bosio; dzimis 1978. gada 3. oktobrī) ir bijušais Peru futbolists, spēlēja uzbrucēja pozīcijā, Peru futbola izlases dalībnieks. Karjeru sācis Peru klubā Deportivo Pesquero 1996. gadā. Kopš tā laika spēlējis arī Vācijā un Anglijā. Lielāko daļu karjeras aizvadījis Vācijas Bundeslīgas klubā Minhenes "Bayern", kur spēlējis laikā no 2001. līdz 2007. gadam un no 2012. gada līdz 2015. gadam. 2010. gada oktobrī Pisarro kļuva par visvairāk vārtus guvušo ārvalstu spēlētāju Bundeslīgā. Saskaņā ar 2013. gada aprīļa datiem, viņš ir arī desmitais visvairāk vārtus guvušais spēlētājs Bundeslīgā. Vairākas sezonas aizvadījis arī Brēmenes "Werder". 2017. gada septembrī pievienojās citam Vācijas klubam 1. FC Köln.