1982.—1983. gada Eiropas kausa sezona bija Eiropas spēcīgākā futbola klubu turnīra 28. sezona. Sezona ilga no 1982. gada 25. augusta līdz 1983. gada 25. maijam. Finālspēle norisinājās Atēnu olimpiskajā stadionā. Par Eiropas kausa uzvarētājiem pirmo reizi kļuva Rietumvācijas klubs Hamburg, kas finālā uzvarēja Itālijas klubu Juventus ar rezultātu 1–0. Šī bija pirmā reize kopš 1976. gada, kad Eiropas kausu izcīnīja klubs ne no Anglijas.