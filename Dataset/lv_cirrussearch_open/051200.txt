Huawei Technologies Co., Ltd. (ķīniešu: 华为, piņjiņs: Huáwéi) ir Ķīnā bāzēts daudznacionāls tehnoloģiju uzņēmums, kas specializējies telesakaru aprīkojuma un sadzīves elektronikas ražošanā, it īpaši, viedtālruņu ražošanā. Uzņēmuma galvenā mītne atrodas Ķīnas pilsētā Šeņdžeņā. Uzņēmumu 1987. gadā izveidoja Žens Dženfei, kad sākotnēji nodarbojās ar telefonu centrāļu ražošanu. Mūsdienās darbība ir paplašināta līdz telesakaru tīklu nodrošināšanai, kā arī ar plaša patēriņa elektronikas iekārtu ražošanu. Kopš 2018. gada uzņēmumā strādā vairāk nekā 190 tūkstošu darbinieku, no kuriem aptuveni 76 tūkstoši nodarbojas ar pētniecību un uzņēmuma attīstību. Visā pasaulē ir 21 pētniecības institūcijas, 36 inovāciju centri. No 2017. gada katru gadu Huawei 5 miljardus ASV dolārus ir ieguldījis pētniecībā. 2012. gadā Huawei pārspēja uzņēmumu Ericsson, kļūstot par lielāko telesakaru iekārtu ražotāju, bet 2018. gadā pārspēja Apple, kļūstot par otru lielāko viedtālruņu ražotāju aiz Samsung Electronics. Uzņēmums Huawei 2018. gadā žurnāla Forbes veidotajā Fortune Global 500 ierindojās 72. vietā. Huawei šobrīd savus viedtālruņus darbina ar EmuiOS, jo viņiem ir pārtraukta sadarbība ar Android.[nepieciešama atsauce]