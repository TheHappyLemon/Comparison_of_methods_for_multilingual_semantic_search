"Lady Bird: Laiks lidot" (angļu: Lady Bird) ir 2017. gada ASV pieaugšanas filma, kuras režisore un scenārija autore ir Greta Gērviga. Galvenās lomas atveido Sērša Runena, Lorija Metkalfa, Treisijs Letss, Lūkass Hedžss, Bīnija Feldšteina, Stīvens Hendersons un Timotijs Šalame. Filmā tiek parādītas 17 gadus vecas vidusskolas vecākās klases skolnieces attiecības ar māti. Filmas pirmizrāde notika 2017. gada 1. septembrī Teljuraidas kinofestivālā. Filma nominēta piecām Amerikas Kinoakadēmijas balvām: "Labākā filma", "Labākais režisors", "Labākā aktrise galvenajā lomā", "Labākā aktrise otrā plāna lomā" un "Labākais oriģinālscenārijs".