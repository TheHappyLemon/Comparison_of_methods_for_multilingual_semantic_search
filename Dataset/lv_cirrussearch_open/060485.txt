Lieces deformācija jeb vienkārši liece ir viens no deformācijas veidiem, kad ārējo spēku iedarbībā cieta ķermeņa vienā šķēlumā notiek stiepe, bet citā šķēlumā — spiede. Šādā deformācijā paralēlskaldņa vai cilindra viduslīnijas garums nemainās. Cirpe ir netipisks lieces veids, kad uz stieni darbojas divi stienim perpendikulāri spēki un attālums starp abiem spēkiem ir sevišķi mazs; tā tas ir, piemēram, griežot stieni ar šķērēm.