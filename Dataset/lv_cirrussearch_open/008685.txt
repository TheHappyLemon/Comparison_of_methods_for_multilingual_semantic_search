Kerstīne Anita Marianna Ēkberga (zviedru: Kerstin Anita Marianne Ekberg, dzimusi 1931. gada 29. septembrī Malmē, mirusi 2015. gada 11. janvārī Roka di Papā) bija zviedru kinoaktrise. Filmējusies amerikāņu un Eiropas filmās. 1951. gada "Miss Zviedrija". Pirmā kinoloma 1953. gadā. 1956. gadā par lomu filmā Blood Alley (1955) ieguva Zelta globusa balvu kā visdaudzsološākā jaunpienācēja. Kļuva pazīstama ar lomu Federiko Fellīni 1960. gada filmā "Saldā dzīve", kurā viņa spēlēja kopā ar Marčello Mastrojanni.