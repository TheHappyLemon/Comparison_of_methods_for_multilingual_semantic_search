Igaunijas futbola izlase ir nacionālā futbola komanda, kas pārstāv Igaunijas valsti starptautiskās futbola sacensībās. Igaunijas futbola izlasi pārvalda Igaunijas Futbola Asociācija. Savu pirmo spēli Igaunijas izlase aizvadīja 1920. gadā pret Somiju. Laika posmā no 1940. līdz 1991. gadam Igaunija atradās PSRS sastāvā, tādēļ šajā laikā Igaunijas futbola izlase nepastāvēja. Pirmo oficiālo spēli pēc neatkarības atjaunošanas Igaunijas izlase aizvadīja 1992. gadā pret Slovēniju. Igaunijas izlase 8 reizes ir ieguvusi Baltijas kausu.