Džesija Baklija (angļu: Jessie Buckley; dzimusi 1989. gada 28. decembrī) ir īru aktrise un dziedātāja. Savu karjeru sākusi 2008. gadā, kā dalībniece BBC talantu šovā I'd Do Anything. Vēlāk strādājusi kā teātra aktrise un 2013. gadā pabeigusi Karalisko drāmas akadēmiju Londonā. Piedalījusies vairākos BBC seriālos, kā "Karš un miers" (War & Peace, 2016), Taboo (2017) un The Woman in White (2018). Baklijas pirmā kinoloma bija trillerī Beast (2017). Par lomu filmā Wild Rose (2018), Baklija saņēma BAFTA kino balvas nomināciju. Par lomu filmā The Lost Daughter (2021), Baklija tika nominēta Amerikas Kinoakadēmijas balvai kategorijā "Labākā aktrise otrā plāna lomā". Piedalījusies arī filmās I'm Thinking of Ending Things (2020), "Kurjers" (2020) un "Vīri" (2022). Attēlojusi lomas HBO miniseriālā "Černobiļa" (2019) un "Fārgo" (2020).