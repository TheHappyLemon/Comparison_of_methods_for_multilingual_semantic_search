Austrijas Holokausta memoriālais dienests ir alternatīva obligātajam karadienestam, kas dod iespēju jauniešiem dienēt svarīgākajās holokausta institūcijās. Memoriālā dienesta programmu izveidoja politologs no Insbrukas (Tirole, Austrija) Dr. Andreass Maislingers, pārņemot Vācijas Samierināšanās Akcijas (vācu: Aktion Sühnezeichen) ideju. Maislingers pats strādāja kā brīvprātīgais Aušvices-Birkenavas muzejā, kur viņš smēlās idejas tālākam darbam. 1991. gadā Austrijas valdība pieņēma memorālā dienesta iespēju kā alternatīvu obligātajam karadienestam, kā rezultātā radās neatkarīga, tomēr lielākoties Iekšlietu ministrijas finansēta nevalstiska organizācija. Memoriālā dienesta programmas mērķis ir atzīt Austrijas dalību holokausta īstenošanā, kā arī musu katra atbildību par to, lai holokausts nekad neatkartotos. Austrijas memoriālais dienests veido unikālu, starptautisku tīklu, kas sniedz palīdzību ar holokaustu saistītiem arhīviem un muzejiem. Kopš 1992. gada daļa Austrijas jauniešu obligātā karadienesta vietā ir strādājuši ar holokaustu saistītās institūcijās ārzemēs, pētot un saglabājot holokausta vēsturi. Austrijas valdība ir pilnvarojusi Austrijas alternatīvā dienesta ārzemēs biedrību nosūtīt jauniešus uz partnerorganizācijām visā pasaulē.