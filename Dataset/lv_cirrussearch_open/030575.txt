Pasadīna (angļu: Pasadena) ir pilsēta Kalifornijā, ASV. Devītā lielākā pilsēta apgabalā — 2013. gadā iedzīvotāju skaits sasniedza 139,7 tūkstošus. Viens no galvenajiem Sangabriēla ielejas kultūras centriem. 19 km uz dienvidrietumiem atrodas Losandželosa. Čipevu valodā pilsētas nosaukums nozīmē ‘ielejas kronis’. Pilsētā ik gadu gada sākumā notiek rožu parāde, pēc kuras seko Rose Bowl NCAA amerikāņu futbola spēle. Pasadīnā atrodas arī Kalifornijas Tehnoloģiju institūts, Fallera teoloģiskais seminārs, Art Center College of Design, Pasadena Playhouse.