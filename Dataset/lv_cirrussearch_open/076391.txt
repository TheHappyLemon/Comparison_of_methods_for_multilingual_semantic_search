„Kur ir manas mājas?” (čehu: Kde domov můj?) ir Čehijas Republikas valsts himna. Šī himna tika sarakstīta jau 1860. gadā, taču sākta oficiāli lietot pēc Čehijas neatkarības atgūšanas 1993. gadā. To sarakstījuši komponists Františeks Škrups (František Škroup) un dramaturgs Jozefs Kajetans Tīls (Josef Kajetán Tyl) kā daļu no komēdijas Fidlovačka aneb žádný hněv a žádná rvačka. Dziesmai sākotnēji bija vairāki panti, taču pašlaik kā himna tiek lietots tikai pirmais pants. Pārējie panti gadu gaitā ir vai nu pazuduši, vai arī aizmirsti.