"Stulbs un vēl stulbāks 2" (angļu: Dumb and Dumber To) ir 2014. gada ASV kinokomēdija, kuras režisori un scenārija autori ir Pīters Farelijs un Bobijs Farelijs. Galvenās lomas atveido Džims Kerijs, Džefs Denjelss, Robs Rigls, Lorija Holdena, Reičela Melvina un Ketlīna Tērnere. Filmas pirmizrāde notika 2014. gada 14. novembrī. Filma ir turpinājums 1994. gada filmai "Stulbs un vēl stulbāks". 20 gadus pēc notikumiem pirmajā filmā Harijs un Loids dodas ceļojumā, lai atrastu Harija meitu, par kuru Harijam nebija ne jausmas.