Lunda (zviedru: Lund, izrunā: [lɵnd]) ir pilsēta Zviedrijas galējos dienvidos — Skonē, Ēresunda šauruma krastā. Lunda ir viena no senākajām pilsētām Zviedrijā. Pilsēta pirmo reizi ir minēta 990. gadā. Lunda ir sena universitātes pilsēta, Lundas Universitāte izveidota 1666. gadā. Ar astoņām fakultātēm un daudzfunkcionālu izpētes centru Lundas universitāte ir lielākā universitāte Skandināvijā izpētes un augstākās izglītības jomā. Lielākā daļa universitātes ēku ir izvietotas Lundā, bet dažas ēkas atrodas arī Malmē.