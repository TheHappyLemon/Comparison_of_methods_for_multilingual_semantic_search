Nigēras-Kongo valodas ir valodu saime. Tā ir lielākā valodu saime Āfrikā pēc runātāju skaita, valodu skaita un platības, kurā runā tajās. Tiek uzskatīts, ka šai valodu saimei varētu piederēt apmēram 1400 valodu, līdz ar to šī varētu būt lielākā valodu saime pasaulē pēc atsevišķo valodu skaita, tomēr tas ir neskaidrs, jo ir grūti precīzi noteikt, kas ir atsevišķa valoda. Plašāk lielākās lietotās valodas (pēc to cilvēku skaita, kam tā ir dzimtā valoda) ir jorubu, igbo, fulu, šonas un zulu valoda, pēc kopējā runātāju skaita izplatītākā ir svahili. Nigēras-Kongo valodām ir vairākas grupas. Nigēras-Kongo valodās runā ģeogrāfiski plašā teritorijā — no Dakaras Senegālā rietumos līdz Mombasai Kenijā austrumos un Keiptaunai DĀR dienvidos. Izņemot Āfrikas ziemeļus un Somālijas pussalu, vismaz 600 miljoni Āfrikas iedzīvotāju (apmēram 85% iedzīvotāju) runā kādā no Nigēras-Kongo valodām. Kopumā šīm valodām varētu būt vairāki tūkstoši dialektu.