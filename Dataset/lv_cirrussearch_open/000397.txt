Šis raksts ir par Kostarikas galvaspilsētu. Par citām jēdziena Sanhosē nozīmēm skatīt nozīmju atdalīšanas lapu. Sanhosē (spāņu: San José) ir Kostarikas lielākā pilsēta un galvaspilsēta. Sanhosē ir dibināta 1738. gadā un 1823. gadā kļuva par valsts galvaspilsētu. Tā ir viena no jaunākajām galvaspilsētām Latīņamerikā. 2006. gadā Sanhosē dzīvoja 346 799 iedzīvotāji, bet tās aglomerācijā dzīvoja 1,6 miljoni iedzīvotāju, kas ir aptuveni viena trešdaļa no visas valsts iedzīvotājiem. Sanhosē vidējais augstums virs jūras līmeņa ir 1161 m. Klimata apstākļi visu gadu ir aptuveni vienādi. Vidējā temperatūra ir 23 °C un nokrišņu daudzums mēnesī 150 mm.