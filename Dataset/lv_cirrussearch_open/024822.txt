Andrē Horsts Širle (vācu: André Horst Schürrle; dzimis 1990. gada 6. novembrī) ir bijušais vācu futbolists, spēlēja uzbrucēja un pussarga pozīcijā, Vācijas futbola izlases dalībnieks. Karjeru sācis dzimtajā Vācijā, kur spēlēja 1. FSV Mainz 05 un Bayer Leverkusen kluba sastāvā. 2013. gadā pārcēlās uz Anglijas Premjerlīgu, kur pārstāvēja Chelsea. 2015. gadā atgriezās dzimtenē, un vienu sezonu pārstāvēja VfL Wolfsburg. 2016. gada 22. jūlijā par 30 miljoniem eiro pārcēlas uz citu Vācijas Bundeslīgas klubu Dortmund Borussia. Ticis izīrēts Anglijas klubam Fulham un Krievijas klubam Spartak Maskava. 2020. gada noslēdza karjeru. No 2010. gada līdz 2017. gadam spēlēja Vācijas nacionālajā valstsvienībā. Tās sastāvā pārstāvējis valsti 2012. gada Eiropas čempionātā, 2014. gada FIFA Pasaules kausā un 2016. gada Eiropas čempionātā. 2014. gada Pasaules kausa finālā pret Argentīnu, Širle atdeva rezultatīvu piespēli Mario Gecem, Vācijas 1–0 uzvarā.