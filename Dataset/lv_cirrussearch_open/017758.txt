Džonatans Litels (angļu: Jonathan Littell; dzimis 1967. gada 10. oktobrī) ir ASV dzimis franču un angļu valodā rakstošs autors, kurš dzīvo Barselonā. Litela 2006. gadā publicētais romāns "Labvēlīgās" (Les Bienveillantes), kurā aplūkota holokausta un Otrā pasaules kara tēma kāda SS virsnieka acīm, ieguva Gonkūru balvu un Franču Akadēmijas balvu un kļuva par bestselleru Francijā. Dzimis Ņujorkā rakstnieka Roberta Litela ģimenē. Kopš trīs gadu vecuma dzīvoja Parīzē. 1989. gadā absolvējis ASV Jeila Universitāti. No 1994. līdz 2001. gadam strādāja humānās palīdzības organizācijā Action Against Hunger. Darbojies Bosnijā, Kongo, Sjerraleonē, Afganistānā, Krievijā. Viegli ievainots nolaupīšanas mēģinājumā Čečenijā.