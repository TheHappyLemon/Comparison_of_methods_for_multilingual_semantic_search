Forth ir ceturtais un arī pēdējais britu rokgrupas The Verve studijas albums. Tas tika izdots pēc tam, kad 1999. gadā grupa bija izjukusi un atkal apvienojusies 2007. gadā. Albuma pirmais singls "Love Is Noise" pirmo reizi publiski atskaņots tika 2008. gada 11. augustā, kad tas izskanēja BBC Radio 1 ēterā. Dziesma guva ceturto vietu Lielbritānijas Singlu Čārtā un Eiropā kļuva par vasaras hitu.