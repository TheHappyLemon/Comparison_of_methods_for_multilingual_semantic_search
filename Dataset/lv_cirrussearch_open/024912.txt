Pausanijs (grieķu: Παυσανίας; dzimis ap 110. gadu, miris ap 180. gadu) bija romiešu laika grieķu ģeogrāfs un ceļotājs. Darbojies imperatoru Adriāna, Antonija Pija un Marka Aurēlija laikā. Vienīgais zināmais Pausanija darbs ir "Grieķijas apraksts" (Ἑλλάδος περιήγησις) 10 daļās, kurā viņš aprakstījis paša redzēto dažādos reģionos. Bez Grieķijas ceļojis pa Tuvajiem Austrumiem, Ēģipti un Itāliju.