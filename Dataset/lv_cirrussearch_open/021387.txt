Tadeušs Mazoveckis (poļu: Tadeusz Mazowiecki; dzimis 1927. gada 18. aprīlī, miris 2013. gada 28. oktobrī) bija poļu publicists, žurnālists, filantrops un politiķis. Bija viens no Polijas neatkarīgās arodbiedrības "Solidaritāte" līderiem. Laikā no 1989. līdz 1991. gadam Tadeušs Mazoveckis bija Polijas ministru padomes priekšsēdētājs, kļūdams par pirmo nekomunistisko premjerministru Austrumu blokā pēc 1946. gada. Polijas pašreizējais ārlietu ministrs Radoslavs Sikorskis viņu ir nosaucis par vienu no "Polijas brīvības un neatkarības tēviem".