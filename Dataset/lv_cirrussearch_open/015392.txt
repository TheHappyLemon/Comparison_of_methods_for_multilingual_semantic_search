Krī ezers (angļu: Cree Lake) ir liels ezers Kanādā, Saskačevanas provinces ziemeļos, rietumos no Reindīra ezera un uz dienvidiem no Atabaskas ezera. Viens no visdabiskākajiem, vismazāk pārveidotajiem Kanādas lielajiem ezeriem, 33. lielākais ezers Kanādā un ceturtais lielākais ezers Saskačevanas provincē. No novembra līdz jūnijam, ezers ir aizsalis. Līdz ezeram neved neviens ceļš un dzelzceļš, nenotiek komerciāla zveja. Ūdens ir tik dzidrs, ka var redzēt 10 metrus dziļi. Izcils sporta zvejas un ekotūrisma objekts. Ezeram ir vairākas salas, no kurām viena ir apdzīvota. Ezera izteka Krī ir uz ziemeļos esošo Atabaskas ezeru.