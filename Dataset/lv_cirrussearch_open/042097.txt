Scrabble ir vārdu spēle, kuru var spēlēt 2—4 cilvēki. Spēlētāji uz spēles galda liek kopā vārdus, izmantojot burtu plāksnītes (uz katras norādīts punktu skaits). Spēles beigās uzvar tas spēlētājs, kas sakrājis lielāko punktu skaitu. Vārdiem, tāpat kā krustvārdu mīklā, jābūt lasāmiem rindās no kreisās uz labo pusi, kā arī kolonnās no augšas uz leju. Spēli izgudroja amerikāņu arhitekts Alfrēds Batss 1938. gadā. Tā tiek pārdota 121 valstī, pieejama 29 valodās. Pasaulē ir ap 4000 Scrabble klubu.