Skota krasts (angļu: Scott Coast) ir Viktorijas Zemes piekrastes daļa Rosa jūras krastā starp Vašingtona ragu ziemeļos un Minnas pussalu dienvidos. Nosaukts britu polārpētnieka Roberta Skota vārdā 1961. gadā, nosaukumu ieteica Jaunzēlandes Antarktikas vietvārdu komiteja (NZ-APC). Piekrastes garums ir ap 500 km. Dienvidos robežojas ar Hilarija krastu un Rosa šelfa ledāju, ziemeļos - ar Borkgrevinka krastu. Iekšzemē, rietumos, paceļas Prinča Alberta kalni. Galvenie ģeogrāfiskie objekti Borkgrevinka krastā ir Deivida glečers ar Drigalska ledus mēli un Teranovas līcis. Skota krastā atrodas vācu polārstacija Gondvana un itāļu Mariocukelli.