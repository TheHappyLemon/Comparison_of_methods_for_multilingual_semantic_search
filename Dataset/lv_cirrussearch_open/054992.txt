Alvins un burunduki (stilizēti kā ALVINNN !!! un burunduki, angļu: Alvinnn!!! and the Chipmunks) ir ASV, Francijas, Apvienotās Karalistes CGI animācijas muzikāls televīzijas seriāls, ko producē Bagdasarian Productions un Technicolor Animation Productions, piedaloties Francijas televīzijas kanālam M6. Par seriāla izveidi paziņoja 2010. gadā un tā pamatā ir klasiskie "Alvins un burunduki". Animāciju veido Technicolor Productions Francijā, bet Bagdasarian Productions ASV ir atbildīga par balss ierakstīšanu un mūzikas producēšanu. Seriālu izplata franču zīmolu pārvaldības kompānija PGS Entertainment. Seriāla pirmizrāde notika Francijas televīzijas kanālā M6 2015. gada 30. martā. 2015. gada augustā Nickelodeon ieguva seriāla apraides tiesības ASV. Latvijā seriālu var skatīties televīzijas kanālos Nickelodeon un STV.