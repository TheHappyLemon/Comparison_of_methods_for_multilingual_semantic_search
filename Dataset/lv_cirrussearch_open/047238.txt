Spritz Veneziano ir uz vīna bāzes veidots alkoholiskais kokteilis, kura klasiskā recepte sastāv no Prosseco, Aperol un sodas ūdens. Pēc IBA noteiktajām proporcijām kokteilis sastāv no 60 ml Prosseco, 40 ml Aperol un sodas ūdens. Kokteili pagatavo samaisot visas sastāvdaļas kopā un pasniedzot vīna glāzē ar ledu un apelsīna šķēlīti. Kokteilis Itālijas ziemeļaustrumos, pirms vakariņām tiek pasniegts kā aperitīvs. Spritz Veneziano ir viens no kokteiļiem, ko Starptautiskā Bārmeņu asociācija ir iekļāvusi IBA oficiālo kokteiļu sarakstā.