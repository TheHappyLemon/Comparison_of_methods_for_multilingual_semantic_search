Žuzē Diogu Dalo Teišeira (portugāļu: José Diogo Dalot Teixeira, dzimis 1999. gada 18. martā) ir Portugāles futbolists, spēlē labās malas aizsarga pozīcijā, pārstāv Portugāles futbola izlasi. Kopš 2018. gada Dalo pārstāv Anglijas Premjerlīgas komandu Manchester United. Iepriekš spēlējis Portugāles komandā Porto. No Manchester United komandas 2020. gadā ticis izīrēts uz Itālijas komandu AC Milan. Portugāles futbola izlases sastāvā debitējis 2021. gadā. Piedalījies 2020. gada Eiropas čempionātā un 2022. gada FIFA Pasaules kausā.