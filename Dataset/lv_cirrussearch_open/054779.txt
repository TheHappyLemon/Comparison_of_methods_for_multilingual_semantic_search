Stenlijs Rūperts Roulijs (angļu: Stanley Rupert Rowley; dzimis 1876. gada 11. septembrī, miris 1924. gada 1. aprīlī) bija austrāliešu vieglatlēts, sprinteris 1900. gada vasaras olimpiskajās spēlēs izcīnīja vienu zelta un trīs bronzas medaļas vieglatlētikā. 1900. gada vasaras olimpiskajās spēlēs Parīzē viņš startēja četrās vieglatlētikas skriešanas disciplīnās, kur visās izcīnīja olimpiskās medaļas. Savu pirmo olimpisko medaļu (bronzas) viņš izcīnīja 14. jūlijā 60 metru skriešanas disciplīnā. Viņa rezultāts fināla skrējienā bija 7,2 sekundes, piekāpjoties amerikāņiem Volteram Tjūksberijam un Alvinam Krencleinam. Nākama dienā, 15, jūlijā, viņš izcīnīja vēl vienu bronzas medaļu 100 metru skriešanā ar rezultātu 11,2 sekundes. Šajā disciplīnā viņš piekāpās amerikāņiem Alvinam Krencleinam un Frenkam Džervisam. Trešo bronzas medaļu viņš izcīnīja 200 metru disciplīnā, kur viņa rezultāts bija 22,9 sekundes. Šoreiz viņš piekāpās Normenam Pričardam un Voltram Tjūksberijam. Zelta medaļu viņš kā Jauktās komandas pārstāvis izcīnīja 5000 metru komandu skrējienā, kur viņš startēja kopā ar britu skrējējiem Čārlzu Benetu, Džons Rimmeru, Sidniju Robinsonu un Alfrēdu Tisē. Viņi šajā distancē pārspēja vienīgos pretiniekus Francijas komandu. Roulijs arī uzvarēja nacionālajos čempionātos 100 un 220 jardos 1898. un 1900. gadā.