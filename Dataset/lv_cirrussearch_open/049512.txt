Spānijas sieviešu futbola izlase ir nacionālā sieviešu futbola komanda, kas pārstāv Spāniju starptautiskās futbola sacensībās. Izlasi pārvalda Spānijas Futbola federācija. FIFA Pasaules kausa sievietēm finālturnīram ir kvalificējusies trīs reizes. Debijas reizē 2015. gadā ierindojās 4. vietā grupā un izslēgšanas spēlēs neiekļuva. 2019. gadā iekļuva astotdaļfinālā, bet 2023. gadā izcīnīja pasaules kausu. Eiropas čempionāta finālturnīros izlase ir piedalījusies četras reizes. 1997. gadā komanda iekļuva pusfinālā, kas ir līdz šim lielākais panākums Eiropas čempionātos. Izlase uzvarēja pirmajā (2023.—2024.) UEFA Nāciju līgas sezonā. 2023. gada jūnijā FIFA Pasaules rangā sievietēm izlase bija 6. vietā.