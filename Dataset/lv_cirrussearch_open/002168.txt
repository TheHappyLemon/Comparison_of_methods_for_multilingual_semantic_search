Guandžou (ķīniešu: 广州市, piņjiņs: Guǎngzhōu shì, kantoniešu: 廣州), zināma arī kā Kantona, ir subprovinciālas nozīmes pilsēta Ķīnas dienvidos. Guandžou ir viens no lielākajiem reģionālajiem saimniecības centriem, kā arī nozīmīga ostas pilsēta. 2016. gadā iedzīvotāju skaits pilsētā pārsniedza 14 miljonus. Pilsēta atrodas Sjidzjanas upes krastos un ir Guandunas provinces administratīvais centrs. Pilsētā ir starptautiskā lidosta, savukārt ostā kravas apgrozījums pārsniedz 15 miljonus tonnu gadā, kas to padara par vienu no lielākajām ostām pasaulē.