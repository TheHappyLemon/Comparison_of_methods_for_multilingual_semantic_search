Kruifa pagrieziens ir futbola tehniskais elements, ko pilnveidoja Johans Kruifs. Tā mērķis ir atbrīvoties no sedzēja, izmantojot pārsteiguma momentu. Lai izpildītu šo elementu, spēlētājs ar ķermeņa kustībām parāda, ka izdarīs piespēli vai sitienu. Tomēr, tā vietā, lai izdarītu piespēli vai sitienu, spēlētājs ar pēdas iekšpusi virza bumbu aiz balsta kājas un izdara 180 grādu pagriezienu ap savu asi un ar inerces palīdzību attālinās no pretspēlētāja. Šis futbola elements kļuva pazīstams pēc tam, kad to 1974. gada Pasaules Kausā izpildīja Johans Kruifs, pirmoreiz - Nīderlandes izlases spēlē ar Zviedriju.