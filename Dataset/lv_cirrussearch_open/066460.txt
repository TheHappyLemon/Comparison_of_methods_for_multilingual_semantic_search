Harper ir 1966. gada ASV mistērijas filma, kuras režisors ir Džeks Smaits, bet scenārija autors Viljams Goldmens. Filmā galvenās lomas atveido Pols Ņūmens, Lorēna Bekola, Džūlija Herisa, Artūrs Hills, Dženeta Lī, Šellija Vintersa un Roberts Vāgners. Filma ir balstīta uz 1949. gada Rosa Makdonalda romānu The Moving Target. Filma stāsta par detektīvu Lū Hārperu (Ņūmens), kuru nolīgst sieviete (Bekola), lai atrastu viņas pazudušo bagāto vīru. Filmas Harper pirmizrāde notika 1966. gada 23. februārī un to izplatīja Warner Bros.. Filmu iedvesmoja Hamfrija Bogarta attēlotie Sema Speida un Filipa Mārlova tēli filmās, kurās arī piedalījās viņa sieva Bekola, un īpaši filma "Dziļais miegs" (1949), kurā arī Bekolas tēls meklē savu pazudušo vīru. Scenārists Goldmens saņēma Edgara balvu, par labāko scenāriju filmai. 1975. gadā Ņūmens Hārpera lomu atveidoja arī filmā The Drowning Pool.