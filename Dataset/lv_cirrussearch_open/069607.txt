Koordinātas: 14°04′03″N 121°29′33″E﻿ / ﻿14.06750°N 121.49250°E﻿ / 14.06750; 121.49250 Banahau (filipīniešu: Bundok Banahaw, angļu: Mount Banahaw) ir aktīvs stratovulkāns Lusonas salā Filipīnās. Atrodas salas dienviddaļā starp Bajas ezeru ziemeļos un Tajabasas līci dienvidos, administratīvi atrodas uz Kesonas un Lagunas provinču robežas. Vulkānam trīs virsotnes, augstākā no tām — Banahau 2170 m vjl, bet divas pārējās — Lukbans 1875 m austrumos un Sankristobals 1470 m rietumos. Agrāk Banahau krāteri pildīja ezers, bet 1730. gada izvirdumā tas noplūda, nopostot Sariajas pilsētu dienvidos no vulkāna. Pēdējais reģistrētais izvirdums noticis 1909. gadā; kopš tā laika snaudošs. Vulkāns tiek uzskatīts par svētu vietu, to bieži apmeklē svētceļotāji. Vulkāna apkārtnē kopš 1921. gada izveidota aizsargājama dabas teritorija Banahau—Sankristobala aizsargātā ainava.