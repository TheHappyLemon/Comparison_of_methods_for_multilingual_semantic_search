Amālienborga (dāņu: Amalienborg) ir Dānijas karaliskās ģimenes ziemas māja, atrodas Kopenhāgenā. Amālienborgas ansamblī ir četras pils ēkas ar vienādām fasādēm un rokoko stila interjeru. Astoņstūra pagalmā atrodas Amālienborgas dibinātāja Frederika V statuja. Amālienborga sākotnēji celta četrām augstmaņu ģimenēm, taču pēc Kristianborgas nodegšanas 1794. gada februārī kompleksu iegādājās karaliskā ģimene un pārcēlās uz to. Laika gaitā karaļi un viņu ģimenes ir dzīvojušas visās četrās pils ēkās. Pilis nosauktas Dānijas karaļu vārdos — ir Kristiana VII, Kristiana VIII, Frederika VIII un Kristiana IX pils. Pašlaik apskatei atvērta ir Kristiana VII un Kristiana VIII pils. Pils celta no 1750. līdz 1760. gadam vietā, kur iepriekš atradušās divas pilis.