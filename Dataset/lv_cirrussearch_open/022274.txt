"Taksists" (angļu: Taxi Driver) ir 1976. gada ASV filma, kuras režisors ir Mārtins Skorsēze. Filmas darbība notiek Ņujorkā īsi pēc Vjetnamas kara beigām. Tajā galvenās lomas attēlo Roberts De Niro, Džodija Fostere, Alberts Brukss, Hārvijs Keitels, Leonards Heriss, Pīters Boils un Sibila Šeparda. "Taksists" bieži tiek saukta par vienu no visu laiku labākajām filmām kritiķu, kinorežisoru un skatītāju vērtējumā. Filma tika nominēta četrām Amerikas Kinoakadēmijas balvām, tai skaita kā labākā filma, 1976. gada Kannu kinofestivālā tā ieguva Zelta palmas zaru.