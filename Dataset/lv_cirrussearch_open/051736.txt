Meteor-M № 2-1 (Метеор-М № 2-1) bija Krievijas Meteor-M sērijas meteoroloģiskais pavadonis. Tas tika zaudēts 2017. gada 28. novembrī palaišanas laikā dzinējbloka nepareizas darbības dēļ. Pavadonis tika izgatavots uzņēmumā NPP VNIIEM pēc Roskosmos un Rosgidromet pasūtījuma. Meteor-M № 2-1 tika palaists 2017. gada 2. novembrī 05:41 UTC ar nesējraķeti Sojuz-2.1b / Fregat-M no Vostočnija kosmodroma starta laukuma 1S. Ar to kopā startēja arī 18 mikropavadoņi. Dzinējbloka vadības sistēmas algoritma kļūdas dēļ Fregat-M ar pavadoņiem veica nepareizas darbības, tādēļ zaudēja orientāciju un nokrita. Kļūmes iemesls bija tas, ka Sojuz startam no Vostočnija kosmodroma tika izmantota Fregat-M, kas līdz tam startēja no Baikonuras kosmodroma, programmatūra bez izmaiņām. Netika ņemts vērā, ka Vostočnijā raķetes palaišanas azimuts ir cits.