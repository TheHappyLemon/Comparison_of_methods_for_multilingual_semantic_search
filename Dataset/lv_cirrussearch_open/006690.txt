Sonic Youth bija amerikāņu rokgrupa no Ņujorkas. Tā ir izveidota 1981. gadā. Pašlaik grupas sastāvā spēlē Turstons Mūrs (vokāls, elektriskā ģitāra), Kima Gordone (vokāls, basģitāra, elektriskā ģitāra), Lī Ranaldo (vokāls, elektriskā ģitāra), Stīvs Šelijs (bungas), Marks Aibolds (bašģitāra, elektriskā ģitāra). Grupa agrīnajos darbības gados tika saistīta ar Ņujorkas No Wave mākslas kustību. Tā tiek arī uzskatīta par viena no pirmajām ASV trokšņu roka grupām. Sonic Youth ir ietekmējušies no ļoti dažādiem mūziķiem, tai skaitā avangarda mūzikas komponista Džona Keidža un protopanka mūziķes Petijas Smitas. Grupa ir pārņēmusi smagā pankroka pašdarbības (do it yourself) ētikas sistēmu. Viena no grupas nozīmīgākajām stila iezīmēm ir ļoti plašs un novatorisks ģitāras lietojums, skanējuma tembra mainīšanai izmantojot neikdienišķus ģitāras skaņojumus un sagatavotās ģitāras tehniku ar bungu vālītēm un skrūvgriežiem.