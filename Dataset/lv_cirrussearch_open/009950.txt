Didjē Kišs (franču: Didier Cuche; dzimis 1974. gada 16. augustā) ir profesionāls šveiciešu kalnu slēpotājs. Viņš pārsvarā startē nobraucienā un supergigantā, kā arī milzu slalomā. Šveicietis vairākkārt ir uzvarējis dažādus disciplīnu sezonu kopvērtējumos, tai skaitā četras reizes uzvarējis nobraucienā. Piedalījies četrās Olimpiskajās spēlēs (1998, 2002, 2006, 2010). 1998. gadā Nagano viņš izcīnīja sudraba medaļu supergigantā. Ar panākumiem startējis arī Pasaules čempionātā, kur izcīnījis zeltu, divus sudrabus un vienu bronzu. Veiksmīgākais čempionāts viņam bijis 2009. gadā Valdizērā, kur nobraucienā izcīnīja sudraba medaļu un supergigantā izcīnīja uzvaru.