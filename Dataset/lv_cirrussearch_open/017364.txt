Astravjeca (baltkrievu: Астравец) jeb Ostroveca (krievu: Островец) ir pilsēta Baltkrievijas ziemeļrietumos pie Lošas upes, netālu no robežas ar Lietuvu. Rakstos pirmoreiz minēta 1468. gadā. Līdz Polijas Trešajai dalīšanai 1795. gadā, kad Astravjeca iekļāvās Krievijā, tā bija Lietuvas lielkņazistes (Žečpospolitas) sastāvā. Starp pasaules kariem — Polijā. Netālu no pilsētas atrodas Baltkrievijas atomelektrostacija.