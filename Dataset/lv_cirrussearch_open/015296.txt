Kristīna Eplgeita (angļu: Christina Applegate; dzimusi 1971. gada 25. novembrī) ir amerikāņu aktrise. Viņa vislabāk ir pazīstama ar Kellijas Bandijas lomu Fox seriālā "Precējies. Ir bērni". Pēc tam filmējusies tādās filmās kā Don't Tell Mom the Babysitter's Dead, "Lielais ķēriens", "Saldumiņš", "Televīzijas dvēsele", Farce of the Penguins, "Alvins un burunduki: Turpīkstinājums" un "Ārpuslaulības nedēļa". Ir tikusi nominēta Zelta globusa balvai, Emmy balvai, Ekrāna aktieru ģildes balvai, kā arī vairākām citām; ir saņēmusi Primetime Emmy balvu. Tāpat Kristīna Eplgeita ir piedalījusies vairākos Brodvejas mūziklos.