Gustavo Alfonso Dulanto Sangineti (spāņu: Gustavo Alfonso Dulanto Sanguinetti, dzimis 1995. gada 5. septembrī) ir Peru futbolists, spēlē centra aizsarga pozīcijā. Kopš 2022. gada Dulanto pārstāv Latvijas Virslīgas komandu Riga FC. Iepriekš spēlējis vairākās Peru komandās, Portugāles komandā Boavista un Moldovas komandā Sheriff Tiraspol. Ar Sheriff komandu divas reizes uzvarējis Moldovas Nacionālajā divīzijā. 2022. gada vasarā pievienojies Riga FC.