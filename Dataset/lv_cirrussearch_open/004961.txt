Jānis XXIII (latīņu: Ioannes PP. XXIII), īstajā vārdā Andželo Džuzepe Ronkalli (itāļu: Angelo Giuseppe Roncalli, dzimis 1881. gada 25. novembrī, miris 1963. gada 3. jūnijā), bija 261. Romas pāvests, Romas Katoļu baznīcas un Vatikāna galva, amatu pildīja laika posmā no 1958. gada līdz savai nāvei 1963. gadā. Jānis XXIII amatā stājās pēc Pija XII nāves. 2000. gada 3. septembrī Romas pāvests Jānis Pāvils II viņu pasludināja par svētīgo. 2014. gada 27. aprīlī pāvests Francisks atzina viņu par katoļu svēto.