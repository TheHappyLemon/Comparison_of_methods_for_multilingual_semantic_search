Baltā balanda (latīņu: Chenopodium album) ir amarantu dzimtas suga ar kosmopolītisku izplatību — tā ir sastopama visur, neiekļaujot Arktiku un Antarktīdu. Tas ir viens no vismainīgākā izskata lakstaugiem pasaulē. Nodala varietātes, pasugas vai šos taksonus aplūko kā tuvas sugas. Latvijā ļoti bieži visā teritorijā. Atsevišķi eksemplāri un dažāda lieluma grupas sastopamas visur, kur noris cilvēka darbība. Ziemeļindijā baltā balanda, kur tā tiek dēvēta par bathua, tiek plaši audzēta un izmantota kulinārijā.