Gobi Gurvansaihana nacionālais parks (mongoļu: Говь Гурвансайхан байгалийн цогцолборт газар) ir 1993. gadā izveidots nacionālais parks Mongolijas dienvidos, Gobi tuksneša teritorijā. Nacionālā parka teritorija ir 27 000 km2 liela, tas stiepjas 380 kilometrus rietumu — austrumu virzienā un 80 kilometrus ziemeļu — dienvidu virzienā un ir lielākais nacionālais parks valstī. Teritorijas austrumu daļā atrodas Gurvansaihana kalni. Parkā mīt aizsargājami dzīvnieki, piemēram, sniega leopards un divkupru kamielis.