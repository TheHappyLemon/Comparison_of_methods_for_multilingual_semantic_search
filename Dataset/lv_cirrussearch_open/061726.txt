Frantic ir 1988. gada ASV un Francijas neo-noir trillera filma, kuras režisors ir Romans Polaņskis. Filmā galvenās lomas atveido Harisons Fords, Betija Baklija, Džons Mahonijs un Emanuela Senjē. Filma ir par ķirurgu Ričardu Vokeru (Fords), kurš ar savu sievu Sondru (Baklija) ierodas Parīzē, lai apmeklētu medicīnas konferenci. Kad Ričards viesnīcas numurā iznāk no dušas, viņš konstatē, ka viņa sieva ir pazudusi. Frantic pirmizrāde notika 1988. gada 16. februārī. Filma neguva finansiālos panākumus, tās kopējiem ienākumiem sasniedzot 17,6 miljonus ASV dolārus pie 20 miljonu budžeta. Neskatoties un to, filma bija kritiski veiksmīga. Vairāku kritiķu vērtējumā Frantic ir viena Polaņska labākajām filmām.