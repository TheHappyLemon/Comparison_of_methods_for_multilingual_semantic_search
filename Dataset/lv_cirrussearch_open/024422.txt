Dāvids Olatokunbo Alaba (vācu: David Olatokunbo Alaba; dzimis 1992. gada 24. jūnijā) ir Austrijas futbolists, spēlē aizsarga un pussarga pozīcijā, ir Austrijas futbola izlases dalībnieks. Pašlaik (2023) pārstāv Spānijas La Liga klubu Madrides "Real". Karjeru aizvadījis Vācijā un dzimtajā Austrijā. Lielākos panākumus guvis, spēlējot Vācijas Bundeslīgas klubā Minhenes "Bayern". Tā sastāvā deviņasreizes kļuvis par Vācijas čempionu, 2013. un 2020. gadā tika gūta uzvara arī Čempionu līgā. 2013. gada aprīlī guva vienus no ātrāk gūtajiem vārtiem Čempionu līgas vēsturē — izdarīja rezultatīvu sitienu 25. sekundē. 2009. gadā 17 gadu vecumā debitēja Austrijas izlases sastāvā. Viņš pašlaik ir jaunākais šajā izlasē debitējušais spēlētājs. Trīs reizes (2011, 2012, 2013) ticis atzīts par Austrijas gada labāko futbolistu, 2013. gadā tika atzīts arī par Austrijas gada labāko sportistu.