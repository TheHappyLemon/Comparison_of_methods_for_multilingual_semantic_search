Greisa Slika (angļu: Grace Slick; dzimusi 1939. gada 30. oktobrī kā Greisa Bārneta Vinga) ir amerikāņu gleznotāja un bijusī mūziķe, kuras muzikālā karjera ilga četras desmitgades. Slika bija pazīstama Sanfrancisko psihodēliskās mūzikas vidē no 1960. gadu vidus līdz 1970. gadu sākumam. Uzsāka karjeru, uzstājoties ar grupu Great Society. Slika ieguva slavu kā grupas Jefferson Airplane soliste un pianiste. Vēlāk uzstājās ar grupu Jefferson Starship un Starship. Slika un Jefferson Airplane guva ievērojamus panākumus un popularitāti ar savu 1967. gadā izlaisto albumu Surrealistic Pillow, kurā bija iekļauti ASV Billboard Tops hīti "White Rabbit" un "Somebody to Love". Kopā ar Starship viņa izlaida divus hītus nr.1 — "We Built This City" un "Nothing's Gonna Stop Us Now". Viņa ir izdevusi četrus studijas albumus kā neatkarīga māksliniece. Slika tika iekļauta Rokenrola slavas zālē 1996. gadā kā grupas Jefferson Airplane dalībniece. Slika no mūzikas aizgāja 1990. gadā, bet turpina aktīvi darboties vizuālajā mākslā.