Deivids Ēriks "Deivs" Grols (angļu: David Eric "Dave" Grohl; dzimis 1969. gada 14. janvārī) ir amerikāņu rokmūziķis, multiinstrumentālists, dziedātājs, dziesmu autors, kinorežisors; grupas Foo Fighters vadošais vokālists, galvenais dziesmu autors un dibinātājs. Pirms karjeras grupā Foo Fighters bija grupas Nirvana bundzinieks. Tāpat bijis rokenrola supergrupas Them Crooked Vultures viens no dibinātājiem (2009. gadā izdots albums Them Crooked Vultures). Bijis bundzinieks koncertos vai ierakstos tādiem mūziķiem un grupām kā Garbage, Killing Joke, Nine Inch Nails, Deividam Bovijam, Polam Makartnijam, The Prodigy, Slash, Igijam Popam, Juliette Lewis, Tenacious D, Tom Petty and the Heartbreakers, Lemmy un Stīvijam Niksam.