Fabio Borīni (itāļu: Fabio Borini, dzimis 1991. gada 29. martā) ir Itālijas futbolists, spēlē uzbrucēja pozīcijā, bijis Itālijas futbola izlases dalībnieks. Kopš 2023. gada Borīni pārstāv Itālijas B sērijas komandu Sampdoria. Savu karjeru sācis Anglijas komandā Chelsea. 2011. gadā pievienojies AS Roma, bet jau nākamajā sezona atgriezies Anglijā, lai pārceltos uz Liverpool komandu. 2013–14. gada sezonu pavadījis īrē Sunderland, bet 2015. gadā pievienojies komandai pilnvērtīgi. Vēlāk spēlējis arī Itālijas komandās Milan un Hellas Verona. Itālijas futbola izlases sastāvā piedalījies 2012. gada Eiropas čempionātā.