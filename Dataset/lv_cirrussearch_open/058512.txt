Makšķerēšana bija viens no sporta veidiem, kas tika aizvadīts 1900. gada vasaras olimpiskajās spēlēs. Sacensības notika no 1900. gada 5. augusta līdz 8. augustam, tās notika Francijas galvaspilsētā Parīzē, Sēnas upē, Sigņē salā. Tajās startēja 600 makšķernieki, no kuriem 560 bija Francijas pārstāvji, bet pārējie 40 pārstāvēja piecas citas valstis. Makšķerēšana tika aizvadīta 6 atsevišķās grupās un fināla sacensībās. Makšķerēšana šobrīd netiek atzīta par oficiālu sporta veidu olimpisko spēļu programmā, kaut 1900. gadā šāds apzīmējums nepastāvēja. Makšķerēšana tika aizvadīta sešās grupās, katrā no tām startēja 100 makšķernieki. Svētdienas rītā (5. augustā) notika "ārzemnieku" sacensības. Svētdienas pēcpusdienā un pirmdien (6. augustā) tika aizvadītas divas grupu sacensības makšķerniekiem, kas nebija Parīzes iedzīvotāji. Otrdien (7. augustā) bija vietējo, Parīzes iedzīvotāju, sacensības. Katras grupas pirmie 10 labākie rezultātu ieguvēji kvalificējās "concours d'honneur" (finālam), kas tika aizvadīts trešdien (8. augustā). Rezultāti (1800 franku balva: 200 lielākajām zivīm un 100 franku, kas jāsadala starp pirmajiem desmit makšķerniekiem, kuriem ir visvairāk nomakšķerētas zivis): 1. grupa, svētdienas rīts, ārzemnieki — 17 zivis (tikai 9 makšķernieki novērtēti); 2. grupa, svētdienas pēcpusdiena, ne-parīzieši — 104 zivis; 3. grupa, pirmdienas rīts, ne-parīzieši — 78 zivis; 4. grupa, pirmdienas pēcpusdiena, ne-parīzieši — 66 zivis; 5. grupa, otrdienas rīts, parīzieši — 264 zivis; 6. grupa, otrdienas pēcpusdiena, parīzieši — 641 zivs. Finālā "concours d'honneur" sacentās 57 makšķernieki. Kopumā viņi noķēra 881 zivis un ieguva 3000 frankus. Lielāko zivi šajās sacensībās izmakšķerēja franču makšķernieks Elijs Lezērs. Viņam par šo sasniegumu kausu pasniedza Francijas prezidents Emils Lubē.