Lollande (dāņu: Lolland — 'lejaszeme', iepriekš Laaland) ir ceturtā lielākā Dānijas sala. Administratīvi ietilpst Zēlandes reģionā un iedalās divās komūnās. Lielākā apdzīvotā vieta — Nakskova. Salas augstākais punkts atrodas tikai 25 metrus virs jūras līmeņa. Lollande tradicionāli ir cukurbiešu audzēšanas un cukura ražošanas centrs. Lollande ar tiltiem savienota ar Falsteras salu. 2021. gadā sākta zemūdens tuneļa celtniecība no Lollandes uz Vācijas Fēmarnas salu dienvidos.