Zonjenas mežs (nīderlandiešu: Zoniënwoud) vai Suaņas mežs (franču: Forêt de Soignes) ir 4421 ha liels sens meža masīvs uz dienvidrietumiem no Briseles. Atrodas visu Beļģijas reģionu (Briseles, Flandrijas un Valonijas) teritorijā. Mežs ir daļa no antīkā Silva Carbonaria meža masīva. Viduslaikos mežs bija grūti pārvarams un vēl mūsdienās kalpo par robežu starp ģermāņu un romāņu valodu areālu. 7,9 % no meža pieder Beļģijas karaliskajai ģimenei. Tas tiek saukts par Kapucīnu mežu, jo viduslaikos šeit atradās ievēriojams daudzums kapucīnu klosteru. 2017. gadā mežs kā sastāvdaļa tika iekļauts daudznacionālajā UNESCO Pasaules mantojuma objektā Karpatu un citu Eiropas reģionu pirmatnējie dižskābaržu meži.