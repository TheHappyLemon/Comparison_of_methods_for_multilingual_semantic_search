Ārlingtonas apgabals (angļu: Arlington County) ir apgabals Virdžīnijas štatā, ASV. Zemes gabals, kas pašlaik pazīstams kā Ārlingtonas apgabals, sākotnēji tika ziedots ASV valdībai, lai izveidotu jaunu federālo galvaspilsētas apgabalu. 1801. gada 27. februārī tas tika iekļauts Kolumbijas apgabalā un tika nosaukts par Aleksandrijas apgabalu. 1846. gadā ASV Kongress atdeva šo zemes gabalu atpakaļ Virdžīnijai. 1920. gadā tas ieguva savu pašreizējo nosaukumu, lai netiktu jaukts ar Aleksandrijas pilsētu. Saskaņā ar 2020. gada tautas skaitīšanas datiem, Ārlingtonas apgabalā dzīvo vairāk nekā 238 643 tūkstoši cilvēku, tas ir 67 km2 liels. Tā kā Ārlingtonas apgabals atrodas tuvu Vašingtonai, te atrodas vairāki ASV valdības departamenti un aģentūras. Tāpat te atrodas dažādi nacionālie memoriāli un muzeji, tai skaitā Ārlingtonas nacionālā kapsēta.