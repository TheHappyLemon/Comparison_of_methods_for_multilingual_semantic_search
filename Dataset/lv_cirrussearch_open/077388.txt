FCI Levadia ir Igaunijas futbola klubs no Tallinas. Klubs dibināts 1998. gadā ar nosaukumu Mārdu "Levadia". FCI Levadia šobrīd spēlē Igaunijas Meistarlīgā, kas ir augstākā Igaunijas futbola līga. Kluba mājas stadions ir 5000 vietu lielais Kadrioru stadions Kadirogā, Kesklinā, Tallinā, kur tiek spēlēts kopš 2000. gada. Levadia deviņas reizes uzvarējusi Igaunijas čempionātā, astoņas reizes iegūts Igaunijas kauss futbolā, sešas reizes — Igaunijas superkauss. 2006.—2007. gada sezonā UEFA kausā tika sasniegta 1. kārta, kur divu spēļu summā ar 1—3 piekāpās Anglijas klubam Newcastle United . 2009.—2010. gada sezonā iekļuva UEFA Eiropas līgas play-off kārtā, taču zaudēja Stambulas "Galatasaray" un grupu turnīrā neiekļuva. Pēc 2017. gada sezonas apvienojās ar klubu FCI Tallinn un nomainīja nosaukumu uz FCI Levadia.