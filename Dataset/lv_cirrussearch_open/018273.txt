"Frankenkrancis" (angļu: Frankenweenie) ir 2012. gada ASV leļļu filma, kas uzņemta 3D formātā. Filmas režisors un viens no producentiem ir Tims Bērtons. Filma balstīta uz tāda paša nosaukuma īsfilmas, ko Tims Bērtons uzfilmēja Walt Disney Pictures studijai 1984. gadā. Filma tāpat kā tā priekštecis ir uzfilmēta melnbalta. Šī ir otrā režisora filma, kas uzņemta izmantojot stop motion tehnoloģiju. Disneja studija paziņoja par projekta uzsākšanu 2007. gada beigās, vienlaicīgi ar paziņojumu par filmas "Alise Brīnumzemē" filmēšanas uzsākšanu, ko arī režisēja Tims Bērtons. 2009. gada sākumā studija paziņoja par filmas pirmizrādes pārcelšanu uz 2012. gadu. Filmu nominēja 85. Kinoakadēmijas balvai kategorijā "Labākā animācijas filma".