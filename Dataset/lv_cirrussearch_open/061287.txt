Huans Kamilo Sunjiga Moskvera (spāņu: Juan Camilo Zúñiga Mosquera, dzimis 1985. gada 14. decembrī) ir bijušais Kolumbijas futbolists, spēlēja aizsarga pozīcijā, bijis Kolumbijas futbola izlases dalībnieks. Vislabāk pazīstams no laika Itālijas komandā Napoli, kur pavadījis sešas sezonas, kuru laikā ieguvis divus Itālijas kausus. Kolumbijas futbola izlases sastāvā debitējis 2005. gadā. Piedalījies 2014. gada FIFA Pasaules kausā un trīs Copa América turnīros.