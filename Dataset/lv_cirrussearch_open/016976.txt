FC Gelsenkirchen-Schalke 04, biežāk zināms kā FC Schalke 04, ir Vācijas futbola klubs, kurš radies Šalkes apkaimē Gelzenkirhenē, Ziemeļreinā-Vesfālenē. Schalke ilgstoši ir bijusi viens no populārākajiem klubiem Vācijā, lai arī lielu sasniegumu nav bijis kopš kluba slavas gadiem 1930. un agros 1940. gados. Futbola komanda ir daļa no plašāka sporta kluba ar vairāk kā 80 000 dalībniekiem (uz 2009. g. septembri) padarot to par otru lielāko sporta klubu Vācijā. Citi kluba pārstāvētie sporta veidi ir basketbols, handbols un vieglatlētika. Schalke 04 ieguva savu pirmo lielāko Eiropas kausu 1997. gadā, kad UEFA kausa finālā pēcspēles 11 metru soda sitienos pārspēja Internazionale. 1987. gadā par kluba goda locekli kļuva pāvests Jānis Pāvils II, pēc tam, kad bija novadījis mesu kluba stadionā Parkstadion. Schalke lielākie sāncenši ir Borussia Dortmund un pastāv draudzības saites ar Nuremberg. Kluba talismans tiek saukts par Erwin (arī Ährwin.)