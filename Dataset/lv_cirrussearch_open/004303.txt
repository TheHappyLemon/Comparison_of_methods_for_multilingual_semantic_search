1988. gada ziemas olimpiskās spēles bija piecpadsmitās ziemas olimpiskās spēles. Tās no 1988. gada 13. februāra līdz 28. februārim notika Kalgari, Kanādā. Oficiāli spēles atklāja Kanādas ģenerālgubernatore Ženna Suvē. 1988. gadā pēdējoreiz ziemas paraolimpiskās spēles un ziemas olimpiskās spēles nenotika vienā pilsētā. Kalgari olimpiskajās spēlēs piedalījās 57 valstis, kuras pārstāvēja 1423 sportisti. Kopumā tika sadalīti 46 medaļu komplekti 6 sporta veidos.