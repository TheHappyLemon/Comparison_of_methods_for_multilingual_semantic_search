Koordinātas: 54°15′18″N 58°6′7″E﻿ / ﻿54.25500°N 58.10194°E﻿ / 54.25500; 58.10194 Jamantau (baškīru: Ямантау, krievu: Ямантау) ir kalnu virsotne Urālos, Baškortostānas Republikā, Krievijā. Kalna augstums ir 1640 m v.j.l. (Lielais Jamantau; blakusvirsotne Mazais Jamantau — 1510 m v.j.l.), un tas ir augstākais kalns Dienvidurālos. Tā nosaukums baškīru valodā nozīmē ‘nelabais kalns’ (Яман тау). Netālu no Jamantau atrodas Mežgorjes slēgtā militārā pilsēta un, iespējams, arī militārās bāzes ar kodoliekārtām vai atompatvertnes, kuru eksistence nav apstiprināta.[nepieciešama atsauce] Kalna reģions ir svarīgs dzelzs rūdas ieguves centrs. Kalna dienvidu nogāzes klāj egļu, priežu, liepu, ozolu, kļavu meži, savukārt austrumu nogāzēs ir skujkoku meži.