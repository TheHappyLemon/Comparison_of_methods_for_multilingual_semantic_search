Zvīņneši jeb Āzijas zvīņneši (Manis) ir zvīņnešu dzimtas (Manidae) ģints, kas apvieno 4 mūsdienās dzīvojošas sugas un 3 aizvēsturiskās sugas. Tā ir vienīgā Āzijas zvīņnešu apakšdzimtas (Maninae) ģints. Mūsdienu sugas izplatītas Āzijas dienvidos un dienvidaustrumos. Ģints tuvākie radinieki ir Āfrikas zvīņneši (Smutsiinae). Zvīņneši uzturas visdažādākās biomās: tropu slapjajos mežos, applūdušos mežos, biezos krūmājos, atklātās lauksaimniecības zemēs un savannā.