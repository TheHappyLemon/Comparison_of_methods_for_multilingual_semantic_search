Bens Stillers (Ben Stiller; dzimis 1965. gada 30. novembrī) ir ASV aktieris, komiķis, scenārists un kinorežisors. Bens Stillers savu karjeru uzsāka ar lomu televīzijā. Pēc tam 1986. gadā ieguva lomu Brodvejas lugā. Vēlāk viņš veidoja īsfilmas, iegūstot ievērību ar vienu no tām — īsfilmu Going Back to Brooklyn. MTV televīzijas kanāla producenti piedāvāja Stilleram veidot šovu — "Bena Stillera šovs" (The Ben Stiller Show, 1992–1993). Tajā viņš bija aktieris, režisors un scenārists visās 13 epizodēs. Par scenāriju šim seriālam Stillers (kopā ar citiem līdzautoriem) saņēma Emmy balvu. 1990. gadu sākumā Stillers pievērsās filmu industrijai, sākumā tēlojot nelielas lomas. Kā kinorežisors Stillers debitēja ar filmu "Realitāte kož" (Reality Bites, 1994). Karjeras laikā Stillers ir bijis aktieris, režisors, scenārija autors. Dažas no tām ir — "Voltera Mitija slepenā dzīve", "Paraugtēviņš", "Šis un tas par Mēriju", "Iepazīsties, mani vecāki", "Tropu negaiss", "Madagaskara", "Nakts muzejā", "Nakts muzejā 2".