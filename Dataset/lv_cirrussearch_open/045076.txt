"Venoms" (angļu: Venom) ir 2018. gada amerikāņu supervaroņu filma, kuras režisors ir Rubens Fleišrs. Filma ir balstīta uz Marvel Comics tāda paša nosaukuma tēlu. Galvenās lomas filmā atveido Toms Hārdijs, Mišela Viljamsa, Rizs Ahmeds, Skots Heizs un Rīds Skots. Filmas pirmizrāde notika 2018. gada 1. oktobrī Losandželosā. Kad žurnālists Edijs Broks iegūst spējas no simbiota, viņam jāsadarbojas ar savu alter ego Venomu, lai izglābtu savu dzīvību.