Herberts Čepmens (angļu: Herbert Chapman, 1878. gada 19. janvāris—1934. gada 6. janvāris) bija Anglijas futbolists un futbola treneris. Čepmenu uzskata par vienu no ietekmīgākajiem un veiksmīgākajiem 20. gadsimta sākuma treneriem. Tiek uzskatīts arī par vienu no ievērojamākajiem futbola inovatoriem vēsturē. Savas trenera karjeras sākumā Čepmens vadīja Northampton Town un Leeds CIty. 1921. gadā viņš sāka vadīt Huddersfield Town komandu, ar kuru viņš ieguva divus Pirmās divīzijas titulus, kā arī vienreiz uzvarēja FA kausā. 1925. gadā Čepmens pievienojās Arsenal komandai. Viņa vadībā Arsenal kļuva par vienu no dominējošajām komandām. Miris 1934. gadā no pneimonijas.