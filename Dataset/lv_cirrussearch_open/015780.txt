"Bada spēles" (angļu: The Hunger Games) ir 2012. gada ASV zinātniskās fantastikas filma, kuras režisors ir Gērijs Ross. Sižets balstīts uz Sūzenas Kolinsas grāmatu ar tādu pašu nosaukumu. Filma ir par sacensībām ar nosaukumu "Bada spēles", kurās piedalās 12—18 gadus veci zēni un meitenes (no katra no 12 reģioniem pa vienam zēnam un meitenei) un uzvar pēdējais izdzīvojušais dalībnieks. Filmā galvenās lomas atveido Dženifere Lorensa, Džošs Hatčersons, Liams Hemsvorts, Vudijs Harelsons, Elizabete Benksa, Lenijs Kravics, Stanlijs Tuči un Donalds Saterlends. Filmas pirmizrāde notika 2012. gada 12. martā un tā saņēmusi pozitīvas kritiķu atsauksmes. Šī ir pirmā daļa "Bada spēļu" filmu sērijā, nākamā daļa "Bada spēles: Spēle ar uguni" iznāca 2013. gada 11. novembrī.