Džefrijs Edvards Epšteins (angļu: Jeffrey Edward Epstein) (dzimis 1953. gada 20. janvārī, miris 2019. gada 10. augustā) bija amerikāņu uzņēmējs un dzimumnoziedznieks. Dzimis un pieaudzis Ņujorkā, Epšteins sāka savu profesionālo dzīvi, mācot Daltonas skolā, neskatoties uz to, ka viņam nebija koledžas grāda. Pēc atlaišanas no skolas viņš iestājās banku un finanšu sektorā, strādājot Bear Stearns uzņēmumā dažādās lomās, pirms uzsāka savu uzņēmumu. Epšteins izveidoja elitāru sociālo loku un piesauca daudzas sievietes un bērnus, kurus viņš un viņa domubiedri seksuāli izmantoja. 2005. gadā policija Palmbīčā, Floridā, sāka izmeklēt Epšteinu kad kāda jaunieša vecāki policijai ziņoja, ka viņš seksuāli izmantojis viņu 14 gadus veco meitu. Federālās amatpersonas bija identificējušas kopā 36 līdzīgus upurus, no kuriem daži bija pat 14 gadus veci, kurus iespējams, bija seksuāli izmantojis Epšteins. Epšteins atzina savu vainu un 2008. gadā Floridas štata tiesa viņu notiesāja par bērna sagādāšanu prostitūcijai un par prostitūcijas karjeras uzsākšanas ieteikšanu. Viņš tika notiesāts tikai par šiem diviem noziegumiem pretrunīgi vērtētās vienošanās ietvaros. Viņš pavadīja gandrīz 13 mēnešus apcietinājumā, bet ar atļauju pamest cietumu dienas laikā darba iemeslu dēļ. Epšteins tika atkārtoti arestēts 2019. gada 6. jūlijā, pamatojoties uz federālajām apsūdzībām par nepilngadīgo seksuālo tirdzniecību Floridā un Ņujorkā. Viņš nomira savā cietuma istabā 2019. gada 10. augustā. Medicīnas ekspertīze konstatēja, ka viņa nāve bija pašnāvība pakaroties. Epšteina advokāti ir apstrīdējuši spriedumu, un sabiedrībā ir bijusi ievērojamas šaubas ar viņa nāves patieso cēloni, kā rezultātā radušās daudzas sazvērestības teorijas. Tā kā Epšteina nāve izslēdza iespēju pret viņu izvirzīt kriminālapsūdzības, tiesnesis 2019. gada 29. augustā noraidīja visas kriminālapsūdzības. Epšteinam bija gadu desmitiem ilga saistība ar britu slavenību Gisleinu Maksvelu, kā rezultātā 2021. gadā viņa tika notiesāta par ASV federālajām apsūdzībām seksuālā tirdzniecībā un sazvērestībā, palīdzot viņam sagādāt meitenes.