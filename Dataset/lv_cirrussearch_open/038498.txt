Anja Nisena (angļu: Anja Nissen, dzimusi 1995. gada 6. novembrī), pazīstama arī vienkārši kā Anja, ir dāņu-austrāliešu dziedātāja, dziesmu autore, dejotāja un aktrise. Anja ir Austrālijas The Voice versijas uzvarētāja. Viņa ir arī noslēgusi līgumu ar izdevējkompāniju Universal Music Group. 2016. gadā viņa piedalījās Dānijas nacionālajā atlasē 2016. gada Eirovīzijai ar dziesmu "Never Alone" un kopvērtējumā ieguva 2. vietu. 2017. gadā viņa atgriezās atlasē ar dziesmu "Where I Am" un uzvarēja, kas ļāva Anjai, pārstāvot Dāniju, piedalīties 2017. gada Eirovīzijas dziesmu konkursā Kijivā. Fināla kopvērtējumā viņa ieguva 20. vietu.