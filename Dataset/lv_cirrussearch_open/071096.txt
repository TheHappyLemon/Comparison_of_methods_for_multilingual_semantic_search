Džonijs Bravo (angļu: Johnny Bravo) ir Vana Partibla izveidots ASV televīzijas kanāla Cartoon Network animācijas seriāls. Stāsts ir par Džoniju Bravo, blondu, īpaši muskuļotu vīrieti ar dīvainu matu sakārtojumu, kurš bieži nonāk dīvainās vai apkaunojošās situācijās. Latvijā šo animācijas seriālu pārraidīja kanāli LNT un TV5. Pilotsērija tika pārraidīta 1995. gadā, kanālā Cartoon Network. Pēc tam sekoja divas īsfilmas, kuru popularitātes dēļ Cartoon Network paziņoja par pilnām sērijām un to pirmizrāde bija 1997. gada 14. jūlijā. 1999. gadā tika pasūtīta arī seriāla otrā sezona, kuru veidošanas laikā animācijas seriāla veidotājs pameta sērijas, bet ceturtajā sezonā atgriezās. Sērijas noslēdzās 2004. gada 27. augustā ar 4 sezonām un 67 sērijām.