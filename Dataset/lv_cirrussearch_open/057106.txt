Šis raksts ir par pili Lejasaustrijā. Par citām jēdziena Lihtenšteinas pils nozīmēm skatīt nozīmju atdalīšanas lapu. Lihtenšteinas pils (vācu: Burg Liechtenstein) ir 12. gadsimta privāta pils Lejasaustrijā Austrijas galvaspilsētas Vīnes dienvidrietumu pievārtē. Pils īpašnieki ir Lihtenšteinu dzimta. Pils uzcelta 12. gadsimtā un tā ir Lihteinšteinu dzimtas sākotnējā rezidence. Lihtenšteini īpašuma tiesības uz pili zaudēja. To nopostīja turki 1529. gadā un 1683. gadā un tā stāvēja drupās. 1808. gadā pils drupas īpašumā atguva Lihtenšteini un 1884. gadā to atjaunoja.