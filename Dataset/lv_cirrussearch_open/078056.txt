Vērēmu pagasts (agrāk saukts Verēmu pagasts) ir Rēzeknes novada teritoriāla vienība tā vidienē. Robežojas ziemeļos ar Ilzeskalna un Bērzgales pagastiem, austrumos ar Lendžu un Griškānu pagastiem, dienvidos ar Rēzeknes pilsētu, rietumos ar Audriņu pagastu. Pagasta centrs atrodas Sondoros, 7 km attālumā no Rēzeknes. Pagasta nosaukums cēlies no tajā esošās Veremu (agrāk Verēmi) sādžas nosaukuma.