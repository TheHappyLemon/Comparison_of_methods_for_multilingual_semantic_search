Hermanuss "Hermans" Gerarduss Brokmans (nīderlandiešu: Hermanus "Herman" Gerardus Brockmann; dzimis 1871. gada 14. jūnijā, miris 1936. gada 18. janvārī) bija nīderlandiešu airētājs. Olimpiskās zelta, sudraba un bronzas medaļu ieguvējs 1900. gada vasaras olimpiskajās spēlēs. 1900. gada Parīzes olimpiskajās spēlēs startēja trijās airēšanas disciplīnās, kurās visās ieguva olimpiskās medaļas. Olimpisko zelta medaļu viņš izcīnīja stūrmaņu divniekos, kur gan startēja tikai pusfināla kārtā kā stūrmanis. Olimpisko sudraba medaļu viņš arī izcīnīja kā stūrmanis stūrmaņu četriniekos, bet bronzas medaļa tika iegūta astoņnieku airēšanas disciplīnā.