Hertogenbosa (nīderlandiešu: 's-Hertogenbosch, izrunā: [ˌsɛrtoːɣə(m)ˈbɔs]) ir pilsēta Nīderlandē. Ziemeļbrabantes provinces administratīvais centrs. Pilsēta atrodas aptuveni 80 km uz dienvidiem no Amsterdamas. 2022. gadā pilsētā dzīvoja 157486 tūkstoši iedzīvotāju. Pēc šī rādītāja tā ir ceturtā lielākā pilsēta Ziemeļbrabantē aiz Eindhovenas, Tilburgas un Bredas. Pilsētas nosaukums burtiskā tulkojumā nozīmē "Hercoga mežs". Savulaik pilsētas apkārtnē atradās Brabantes hercogu meži, kuros viņi medīja. Ikdienā vietējie iedzīvotāji pilsētu dēvē par Den Bosch ([dɛmˈbɔs]), kas nozīmē "mežs". Hertogenbosā ir dzimis un dzīvojis 15. un 16. gadsimta gleznotājs Hieronīms Boss.