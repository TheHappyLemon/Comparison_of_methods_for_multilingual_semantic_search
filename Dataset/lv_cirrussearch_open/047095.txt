Kauņas Sv. Erceņģeļa Miķeļa baznīca (lietuviešu: Kauno Šv. arkangelo Mykolo bažnyčia) ir Romas Katoļu baznīca, kas atrodas Lietuvas pilsētas Kauņas centrālajā daļā. Pārdala Kauņas Brīvības aleju divās nevienlīdzīgās daļās. Banīca neobizantiskā stilā celta 19. gadsimta beigās kā pareizticīgo katedrāle (krievu: Собор Святого Михаила Архангела) Kauņas cietokšņa militārpersonām. Nodibinoties Lietuvas valstij, baznīca tika nodota katoļiem un kļuva par Lietuvas armijas Kauņas garnizona baznīcu. PSRS okupācijas gados tā kalpoja par izstāžu zāli. 1990. gadā katoļu baznīca ēku atguva.