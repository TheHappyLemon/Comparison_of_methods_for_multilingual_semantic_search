Bohņa (poļu: Bochnia) ir pilsēta Polijas dienvidos, Mazpolijas vojevodistē, uz austrumiem no Krakovas. Pazīstama ar senām, no apmēram 1248. gada aktīvām sāls raktuvēm. Raktuves ir senākas nekā tuvējās populārās Veličkas sāls raktuves. Mūsdienās Bohņas raktuves ir atvērtas tūristiem. Rakstos pilsēta pirmoreiz minēta 1198. gadā. Pilsēta kļuva turīga, pamatojoties uz sāls ieguvi un tirdzniecību. 15. gadsimtā Bohņa bija pirmā Polijas pilsēta, par kuru saglabājušās ziņas par pilsētas publisko namu.