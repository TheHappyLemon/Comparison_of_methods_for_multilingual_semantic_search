Atēnu starptautiskā lidosta "Eleterijs Venizels" (grieķu: Διεθνές Αεροδρόμιο της Αθήνας «Ελευθέριος Βενιζέλος») ir lielākā starptautiskā lidosta Grieķijā, 20 kilometrus uz austrumiem no Atēnu centra. Lidosta uzcelta 2001. gadā, nomainot mūsdienās pamesto Ellinikonas lidostu. Ar 24 miljoniem pasažieru 2018. gadā tā pēc pasažieru skaita ir 27. lielākā lidosta Eiropā. Atēnu starptautiskā lidosta ir bāzes lidosta aviokompānijām Aegean Airlines, Ellinair, Olympic Air, Ryanair, Volotea. Lidosta nosaukta grieķu politiķa Eleterija Venizela vārdā. Ar Atēnām lidostu savieno dzelzceļš un metro.