Rita Levi-Montalčīni (itāļu: Rita Levi-Montalcini; dzimusi 1909. gada 22. aprīlī, mirusi 2012. gada 30. decembrī) bija itāļu neirobioloģe. Studēja medicīnu Turīnas Universitātē. Pēc kara strādāja Vašingtona Universitātē Misūri, ASV. 1962. gadā Romā dibināja Šūnu bioloģijas institūtu. Kopā ar amerikāni Stenliju Koenu 1986. gadā saņēma Nobela prēmiju fizioloģijā vai medicīnā par nervu augšanas faktora atklāšanu. Levi-Montalčīni bija vecākā dzīvā Nobela prēmijas saņēmēja, kā arī pirmā, kas sasniegusi 100 gadu vecumu. 2001. gadā Itālijas premjerministrs Karlo Adzeljo Čampi iecēla Levi-Montalčīni par mūža senatori par viņas ieguldījumu zinātnē.