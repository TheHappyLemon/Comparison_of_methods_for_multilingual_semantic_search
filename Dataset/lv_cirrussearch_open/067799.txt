"Bačs Kesidijs un Sandenss Kids" (angļu: Butch Cassidy and the Sundance Kid) ir 1969. gada ASV vesterna filma, kuras režisors ir Džordžs Rojs Hills, bet scenārija autors Viljams Goldmens. Filmā galvenās lomas atveido Pols Ņūmens, Roberts Redfords un Ketrīna Rosa. Filma daļēji balstīta uz stāstu par diviem Mežonīgo rietumu noziedzniekiem Baču Kesidiju un viņa pārinieku Sandensu Kidu, kuriem pēc vilciena aplaupīšanas jābēg no likumsargiem. Filmas "Bačs Kesidijs un Sandenss Kids" pirmizrāde notika 1969. gada 23. septembrī un to izplatīja 20th Century Fox. Izdošanas brīdī filma saņēma atšķirīgas kritiķu atsauksmes. Neskatoties uz to, filmu nominēja septiņām Amerikas Kinoakadēmijas balvām, tai skaitā kategorijās "Labākā filma" un "Labākais režisors", bet saņēma četras kategorijās "Labākais oriģinālscenārijs", "Labākais operatora darbs", "Labākā oriģinālmūzika" un "Labākā dziesma". 2003. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". 1998. gadā Amerikas Kinoinstitūts savā "AFI 100 gadi... 100 filmas" sarakstā filmu "Bačs Kesidijs un Sandenss Kids" iekļāva 50. vietā. Tāpatās filma iekļauta "AFI 10 Top 10" sarakstā, kā 7. labākā vesterna filma.