Igaunijas Padomju Sociālistiskās Republikas himna (igauņu: Eesti Nõukogude Sotsialistliku Vabariigi hümn, krievu: Гимн Эстонской Сове́тской Социалисти́ческой Респу́блики) bija Igaunijas PSR oficiālā himna no 1945. līdz 1990. gadam. Tās vārdu autors bija Johanness Sempers, bet mūzikas autors — Gustavs Ernesakss. 1956. gada 21. jūlijā, destaļinizācijas laikā, himnas trešais pants tika mainīts, lai tajā netiktu minēts Josifs Staļins. 1990. gada 8. maijā Igaunijas PSR himnu, karogu un ģerboni pārstāja izmantot kā valsts simbolus.