Antofagasta (spāņu: Antofagasta, izrunā: [antofaˈɣasta]) ir ostas pilsēta Čīles ziemeļos, Antofagastas reģiona un Antofagastas provinces administratīvais centrs. 2012. gadā Antofagastā dzīvoja gandrīz 405 tūkstoši iedzīvotāju. Pēc iedzīvotāju skaita Antofagasta ir piektā lielākā pilsēta Čīlē. Attīstīta pārtikas un ķīmiskā rūpniecība, kā arī krāsaino metālu metalurģija. Pilsētā atrodas Antofagastas Universitāte. Pilsēta dibināta 1868. gada 22. oktobrī.