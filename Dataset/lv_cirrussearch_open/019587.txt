Šis raksts ir par fazānu dzimtas putniem. Par zvaigznāju skatīt rakstu Pāvs (zvaigznājs). Par pāvu sauc liela auguma, lidojošu fazānu dzimtas (Phasianidae) vistveidīgo putnu, kuru visā pasaulē atpazīst pēc tēviņa krāšņās, vēdekļveida astes, pateicoties kurai pāvs tiek uzskatītas par viskaistāko putnu pasaulē. Kopumā ir 3 pāvu sugas, kas var būt gan no pāvu (Pavo), gan Kongo pāvu (Afropavo) ģints. Pāvu ģintī ir divas sugas, kas mājo Āzijā, bet vienīgā Āfrikas suga ir Kongo pāvs.