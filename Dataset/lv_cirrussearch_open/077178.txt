Maikopa (krievu: Майкоп, adigu: Мыекъуапэ) ir pilsēta Krievijā, Adigejas Republikas galvaspilsēta. Tajā dzīvo ap 139 tūkstošiem iedzīvotāju. No tiem 71,29 % ir krievi, 18,19 % adigi, 3,3 % armēņi un 1,88 % ukraiņi. Maikopa atrodas Kubaņas pietekas Belajas upes labajā krastā. Pilsētas nosaukums tulkojumā no adigu valodas Мыекъуапэ nozīmē ‘ābeļu ieleja’. Maikopā atrodas Adigejas Valsts universitāte.