"Es esmu leģenda" (angļu: I Am Legend) ir 2007. gada zinātniskās fantastikas šausmu filma, kas balstīta uz Ričarda Matesona tāda paša nosaukuma romānu. Filmas režisors ir Frānsiss Lorenss. Galvenās lomas atveido Vills Smits, Alisi Braga un Dešs Mihoks. Filmas pirmizrāde notika 2007. gada 14. decembrī. 2009. gadā gēnu inženierijas rezultātā izveidots vīruss nogalina lielāko daļu cilvēces, bet otru daļu pārvērš briesmoņos. Trīs gadus vēlāk Roberts Nevils, ASV armijas medicīnas ārsts un zinātnieks, kā arī vienīgais šajā epidēmijā izdzīvojušais, cenšas atrast vīrusa pretlīdzekli.