Maikls Džakino (angļu: Michael Giacchino; dzimis 1967. gada 10. oktobrī) ir amerikāņu komponists, filmu, seriālu un videospēļu oriģinālmūzikas autors. Saņēmis Amerikas Kinoakadēmijas balvu kategorijā "Labākā oriģinālmūzika" par mūziku animācijas filmai "Augšup" (2009). Saņēmis arī Emmy balvu par oriģinālmūziku seriālam "Pazudušie" (2004) un trīs Grammy balvas par mūziku filmām "Gardēdis" (2007) un "Augšup". Džakino radījis mūziku arī tādām filmām kā "Mans brālis cūka" (1999), "Lieliskie" (2004), "Supervaroņu skola" (2005), "Laipni lūgta ģimenītē" (2005), "Neiespējamā misija 3" (2006), "Zvaigžņu ceļš" (2009), "Zudusī pasaule" (2009), "Ielaid mani" (2010), "Vāģi 2" (2011), "50/50" (2011), "Neiespējamā misija: Rēgu protokols" (2011), "Tumsā: Zvaigžņu ceļš" (2013), "Pērtiķu planētas atmoda" (2014), "Jupiteras ceļš" (2015), "Rītdienas zeme" (2015), "Juras laikmeta pasaule" (2015), "Prāta spēles" (2015), "Doktors Streindžs" (2016), "Zootropole" (2016), "Rogue One: Zvaigžņu karu stāsts" (2016), "Karš par Pērtiķu planētu" (2017), "Koko noslēpums" (2017), "Zirnekļcilvēks: Atgriešanās mājās" (2017), "Lieliskie 2" (2018), "Juras laikmeta pasaule: Kritusī karaliste" (2018), "Grūtie laiki viesnīcā "El Royale"" (2018), "Zirnekļcilvēks: Tālu no mājām" (2019), "Trusis Džodžo" (2019), "Zirnekļcilvēks: Mājupceļa nav" (2021), "Betmens" (2022), "Juras laikmeta pasaule: Valdīšana" (2022), "Bazs Gaismasgads" (2022), "Tors: Mīla un Pērkons" (2022) un La sociedad de la nieve (2023).