Galma padomnieks (krievu: надво́рный сове́тник) bija Krievijas Impērijas VII kategorijas civildienesta pakāpe no 1724. līdz 1917. gadam, kas atbilda apakšpulkveža pakāpei armijā un deva tiesības uz uzrunu "Jūsu augstlabdzimtība" (Ваше высокоблагородие). Šīs civildienesta pakāpes ierēdņus ieskaitīja nepārmantojamas muižniecības kārtā, viņi parasti ieņēma augstskolu profesoru, valsts iestāžu nodaļu vadītāju amatus.