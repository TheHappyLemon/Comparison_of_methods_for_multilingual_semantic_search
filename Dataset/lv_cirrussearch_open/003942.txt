Lūkas evaņģēlijs (grieķu: εὐαγγέλιον κατὰ Λουκᾶν), saīsinājumā Lk., ir trešā Jaunās Derības grāmata, kurā ir aprakstīta Jēzus Kristus dzīve un nāve. Tas ir garākais no četriem kanoniskajiem evaņģēlijiem. Kopš viduslaikiem Lūkas evaņģēlijs ir sadalīts 24 nodaļās. Kopā ar Mateja evaņģēliju un Marka evaņģēliju tas ir viens no trim sinoptiskajiem evaņģēlijiem. Par tā autoru tradicionāli uzskata evaņģēlistu Lūku, kas bija tuva persona Svētajam Pāvilam. Lūkas evaņģēlija turpinājums ir Apustuļu darbi.