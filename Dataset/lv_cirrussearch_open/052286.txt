Al-Qaida (arābu: القاعدة‎, al-qāʿida — ‘pamats’) ir starptautiska sunnītu islāmistu kaujinieku un teroristu organizācija. To 1988. gadā izveidoja Abdulla Azāms un Osama bin Ladens. Al-Qaida darbojas kā islāma ekstrēmistu un salafistu džihādistu tīkls. Apvienoto Nāciju Organizācijas Drošības padome, Ziemeļatlantijas līguma organizācija (NATO), Eiropas Savienība, Amerikas Savienotās Valstis, Ķīna, Lielbritānija, Krievija, Indija un daudzas citas valstis ir atzinušas Al-Qaida par teroristu grupu.