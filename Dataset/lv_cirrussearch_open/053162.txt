Nādora (arābu: الناظور, berberu: Nnadur, ) ir pilsēta ziemeļaustrumu Marokā. Pilsēta ir Vidusjūras osta un zivju, augļu un mājlopu tirdzniecības centrs. Tā ir savienota ar Spānijas pilsētu Melilju, kura atrodas 10 kilometrus uz ziemeļiem ar nekvalitatīvu lielceļu. Pilsētu apdzīvo aptuveni 180 000 iedzīvotāju, pārsvarā tarifiti-berberi (Thamazight n Arif). Šībrīža Nādoras provinces pārvaldnieks ir Abdeluafi Lftits, ko amatā iecēlis Marokas karalis Muhameds VI. Pilsēta kļuva neatkarīga kopā ar visu Maroku 1956. gadā. Blakus Nādorai atrodas privātā Medi 1 raidstacija. Tās raidītāju torņi ir aptuveni 380 metrus augsti un pieder pie augstākajām celtnēm Āfrikā. Tiek lēsts, ka lielu daļu pilsētas saimnieciskās darbības veido ēnu ekonomika un nelikumīgi darījumi[nepieciešama atsauce]. Pie citas saimnieciskās darbības ietilpst zveja, lauksaimniecība un sīkrūpniecība (pārsvarā metalurģija). Nādora tiek uzskatīta par otro bagātāko pilsētu Marokā pēc Kasablankas. 2007. gadā tika paziņots par plāniem par dzelzceļa līnijas izveidi uz Taurīrtu.