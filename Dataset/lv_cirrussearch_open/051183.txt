Vekšes-Krūneberjes lidosta (zviedru: Växjö-Kronoberg flygplats) ir starptautiska lidosta Zviedrijas dienvidos, 10 kilometrus uz ziemeļrietumiem no Vekšes centra. Neskaitot čarterlidojumus, lidostā regulārus pasažieru aviopārvadājumus 2019. gadā nodrošināja aviosabiedrības BRA Braathens Regional Airlines, KLM, Ryanair, Wizz Air. Visu sezonu lidojumi notiek uz 4 valstīm (Polija, Nīderlande, Ziemeļmaķedonija, Zviedrija), bet sezonāli - vēl uz 3 valstīm (Bosnija un Hercegovina, Spānija, Vācija).