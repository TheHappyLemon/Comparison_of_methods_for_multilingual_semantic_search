Telekom Austria AG (zināms kā A1 Telekom Austria Group; darbojas ar zīmolu A1) ir Austrijas lielākais telesakaru uzņēmums. Tas ir dibināts 1998. gadā. Uzņēmuma galvenais birojs atrodas Vīnē. Grupa darbojas Austrijā, Baltkrievijā, Bulgārijā, Horvātijā, Serbijā, Slovēnijā un Ziemeļmaķedonijā. Telekom Austria AG akcijas tiek kotētas Vīnes biržā (kods TKA). 2021. gada decembrī lielākie akcionāri bija: Meksikas sakaru korporācijas América Móvil, S.A.B. de C.V. meitas uzņēmums Nīderlandē América Móvil B.V. (51,0 %) un Austrijas valsts uzņēmums ÖBAG (28,42 %). Brīvā apritē ir 20,58 % akciju.