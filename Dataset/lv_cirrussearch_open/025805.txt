Svētā Jēkaba ceļš (spāņu: Camino de Santiago) ir nosaukums svētceļotāju ceļam uz iespējamo Svētā Jēkaba atdusas vietu Santjago de Kompostelā. Tiek uzskatīts, ka Svētā Jēkaba mirstīgās atliekas atrodas Santjago de Kompostelas katedrālē. Pēdējos piecos gados (no 2012. līdz 2016. gadam) vidēji gadā šajā svētceļojumā devās aptuveni 237 tūkstoši svētceļotāju. Visvairāk svētceļotāju bija 2016. gadā, kad to skaits bija 277,9 tūkstoši.