Hirosimas miera memoriāls (japāņu: 広島平和記念碑, Hiroshima heiwa kinenhi), arī Bumbas kupols (japāņu: 原爆ドーム, Genbaku Dōmu) ietilpst Hirosimas miera memoriālajā parkā Hirosimā, Japānā. Izveidots to cilvēku, kas mira pilsētas bombardēšanā 1945. gada 6. augustā, piemiņai. Bombardēšanā mira vairāk nekā 90 tūkstoši cilvēku, pēc tam no radiācijas mira vēl 70 tūkstoši. Memoriāls ir galvenais objekts parkā. Pirms Otrā pasaules kara šis bija izstāžu centrs. Ēkas projektu 1915. gadā izstrādāja čehu arhitekts Jans Lecels. Bombardēšanā ēka smagi cietusi; tā atradās tikai 160 metrus no sprādziena epicentra. Pēc kara tā tika nostiprināta, lai novērstu turpmāku sagrūšanu. 1996. gadā miera memoriāls tika iekļauts UNESCO Pasaules mantojuma sarakstā.