Bahčisaraja (ukraiņu: Бахчисарáй) jeb Baghčasaraja (Krimas tatāru: Bağçasaray) ir pilsēta Krimas Autonomajā Republikā, Bahčisarajas rajona administratīvais centrs. Pilsētā dzīvo ap 27 tūkstošiem iedzīvotāju. Atrodas Krimas kalnu pakājē, 30 km uz dienvidrietumiem no Simferopoles. Savulaik Bahčisaraja bija Krimas hanistes galvaspilsēta. Pilsētas nosaukums no Krimas tatāru valodas burtiskā tulkojumā nozīmē ‘dārzu pils’ (bağça − dārzs, saray − pils).