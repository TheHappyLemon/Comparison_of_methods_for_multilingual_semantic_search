BIOS (angļu: Basic Input/Output System - "pamata ievades/izvades sistēma", saukta arī par Basic Integrated Operating System vai Built In Operating System) ir sāknēšanas programma IBM PC savietojamos datoros. Tā ir pirmā programma, kas tiek palaista, ieslēdzot datoru. Tā sagatavo sistēmu darbam, lai citas programmas varētu darboties ar datora ierīcēm. Vispirms notiek datora galveno komponenšu ātrā diagnostika ar BIOSā iestādītajiem parametriem sistēmas darbaspējas noteikšanai (POST power on self test process), pēc tam tiek ielādēta operētājsistēma no norādītā datu nesēja pastāvīgās atmiņas. BIOS ir sava veida paplašināta FIRMWARE. Firmware atbild par konkrētās ierīdes darbu - DEVICE, savukārt BIOS veic visu ierīču (DEVICE) integrāciju vienotā kopumā un nodot to operacionālās sistēmas (OS) sākotnēšanai. BIOS uzstādījumi parasti tiek integrēti OS uztādījumos, taču nav obligāti OS darbībai, jo tā lieto savus, dziļākus un precīzākus uzstādījumus. Gan BIOS, gan tā uzstādījumi, atrodas uz plates instalētā mikroshēmā lasāmatmiņaROM (read only memory) par cik gan ROM saturs, gan uzstādījumi var tikt mainīti, tiek izmantots EPROM (erasable programmable read only memory) un EEPROM (electrically erasable programmable read-only memory) jaunākajā paaudzē. BIOS tehnoloģijas pēctecis ir Unified Extensible Firmware Interface (UEFI), tā mērķis ir risināt pastāvošās tehniskās nepilnības. 2017. gadā UEFI Plugfest konferencē uzņēmums Intel paziņoja par mērķi līdz 2020. gadam pilnībā atteikties no BIOS atbalsta jaunajos aparatūras produktos.