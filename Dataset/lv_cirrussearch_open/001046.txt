Vinsents Žē (franču: Vincent Jay; dzimis 1985. gada 18. maijā Senmartēndebelvilā, Francijā) ir bijušais franču biatlonists. Biatlonā trenējas kopš 1999. gada. Pasaules kausa posmos piedalās kopš 2006. gada. Savās pirmajās un vienīgajās Olimpiskajās spēlēs 2010. gadā Vankūverā V. Žē negaidīti kļuva par čempionu jau pirmajā distancē - 10 km sprintā, par vairāk kā 12 sekundēm apsteidzot Norvēģijas biatlonistu Emīlu Hegli Svensenu, kā arī izcīnīja bronzas medaļu 12,5 km iedzīšanā. 2012. gada decembrī, 27 gadu vecumā, pēc bālām pēcolimpiskajām sezonām un pieticīga jaunās sezonas sākuma, V. Žē paziņoja par profesionāla biatlonista karjeras beigām.