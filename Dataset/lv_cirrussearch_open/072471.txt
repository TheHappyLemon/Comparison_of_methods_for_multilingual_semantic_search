Džeimsa Norisa balva (James Norris Memorial Trophy) katru gadu tiek piešķirta Nacionālās hokeja līgas aizsargam, kurš sezonas laikā demonstrējis vislabāko sniegumu. Balvas ieguvēju ar aptaujas palīdzību nosaka Profesionālā hokeja apskatnieku asociācija (Professional Hockey Writers' Association). Šī balva nosaukta par godu Džeimsam Norisam, kurš bija Detroitas "Red Wings" komandas īpašnieks no 1932. līdz pat savai nāvei - 1952. gadam. To pirmo reizi piešķīra 1954. gadā. Pirmais Norisa balvas ieguvējs bija Reds Kelijs, kurš pārstāvēja klubu Detroitas Red Wings. Visvairāk reižu šo balvu ieguvuši Bobijs Ors (Bostona, astoņas reizes laikā no 1968. līdz 1975. gadam), Dags Hārvijs (7, Monreāla/Ņujorka, 1955-58 un 1960-62), Niklass Lidstrems (7, Detroita, 2001-03, 2006-08 un 2011) un Rejs Burks (5, Bostona, 1987-88, 1990-91 un 1994).