"Rītausma. 2. daļa" (angļu: The Twilight Saga: Breaking Dawn – Part 2) ir 2012. gada amerikāņu filma, kuras režisors ir Bils Koldons. Šī ir otrā no divām filmām, kas ir balstītas uz Stefanijas Meieres romānu ar tādu pašu nosaukumu. Šī ir "Krēslas sāgas" piektā un noslēdzošā daļa un turpinājums 2011. gada filmai "Rītausma. 1. daļa". Galvenās lomas filmā attēlo Kristena Stjuarta, Roberts Patinsons un Teilors Lautners. Filmas pirmizrāde notika 2012. gada 16. novembrī (arī Latvijā).