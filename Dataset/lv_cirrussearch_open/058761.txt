Mihāls Džons Reizegers (nīderlandiešu: Michael John Reiziger, dzimis 1973. gada 3. maijā) ir Nīderlandes futbola treneris un bijušais futbolists, spēlēja aizsarga pozīcijā, bijis Nīderlandes futbola izlases dalībnieks. Savu karjeru iesācis Ajax. 1995. gadā ar komandu uzvarējis UEFA Čempionu līgā. Vēlāk spēlējis Itālijas komandā Milan, Spānijas komandā Barcelona, Anglijas komandā Middlesbrough un Nīderlandes komandā PSV Eindhoven. Pārstāvējis Nīderlandes futbola izlasi 1998. gada FIFA Pasaules kausā, kā arī 1996., 2000. un 2004. gada Eiropas čempionātā.