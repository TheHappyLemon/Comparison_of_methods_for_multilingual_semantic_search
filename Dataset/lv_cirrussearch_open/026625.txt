Rozamunda Mērija E Paika (angļu: Rosamund Mary E Pike; dzimusi 1979. gada 27. janvārī) ir britu aktrise. Starptautisku ievērību guvusi ar Bonda meitenes attēlošanu 2002. gada filmā "Mirsti citu dienu". Pēc tam filmējusies tādās filmās kā "Lepnums un aizspriedumi" (2005), "Džonijs Anglis atgriežas" (2011), "Titānu dusmas" (Wrath of the Titans, 2012). 2014. gadā saņēma kritiķu atzinību par lomu filmā "Neatrodamā". Par lomu tajā nominēta dažādām balvām. 2021. gadā saņēmusi Zelta globusa balvu nominācijā "Labākā aktrise mūziklā vai komēdijā" par Marlas Greisonas lomu filmā "Man ļoti rūp" (2020).