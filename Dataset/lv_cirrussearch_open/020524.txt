Metjū Roberts "Mets" Smits (angļu: Matthew Robert "Matt" Smith, dzimis 1982. gada 28. oktobrī) ir angļu aktieris. Pazīstams kā vienpadsmitā Doktora lomas atveidotājs Lielbritānijas zinātniskās fantastikas televīzijas seriālā Doctor Who. Par šo lomu 2011. gadā nominēts BAFTA televīzijas balvai. Vēsturiskā drāmas seriāla "Kronis" pirmajās divās sezonās atveidojis Prinča Filipa lomu, par kuru 2018. gadā tika nominēts Emmy balvai.