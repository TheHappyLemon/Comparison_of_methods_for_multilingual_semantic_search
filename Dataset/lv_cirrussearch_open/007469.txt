Reina-Rūra jeb Reinas-Rūras reģions (vācu: Metropolregion Rhein-Ruhr) ir lielākā pilsētu aglomerācija Vācijā, tajā dzīvo aptuveni 10 miljoni iedzīvotāju. Reina-Rūra atrodas Ziemeļreinas-Vestfālenes federālajā zemē valsts rietumos. Lielākās pilsētas policentriskajā aglomerācijā ir Ķelne, Diseldorfa, Dortmunde, Dīsburga, Bonna un Esene. Reinas-Rūras aglomerācija atrodas tā sauktā Eiropas "zilā banāna" centrā. Reinas-Rūras reģiona nosaukums ir izveidojies no abu lielāko šajā reģionā plūstošo upju Reinas un Rūras nosaukumiem.