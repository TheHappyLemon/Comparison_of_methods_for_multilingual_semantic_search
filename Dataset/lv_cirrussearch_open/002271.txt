Mahgilis "Makss" Eive (nīderlandiešu: Machgielis 'Max' Euwe; dzimis 1901. gada 20. maijā Amsterdamā, miris 1981. gada 26. novembrī Amsterdamā) bija Nīderlandes šahists un matemātiķis — piektais pasaules čempions šahā (1935 — 1937). Bija Starptautiskās šaha federācijas (FIDE) prezidents no 1970. līdz 1978. gadam. Pasaules čempiona titulu izcīnījis mačā ar Aleksandru Aļehinu, uzvarot ar rezultātu 15,5-14,5, tomēr pēc diviem gadiem revanša mačā cieta smagu zaudējumu (15,5-9,5) un titulu nenosargāja.