Lielbritānijas bruņotie spēki (angļu: British Armed Forces) ir Apvienotās Karalistes bruņotie spēki. Lielbritānijas bruņoto spēku virspavēlnieks ir britu monarhs, karalis Čārlzs III Vindzors. To pārvalda Aizsardzības ministrijas Aizsardzības padome. Lielbritānijas bruņoto spēku galvenais uzdevums ir aizstāvēt Apvienoto Karalisti un tās aizjūras teritorijas, nodrošināt drošību un aizsargāt Lielbritānijas intereses, kā arī piedalīties Apvienoto Nāciju Organizācijas starptautiskajās miera uzturēšanas operācijās un NATO operācijās. Kopš 20. gadsimta 90. gadu beigām Apvienotā Karaliste ir iesaistīta Eiropas Savienības ārpolitikas un drošības politikas regulēšanā, kas ietver līdz pat 12 500 karavīru nodrošināšanu. Tradicionāli galvenā vieta Lielbritānijas bruņotajos spēkos ir atvēlēta flotei.