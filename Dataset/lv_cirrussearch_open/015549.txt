Antonio Gramši (itāļu: Antonio Gramsci; dzimis 1891. gada 22. janvārī, miris 1937. gada 27. aprīlī) bija itāļu rakstnieks, politiķis, politiskais teorētiķis un valodnieks. Viņš bija viens no Itālijas Komunistiskās partijas dibinātājiem, bijis arī tās vadītājs. Benito Musolīni fašisma režīma laikā ticis apcietināts. A. Gramši bija viens no svarīgākajiem 20. gadsimta marksistu domātājiem. Viņš ir ievērojams ar savām oriģinālajām domām arī no mūsdienu skatpunkta. Gramši ir slavens ar savu kultūras hegemonijas koncepciju.