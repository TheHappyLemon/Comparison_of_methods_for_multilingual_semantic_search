Dassault Aviation ir starptautisks Francijas militāro un komerciālo reaktīvo lidmašīnu ražotājs, Dassault Group meitasuzņēmums. 1929. gadā Marsels Blohs nodibināja uzņēmumu Société des Avions Marcel Bloch jeb MB. Pēc Otrā pasaules kara Marsels Blohs nomainīja savu uzvārdu uz Daso, un 1947. gada 20. janvārī uzņēmuma nosaukums tika mainīts uz Avion Marcel Dassault. Dassault Aviation Group kopš 2013. gada 9. janvāra vada Ēriks Trapjē.