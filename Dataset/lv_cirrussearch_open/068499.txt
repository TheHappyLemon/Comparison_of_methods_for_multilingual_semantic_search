Frenks A. Landžella jaunākais (angļu: Frank A. Langella Jr., dzimis 1938. gada 1. janvārī) ir amerikāņu skatuves un ekrāna aktieris. Savas karjeras laikā saņēmis vairākus apbalvojumus, tai skaitā četras Tony balvas, Drama Desk Award balvu un Ekrāna aktieru ģildes balvu, kā arī nominēts Amerikas Kinoakadēmijas balvai, BAFTA kino balvai, Emmy balvai un divām Zelta globusa balvām. Par Ričarda Niksona lomu Rona Hauarda biogrāfiskajā filmā "Frosts pret Niksonu" nominēts 81. Kinoakadēmijas balvai kategorijā "Labākais aktieris galvenajā lomā". Par šo pašu lomu pirms tam saņēmis arī Tony balvu. Piedalījies arī tādās filmās kā Diary of a Mad Housewife (1970), "Divpadsmit krēsli" (The Twelve Chairs, 1970), "Drakula" (Dracula, 1979), Masters of the Universe (1987), Dave (1993), "Juniors" (Junior, 1994), "Lolita" (Lolita, 1997), "Devītie vārti" (1999), "Arlabunakti un visu labu" (2005), "Supermens atgriežas" (2006), Starting Out in the Evening (2007), "Kaste" (2009), "Volstrīta: Nauda nekad neguļ" (2010), "Mīla un noslēpumi" (All Good Things, 2010), "Nezināmais" (2011), Robot & Frank (2012), "Izvēles diena" (Draft Day, 2014), "Noass" (2014), "Kapteinis Fantastika" (2016) un The Trial of the Chicago 7 (2020).