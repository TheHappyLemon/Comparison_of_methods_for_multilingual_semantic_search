Šis raksts ir par ierīci, kas palielina tālu esošu ķermeņu attēlus. Par zvaigznāju skatīt rakstu Teleskops (zvaigznājs). Teleskops (grieķu: τῆλε, tele — ‘tāls’ un σκοπεῖν, skopein — ‘skatīties’) ir jebkura iekārta, kas savāc un fokusē elektromagnētisko starojumu, un to izmanto, lai aplūkotu tālu priekšmetu un objektu attēlus. Teleskopi palielina objektu šķietamo lielumu un spilgtumu, tā ļaujot pētīt citādāk nesaskatāmus objektus un parādības.