Daniils Medvedevs (krievu: Дании́л Серге́евич Медве́дев; dzimis 1996. gada 11. februārī Maskavā, Krievijā) ir profesionāls krievu tenisists. Augstākā vieta ATP vienspēļu rangā ir 2022. gada 28. februārī sasniegtā 1. vieta. Medvedevs pirmo uzvaru Grand Slam turnīrā izcīnīja 2021. gada ASV atklātajā čempionātā tenisā, kurā trīs setu cīņā (6-4, 6-4, 6-4) pieveica ranga pirmo numuru Novaku Džokoviču, tādējādi liedzot Džokovičam iegūt kalendārā gada Grand Slam. Fināls sasniegts arī 2019. un 2023. gada ASV atklātajā čempionātā tenisā un 2021. un 2022. gada Austrālijas atklātajā čempionātā.