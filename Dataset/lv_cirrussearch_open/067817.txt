Republikāņu partija (franču: Les Républicains — ′republikāņi′) ir Francijas centriski labējā politiskā partija. Tā tika reģistrēta 2015. gada 30. maijā. Partijas pirmais līderis bija bijušais Francijas prezidents no 2007. līdz 2012. gadam Nikolā Sarkozī. Tās dibināšanas laikā Republikāņu partija bija lielākā opozīcijas partija un otrā lielākā partija Francijā (pēc Sociālistiskās partijas). 2015. gada 15. septembrī partijā bija 175 900 biedru.