Tāllēkšana bija viena no trim olimpiskajām disciplīnām jāšanas sacensībās 1900. gada vasaras olimpiskajās spēlēs. Sacensības tika aizvadītas Breteja laukumā, 7. apgabalā, Parīzē un tajās startēja 17 sportisti no 5 valstīm, taču tikai daļai sportistu identitāte ir precīzi zināma. Zelta medaļu šajā disciplīnā ieguva Beļģijas sportists Konstants van Langendonks, sudraba medaļu ieguva Itālijas sportists Džans Džordžo Trisīno. Savukārt bronzas medaļu ieguva Francijas sportists Žaks de Prinelē.