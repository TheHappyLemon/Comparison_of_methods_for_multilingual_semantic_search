Sers Ouens Villanss Ričardsons (angļu: Sir Owen Willans Richardson; dzimis 1879. gada 26. aprīlī, miris 1959. gada 15. februārī) bija britu fiziķis. 1928. gadā ieguva Nobela prēmiju fizikā par termoelektronu emisijas atklāšanu, kas ļāva izstrādāt pirmās elektronu lampas. Dzimis Rietumjorkšīrā. 1900. gadā beidza Kembridžas Universitāti. No 1906. līdz 1913. gadam strādāja par profesoru Prinstonas Universitātē. 1914. gadā kļuva par Londonas Universitātes Karaliskās koledžas fizikas profesoru. Pētījumi arī par žiromagnētisko efektu, elektronu emisijas parādībām ķīmiskajās reakcijās un ūdeņraža spektru.