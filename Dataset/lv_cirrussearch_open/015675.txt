Serhijs Varlamovs (ukraiņu: Сергі́й Варла́мов; dzimis 1978. gada 21. jūlijā) ir bijušais ukraiņu hokejists, kreisās malas uzbrucējs, Ukrainas hokeja izlases dalībnieks. Karjeras laikā aizvadījis 63 spēles Nacionālās hokeja līgas klubos Kalgari "Flames" un Sentluisas "Blues", taču karjeras lielāko daļu aizvadījis Krievijas Superlīgā un Kontinentālajā hokeja līgā. Ukrainas izlases sastāvā spēlējis 2002. gada olimpisko spēļu turnīrā, kā arī desmit Pasaules čempionātos.