Vikipēdija franču valodā (franču: Wikipédia francophone, Wikipédia en français) ir bezmaksas tīmekļa enciklopēdijas Vikipēdijas franču valodas versija. Tā darbojas kopš 2001. gada 23. marta. 2012. gada jūnijā rakstu skaits tajā pārsniedza 1,257 miljonus, bet 2020. gada janvārī 2,174 miljonus. Pilnīgākajiem un kvalitatīvākajiem rakstiem tiek piešķirts vērtīga vai laba raksta statuss. Laikā no 2011. gada aprīļa līdz 2012. gada martam 79,3% labojumu ir tikuši veikti no Francijas, 5,9% — Beļģijas un 4,9% — Kanādas. Šī bija trešā Vikipēdija, kuras rakstu skaits pārsniedza vienu miljonu. Tāpat tā pašlaik ir viena no lielākajām Vikipēdijām.