Frankfurtes skola (vācu: Frankfurter Schule) ir vācu marksisma skola laikā starp pasaules kariem, kurā apskata neomarksisma sociālās teorijas, pētījumus un filozofiju. Šī skola parādījās 1930. gadā Sociālo pētījumu institūtā (vācu: Institut für Sozialforschung) Frankfurtes Universitātē Vācijā, kad par institūta direktoru kļuva Makss Horkheimers (vācu: Max Horkheimer). Termins Frankfurtes skola radās, lai apzīmētu teorētiķus un domātājus, kas ietekmējušies vai ir saistīti ar šo Sociālo pētījumu institūtu. Tomēr Frankfurtes skolas galvenie domātāji un teorētiķi sevis raksturošanai šo apzīmējumu nekad nav lietojuši.