Ņižņevartovska (krievu: Нижневартовск) ir pilsēta Obas labajā krastā Krievijas Federācijas Hantu-mansu autonomajā apvidū. Dažkārt to sauc arī vienkārši par Vartovsku. Stacija uz dzelzceļa līnijas Tjumeņa-Surguta-Urengoja atzara. Pilsēta dibināta sakarā ar naftas ieguves uzsākšanu Samotloras atradnē 1969. gadā. Ņižņevartovskā atrodas 42 skolas, no kurām 34 ir vidusskolas, 2 liceji, 2 pamatskolas, 2 ģimnāzijas un vēl divas ir palīgskolas. Kopā šajās skolās mācās 29 000 skolēnu.