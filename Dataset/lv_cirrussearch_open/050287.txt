"Marija — Skotijas karaliene" (angļu: Mary Queen of Scots) ir 2018. gada vēsturiska drāma, kuras režisore ir Džosija Rurka. Galvenās lomas filmā atveido Sērša Runena, Margota Robija, Džeks Loudens, Džo Elvins, Džemma Čana un Gajs Pīrss. Filmas pirmizrāde notika 2018. gada 15. novembrī Amerikas Filmu institūta festivālā „AFI Fest”. Filma tika nominēta divām Amerikas Kinoakadēmijas balvām kategorijās "Labākais grims un matu sakārtojums" un "Labākie kostīmi", kā arī trim BAFTA kino balvām par labākajiem kostīmiem, labāko grimu un matu sakārtojumu un labāko aktrisi otrā plāna lomā. Filmā tiek parādīts Marijas I Stjuartes mēģinājums no troņa gāzt savu māsīcu Elizabeti I.