Blind Channel ir somu ņūmetāla mūzikas grupa no Oulu Somijā, kas izveidota 2013. gadā. Paši mūziķi savu žanru dēvē par Violent Pop, kas, viņuprāt, ir hārdroka, repa un elektroniskās popmūzikas elementu sajaukums. Kopš Blind Channel nodibināšanas viņi ir izlaiduši četrus albumus. 2021. gada februārī Blind Channel uzvarēja Somijas Eirovīzijas dziesmu konkursa nacionālās atlasē UMK un oficiāli kļuva par valsts pārstāvjiem 2021. gada Eirovīzijas dziesmu konkursā Roterdamā, Nīderlandē ar dziesmu Dark Side. Konkursa finālā viņi ieņēma 6.vietu.