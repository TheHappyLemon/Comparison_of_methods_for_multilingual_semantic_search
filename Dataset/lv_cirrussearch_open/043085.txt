Sebastians Lāšons (zviedru: Sebastian Larsson; dzimis 1985. gada 6. jūnijā Eskilstūnā) ir Zviedrijas bijušais futbolists, spēlēja pussarga pozīcijā, bija Zviedrijas futbola izlases dalībnieks. Karjeras laikā pārstāvēja vairākus Anglijas klubus, karjeras noslēgumā spēlēja Zviedrijas kluba AIK sastāvā. Zviedrijas izlasē debitēja 2008. gada februārī draudzības spēlē pret Turciju. Piedalījies 2018. gada FIFA Pasaules kausā un četros Eiropas čempionāta finālturnīros (2008, 2012, 2016, 2020). Izlases rindās aizvadījis 133 spēles un guvis 10 vārtus.