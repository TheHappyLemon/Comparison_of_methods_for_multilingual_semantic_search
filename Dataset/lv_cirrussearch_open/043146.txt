Fernando Muslera (spāņu: Fernando Muslera; dzimis 1986. gada 16. jūnijā) ir urugvajiešu futbolists, spēlē vārtsarga pozīcijā, Urugvajas futbola izlases dalībnieks. Kopš 2011. gada Muslera spēlē Turcijas kluba Stambulas "Galatasaray" sastāvā. Tiek uzskatīts par vienu no savas paaudzes labākajiem vārtsargiem. Starptautiskā Futbola vēstures un statistikas federācija viņu 2011. gadā ierindoja 6. vietā. Lielāko karjeras daļu aizvadījis "Galatasaray" sastāvā, ar kuru četras reizes uzvarējis Turcijas čempionātā, trīs reizes izcīnījis Turcijas kausu. Urugvajas izlasē spēlē kopš 2009. gada. Tās sastāvā divas reizes spēlējis FIFA Pasaules kausā (2010, 2014), bija komandas pamatvārtsargs. 2011. gada Copa America čempions.