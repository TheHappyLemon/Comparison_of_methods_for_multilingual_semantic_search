"Basketbola dienasgrāmatas" (angļu: The Basketball Diaries) ir 1995. gada ASV drāmas filma, kura balstīta uz Džima Kerola tāda paša nosaukuma autobiogrāfisku darbu. Filmas režisors ir Skots Kalverts. Galvenās lomas atveido Leonardo Di Kaprio, Bruno Kirbijs, Loreina Brako, Ērnijs Hadsons, Patriks MakGo, Džeimss Madio, Maikls Imperioli un Marks Volbergs. Filmas pirmizrāde notika 1995. gada 27. janvārī Sandensas kinofestivālā. Filmā Džims Kerols, daudzsološa vidusskolas basketbola zvaigzne, kopā ar draugiem nokļūst heroīna atkarības gūstā un apdraud savu nākotni basketbolā.