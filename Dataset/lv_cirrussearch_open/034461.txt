Hamburgas osta (vācu: Hafen Hamburg) ir osta Hamburgā, Vācijā, kas atrodas Elbas upē, apmēram 110 kilometru attālumā no Elbas ietekas Ziemeļjūrā. Ostas kopējā teritorija ir 73,99 km², no kuras 43,31 km² aizņem sauszemes teritorija, bet 30,68 km² ūdens teritorija. Pēc 2014. gada datiem ostā tika pārkrauti 145,7 miljoni tonnu kravas, kas to padara par Vācijas lielāko ostu pēc pārkrauto kravu daudzuma un otro lielāko ostu Eiropā aiz Roterdamas ostas pēc pārkrauto kravu daudzuma. Tā ir arī piecpadsmitā noslogotākā osta pasaulē. Pēc 2014. gada datiem ostā ir iebraukuši 589 000 pasažieru, kas to padara par vienu populārākajām kruīza kuģu piestātnēm Eiropā. Hamburgas ostā ir divas kruīza kuģu piestātnes.