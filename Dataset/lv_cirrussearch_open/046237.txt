Harijs Vītoliņš (dzimis 1968. gada 30. aprīlī Rīgā) ir bijušais latviešu hokejists, spēlējis centra uzbrucēja pozīcijā, bijis Latvijas hokeja izlases dalībnieks. Kopš 2021. gada ir Latvijas hokeja izlases galvenais treneris, ar izlasi izcīnīja bronzas medaļas 2023. gada Pasaules čempionātā. Lielu trenera karjeras daļu darbojies Krievijā kā cita Latvijas trenera Oļega Znaroka asistents. H. Vītoliņa vectēvs Harijs Vītoliņš bija pirmskara Latvijas hokeja izlases dalībnieks, vēlāk treneris, hokeju spēlēja arī Vītoliņa tēvs.