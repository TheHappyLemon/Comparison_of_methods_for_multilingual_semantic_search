Chelsea Football Club ir profesionāls Anglijas futbola klubs no Rietumlondonas. Klubs dibināts 1905. gadā, pašlaik spēlē Anglijas Premjerlīgā un lielāko daļu no savas vēstures ir pavadījuši Anglijas futbola augstākajā līmenī. "Chelsea" ir seškārtēji Anglijas čempioni, pirmo titulu iegūstot 1955. gadā, savukārt, līdz šim pēdējo — 2017. gadā. Klubs ir astoņas reizes ieguvis prestižāko no Anglijas nacionālajiem kausiem – Futbola Asociācijas, jeb FA kausu, pēdējo no tiem iegūstot 2018. gadā. Tāpat klubs ir piecas reizes ieguvis Līgas kausu, kā arī četras reizes FA Community Shield. Kluba futbolisti ir divas reizes uzvarējuši UEFA Čempionu līgā (2012. un 2021. gadā), divas reizes UEFA Eiropas līgā (2013. un 2019. gadā), kā arī divreiz izcīnījuši Kausu ieguvēju kausu (1971, 1998). 1998. gadā ir izcīnīts arī UEFA Superkauss. Chelsea mājvieta ir 41 623 vietu ietilpīgais Stamford Bridge futbola stadions Fulemā, Rietumlondonā, kur viņi ir spēlējuši kopš kluba dibināšanas. Neskatoties uz savu nosaukumu, klubs atrodas ārpus Kensingtonas un Čelsijas karaliskā mikrorajona, Hamersmita un Fulhemas Londonas mikrorajonā. 2003. gadā to nopirka Krievijas naftas magnāts Romāns Abramovičs. Chelsea tradicionālās formas krāsas ir spilgti zila krekliem un šortiem ar baltām zeķēm. Kluba logo ir ticis mainīts vairākas reizes, mēģinot modernizēt vai atjaunot zīmolu; pašreizējais logo, kurā redzams ceremonijas lauva turot zizli, ir modificēta versija pirmo reizi pieņemtajam 1950. gados. Klubam vidēji ir piektais augstākais visu laiku atbalstītāju apmeklējums Anglijas futbolā. Kluba vidējais mājas spēļu apmeklējums 2008./09. gada sezonā bija 41 464, sestais augstākais Premjerlīgā.