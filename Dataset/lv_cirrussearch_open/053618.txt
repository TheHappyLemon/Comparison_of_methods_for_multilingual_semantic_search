Gvinejas futbola izlase ir nacionālā futbola komanda, kas pārstāv Gvineju starptautiskās futbola sacensībās. Gvinejas futbola izlasi pārvalda Gvinejas Futbola federācija. Savu pirmo spēli izlase aizvadīja 1962. gadā pret Togo. Gvinejas izlase nekad nav kvalificējusies Pasaules kausa finālturnīram. Āfrikas Nāciju kausā Gvineja ir piedalījusies 14 reizes, tās augstākais sasniegums ir 2. vieta 1976. gada Nāciju kausā.