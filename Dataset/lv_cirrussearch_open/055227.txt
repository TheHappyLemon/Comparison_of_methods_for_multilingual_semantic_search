Manuels Pellegrīni (spāņu: Manuel Pellegrīni, dzimis 1953. gada 16. septembrī) ir Čīles futbola treneris un bijušais futbolists, spēlēja aizsarga pozīcijā. Kopš 2020. gada Pellegrīni ir Spānijas La Liga kluba Real Betis galvenais treneris. Savu trenera karjeru Pellegrīni sāka vairākos Dienvidamerikas klubs Čīlē, Ekvadorā un Argentīnā. 2004. gadā Pellegrīni kļuva par Villarreal CF galveno treneri. 2009. gadā Pellegrīni noslēdza divu gadu līgumu ar Madrides "Real", kur gan pirmajā sezonā finišēja otrajā vietā un tika atlaists. Nākamās trīs sezonas Pellegrīni vadīja citu Spānijas komandu Málaga. 2013. gadā viņš tika apstiprināts par Anglijas Premjerlīgas komandas Manchester City galveno treneri. Pellegrīni vadībā, komanda 2013.—2014. gada sezonā izcīnīja Premjerlīgas čempionu titulu. 2017. gadā, pēc līguma beigām, Pellegrīni pameta Manchester City. Vēlāk viņš divus gadus trenēja Ķīnas komandu Hebei China Fortune, bet 2018. gadā atgriezās Anglijā un pievienojās West Ham United. 2019. gada decembrī viņš tika atlaists, komandai esot tikai 17. vietā. 2020. gadā Pellegrīni kļuva par Real Betis galveno treneri.