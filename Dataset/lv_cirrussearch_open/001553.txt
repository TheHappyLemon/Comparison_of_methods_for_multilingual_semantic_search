Rebeka Linna "Bekija" Hemmona (angļu: Rebecca Lynn "Becky" Hammon, dzimusi 1977. gada 11. martā Rapidsitijā, ASV) ir bijusī amerikāņu basketboliste, basketbola trenere. Spēlētājas karjerā pārstāvējusi gan ASV, gan Krievijas basketbola izlasi. 2023. gadā ir Sieviešu Nacionālās basketbola asociācijas (WNBA) kluba Lasvegasas "Aces" galvenā trenere. Kopā ar komandu kļuva par 2022. gada WNBA čempioni. Iepriekš vairākas sezonas bija vīriešu Nacionālās basketbola asociācijas (NBA) kluba Sanantonio "Spurs" galvenā trenera Grega Popoviča asistente.