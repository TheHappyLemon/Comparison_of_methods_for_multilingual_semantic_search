Igors Kostins (dzimis 1981. gada 27. novembrī) ir Latvijas grieķu-romiešu stila cīkstonis, 2004. gada vasaras olimpisko spēļu dalībnieks. 2004. gada martā Taškentā (Uzbekistāna) olimpisko spēļu kvalifikācijas turnīrā Igors Kostins izcīnīja 7. vietu un ieguva tiesības piedalīties 2004. gada vasaras olimpisko spēļu grieķu-romiešu cīņas turnīrā svara kategorijā līdz 96 kg. Atēnās olimpiskā turnīra pirmajā cīņā Kostins pēc punktiem zaudēja Uzbekijas pārstāvim Aleksejam Čeglakovam. Viņš zaudēja arī otrajā cīņā, šoreiz pret turku Mehmetu Ezalu, kurš vēlāk ieguva bronzas medaļu. Kostins turnīru noslēdza septiņpadsmitajā vietā divdesmit viena dalībnieka konkurencē. 2011. gada decembrī Kostins debitēja profesionālas MMA (angļu: Mixed Martial arts) sacensībās.