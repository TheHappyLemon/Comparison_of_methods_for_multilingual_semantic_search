Snovborda kross jauktajām komandām bija viena no 11 disciplīnām snovbordā 2022. gada ziemas olimpiskajās spēlēs. Sacensības notika Gentinas sniega parkā, Džandzjakou 2022. gada 12. februārī. Šajā disciplīnā startēja 15 snovbordistu komandas (30 sportisti) no 10 valstīm. Komandu veidoja viens vīriešu un viens sieviešu snovborda pārstāvis. Šī bija pirmā reizi, kad šī disciplīna bija iekļauta olimpisko spēļu programmā. Olimpisko zelta medaļu ieguva ASV snovbordisti Niks Baumgartners un Lindsija Džekobelisa, sudraba medaļu ieguva Itālijas sportisti Omārs Visitins un Mišela Moiolo, bet bronzas medaļu ieguva Kanādas sportisti Eliots Grondēns un Merieta O'Daina.