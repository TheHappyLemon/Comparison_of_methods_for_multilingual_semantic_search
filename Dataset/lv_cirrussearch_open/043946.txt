Krīgera nacionālais parks (angļu: Kruger National Park, afrikandu: Nasionale Krugerwildtuin) ir viens no lielākajiem nacionālajiem parkiem Āfrikā. Atrodas Limpopo un Mpumalanas provincē, Dienvidāfrikas ziemeļaustrumos. Tā platība ir 19 485 km2, stiepjas 360 km garumā un 65 km platumā. Krīgera nacionālais parks dibināts 1898. gadā kā rezervāts, 1926. gadā tas kļuva par pirmo nacionālo parku Dienvidāfrikā. Nosaukts tobrīdējā Dienvidāfrikas prezidenta Pola Krīgera vārdā.