Oņegas līcis (krievu: Онежская губа, Онежский залив) ir līcis Baltajā jūrā, atrodas dienvidrietumos no Arhangeļskas pilsētas. Līcī ietek vairākas lielas upes, tai skaitā Oņega, Kema un Viga. Paisumu augstums līdz 2,72 metriem, vidēji 185 dienas gadā līcis ir klāts ar ledu. Līča salas ir klātas ar tundru un pundurbērzu. Pats lielākais arhipelāgs — Solovecas salas, kur atrodas Solovecas klosteris. Kijas salā, netālu no Oņegas grīvas, atradās vēsturisks Krestnijas klosteris (1656—1922). 1933. gadā starp Balto un Baltijas jūru tika izveidots Baltās—Baltijas jūras kanāls, kurš līča rietumos ietek jūrā. Līča krastā atrodas Belomorskas, Kemas un Oņegas pilsētas. Līcī mīt laši, siļķes un navagas.