Džads Seimors Hiršs (angļu: Judd Seymore Hirsch; dzimis 1935. gada 15. martā) ir amerikāņu aktieris. Atveidojis lomas vairākos populāros televīzijas seriālos, kā Taxi (1978–1983), Dear John (1988–1992) un "Skaitļi" (2005–2010). Zināms arī ar lomām tādās filmās kā "Vienkāršie cilvēki" (Ordinary People, 1980), Running on Empty (1988), "Neatkarības diena" (1996), "Brīnišķais prāts" (2001), "Neatkarības diena: Atdzimšana" (2016), Uncut Gems (2019), Showing Up (2022) un "Fabelmeni" (2023). Savas karjeras laikā saņēmis divas Emmy balvas, divas Tony balvas, Zelta globusa balvu, kā arī par filmām "Vienkāršie cilvēki" un "Fabelmeni" nominēts Amerikas Kinoakadēmijas balvai kategorijā "Labākais aktieris otrā plāna lomā".