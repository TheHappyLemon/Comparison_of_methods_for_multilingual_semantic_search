Zinātniskā pieraksta salīdzinājums Zinātniskais pieraksts jeb normālforma ir veids, kā pierakstīt ļoti mazus vai ļoti lielus skaitļus. Šo pieraksta sistēmu parasti izmanto dažādi zinātnieki, matemātiķi un inženieri. Zinātniskajā pierakstā skaitļi tiek pierakstīti formā a × 10 b , {\displaystyle a\times 10^{b},} kur a ir reāls skaitlis robežās no 1 līdz 10, b ir skaitļa kārta, tas ir vesels skaitlis. Piemēram, skaitli 350 zinātniskajā pierakstā pieraksta kā 3,5 × 102. Lielākajai daļai kalkulatoru ir zinātniskā pieraksta attēlošanas iespēja. Tā kā tādus lielus skaitļus kā 107 jeb 10 000 000 nevar korekti attēlot displejā, kam ir 7 vai mazāk zīmes, tad tiek pielietots E vai e burta pieraksts, kam nav nekādas saistības ar matemātisko konstanti e vai eksponentfunkciju ex. Piemēram, ja kalkulatora displejā ir parādījies uzraksts "5,045e15" vai "5,045E15", tas norāda, ka attiecīgais skaitlis rakstāms kā 5,045 × 1015.