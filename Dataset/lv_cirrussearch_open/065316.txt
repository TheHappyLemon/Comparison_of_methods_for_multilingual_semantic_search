2023. gada Pasaules čempionāts ziemeļu slēpošanā notika Planīcā, Slovēnijā, laikposmā no 21. februāra līdz 5. martam. Slovēnija Pasaules čempionātu ziemeļu slēpošanā rīkoja pirmo reizi. Planīca par čempionāta norises vietu tika apstiprināta Starptautiskās Slēpošanas federācijas kongresā 2018. gada maijā. Vēl uz čempionāta rīkošanu pretendēja Norvēģijas pilsēta Tronheima. Planīca uzvarēja ar deviņām pret sešām balsīm. Čempionātā tika sadalīti 24 medaļu komplekti. Pirmo reizi notika jaukto komandu sacensības ziemeļu divcīņā.