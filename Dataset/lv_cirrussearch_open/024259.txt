Laila Tretikova (angļu: Lila Tretikov; krievu: Ляля Третьяко́ва; dzimusi 1978. gada 25. janvārī) ir Krievijas izcelsmes tehnoloģe, kura specializējas uzņēmumu programmatūrā. 16 gadu vecumā emigrējusi uz ASV, 1999. gadā viņa sāka Kalifornijā strādāt par inženieri, nodibināja savu uzņēmumu, ieguva vairākus programmatūras patentus un kļuva par SugarCRM uzņēmuma informācijas tehnoloģiju direktori un inženierijas viceprezidenti. 2014. gada maijā viņa kļuva par Wikimedia Foundation izpilddirektori, nomainot Sjū Gārdneri. 2016. gada februārī Tretikova iesniedza atlūgumu organizācijas valdei, un viņas pēdējā darba diena bija 2016. gada 31. marts. Pēc viņas amatu ieņēma Ketrīna Māhere.