Svētās Margaritas katedrāles baznīca (angļu: The Cathedral Church of Saint Margaret) jeb Ēras katedrāle (angļu: Ayr Cathedral) ir Romas katoļu katedrāle, kas atrodas Skotijas dienvidrietumu pilsētā Ērā. 1827. gadā uzceltais dievnams ir 5. gadsimtā Svētā Niniana dibinātās, 1689. gadā likvidētās un 1878. gadā atjaunotās Gallovejas diecēzes galvenā baznīca. Baznīcas ietilpība ir 350 sēdvietu. Baznīca par katedrāli kļuva 2007. gadā, kad vecā Ēras katedrāle jeb Labā Gana katedrāle tika pamesta baznīcas apmeklētāju trūkuma pēc. Tā savukārt par katedrāli kļuva 1961. gadā, kad nodega Damfrīsas katedrāle. Vecā katedrāle tika pārbūvēta par daudzdzīvokļu māju. Katedrāles interjers