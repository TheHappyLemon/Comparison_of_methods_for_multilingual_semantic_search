Grāfs Ištvāns Tisa Segedi ēš Borošjenēi (ungāru: Gróf szegedi és borosjenői Tisza István; dzimis 1861. gada 22. aprīlī, miris 1918. gada 31. oktobrī) bija ungāru politiķis. Ungārijas premjerministrs no 1903. gada novembra līdz 1905. gada jūnijam un no 1913. gada jūnijam līdz 1917. gada jūnijam, t. i. Pirmā pasaules kara laikā. Dzimis politiķa un Ungārijas premjerministra (1875-1890) Kālmāna Tisas ģimenē. Studējis Vācijā un Lielbritānijā. No 1887. gada — Ungārijas parlamenta deputāts. Politiski bija sociāli konservatīvs. Pretojās vēlēšanu tiesību paplašināšanai Ungārijā. Atbalstīja Ungārijas strauju ekonomisko attīstību. Vērsās gan pret kreisajiem spēkiem (sociāldemokrātiem), gan nacionālistiem un antisemītiem. Pret Tisu vairākkārt tika veikti atentāta mēģinājumi, tai skaitā 1912. gadā parlamenta ēkā. Pēc Franča Ferdinanda atentāta Sarajevā bija pret karu ar Serbiju, tomēr, izceļoties Pirmajam pasaules karam, enerģiski to atbalstīja. Nogalināts savās mājās t. s. Asteru revolūcijas laikā.