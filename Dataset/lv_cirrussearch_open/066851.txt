Procol Harum ir angļu rokgrupa no Londonas. Grupa ir izveidota 1967. gadā un ir viena no pirmajām un slavenākajām progresīvā roka grupām. Procol Harum slavenākā dziesma ir 1967. gada A Whiter Shade of Pale, kas 6 nedēļas pavadīja Lielbritānijas singlu topa pirmajā vietā. Grupas mūzikai ir dziļa ietekme no klasiskās mūzikas, blūza un popmūzikas. Procol Harum savas garās karjeras laikā ir izdevuši 12 studijas albumus.