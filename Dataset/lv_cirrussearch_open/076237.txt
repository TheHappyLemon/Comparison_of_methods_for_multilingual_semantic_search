Vilda 2 komēta (oficiālais apzīmējums 81P/Wild) ir periodiskā komēta. Komēta nosaukta šveiciešu astronoma Paula Vilda vārdā. 1978. gadā viņš atklāja komētu, strādājot Cimmervaldes observatorijā. Tiek uzskatīts, ka lielāko daļu no sava 4,5 miljardus gadu ilgā mūža, komēta riņķoja daudz tālākā orbītā. 1974. gada septembrī komēta mazāk kā miljons km attālumā palidoja garām Jupiteram. Planētas spēcīgā gravitācija izmainīja komētas orbītu, ievirzot to Saules sistēmas iekšienē. Komētas apriņķošanas periods samazinājās no 40 gadiem uz 6,17 gadiem, perihēlijs samazinājās no 4,9 AU līdz 1,49 AU.