Velvas province (spāņu: Provincia de Huelva) ir viena no 50 Spānijas provincēm valsts dienvidos, Andalūzijas autonomajā apgabalā. Tā robežojas ar Badahosas provinci ziemeļos, ar Seviljas provinci austrumos, ar Kadisas provinci ziemeļaustrumos un ar Portugāli rietumos. Provinci dienvidos apskalo Atlantijas okeāns. Tās lielākā pilsēta un administratīvais centrs ir Velva. Velvas provinces kopējā platība ir 10 148 kvadrātkilometri, 2011. gada beigās tajā dzīvoja 521 220 iedzīvotāju. Tā ir sīkāk sadalīta 79 municipalitātēs.