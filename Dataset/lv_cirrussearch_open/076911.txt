2009. gada FIFA Konfederāciju kauss norisinājās Dienvidāfrikas Republikā no 14. līdz 28. jūnijam. Šis bija astotais Konfederāciju kausa turnīrs, to organizē FIFA un tas notika gadu pirms 2010. gada Pasaules kausa izcīņas finālturnīra, kas arī notiks Dienvidāfrikas Republikā. Turnīrā piedalījās astoņas komandas — visu 6 konfederāciju čempioni, pašreizējie Pasaules čempioni un rīkotājvalsts pārstāvji. Par kausa ieguvējiem kļuva Brazīlija, kas finālā, atspēlējoties no rezultāta 0—2, uzvarēja ASV izlasi ar 3—2. Par turnīra rezultatīvāko vārtu guvēju kļuva Luišs Fabianu, bet par vērtīgāko tika atzīts Kaka (abi no Brazīlijas izlases).