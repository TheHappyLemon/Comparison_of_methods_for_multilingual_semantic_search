"X-cilvēki: Pirmā klase" (angļu: X-Men: First Class) ir 2011. gada supervaroņu filma, kuras režisors ir Metjū Vons. Filma balstīta uz Marvel Comics komiksiem ar tādu pašu nosaukumu. Filma ir pirmā filma "X-cilvēku" triloģijā, kas veidota kā prīkvels iepriekšējām "X-cilvēku" filmām. 2014. gadā iznāca filmas turpinājums "X-cilvēki: Bijušās nākotnes dienas". Galvenās lomas filmā atveido Dženifere Lorensa, Maikls Fasbenders, Džeimss Makevojs, Dženuarija Džonsa, Nikolass Holts, Elena Peidža, Džeisons Flemings un Rouza Bairna. Filmas pirmizrāde notika 2011. gada 25. maijā Ņujorkā. Filmā tiek parādīta Profesora X un Magneto iepazīšanās, viņu turpmākās attiecības, kā arī X-cilvēku un Mutantu brālības izveidošana.