Pāvests Lūcijs I (latīņu: Lucius I; dzimis ap 200. gadu, miris 254. gada 5. martā) bija Romas bīskaps no 253. gada jūnija līdz 254. gada martam un līdz ar to katoļticības tradīcijā tiek uzskatīts par vienu no Romas pāvestiem. Maz ir zināms par Lūciju I pirms viņš kļuva par Romas bīskapu. Saskaņā ar "Pāvestu grāmatu" (Liber Pontificalis), Lūcijs I dzimis Romā, viņa tēvs bija Porfīrijs (Porphyrius). Īsu laiku pēc viņa ievēlēšanas amatā Lūcijs I atradās trimdā. Kad par Romas imperatoru kļuva Valeriāns, Lūcijam tika dota atļauja atgriezties pie savas draudzes.