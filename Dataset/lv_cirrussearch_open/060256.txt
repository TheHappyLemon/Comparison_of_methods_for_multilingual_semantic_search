Milzu slaloms vīriešiem bija viena no 11 disciplīnām kalnu slēpošanā 2022. gada ziemas olimpiskajās spēlēs. Sacensības notika Ledus upes slēpošanas trasē, Nacionālajā kalnu slēpošanas centrā, Pekinā, 2022. gada 13. februārī. Sacensībās kopā bija pārstāvēti 89 sportisti no 62 valstīm. Olimpisko zelta medaļu ieguva Šveices sportists Marko Odermats (finiša laiks — 2:09.35), sudraba medaļu ieguva Slovēnijas sportists Žans Kraņecs (finiša laiks — 2:09.54), bet bronzas medaļu ieguva Francijas sportists Matjē Fevrs (finiša laiks — 2:10.69). Visi šie sportisti ieguva savas pirmās olimpiskās medaļas. Slovēnis Žans Kraņecs bija pirmais, kurš Slovēnijai izcīnīja olimpisko medaļu šajā disciplīnā. Šajā disciplīnā startēja arī Latvijas sportists Miks Zvejnieks. Viņš izcīnīja 26. vietu (finiša laiks — 1:09.59). Šis ir līdz šim Latvijas augstākais panākums šajā disciplīnā.