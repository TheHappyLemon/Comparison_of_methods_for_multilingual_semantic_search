Āzijas vāveres, Āzijas vāveru apakšdzimta (Callosciurinae) ir viena no vāveru dzimtas (Sciuridae) grauzēju apakšdzimtām. Tāpat kā parastās koku vāveres (Sciurinae) tās dzīvo tikai kokos. Āzijas vāveru apakšdzimtā ir divas ciltis, kurās ir 14 ģintis un apmēram 60 sugas. Lielākā daļa Āzijas vāveru dzīvo Dienvidaustrumāzijā tropu biomā. Apakšdzimtas zinātniskais nosaukums Callosciurinae ir atvasināts no Āzijas vāveru Callosciurus ģints, kas nozīmē "skaistās vāveres".