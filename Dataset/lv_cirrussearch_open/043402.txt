Džuzepe Meca (itāļu: Giuseppe "Peppino" Meazza; dzimis 1910. gada 23. augustā, miris 1979. gada 21. augustā) bija itāļu futbolists un futbola treneris. Lielāko karjeras daļu spēlējis Milānas "Internazionale" (365 spēlēs 242 vārti), kā arī AC Milan un Turīnas "Juventus". "Inter" sastāvā divas reizes kļuva par Itālijas čempionu. Itālijas futbola izlases sastāvā divas reizes uzvarējis FIFA Pasaules kausa izcīņā (1934, 1938). 1934. gadā tika atzīts par turnīra labāko spēlētāju. Pēc spēlētāja karjeras beigām trenējis Itālijas izlasi un dažādus klubus. Tiek uzskatīts par vienu no savas paaudzes izcilākajiem spēlētājiem. Viens no izcilākajiem FIFA Pasaules kausa spēlētājiem. Ir viens no visu laiku rezultatīvākajiem spēlētājiem Serie A vēsturē, otrs visvairāk vārtus guvušais Itālijas izlases sastāvā. San Siro stadions Milānā oficiāli tiek saukts par Džuzepes Mecas stadionu.