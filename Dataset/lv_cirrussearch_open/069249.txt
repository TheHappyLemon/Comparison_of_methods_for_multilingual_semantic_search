Munke (mongoļu: Мөнх; dzimis 1209. gada 11. janvārī, miris 1259. gada 11. augustā) bija ceturtais Mongoļu impērijas lielhans jeb kagans. Viņš bija Čingishana mazdēls, viņa vecākā dēla Tolui dēls, Hubilaja un Hulegu brālis. Munke veica būtiskas reformas mongoļu impērijas pārvaldībā. Viņa valdīšanas laikā mongoļi iekaroja mūsdienu Irāku, Sīriju, kā arī Dali valsti Juņnaņā. 1230. gadā Munke piedalījās karā pret Dzjiņu dinastiju Ķīnā, ko vadīja Ugedejs un Tolui. 1235. gadā piedalījies mongoļu invāzijā Austrumeiropā pret kipčakiem, Kijivas Krievzemi un Volgas bulgāriem. 1240. gadā viņš līdzās hanam Batijam bija viens no Kijivas ieņemšanas vadītājiem.