"Karaliskā dēka" (dāņu: En kongelig affære, angļu: A Royal Affair) ir 2012. gada Dānijas, Zviedrijas un Čehijas kopražojuma mākslas filma. Filmas režisors un viens no scenārija autoriem ir dānis Nikolajs Arsels. Filma veidota pēc tāda paša nosaukuma Bodila Stensena-Leta romāna motīviem, kas sevī ietver drāmas, melodrāmas un vēsturiskas hronikas elementus. Filmas pirmizrāde norisinājās 2012. gada 16. februārī, 62. Berlīnes starptautiskā kinofestivāla ietvaros. Filma tika iekļauta arī konkursa programmā un ieguva divas balvas. 85. Kinoakadēmijas balvai un Zelta globusa balvai filma tika nominēta kategorijā "Labākā filma svešvalodā".