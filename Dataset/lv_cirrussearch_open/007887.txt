1972.—1973. gada Nacionālās basketbola asociācijas sezona bija 27. NBA sezona. Šajā sezonā piedalījās 17 komandas (visas no ASV). Par NBA čempioniem kļuva Ņujorkas "Knicks" spēlētāji, kas piecu spēļu finālsērijā pieveica Losandželosas "Lakers" ar 4—1. Finālsērija ilga no 1. maija līdz 10. maijam. Par regulārās sezonas vērtīgāko spēlētāju tika atzīts Deivs Kouenss ("Celtics"), par finālsērijas vērtīgāko tika atzīts Viliss Rīds ("Knicks"), taču Neits Ārčibalds ("Kings") bija sezonas rezultatīvākais spēlētājs. 1972. gada NBA drafts notika 1972. gada 10. aprīlī, tajā Portlendas "Trail Blazers" ar pirmo numuru izvēlējās Larue Mārtinu. 23. NBA Visu zvaigžņu spēle notika Chicago Stadium arēnā Čikāgā, Ilinoisā. Tajā Austrumu komanda uzvarēja Rietumus ar 104—84. Par spēles vērtīgāko spēlētāju tika atzīts Deivs Kouenss ("Celtics").