Drotningholmas pils (zviedru: Drottningholms slott) ir Zviedrijas karaliskās ģimenes privātā rezidence. Tā atrodas uz Lovön salas, desmit kilometru no Stokholmas centra. Tās pirmā celtne celta 16. gadsimta beigās, bet 17. gadsimta vidū pārbūvēta franču baroka stilā. 1744. gadā pili kā dāvanu saņēma no Prūsijas jaunieprecējusies kroņprincese Lovisa Ulrika. Pie pils atradās teātris, kas nodega 1762. gadā, kad Lovisa Ulrika bija karaliene. Viņa deva rīkojumu, ka vecajā vietā ceļams jauns teātris. To atklāja 1766. gadā. Mūsdienās tas ir pasaulē vienīgais 18. gadsimta teātris, kurš joprojām darbojas, un kura ēka, skatuve, tās iekārta, dekorācijas un skatītāju telpas saglabātas oriģinālveidā.