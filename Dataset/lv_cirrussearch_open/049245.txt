"Sliktie kaimiņi" (angļu: Neighbors) ir 2014. gada komēdija, kuras režisors ir Nikolass Stollers. Galvenās lomas atveido Zaks Efrons, Sets Rogens, Rouza Bairna, Kristofers Mintzs-Plass, Deivs Franko un Līza Kudrova. Filmas pirmizrāde notika 2014. gada 8. martā South By Southwest filmu festivālā. 2016. gadā filmai iznāca turpinājums "Sliktie kaimiņi 2". Maks un Kellija ir jauns pāris, kuram nesen piedzimusi meita. Abiem blakus ievācas brālība, kas nav pati klusākā un mierīgākā, tāpēc drīz vien starp kaimiņiem izceļas īsts karš.