Gmail ir Google piedāvātais bezmaksas tīmekļa e-pasts. Tā izmaksas tiek segtas ar reklāmu izvietošanu. Tas piedāvā e-pasta saņemšanu arī ar POP3 un IMAP protokolu palīdzību. Aktīvo lietotāju skaits 2019. gada beigās bija vairāk nekā 1,5 miljardi. Gmail tika atklāts 2004. gada 1. aprīlī kā bēta versija, kas bija pieejama tikai ar ielūgumiem, plašākai publikai tā kļuva pieejama 2007. gada 7. februārī, joprojām bēta statusā. Uz 2009. gada decembri, to mēneša laikā izmantoja 176 miljoni lietotāju. Kopā ar pārējo Google Apps komplektu pakalpojums 2009. gada 7. jūlijā pameta bēta statusu. Ar sākotnējo datu apjoma ietilpību līdz 1 GB uz lietotāju Gmail ievērojami palielināja tīmekļa e-pasta standartu bezmaksas apjomam, parasti 2 līdz 4 MB, ko tobrīd piedāvāja tā konkurenti kā Hotmail. Gmail ir uz meklēšanu orientēta lietotāja saskarne un "sarunas skats", kurš atgādina interneta forumu. Programmatūras izstrādātāji atpazīst Gmail kā vienu no pirmajām tīmekļa lietotnēm, kurā plaši tika lietoti Ajax programmēšanas paņēmieni. Gmail darbojas uz Google GFE/2.0 un Linux sistēmām.