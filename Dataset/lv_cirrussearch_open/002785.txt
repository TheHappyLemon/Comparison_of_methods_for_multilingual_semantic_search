Postindustriālā mūzika ir mūzikas termins, kas tiek izmantots, lai raksturotu industriālo mūziku pēc 1980. gadu sākuma, kad radās jauni industriālās mūzikas apakšžanri un jauktās formas, kas vairs neatbilda agrīnās industriālās mūzikas pamatprincipiem. Postindustriālajā mūzikā ietilpst būtībā visi industriālās mūzikas apakšžanri ar dažādu citu mūzikas žanru ietekmi, visbiežāk trokšņu mūziku, ambiento mūziku, tautas mūziku un elektronisko deju mūziku. Par komerciāli veiksmīgāko postindustriālās mūzikas apakšžanru tiek uzskatīts industriālais metāls.