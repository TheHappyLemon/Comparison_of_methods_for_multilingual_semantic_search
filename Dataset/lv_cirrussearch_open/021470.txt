Britney Jean ir amerikāņu ierakstu mākslinieces Britnijas Spīrsas astotais studijas albums, kas tika izdots 2013. gada 29. novembrī. Šis ir mākslinieces pirmais albums pēc Jive Records pamešanas 2011. gadā. Spīrsa albuma ierakstīšanu uzsāka 2013. gada maijā un oktobrī to pabeidza. Pati mūziķe vairākkārt ir atzinusi, ka šis ir viņas personiskākais ieraksts. Dziesmu Chillin' with You ir ierakstījusi ar savu māsu Džeimiju Linnu Spīrsu. Albuma vadošais singls bija 2013. gada septembrī izdotais Work Bitch.