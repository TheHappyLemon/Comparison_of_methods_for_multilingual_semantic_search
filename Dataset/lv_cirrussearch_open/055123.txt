Fransuā Noēls Bā (franču: François Noël Bas; dzimis 1877. gada 25. decembrī, miris 1960. gada 3. jūlijā) bija franču vingrotājs. Startēja 1900. gada vasaras olimpiskajās spēlēs, kur izcīnīja sudraba medaļu vingrošanā. Bā 1900. gada vasaras olimpiskajās spēlēs Parīzē startēja vienīgajā vingrošanas disciplīnā šajās olimpiskajās spēlēs — individuālajā daudzcīņā. Šajā disciplīnā viņš izcīnīja sudraba medaļu, iegūstot 295 punktus. Viņš piekāpās savam tautietim Gistavam Sandrā.