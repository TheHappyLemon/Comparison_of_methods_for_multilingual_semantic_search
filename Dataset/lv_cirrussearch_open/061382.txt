Zvjezdans Misimovičs (serbu: Звјездан Мисимовић, dzimis 1982. gada 5. jūnijā) ir bijušais Bosnijas un Hercegovinas futbolists, spēlēja pussarga pozīcijā, bijis Bosnijas un Hercegovinas futbola izlases dalībnieks. Savu karjeru sācis Vācijas komandā Bayern Munich, vēlāk Vācijā pārstāvējis arī VfL Bochum, 1. FC Nürnberg un VfL Wolfsburg. Spēlējis arī Turcijas komandā Galatasaray, bet karjeru noslēdzis Beijing Renhe komandā. Bosnijas un Hercegovinas futbola izlases sastāvā debitējis 2004. gadā. Piedalījies 2014. gada FIFA Pasaules kausā. Ar nospēlētiem 84 mačiem, Misimovičs ir izlases ceturtais spēlēm visbagātākais futbolists. Izlases labā guvis 25 vārtus, kas padara viņu arī par izlases trešo rezultatīvāko spēlētāju.