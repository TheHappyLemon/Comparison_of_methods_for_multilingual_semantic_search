"Telma" (norvēģu: Thelma) ir 2017. gada Norvēģijas, Zviedrijas, Dānijas un Francijas kopražojuma trillera filma, kuras režisors ir Joahims Trīrs. Filmā galvenās lomas atveido Eili Harboa, Kaja Vilkinsa, Henriks Rafaelsens un Ellena Dorita Petersena. Filma stāsta par reliģiozu jaunu meiteni, kura atklāj, ka viņai piemīt pārdabiskas spējas pēc tam, kad cenšas apspiest jūtas pret meiteni, kura ir viņā iemīlējusies. Filmas "Telma" pirmizrāde notika 2017. gada 20. augustā. Filma saņēma pozitīvas kritiķu atsauksmes un nominācijas vairākām balvām. To izvēlējās kā Norvēģijas kandidatūru 90. Kinoakadēmijas balvai kategorijā "Labākā starptautiskā spēlfilma", tomēr to nenominēja. Tīmekļa vietnē Rotten Tomatoes filmai ir 93% vērtējums.