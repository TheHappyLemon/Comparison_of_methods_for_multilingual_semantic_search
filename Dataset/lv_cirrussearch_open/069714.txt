Sebastjans Lelio Vats (spāņu: Sebastián Lelio Watt; dzimis 1974. gada 8. martā) ir Čīles kinorežisors, scenārists un producents. Savas karjeras sākumā režisējis filmas Navidad (2009) un El año del tigre (2011). Starptautiskus panākumus guva viņa filma "Glorija" (2013). 2018. gadā pats Lelio režisēja šīs filmas rīmeiku "Glorija Bela", angļu valodā ar Džūlianu Moru galvenajā lomā. Lelio 2017. gada filma "Fantastiskā sieviete" saņēma Amerikas Kinoakadēmijas balvu kategorijā "Labākā filma svešvalodā". Tajā pašā gadā iznāca viņa romantiskā drāma "Nepaklausība" (Disobedience), bet 2022. gadā psiholoģiskā drāma The Wonder.