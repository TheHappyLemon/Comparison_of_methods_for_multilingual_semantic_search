Senegāla (arābu: نهر السنغال, franču: Sénégal) ir upe Rietumāfrikā. Tā izveidojas satekot Bafongas un Bakojas upēm Mali teritorijā. Tālāk tā plūst pa Senegālas un Mauritānijas robežu, līdz ieplūst Atlantijas okeānā. Senegālas garums ir 1086 km. Vidējā caurtece mēnesī dažādos mēnešos ir krasi atšķirīga — no 5 m3/s maijā līdz 2000–5000 m3/s augustā. Kopējais upes sateces baseins aizņem 270,000 km2, ar vidējo izlādi 687m3/s. Lielākās ietekas Senegālā ir Faleme upe, Karakuro upe un Gorgolas upe. Uz upes atrodas divi lieli dambji - Manantali Mali teritorijā un Maka-Diama uz Mauritānijas un Senegālas robežas. Manatali dambis ir paredzēts hidroelektroenerģijas iegūšanai, kamēr Maka-Diama dambis novērš sālsūdeņu ieplūšanu no jūras dziļāk Senegālas upes baseinā.