Šis raksts ir par šovu un tās izpausmēm visā pasaulē. Par Latvijā pārraidīto šovu skatīt rakstu X Faktors (Latvija). "X Faktors" (angļu: The X Factor) ir mūzikas šovs, kuru izveidoja Saimons Kauels. Pirmā šova versija tika izveidota Lielbritānijā, kur tā aizvietoja televīzijas šovu Pop Idol (2001—2003), bet līdz šim The X Factor ir uzņemts jau vairākās valstīs. Nosaukums "X-Faktors" atsaucas uz "kaut ko īpašu", kas piemīt labiem mūziķiem. Šova balva ir līgums ar kādu ierakstu kompāniju un publicitāte no dalības konkursā. Līdzība starp "X-Faktoru" un Idols pamudināja šova Idol izveidotāju Saimonu Fuleru kopā ar 19 Entertainment 2004. gadā ierosināt tiesas prāvu pret Kauelu, šova pārraidītājiem SYCOtv un FremantleMedia. Ārpus tiesas izlīgumā abas iesaistītās puses vienojās, ka Fulers iegūst 10% no "X-Faktora" formāta ienākumiem, kas liedza izveidot amerikāņu versiju šovam līdz pat 2010. gadam. 2011. gadā Fulers vēlreiz tiesājās, apgalvojot, ka viņam arī tika solīts, ka viņš kļūtu par izpilddirektoru šovam The X Factor ASV, bet Syco, FremantleMedia un Fox Broadcasting Company nav izpildījusi šo solījumu. Atšķirībā no Idol, kur tiesneši tikai kritizē dalībnieka uzstāšanos, "X-Faktorā" katrs tiesnesis kļūst par dalībnieku mentoriem, dod padomus ar dziesmu izvēli, kā arī tiesā arī citu tiesnešu dalībniekus.