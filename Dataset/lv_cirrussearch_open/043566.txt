"Galaktikas sargi: 2. daļa" (angļu: Guardians of the Galaxy Vol. 2) ir 2017. gada ASV supervaroņu filma, kuras režisors un scenārija autors ir Džeimss Ganns. Tajā galvenās lomas attēlo Kriss Prats, Zoja Saldana, Deivs Batista, Vins Dīzels, Bredlijs Kūpers, Elizabete Debicki, Kurts Rasels, Kārena Gilana un Maikls Rukers. Šī ir Marvel Cinematic Universe piecpadsmitā daļa. Filmas pirmizrāde notika 2017. gada 10. aprīlī Tokijā. Latvijas kinoteātros filmu sāka izrādīt kopš 2017. gada 28. aprīļa. Filmu nominēja Amerikas Kinoakadēmijas balvai kategorijā "Labākie vizuālie efekti". Šajā filmā Galaktikas sargiem ir jāizglābj kosmoss, kamēr Pīters Kvills uzzina vairāk par savu tēvu.