Šatelaraba (arābu: شط العرب, šaṭṭ al-ʿarab — ‘arābu straume’) jeb Arvandruda (persiešu: اروندرود‎) ir upe Tuvajos Austrumos, kura izveidojas satekot kopā Eifratai un Tigrai un plūst pa Irākas teritoriju, lejtecē pa Irākas un Irānas robežu. Tā ietek Persijas līcī. Upes garums ir 200 km, bet kopējais garums ar satekupi Eifratu sasniedz 3596 km; šī upju sistēma ir 20. garākā upe pasaulē. Lielākā pilsēta Šatelarabas krastos ir Basra.