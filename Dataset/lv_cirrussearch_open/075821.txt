Jendžejova (poļu: Jędrzejów) ir pilsēta, apriņķa un tāda paša nosaukuma gminas centrs Polijas dienviddaļā, Sventokšiskas vojevodistes dienvidrietumos. Pilsēta veidojusies ap slavenu cisterciešu klosteri, kurā piecus gadus dzīvoja un arī paglabāts XIII gadsimta Krakovas bīskaps un vēsturnieks Vincentijs Kadlubeks (Wincenty Kadłubek, 1161 - 1223). XV gadsimtā klosterī strādāja tēlnieks Feits Štoss (Veit Stoss, 1445/50 - 1533). Pilsētā atrodas pasaules līmeņa pulksteņu muzejs (Państwowe Muzeum im. Przypkowskich w Jędrzejowie). Ar Pinčovu Jendžejovai ir šaursliežu dzelzceļa satiksme.