Jūlija Stupaka (krievu: Юлия Сергеевна Ступак; meitas uzvārds — Belorukova (krievu: Белорукова); dzimusi 1995. gada 21. janvārī) ir krievu distanču slēpotāja. Ar slēpošanu nodarbojas kopš desmit gadu vecuma. Pasaules kausā debitējusi 2014. gada martā. 2017. gada Pasaules čempionātā kopā ar Natāliju Matvejevu izcīnījusi sudraba medaļu komandu sprintā. 2019. gada Pasaules čempionātā Zēfeldē ieguva bronzas medaļu stafetē. 2018. gada ziemas olimpiskajās spēlēs Phjončhanā, pārstāvot olimpiskos sportistus no Krievijas, izcīnījusi divas bronzas medaļas — sprintā un stafetē.