"Ledus sirds" (angļu: Frozen) ir 2013. gada ASV animācijas filma, kuras režisori ir Kriss Baks un Dženifere Lī. Filmas sižeta pamatā ir Hansa Kristiana Andersena pasaka "Sniega karaliene". Tā ir stāsts par meiteni, kas dodas ceļā kopā ar kalnieti meklēt savu māsu Sniega karalieni. Filmā galvenās lomas ieskaņojuši Kristena Bella, Idina Menzela, Džonatans Grofs, Džošs Gads, Santino Fontana, savukārt latviski — Beāte Zviedre, Jolanta Strikaite, Uldis Siliņš, Dons, Juris Jope, Pēteris Liepiņš. "Ledus sirds" pirmizrāde notika 2013. gada 19. novembrī. Filma saņēma Amerikas Kinoakadēmijas balvu kā labākā animācijas filma. Šī ir 17. visu laiku ienesīgākā filma.