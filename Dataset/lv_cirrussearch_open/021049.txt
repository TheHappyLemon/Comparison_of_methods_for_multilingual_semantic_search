Džanmarija "Džimijs" Bruni (itāļu: Gianmaria "Gimmi" Bruni; dzimis 1981. gada 30. maijā, Romā, Itālijā) ir Formula 1 ekspilots. Lai uzsāktu savu sacīkšu karjeru, Bruni meloja par savu vecumu (10 gadu vecumā apgalvoja, ka viņam ir 12). Bruni vēlāk piedalījās dažādās sacīkšu sērijās, tostarp, Eiropas F3000. 2004. gadā Džanmarija debitēja Formulā 1 kā Minardi pilots. Viņš neizcīnīja nevienu punktu un nākamgad devās uz GP2. Pēc divām aizvadītām sezonām viņš no turienes aizgāja. Tagad Bruni piedalās FIA GT čempionātā.