"Sargi" (angļu: Watchmen) ir 2009. gada ASV supervaroņu filma, kuras režisors ir Zaks Snaiders. Filmas sižets balstīts uz DC Comics tāda paša nosaukuma komiksiem. Filmā galvenās lomas attēlo Mālina Okermane, Billijs Krudups, Džefrijs Dīns Morgans, Metjū Gūds, Patriks Vilsons un Karla Gugino. Filmas pirmizrāde notika 2009. gada 23. februārī Londonā. Filmā atvaļinājušies supervaroņi izmeklē kāda sava bijušā kolēģa slepkavību, procesā atklājot rūpīgi izstrādātu sazvērestību.