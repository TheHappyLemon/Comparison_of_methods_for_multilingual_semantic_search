Olehs Protasovs (ukraiņu: Олег Валерійович Протасов; dzimis 1964. gada 4. februārī) ir bijušais Padomju Savienības un Ukrainas futbolists un futbola treneris. Futbolista karjeras laikā spēlējis Padomju Savienības, Grieķijas un Japānas klubos. Padomju Savienības izlases sastāvā startējis 1986. gada FIFA Pasaules kausā, 1990. gada FIFA Pasaules kausā un 1988. gada Eiropas čempionātā. 1987. gadā tika atzīts par Padomju Savienības augstākās līgas gada futbolistu. 1985., 1987. un 1990. gadu sezonās bija spēlētājs, kurš guvis visvairāk vārtus Padomju Savienības augstākajā līgā.