"Akvamens" (angļu: Aquaman) ir 2018. gada ASV supervaroņu filma, kuras režisors ir Džeimss Vans. Filma balstīta uz DC Comics tāda paša nosaukuma tēlu. Šī filma ir DC Extended Universe sestā daļa. Filmā galvenās lomas attēlo Džeisons Momoa, Embera Hērda, Vilems Defo, Patriks Vilsons, Dolfs Lundgrēns un Nikola Kidmena. Filmas pirmizrāde notika 2018. gada 26. novembrī Londonā. Artūrs Karijs uzzina, ka viņš ir Atlantijas zemūdens karaļvalsts mantinieks, līdz ar to viņam ir jāiemācās būt par karali, kā arī jākļūst par pasaules varoni.