"Serbijas filma" (serbu: Српски филм / Srpski film) ir 2010. gada groteska filma. Tās režisors ir Srdžans Spasojevičs, kurš filmu veidoja kā parodiju gan Serbijas politiskajai situācijai, gan tās publiskajai ārienei. Filma apskata tādas tēmas kā slepkavība, izvarošana (arī nepilngadīgo) un nekrofilija. Filmas saturs tiek vērtēts kā ļoti tiešs, ekstrēms un neērts. Šī satura dēļ filma ir aizliegta Spānijā, Somijā, Portugālē, Francijā, Vācijā, Austrālijā, Jaunzēlandē, Malaizijā, Singapūrā un Norvēģijā.