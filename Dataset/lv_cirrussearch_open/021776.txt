Maikls Komodors (angļu: Michael Commodore; dzimis 1979. gada 7. novembrī) ir bijušais kanādiešu hokejists, aizsargs. Karjeras lielāko daļu aizvadījis Nacionālās hokeja līgas klubos Ņūdžersijas "Devils", Kalgari "Flames", Karolīnas "Hurricanes", Otavas "Senators", Kolumbusas "Blue Jackets", Detroitas "Red Wings" un Tampabejas "Lightning". Kopā NHL aizvadījis 484 spēles, 2006. gadā kopā ar "Hurricanes" izcīnot Stenlija kausu. Kanādas hokeja izlases rindās kļuvis par 2007. gada Pasaules čempionu.