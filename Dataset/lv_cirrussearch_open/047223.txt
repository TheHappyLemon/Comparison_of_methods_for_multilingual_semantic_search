"Melnie Ziemassvētki" (angļu: Black Christmas) ir 2006. gada šausmu filma, kas veidota kā 1974. gada tāda paša nosaukuma filmas rīmeiks. Filmas režisors, scenārija autors un viens no producentiem ir Glens Morgans. Galvenās lomas atveido Keitija Kesidija, Mišela Trahtenberga, Mērija Elizabete Vinsteda, Olivers Hadsons, Leisija Šaberta, Kristena Klouka un Andrea Mārtina. Filmas pirmizrāde notika 2006. gada 15. decembrī Apvienotajā Karalistē. Ziemassvētku vakarā no cietuma izbēdzis maniaks atgriežas savā bērnības mājā, kas tagad ir pārveidota par Studenšu korporāciju, un sāk vienu pēc otras nogalināt korporācijas biedres.