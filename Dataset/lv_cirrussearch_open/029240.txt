Æ (æ) ir grafēma un ligatūra, kas sastāv no burtiem "a" un "e". Sākotnēji "Æ" bija divskanis, bet senangļu valodā un mūsdienu dāņu, norvēģu, islandiešu valodā šis netiek uzskatīts par ligatūru un ir patstāvīgs patskaņa burts ar savu vietu alfabētā. Šī ligatūra joprojām ir sastopama angļu un franču valodā drukātos tekstos, bet pēdējā laikā ir tendence lietot atsevišķus A un E. Mūsdienu angļu ortogrāfijā "Æ" netiek uzskatīts par atsevišķu burtu, bet kā viens no rakstības variantiem, kā, piemēram, vārda "enciklopēdija" rakstībā angliski: encyclopædia / encyclopaedia / encyclopedia. Šis burts ir cēlies no viduslaiku latīņu valodas, kur tā bija papildu ligatūra dažos vārdos, kā, piemēram, Æneas. Līdzīgi franču valodā tiek lietotas ligatūras "Œ" un "œ", kas vajadzības gadījumā var tikt aizstātas ar atsevišķajiem burtiem "o" un "e".