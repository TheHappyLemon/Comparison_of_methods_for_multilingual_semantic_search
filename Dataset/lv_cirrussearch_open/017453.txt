Royal Sporting Club Anderlecht (latviešu: Karaliskais sporta klubs "Anderlehta"), saīsinājumā RSC Anderlecht, ir Beļģijas futbola klubs, kurš ir bāzēts Anderlehtā, Briseles galvaspilsētas reģionā. Klubs ir dibināts 1908. gadā, spēlē Beļģijas Pro līgā. Mājas spēles komanda aizvada Konstanta Vandena Stoka stadionā, kur ir 21 500 skatītāju vietas. Anderlecht futbolisti ir 34 reizes kļuvuši par Beļģijas čempioniem un 9 reizes izcīnījuši Beļģijas kausu. Klubs ir guvis arī labus panākumus Eiropas klubu turnīros - divas reizes ir izcīnīts UEFA Kausu ieguvēju kauss un vienreiz UEFA kauss, kā arī divas reizes ir uzvarējis UEFA Superkausā.