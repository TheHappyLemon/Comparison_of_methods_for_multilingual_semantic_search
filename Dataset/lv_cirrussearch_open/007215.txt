Asfalta slimība ir sarunvalodā izmantots apzīmējums ādas un kaulu savainojumam, kas radies nobrāzuma rezultātā pret ceļa virsmu, visbiežāk kā sekas riteņbraukšanas vai motobraukšanas negadījumiem. Apzīmējumu var izmantot gan svaigam savainojumam, gan rētaudiem, kas palikuši no veca savainojuma. Reizēm to izmanto, lai apzīmētu arī skeitborda un skrituļslidošanas nobrāzumu savainojumus, īpaši tos, kuri radušies lielākā ātrumā. Motociklisti var samazināt risku, valkājot atbilstošu aizsardzības ekipējumu, kā pilnas sejas ķiveri, aizsargapģērbu, cimdus un zābakus. Velosportisti parasti valkā tikai ķiveri un cimdus.