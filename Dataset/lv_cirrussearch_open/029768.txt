Naudīte, agrāk arī Ziedugravas, ir ciems Dobeles novada Naudītes pagastā, pagasta centrs. Izvietojies pagasta dienviddaļā Sesavas upes krastos autoceļu V1124 un V1140 krustojumā 14 km no novada centra Dobeles un 90 km no Rīgas. Naudītē atrodas pagasta pārvalde, bērnudārzs, bibliotēka, feldšerpunkts, veikals, brīvdabas estrāde. Apdzīvotā vieta izveidojusies pēckara gados Ziedugravu māju vietā kā ciema padomes un padomju saimniecības «Naudīte» centrālais ciemats.