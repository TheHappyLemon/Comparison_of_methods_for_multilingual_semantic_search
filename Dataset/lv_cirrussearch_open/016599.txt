Ikaluita (inuītu: ᐃᖃᓗᐃᑦ, Iqaluit) ir pilsēta Kanādā, Nunavutas teritorijas galvaspilsēta. Atrodas Bafina salas dienvidaustrumos Kanādas Arktiskajā arhipelāgā. Tās iedzīvotāju skaits ir 6699, kas ir vismazāk no visām Kanādas teritoriju galvaspilsētām. Ikaluita dibināta 1942. gadā, kā amerikāņu gaisa spēku bāze. 2010. gadā Ikaluitā notika finansistu tikšanās, kā daļa no G7 sammita.