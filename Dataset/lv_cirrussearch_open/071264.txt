"Kas notiek krēslā" (angļu: What We Do in the Shadows) ir 2014. gada Jaunzēlandes šausmu kinokomēdija, kuras režisori un scenārija autori ir Džeimens Klements un Taika Vaititi. Filma galvenās lomas atveido Džeimens Klements, Taika Vaititi, Džonatans Brū, Kori Gonsaless-Makūrs un Stjuarts Raterfords. Filma, imitējot dokumentālā kino paņēmienus, stāsta par vampīru grupu, kas kopā dzīvo dzīvoklī Velingtonā. Filmas "Kas notiek krēslā" pirmizrāde notika 2014. gada 19. janvārī Sandensas kinofestivālā. Filma saņēma pozitīvas kritiķu atsauksmes un nopelnīja 7,3 miljonus ASV dolāru pie 1,6 miljonu dolāru budžeta. 2019. gadā ASV televīzijas kanālā FX pirmizrādi piedzīvoja uz filmu balstīts tāda paša nosaukuma seriāls.