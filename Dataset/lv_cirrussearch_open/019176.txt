Edinsons Roberto Kavani Gomess (spāņu: Edinson Roberto Cavani Gómez; dzimis 1987. gada 14. februārī) ir urugvajiešu futbolists, spēlē uzbrucēja pozīcijā, Urugvajas futbola izlases dalībnieks. Kopš 2023. gada Kavani pārstāv Argentīnas komandu Boca Juniors. Karjeru sācis dzimtās Urugvajas klubā Danubio, 2007. gadā sācis karjeru Eiropā. Laikā no 2007. līdz 2010. gadam spēlēja Itālijas A sērijas kluba Palermo sastāvā, taču kopš 2010 līdz 2013. gada bija cita šīs līgas kluba Napoli spēlētājs. 2011.—2012. gada sezonā izcīnīja Itālijas kausu Napoli sastāvā, kur bija arī rezultatīvākais spēlētājs (5 vārti). 2013. gada 16. jūlijā par aptuveni 64.5 miljoniem eiro viņu iegādājās Parīzes "Saint-Germain", kas ar viņu noslēdza 5 gadu līgumu. 2022. gada 29. augustā spāņu klubs Valencia CF par divu gadu līguma parakstīšanu ar Kavani. Urugvajas izlasē debitējis 2008. gadā. Tās sastāvā spēlējis 2010. gada FIFA Pasaules kausā (4. vieta), 2011 Copa América (uzvara), 2012. gada vasaras olimpiskajās spēlēs, 2013. gada FIFA Konfederāciju kausā (pusfināls) un 2014. gada FIFA Pasaules kausā (astotdaļfināls).