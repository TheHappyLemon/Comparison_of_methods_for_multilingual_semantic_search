"Mežakuilis un ūdenskrese" (angļu: Hunt for the Wilderpeople) ir 2016. gada Jaunzēlandes piedzīvojumu filma, kuras režisors un scenārija autors ir Taika Vaititi. Filmā galvenās lomas atveido Sems Nīls un Džulians Denisons. Filma ir balstīta uz Berija Krampa grāmatas Wild Pork and Watercress. Filma stāsta par puiku Rikiju, kuru nosūta dzīvot laukos pie audžuvecākiem Bellas un viņas vīra Heka. Kad Bella pēkšņi nomirst, sociālie dienesti nolemj Rikiju sūtīt uz bērnu namu, taču viņš aizbēg uz mežu, kur to dodas meklēt Heks. Pārpratuma pēc, uzskatot, ka Heks ir nolaupījis Rikiju, sākas valsts mēroga meklēšana. "Mežakuilis un ūdenskrese" pirmizrāde notika 2016. gada 22. janvārī Sandensas kinofestivālā. Filma saņēma pozitīvas kritiķu atsauksmes, īpaši izceļot aktierspēli. "Mežakuilis un ūdenskrese" 2016. gadā kļuva par visu laiku ienesīgāko Jaunzēlandes filmu.