Selektīvie serotonīna atpakaļsaistīšanās inhibitori (SSAI) ir ķīmisko vielu klase, ko izmanto kā antidepresantus depresijas, trauksmes un personības traucējumu ārstēšanā. SSAI ceļ neiromediatora serotonīna līmeni, kavējot tā atpakaļpiesaisti presinaptiskajās šūnās. SSAI efektivitāte pēdējā laikā ir apstrīdēta, 2010. gada metanalīze ir parādījusi, ka SSAI iedarbība atsevišķos, it īpaši vieglākos gadījumos var būt vāja un pat neesoša salīdzinājumā ar placebo. SSAI daudzās pasaules valstīs ir galvenie un visbiežāk izrakstītie antidepresanti.