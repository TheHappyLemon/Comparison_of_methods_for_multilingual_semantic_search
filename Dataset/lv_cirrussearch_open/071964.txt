Ilustrētā Zinātne ir populārzinātnisks žurnāls latviešu valodā, kas reizi mēnesī tiek izdots kopš 2005. gada. Žurnālu izdod a/s Diena uzņēmums Izdevniecība "Dienas žurnāli". Žurnālā tiek publicēti raksti par aktuālākajiem sasniegumiem un atklājumiem dažādās zinātnes nozarēs. Žurnāla mērķis ir rosināt interesi par zinātni, stāstot par to viegli uztveramā un izklaidējošā formā. Rakstu autori ir dažādās nozarēs atzīti un pazīstami speciālisti: fiziķi, ģeologi, astronomi, ārsti, biologi, arheologi, antropologi un žurnālisti. Žurnālu "Ilustrētā Zinātne" izdod Latvijā, Lietuvā, Dānijā, Norvēģijā, Zviedrijā, Somijā, Īslandē, Nīderlandē, Grieķijā un ASV.