Anna Bakstera (angļu: Anne Baxter, dzimusi 1923. gada 7. maijā, mirusi 1985. gada 12. decembrī) bija amerikāņu aktrise. Saņēmusi Amerikas Kinoakadēmijas balvu, Zelta globusa balvu, kā arī nominēta Emmy balvai. Bakstera ir ievērojamā amerikāņu arhitekta Frenka Loida Raita mazmeita. Savu kinodebiju piedzīvojusi filmā 20 Mule Team (1940). Bakstera noslēdza līgumu ar 20th Century Fox. 1942. gadā viņu aizdeva studijai RKO Radio Pictures, lai atveidotu lomu Orsona Velsa filmā "Lieliskie Ambersoni". 1947. gadā Bakstera saņēma gan Amerikas Kinoakadēmijas balvu, gan Zelta globusa balvu kategorijā "Labākā aktrise otrā plāna lomā" par lomu filmā The Razor's Edge (1946). 1951. gadā viņu nominēja Kinoakadēmijas balvai par lomu filmā "Viss par Ievu" (1950). Bakstera strādājusi ar tādiem pazīstamiem Holivudas režisoriem kā Billiju Vailderu filmā Five Graves to Cairo (1943), Alfredu Hičkoku filmā "Es atzīstos" (I Confess, 1953), Fricu Langu filmā "Zilā gardēnija" (The Blue Gardenia, 1953) un Sesilu Demillu filmā "Desmit baušļi" (The Ten Commandments, 1956).