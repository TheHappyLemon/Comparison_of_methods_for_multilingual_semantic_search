Ānanda Kentišs Kumārasvāmī (tamilu: ஆனந்த குமாரசுவாமி, angļu: Ananda Kentish Coomaraswamy; dzimis 1877. gada 22. augustā, miris 1947. gada 9. septembrī) bija Šrilankas tamilu/angļu izcelsmes mākslas vēsturnieks, filozofs, metafiziķis un ezotēriķis. Viens no pirmajiem, kas rietumu sabiedrību iepazīstināja ar indiešu mākslas principiem. Kopā ar Renē Genonu un Fritjofu Šuonu tiek uzskatīts par tradicionālisma pamatlicēju. Dzimis ļoti ietekmīgā šrilankiešu ģimenē. Pēc tēva nāves 1879. gadā kopā ar angļu izcelsmes māti pārcēlās uz Angliju, kur ieguva izglītību Londonas Universitātes koledžā. 26 gadu vecumā kļuva par Ceilonas mineraloģijas muzeja vadītāju, tomēr drīz pievērsās Ceilonas mākslas un filozofijas studijām. No 1917. gada līdz mūža beigām bija Bostonas Mākslas muzeja indiešu mākslas speciālists.