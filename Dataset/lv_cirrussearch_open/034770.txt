Karrāra (itāļu: Carrara, izrunā: [karˈraːra]) ir pilsēta Itālijā, Toskānas reģionā. Tā ir otra lielākā pilsēta Masas-Karrāras provincē. 2015. gadā Karrārā dzīvoja 63,4 tūkstoši iedzīvotāju. Karrāra ievērojama ar to, ka netālu no tās iegūst baltu un zilganpelēku marmoru. Tas ir izmantots Panteona un Trajāna kolonnas celtniecībā Romā. Senās Romas laikā pilsēta bija zināma ar latīņu nosaukumu Carraria.