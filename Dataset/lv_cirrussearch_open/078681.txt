HRT Formula One team (pirms tam arī: Hispania Racing F1 Team) bija Spānijas Formula 1 autosacīkšu komanda. Tā debitēja 2010. gadā kā viena no trim komandām, kuras tajā gadā debitēja F1 čempionātā. Komandu dibinājis bijušais braucējs Adrians Kamposs, un sākotnējais tās nosaukums bija Campos Grand Prix. Hispania lietoja Cosworth dzinējus, bet Itālijas konstruktors Dallara veido šasijas. Komandas galvenā bāze atradās Alsirass pilsētā Spānijā. 2009. gada Abū Dabī Grand Prix tika paziņots, ka viens no komandas pilotiem būs Bruno Senna. Neilgi pirms sezonas sākuma par otro pilotu kļuva Karuns Čandhoks. A. Kamposam ir komanda Spānijas F3 čempionātā un agrāk viņam bija komanda arī GP2 (tagad tā ir pārsaukta par Addax). 2012. gada sezonā komandā brauca Narains Kartikejans un Pedro de la Rosa. 2012. gada beigās publicētajā oficiālajā 2013. gada sezonas komandu sarakstā HRT komanda netika iekļauta, jo neizdevās atrast pircēju, kas pārņemtu komandu un iemaksātu nepieciešamo dalības maksu.