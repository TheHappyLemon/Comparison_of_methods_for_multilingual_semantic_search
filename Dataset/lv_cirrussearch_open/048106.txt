Reiz prērijā (angļu: Home on the Range) ir 2004. gada animācijas komēdija, kuras režisori un scenārija autori ir Vills Finns un Džons Senfords. Galvenos tēlus angļu valodā ierunājuši Rozanna Barra, Dženifere Tillija, Džūdija Denča, Kuba Gudings jaunākais, Rendijs Kveids un Stīvs Bušemi. Filmas pirmizrāde notika 2004. gada 2. aprīlī. Animācijas filmas galvenās varones ir trīs govis Megija, Misis Keloveja un Greisa, kurām ir jānotver noziedznieks Alameda Slims, lai par iegūto atlīdzību izglābtu savu fermu no slēgšanas.