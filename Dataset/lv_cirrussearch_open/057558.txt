Insbrukas lidosta (vācu: Flughafen Innsbruck) ir starptautiska lidosta Austrijas rietumos, uz rietumiem no Tiroles galvaspilsētas Insbrukas centra. Pasažieru kustība ievērojami pieaug ziemā, kad lidosta apkalpo apkārtējos slēpošanas kūrortus. Lidosta šajā vietā atrodas kopš 1925. gada. Neskaitot čārterlidojumus, lidostā regulārus pasažieru aviopārvadājumus 2020. gadā nodrošināja aviosabiedrības Austrian Airlines, British Airways, easyJet, Israir Airlines, Jet2.com, Luxair, Pobeda, Scandinavian Airlines, Transavia, TUI Airways un TUI fly Belgium. Visu sezonu lidojumi notiek uz 4 valstīm (tās ir Austrija, Lielbritānija, Nīderlande, Vācija), bet sezonāli — vēl uz 7 valstīm (tās ir Beļģija, Dānija, Izraēla, Krievija, Luksemburga, Norvēģija, Zviedrija).