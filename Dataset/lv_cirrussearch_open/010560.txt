Vieglatlētikā 2012. gada vasaras olimpiskajās spēlēs tika sadalīti 47 medaļu komplekti. Sacensības notika no 3. augusta līdz 12. augustam. Sacensības (izņemot maratonu un soļošanu) notika Londonas olimpiskajā stadionā. Latvijas delegācijā tika iekļauti 23 vieglatlēti: Ronalds Arājs (100 m), Mareks Ārents (kārtslēkšana), Edgars Eriņš (daudzcīņa), Aiga Grabuste (daudzcīņa), Lauma Grīva (tāllēkšana), Laura Ikauniece (daudzcīņa), Poļina Jeļizarova (3000 m šķēršļi), Dmitrijs Jurkevičs (1500 metri), Igors Kazakevičs (50 km soļošana), Ainārs Kovals (šķēpa mešana), Jānis Leitis (400 m), Dace Lina (maratons), Līna Mūze (šķēpa mešana), Sinta Ozoliņa-Kovala (šķēpa mešana), Madara Palameika (šķēpa mešana), Agnese Pastare (20 km soļošana), Ineta Radēviča (tāllēkšana), Arnis Rumbenieks (20 km soļošana), Zigismunds Sirmais (šķēpa mešana), Igors Sokolovs (vesera mešana), Māris Urtāns (lodes grūšana), Vadims Vasiļevskis (šķēpa mešana), Valērijs Žolnerovičs (maratons).