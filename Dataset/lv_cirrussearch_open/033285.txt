2015.—2016. gada Spānijas futbola čempionāta Pirmās divīzijas sezona bija 85. La Liga, Spānijas augstākās futbola līgas, sezona. Tā sākās 2015. gada 22. augustā un noslēdzās 2016. gada 15. maijā. Čempionātā otro gadu pēc kārtas uzvarēja Barcelona futbolisti, kas Spānijas čempionu titulu izcīnīja 24. reizi kluba vēsturē. Sezonas rezultatīvākais spēlētājs bija Barcelona uzbrucējs Luiss Svaress, kas guva 40 vārtus.