Metjū Steitons Bomers (angļu: Matthew Staton Bomer; dzimis 1977. gada 11. oktobrī) ir amerikāņu kino un televīzijas aktieris. Savas karjeras laikā saņēmis Zelta globusa balvu, Kritiķu izvēles televīzijas balvu, kā arī Emmy balvas nomināciju. 2000. gadā debitējis televīzijā ar lomu ziepju operā All My Children. 2005. gadā ar lomu filmā "Lidojuma plāns" debitējis kino. 2007. gadā piedalījies seriālā "Aģents Čaks" (Chuck), bet no 2009. līdz 2014. gadam seriālā "Mahinatori" (White Collar). 2015. gadā saņēmis Zelta globusa balvu par lomu seriālā The Normal Heart. Piedalījies arī tādās filmās kā "Slaktiņš Teksasā: Sākums" (The Texas Chainsaw Massacre: The Beginning, 2006), "Laikā" (2011), "Maģiskais Maiks" (2012), "Maģiskais Maiks XXL" (2015), "Foršie džeki" (2016), The Boys in the Band (2020) un "Maestro" (2023).