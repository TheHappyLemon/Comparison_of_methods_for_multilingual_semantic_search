Rafaels Visente Korrea Delgado (spāņu: Rafael Vicente Correa Delgado; dzimis 1963. gada 6. aprīlī) ir Ekvadoras politiķis un bijušais prezidents. Paša raksturojumā "humānists un kreisais kristietis". Izglītojies ASV ekonomikas nozarē, 2005. gadā viņš bija Ekvadoras finanšu ministrs. 2006. gada beigās tika ievēlēts par Ekvadoras prezidentu un amatā bija no 2007. gada janvāra līdz 2017. gada maijam. 2008. gadā viņš paziņoja, ka Ekvadoras ārējie parādi nav spēkā, jo to aizņemšanos veica militārie režīmi un izteica gatavību cīnīties ar kreditoriem starptautiskās tiesās.