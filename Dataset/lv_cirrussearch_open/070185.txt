Roberta gandrene (Geranium robertianum) ir mainīga izskata augu suga gandreņu ģintī. Tā ir plaši, bet nevienmērīgi sastopama Eirāzijā, tostarp bieži visā Latvijas teritorijā, un Ziemeļamerikā. Atsevišķi eksemplāri un grupas aug mežos un krūmājos, uz aizaugošiem meža ceļiem, kā arī atklātās vietās upju krastos. Sugas ietvaros nodala vairākus zemākus taksonus.