Jānis Frīdrihs Baumanis (vācu: Johann Friedrich Baumann, dzimis 1834. gada 23. maijā, miris 1891. gada 19. martā) bija latviešu arhitekts, Vidzemes guberņas arhitekts (1870—1880). Rīgas domnieks un mecenāts. Projektējis estrādes pirmajiem trim Dziesmu svētkiem (1873., 1880. un 1888. gadā). Pazīstams ar savām celtnēm Rīgas Bulvāru lokā, celtām 19. gadsimta otrajā pusē. Projektējis vairāk nekā 150 ēku, arī daudzas Vidzemes guberņas pareizticīgo baznīcas.