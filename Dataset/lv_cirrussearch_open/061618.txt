Stīvens Emils Čerandolo (angļu: Steven Emil Cherundolo, dzimis 1979. gada 19. februārī) ir ASV futbola treneris un bijušais futbolists, spēlēja aizsarga pozīcijā, bijis ASV futbola izlases dalībnieks. Visu savu spēlētāja karjeru no 1999. līdz 2014. gadam pavadījis Vācijas komandā Hannover 96. Hannover 96 komandā aizvadījis 16 sezonas, no kurām 12 spēlējis Vācijas Bundeslīgā. Kopumā aizvadījis 423 mačus un guvis 8 vārtus. ASV futbola izlases sastāvā piedalījies 2006. un 2010. gada FIFA Pasaules kausā.