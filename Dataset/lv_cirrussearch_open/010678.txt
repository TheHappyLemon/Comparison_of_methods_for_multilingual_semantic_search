Ivans Turgeņevs (krievu: Иван Сергеевич Тургенев; dzimis 1818. gada 9. novembrī [v.s. 28. oktobrī], miris 1883. gada 3. septembrī) bija krievu rakstnieks. Izglītību ieguvis Maskavas, Sanktpēterburgas un Berlīnes universitātēs. Viņa romāns "Tēvi un dēli" (Отцы и дети) ir viens no slavenākajiem 19. gadsimta literārajiem sacerējumiem. Citi viņa pazīstamākie darbi ir "Mednieka piezīmes", "Rudins" (Рудин), "Muižnieku ligzda" (Дворянское гнездо), "Dūmi" (Дым).