Nokia 9500 Communicator bija Somijas uzņēmuma Nokia sērijas Communicator ceturtās paaudzes mobilais telefons. Aparāts no ārpuses bija kā parasts telefons, bet atvērtā veidā ar to varēja darboties kā ar datoru, kuram bija QWERTY tastatūra un otrs liels LCD displejs. Nokia 9500 Communicator varēja izveidot interneta savienojumu, kā arī pieslēgties lokālajam bezvadu tīklam 802.11b standartā. Aparāts apgādāts ar Texas Instruments OMAP procesoru, kas darbojās 150 MHz frekvencē. Tam bija 80 MB atmiņa. Telefonā varēja ievietot MMC atmiņas karti. Operētājsistēma bija Series 90, kas veidota uz Symbian bāzes. Nokia 9500 Communicator priekštecis bija Nokia 9210 Communicator. 2005. gadā tika izlaists modelis Nokia 9300, kas veidots uz 9500 bāzes, bet mazāks un bez bezvadu tīkla atbalsta un kameras. 2007. gadā 9500 modeli aizstāja Nokia E90 Communicator.