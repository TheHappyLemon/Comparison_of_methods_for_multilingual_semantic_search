Matemātikā Ermita matrica ir tāda n ×n kompleksa matrica A, kurai izpildās sakarība A † = A , {\displaystyle A^{\dagger }=A,\,} kur A† = AT ir matricas A konjugēti transponētā matrica (kompleksi saistītās matricas A transponētā matrica). Ja matrica A ir Ermita, tad tās elementiem izpildās sakarība a i j = a j i ¯ , {\displaystyle a_{ij}={\overline {a_{ji}}},\,} kur aij matricas A elements, kas atrodas tās i-tajā rindiņā un j-tajā kolonnā, un a apzīmē skaitļa a kompleksi saistīto skaitli. Ermita matricas var interpretēt kā reālu simetrisku matricu vispārinājumu kompleksiem skaitļiem. Tās ir nosauktas par godu franču matemātiķim Šarlam Ermitam, kurš 1855. gadā pierādīja, ka tām ir reālas īpašvērtības, tāpat kā reālām simetriskām matricām.