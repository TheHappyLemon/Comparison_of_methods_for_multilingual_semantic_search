Calligra Suite ir grafiskās izstrādes programmatūra un ofisa komplekts, kuru izstrādā KDE komanda. Calligra projekts tika atdalīts no KOffice 2010. gadā. Tas ir pieejams uz galddatoriem, planšetdatoriem un viedtālruņiem. Tajā ietilpst lietotnes vārdu apstrādei, rēķintabulām, presentācijām, datubāzēm, vektorgrafikai un zīmēšanai. Calligra lieto ODF kā noklusēto dokumentu formātu vairumam savu lietotni, kā arī spēj importēt citus, piemēram dažus Microsoft Office formātus. Calligra paļaujas uz KDE tehnoloģijām un bieži tiek lietota kopā ar KDE Darbavirsmām.