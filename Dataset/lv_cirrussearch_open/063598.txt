NRK (saīsinājums no norvēģu: Norsk rikskringkasting AS) ir 1933. gadā dibināta valsts kontrolēta sabiedrisko mediju organizācija. NRK raida trīs nacionālos TV kanālus un 13 nacionālos radio kanālus. Līdz 1981. gadam juridiski un līdz 1991. gadam raidorganizācijai faktiski piederēja televīzijas apraides monopols valstī. NRK galvenā mītne atrodas Oslo. NRK ir viena no Eiropas Raidorganizāciju apvienības dibinātājām.