Sondersa krasts (angļu: Saunders Coast) ir Mērijas Bērdas Zemes piekrastes apgabals gar Kluso okeānu (Dienvidu okeānu) no Kolbeka raga rietumos līdz Brenana ragam austrumos. Krasta daļu no Edvarda VII pussalas līdz Gestas pussalai aizņem Zulcbergera šelfa ledājs ar daudzām salām, lielākās no kurām ir Stīventona sala, Kronenveta sala, Redforda sala, Hačinsona sala, Kicera sala. Iekšzemē paceļas Forda grēdas, starp kuras virsotnēm uz šelfa ledāju noplūst vairāki šļūdoņi, lielākie no kuriem ir Hemonda un Boida glečeri. Gestas pussalas austrumos atrodas Bloka līcis ar Driskola salu un daļa no Nikersona šelfa ledāja. Krasts tika izpētīts no gaisa 1929. gadā Ričarda Bērda ekspedīcijas laikā un nosaukts par godu ekspedīcijas lidotājam kapteinim Heroldam Sondersam (Harold E. Saunders).