Kauņas sporta halle (lietuviešu: Kauno sporto halė) ir sporta halle Kauņā, Lietuvā. Tiek dēvēta par "Lietuvas basketbola Meku". Uzcelta 1939. gadā Eiropas čempionātam basketbolā, un bija Eiropā pirmā sporta halle speciāli basketbola vajadzībām. Atrodas netālu no S. Darjus un S. Girēna stadiona un Lietuvas Sporta universitātes. No 1945. gada līdz Žalgira arēnas uzcelšanai šeit bāzējās basketbola klubs Kauņas "Žalgiris". Hallē mēdz notikt koncerti.