Microsoft divpunktu šifrēšana (angļu: Microsoft Point-to-Point Encryption jeb MPPE) šifrē datus divpunktu protokolā (PPP) balstītos savienojumos vai tunelēšanas divpunktu protokola (PPTP) virtuālā privātā tīkla (VPN) savienojumos. Tiek atbalstītas 128 bitu atslēgas (spēcīga), 56 bitu atslēgas un 40 bitu atslēgas (standarta) MPPE šifrēšanas metodes. MPPE nodrošina datu drošību PPTP savienojumam, kas ir starp VPN klientu un VPN serveri. MPPE pats par sevi nesaspiež vai neizvērš datus, taču protokols bieži tiek izmantots kopā ar MPPC (angļu: Microsoft Point-to-Point Compression), kas saspiež datus PPP vai VPN saitēs. MPPE saskaņošana notiek CCP (angļu: Compression Control Protocol), PPP apakšprotokola ietvaros. Tas var novest pie nepareizas pārliecības, ka tas ir saspiešanas protokols. RFC 3078, kas definē šo protokolu, definē RC4 ar 40 vai 128 bitu atslēgu garumiem, kā vienīgās šifrēšanas iespējas šajā protokolā.