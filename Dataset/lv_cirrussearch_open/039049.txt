Tokugava Iejasu (japāņu: 徳川 家康; dzimis 1543. gada 31. janvārī, miris 1616. gada 1. jūnijā) bija japāņu feodālis. Tokugavas sjogunāta dibinātājs un pirmais sjoguns. Viena no svarīgākajām personām Japānas vēsturē. Viņš cīnījās par centralizētas feodālas valsts izveidošanu. 1600. gadā sagrāba varu, 1603. gadā piespieda imperatoru piešķirt viņam sjoguna titulu, pēc diviem gadiem atkāpās no amata, tomēr saglabāja varu līdz pat savai nāvei 1616. gadā. Pēc nāves viņa mauzolejs Niko kļuva par vienu no svarīgākajām svētnīcām Japānā.