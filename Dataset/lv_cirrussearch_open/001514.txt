Počepas rajons (krievu: Почепский район) ir administratīvā iedalījuma vienība Krievijā, Brjanskas apgabala centrālajā daļā. Tas robežojas ar Kļetņas un Žirjatinas rajoniem ziemeļos, Vigoņiču rajonu ziemeļaustrumos, Trubčevskas rajonu dienvidaustrumos, Pogaras rajonu dienvidos, Uņečas rajonu rietumos un Mgļinas rajonu ziemeļrietumos. Rajona administratīvais centrs ir Počepa. Galvenā upe ir Sudoste. Rajons tika izveidots 1929. gadā. Līdz 1937. gadam Počepas rajons bija Rietumu apgabalā, 1937.-1944. gados — Orlas apgabalā, kopš 1944. — Brjanskas apgabalā. Pēc mūsdienu teritoriālā iedalījuma, Počepas rajonā ir 2 pilsētas pašvaldības un 17 lauku pašvaldību.