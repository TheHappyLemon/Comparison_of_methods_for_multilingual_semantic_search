Jakanu valoda ir austronēziešu valodu saimes valoda, kurā runā jakani Filipīnās. Izplatīta Sulu arhipelāga ziemeļos Basilanas salā, kur tā ir dominējošā valoda, kā arī Zamboangas pussalas dienvidos, kur tā ir minoritātes valoda. Tiek pieskaitīta Barito valodu grupas Samalu-badžavu apakšgrupai. Jakanu valodu kā dzimto valodu lieto ap 120 000 cilvēku. Rakstība latīņu alfabētā; vēsturiski izmantots arābu rakstībā balstītais džavi raksts. Valodai ir reģionālas valodas statuss; to izmanto mācību procesā sākumskolā.