Megadeth ir amerikāņu smagā metāla mūzikas grupa, kuras līderis ir tās dibinātājs, dziedātājs, ģitārists un dziesmu autors Deivs Masteins. Grupu 1983. gadā Losandželosā izveidoja Masteins un basģitārists Deivids Elefsons. Tas notika pēc tam, kad Masteins tika izmests no smagā metāla grupas Metallica. Līdz šim Megadeth ir izdevusi 13 studijas albumus, sešus koncertalbumus, divus mazalbumus, 30 singlus, 32 mūzikas video un trīs izlases albumus. Kā amerikāņu trešmetāla kustības aizsācēji, Megadeth 1980. gados ieguva starptautisku popularitāti, bet piedzīvoja vairākas grupas sastāva izmaiņas, galvenokārt to dalībnieku dažādo atkarību dēļ. Masteins un Elefsons ir vienīgie grupas dalībnieki, kuri tajā darbojas kopš grupas pirmsākumiem. Vairāk nekā 27 grupas aktīvajos gados, vairāk nekā 20 dažādi cilvēki ir oficiāli bijuši kā daļa no grupas, un Masteins ir vienīgais biedrs, kurš grupu nekad nav pametis. Megadeth ir pazīstama ar diezgan vienveidīgiem dziesmu tekstiem, kas ietver politiku, karu, atkarības, personiskās attiecības un reliģiju. Megadeth ir pārdevusi vairāk nekā 38 miljonus albumu visā pasaulē. Kopumā grupa ir saņēmusi 11 Grammy nominācijas. Megadeth ir izdevusi vairākus albumus, kas ieguva platīna vai zelta statusu, ieskaitot Rust In Peace (1990) un Countdown to Extinction (1992).