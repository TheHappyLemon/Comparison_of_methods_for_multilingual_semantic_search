Pārdozēšana ir dažādu ķīmisko vielu lietošana lielākās devās nekā ir ieteicamas vai arī ir normāli lietotas. Vielu pārdozēšana izraisa saindēšanos vai nāvi. Terminu pārdozēšana lieto vielām, kam normālos apstākļos tiek izmantotas, lai uzlabotu veselību un pašsajūtu (piemēram, zālēm), bet par pārdozēšanu nerunā indu gadījumos — vielu, kuru pat mazākā vienība izraisa veselībai nevēlamas sekas. Pārdozēšanu var būt apzināta: kā paškaitējums vai pašnāvība. Tāpat apzināta pārdozēšana ir cenšoties pēc iespējas lielāku efektu gūt no vielas, lietojot to pārāk lielās devās. Neapzināta pārdozēšana var būt pēc abstinences sindroma, kad vielu uzsāk lietot tikpat lielos daudzumos kā pirms tam, vai, nelegālu vielu gadījumā, nezināmās vielas tīrības dēļ, kad aktīvās vielas sastāvs produktā var krasi atšķirties pie dažādiem tirgoņiem. Galvenās vielas, ko parasti pārdozē, ir aspirīns, paracetamols, opioīdi, barbiturāti, benzodiazepīni, amfetamīns, kokaīns, antidepresanti un alkohols.