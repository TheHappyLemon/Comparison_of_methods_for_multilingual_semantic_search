Madison Square Garden ir daudzfunkcionāla sporta arēna Manhatanā, Ņujorkā, ASV. Pašreizējā arēna tika atklāta 1968. gada 11. februārī. Šeit savas mājas spēles aizvada NBA komanda Ņujorkas "Knicks", NHL komanda Ņujorkas "Rangers" un WNBA komanda Ņujorkas "Liberty". Tāpat Madison Square Garden tiek organizēti vairāk nekā 320 pasākumi katru gadu. Tā ir trešā pieprasītākā arēna visā pasaulē pēc Manchester Evening News Arena un The O2 Arena (abas atrodas Apvienotajā Karalistē). Arēnas ietilpība ir līdz aptuveni 21 000 sēdvietām. Tās arhitekts ir Čārlzs Lukmens. Madison Square Garden ir vecākā lielā sporta būve Ņujorkas aglomerācijā. Tāpat tā ir vecākā NHL arēna un otra vecākā NBA arēna pēc Oracle Arena, kas atrodas Oklendā, ASV.