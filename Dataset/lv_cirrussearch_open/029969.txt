Peru administratīvo iedalījumu veido 25 departamenti (departamento) un 1 province, kurai ir līdzīgas tiesības kā pārējiem departamentiem. Visi reģioni sīkāk iedalās 195 provincēs un 1838 distriktos. Pēc platības lielākais departaments ir Loreto departaments (368 851,95 km²), bet mazākais — Kaljao departaments (146,98 km²). Pēc iedzīvotāju skaita vislielākais departaments ir Limas departaments (9 540 996 iedzīvotāji), bet vismazākais — Madre de Djosas departaments (109 555 iedzīvotāji).