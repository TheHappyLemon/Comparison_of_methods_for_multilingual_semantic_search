Anete Kontaveita (igauņu: Anett Kontaveit, dzimusi 1995. gada 24. decembrī Tallinā) ir bijusī igauņu tenisiste. Visu laiku labāakā Igaunijas tenisiste, ilgus gadus bijusi Igaunijas pirmā rakete. Augstāko otro vietu pasaules rangā vienspēlēs sasniegusi 2022. gada jūnijā. Apmēram tai pašā laikā Kontaveitai pēc pārslimotā kovida sāka pasliktināties veselība, un viņa samazināja dalību turnīros, strauji kritās arī reitings. 2023. gada 20. jūnijā viņa paziņoja, ka pēc nākošā turnīra Vimbldonā jūlijā beigs karjeru muguras traumas dēļ. Karjeras laikā A. Kontaveita izcīnījusi 6 Sieviešu tenisa asociācijas (WTA) un 11 Starptautiskā tenisa federācijas (ITF) titulus vienspēlēs.