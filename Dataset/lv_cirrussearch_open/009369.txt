Trinidādas un Tobāgo futbola izlase ir nacionālā futbola komanda, kas pārstāv Trinidādu un Tobāgo starptautiskās futbola sacensībās. Trinidādas un Tobāgo futbola izlasi pārvalda Trinidādas un Tobāgo Futbola asociācija. Savu pirmo spēli izlase aizvadīja 1905. gadā pret Britu Gajānas izlasi. Pirmo un pagaidām vienīgo reizi Pasaules kausa finālturnīrā Trinidādas un Tobāgo izlase ir spēlējusi 2006. gadā, kad trenera Leo Bēnhakera vadībā spēja cīnīties neizšķirti ar Zviedriju, taču no apakšgrupas neizkļuva. Zelta kausa izcīņā izlases lielākais panākums ir iekļūšana 2000. gada turnīra pusfinālā. 1973. gadā ieguva otro vietu CONCACAF čempionātā.