Nacionālās drošības aģentūra (angļu: National Security Agency/Central Security Service, NSA/CSS) ir ASV izlūkošanas organizācija. Oficiāli izveidota 1952. gada 4. novembrī, un tiek uzskatīta par lielāko valsts izlūkdienesta aģentūru. Aģentūra ir atbildīga par ārzemju komunikāciju informācijas iegūšanu un analīzi, par to koordinātēm, virzienu, kā arī veic augsti specializētus uzdevumus informācijas iegūšanā balstoties uz ārzemju komunikāciju analīzēm, kas savukārt sevī ietver lielus kriptoanalīzes apjomus. Atbildīga arī par valsts komunikāciju kanālu aizsardzību no analoģiskām citu valstu aģentūrām.