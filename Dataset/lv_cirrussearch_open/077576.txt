Kocēnu novads bija 2009. gada administratīvi teritoriālajā reformā izveidota pašvaldība, kurā apvienoti pieci agrākā Valmieras rajona pagasti: Bērzaines pagasts, Dikļu pagasts, Kocēnu pagasts, Vaidavas pagasts un Zilākalna pagasts. No novada izveidošanas 2009. gadā līdz 2010. gada 28. janvārim tā nosaukums bija Valmieras novads. Novada centrs bija Kocēni. 2021. gadā Kocēnu novads tika iekļauts Valmieras novadā.