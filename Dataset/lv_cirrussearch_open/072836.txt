Davids Nalbandjans (spāņu: David Nalbandian, dzimis 1982. gada 1. janvārī, Unkvillo, Argentīnā) ir armēņu izcelsmes argentīniešu tenisists. 2005. gadā Nalbandjans uzvarēja Tennis Masters Cup izcīņā. Viņš ir uzvarējis trijos ATP Masters sērijas turnīros, kā arī sasniedzis 2002. gada Vimbldonas čempionāta finālu, kurā gan piekāpās austrālietim Leitonam Hjūitam. Grand Slam turnīru pusfinālus Davids ir sasniedzis četrreiz. Nalbandjams bija pazīstams ar daudzusīgo tenisu, kura lielākais trumpis bija servju atvairīšana un spēle uz gala līnijas.