"Neticamais stāsts par Bendžaminu Batonu" (angļu: The Curious Case of Benjamin Button) ir 2008. gada ASV romantiska drāma, kuras režisors ir Deivids Finčers. Filmas pirmizrāde notika 2008. gada 25. decembrī. Galvenās lomas filmā atveido Keita Blanšeta, Breds Pits, Džūlija Ormonda, Džeisons Flemings, Tilda Svintone un Eliass Koteass. Filmas galvenais varonis ir Bendžamins Batons, vīrietis, kurš noveco atpakaļgaitā. Šai novecošanai ir savādas sekas.