Lazdiji (lietuviešu: Lazdijai) ir pilsēta Lietuvā, 52 km uz dienvidrietumiem no Alītas, pašvaldības centrs, apmēram 7 kilometrus no Polijas robežas. Pēc Lietuvas neatkarības atjaunošanas pie Lazdijiem tika ierīkots vienīgais robežpunkts ar Poliju, kas arī Latvijas pilsoņiem bija "vārti uz Rietumiem". Gar Lazdijiem tek Raišupes strauts. Pilsētā atrodas Sv. Annas baznīca, kultūras, izglītības un vēstures muzejs, kultūras nams, Lazdiju slimnīca. Pilsētas centrā ir Neatkarības laukums, dienvidos no tā - pilsētas parks. Vairākas nelielas kapsētas: pilsētas kapsēta, luterāņu vecā kapsēta, ebreju genocīda upuru kapsēta, padomju karavīru kapsēta. Lazdiji ieguva pilsētas tiesības 1597. gada 17. maijā.