Čivitavekija (itāļu: Civitavecchia, izrunā: [ˌtʃivitaˈvɛkkja] — ‘senā pilsēta’) ir komūna Itālijā, Lacio reģionā. Čivitavekija ir daļa no Romas metropoles pilsētas. 2020. gadā pilsētā dzīvoja 51,6 tūkstoši iedzīvotāju. Čivitavekija atrodas 60 km uz ziemeļrietumiem no Romas, Tirēnu jūras krastā. Tā ir ostas pilsēta. Čivitavekijā ir dzimis Kornēlijs, kurš bija Romas pāvests no 251. līdz 253. gadam.