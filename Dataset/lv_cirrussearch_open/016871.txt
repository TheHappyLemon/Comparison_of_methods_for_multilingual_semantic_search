Svētais Florians jeb Lorhas Florians (latīņu: Florianus Lauriacensis; miris ap 304. gadu) ir kristiešu svētais, sevišķi godāts Centrāleiropas katolisma tradīcijā. Austrijas un ugunsdzēsēju svētais aizbildnis. Esot bijis armijas komandieris romiešu Norikas provincē Diokletiāna vajāšanu laikā. Attiecies zvērēt uzticību romiešu dieviem, tāpēc pēc spīdzināšanas noslīcināts Ensas upē.