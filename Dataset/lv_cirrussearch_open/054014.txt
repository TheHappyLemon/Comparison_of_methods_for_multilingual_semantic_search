Pelplina (poļu: Pelplin) - pilsēta Polijas ziemeļos, Pomožes vojevodistē uz austrumiem no Starogardas Gdaņskas. Pomerānijas bīskapu rezidences pilsēta. Pilsētā atrodas ķieģeļu gotikas Pelplinas bazilika (Bazylika katedralna Wniebowzięcia NMP w Pelplinie) - otra lielākā ķieģeļu baznīca Polijā. Pilsētā ir katoļu garīgais seminārs, kura bibliotēkā atrodas viens no Johana Gūtenberga bībeles eksemplāriem.