"Laipni lūgta ģimenītē" (angļu: The Family Stone) ir 2005. gada ASV kinokomēdija, kuras režisors un scenārija autors ir Tomass Bezuka. Galvenās lomas atveido Klēra Deinsa, Daiena Kītone, Reičela Makadamsa, Dermots Malronijs, Kreigs T. Nelsons, Lūks Vilsons un Sāra Džesika Pārkere. Filmas pirmizrāde notika 2005. gada 16. decembrī. Meredita ir konservatīva uzņēmēja, kura kopā ar savu draugu Everetu dodas svinēt Ziemassvētkus pie Evereta ekscentriskās ģimenes. Drīz vien Meredita saprot, ka viņa neiederas Evereta brīvdomīgajā ģimenē.