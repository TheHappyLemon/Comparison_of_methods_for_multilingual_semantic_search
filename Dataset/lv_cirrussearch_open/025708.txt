Kari Heikile (somu: Kari Heikkilä; dzimis 1960. gada 10. janvārī) ir bijušais somu hokejists, aizsargs, tagad hokeja treneris. Pašlaik (2017) ir SM līgas komandas Raumas "Lukko" galvenais treneris. Spēlētāja karjeras lielāko daļu Heikile aizvadīja Somijas hokeja līgas klubā Tamperes "Ilves", taču vairākus gadus aizvadīja arī Zviedrijā un Itālijā, kur noslēdza profesionālā spēlētāja karjeru.