Šajā uzskaitījumā apkopoti 2006. gada ziemas olimpisko spēļu medaļnieki. Šīs bija XX ziemas olimpiskās spēles, kas notika Itālijas pilsētā Turīnā no 2006. gada 8. februāra līdz 26. februārim. Turīnas olimpiskajās spēlēs piedalījās 80 valstis, kuras pārstāvēja 2508 sportisti. Kopumā tika sadalīti 84 medaļu komplekti 15 sporta veidos. Turīnas olimpiskajās spēlēs vairāku sporta veidu programmas tika papildinātas ar jaunām disciplīnām. Kopumā 451 sportists ieguva medaļas. Vācijas sportisti ieguva visvairāk zelta medaļas — 11. Sportisti no 26 valstīm ieguva vismaz vienu olimpisko medaļu, no tām 18 valstu sportisti ieguva vismaz vienu zelta medaļu. Latvija un Slovākija ieguva pirmās medaļas ziemas olimpisko spēļu vēsturē. Korejiešu šortrekists Ans Hjonsu (vēlāk Viktotrs Ans) bija šo Olimpisko spēļu veiksmīgākais sportists, izcīnot trīs zelta un 1 bronzas medaļu. Viņa tautietis Čins Sunju un vācietis Mihaels Greiss arī šajās spēlēs ieguva trīs zelta medaļas, attiecīgi šorttrekā un biatlonā. Kanādiešu ātrslidotāja Sindija Klasena izcīnīja piecas olimpiskās medaļas (vienu zeltu, divas sudraba un divas bronzas), kļūstos par astoto ziemas olimpisko spēļu dalībnieku, kurš vienās olimpiskajās spēlēs izcīnījis vismaz piecas medaļas. Vāciete Klaudija Pehšteina kļuva ieguva divas medaļas un kļuva par ceturto olimpisko spēļu dalībnieku, kurš ieguvis vismaz vieno olimpisko spēļu medaļu piecās olimpiskajās spēlēs pēc kārtas.