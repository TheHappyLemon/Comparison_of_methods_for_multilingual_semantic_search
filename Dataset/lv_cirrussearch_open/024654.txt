Nacionālais kopprodukts ir ekonomikas makroekonomikas pamatrādītājs. Šis rādītājs ir ļoti līdzīgs nacionālajam kopienākumam, tomēr, ja tiek izdalīts atsevišķi, tad tajā tiek iekļauti arī netiešie uzņēmējdarbības nodokļi. Nacionālo kopproduktu iegūst, ja iekšzemes kopproduktam pieskaita no citām valstīm saņemtos īpašuma ieņēmumus un atlīdzību nodarbinātajiem, bet atņem citām valstīm samaksātos īpašuma ieņēmumus un atlīdzību nodarbinātajiem.