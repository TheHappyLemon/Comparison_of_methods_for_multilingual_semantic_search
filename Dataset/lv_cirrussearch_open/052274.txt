Erevānas "Ararat" ir Armēnijas futbola klubs no Erevānas, kas pašlaik spēlē Armēnijas Premjerlīgā. Klubs ir izcīnijis panākumus PSRS laikos, ir vienīgais Armēnijas klubs, kas spēlējis PSRS Augstākajā līgā, kopumā tur aizvadot 33 sezonas. 1973. gadā kļuvis par PSRS čempionu, 1971. un 1976. gadā izcīnita 2. vieta, kā arī 1973. un 1975. gadā iegūts PSRS kauss. Iekļuvis 1974.—75. gada Eiropas kausa ceturtdaļfinālā, kur divu spēļu summā ar rezultātu 1—2 piekāpās Minhenes "Bayern". Pēc Armēnijas neatkarības iegūšanas klubs vienu reizi ir kļuvis par Armēnijas čempionu (1993), kā arī 5 reizes izcīnījis Armēnijas kausu (1993, 1994, 1995, 1997, 2008).