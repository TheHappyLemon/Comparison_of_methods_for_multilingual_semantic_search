Ouensaundas "Attack" (angļu: Owen Sound Attack) ir hokeja komanda, kas ir bāzēta Ouensaundā, Kanādā un spēlē Ontārio hokeja līgā. Komanda dibināta 1989. gadā kā Ouensaundas "Platers". 2011. gadā komanda pirmo reizi kļuva par līgas čempioni. Komandas rindās savulaik spēlējuši tādi vēlākie NHL hokejisti kā Endrū Brunets, Kērtiss Senfords, Veins Primo, Kevins Vīks, Breds Ričardsons, Štefans Ružička, Andrejs Sekera, Veins Simondss un citi. No 2000. līdz 2002. gadam komandas rindās spēlēja Agris Saviels, 2002.—03. gada sezonā "Attack" rindās bija latviešu uzbrucējs Juris Štāls, savukārt 2010.—11. gada sezonā vienu spēli komandas sastāvā aizvadīja Ričards Bērziņš.