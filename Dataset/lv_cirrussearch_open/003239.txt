Ingridas Kristensenas krasts (norvēģu: Ingrid Christensen Kyst) ir Austrumantarktīdas piekrastes daļa Princeses Elizabetes Zemē. Stiepjas no Rietumu šelfa ledāja rietumu gala līdz Eimerija šelfa ledājam. Kopējais piekrastes garums ap 400 km. Austrumos robežojas ar Leopolda un Astridas krastu. Galvenie ģeogrāfiskie objekti krastā ir oāzes Vestfollas pakalni un Lāšemana pakalni, Prica līcis rietumu galā, kā arī vairāki nelieli glečeri. Iekšzemē paceļas Amerikāņu augstiene. Krastu 1935. gada 20. februārī atklāja norvēģu izpētes ekspedīcija kapteiņa Klariusa Mikelsena vadībā ar kuģi Thorshavn un nosauca to par godu kuģa īpašnieka Lāša Kristensena dzīvesbiedrei. Ingridas Kristensenas krastā atrodas vairākas polārstacijas: Deivisa ( Austrālija, vissezonas) Družnaja IV ( Krievija, vasaras) Džunšaņa ( Ķīna, vissezonas) Lo-Rakovice ( Rumānija, vasaras) Progresa ( Krievija, vissezonas)