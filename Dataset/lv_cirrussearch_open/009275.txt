Braisa Dalasa Hauarda (angļu: Bryce Dallas Howard; dzimusi 1981. gada 2. martā) ir amerikāņu aktrise un kinorežisora Rona Hauarda meita. Viņa uzsāka aktrises karjeru ar lomu sava tēva 1989. gada filmā Parenthood, taču nākamos dažus gadus viņa izpildīja vairākas mazas lomas. Aktrise kļuva pazīstama pēc filmēšanās 2007. gada filmā "Zirnekļcilvēks 3" un 2010. gada filmā "Aptumsums". Abas šīs filmas, kā arī 2009. gada filma "Terminators: Glābšana", ir starp visu laiku visvairāk nopelnījušām filmām kinoindustrijas vēsturē.