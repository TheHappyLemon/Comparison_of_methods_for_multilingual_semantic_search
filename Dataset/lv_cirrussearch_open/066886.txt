Ilgāja ezers, arī Ilgais ezers, Ilgajs, Ilgājs, Vizlas ezers (igauņu: Kikkajärv) atrodas Alūksnes novada Veclaicenes pagastā, Veclaicenes aizsargājamo ainavu apvidū. Ilgāja ezers ir viens no Latvijas — Igaunijas robežezeriem un viens no Kornetu-Peļļu subglaciālās iegultnes ezeriem. Ilgāja ezers ir Alūksnes novada publiskā ūdenstilpe, kuru apsaimnieko un uzraudzību veic Alūksnes novada pašvaldības aģentūra “ALJA”.