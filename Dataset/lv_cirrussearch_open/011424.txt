Komo (itāļu: Como, latīņu: Novum Comum, retoromāņu: Com) ir Itālijas pilsēta Lombardijas ziemeļos, Šveices pierobežā, Komo ezera dienvidrietuma krastā. Komo ir Komo provinces administratīvais centrs un lielākā pilsēta. Komo atrodas 40 km uz ziemeļiem no Lombardijas reģiona administratīvā centra un lielākās pilsētas Milānas. Pilsētas atrašanās pie Komo ezera un Alpiem ik gadu padara par populāru tūristu galamērķi. Pēc 2018. gada datiem, pilsēta ar 1,4 miljoniem tūristu ir trešais populārākais galamērķis Lombardijas reģionā aiz Milānas un Brešas. Viszemākā vidējā gaisa temperatūra parasti tiek reģistrēta janvārī −0,4 °C, bet visaugstākā gaisa temperatūra parasti tiek reģistrēta jūlijā +28,3 °C.