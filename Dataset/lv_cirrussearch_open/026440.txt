Trikolors (no franču: tricolore — 'trīskrāsu') ir karoga veids ar trīs dažādu krāsu joslām, kas radās XVI gadsimtā kā simbols republikānismam, politiskajai brīvībai vai revolūcijai. Francijas, Itālijas, Īrijas, Rumānijas un Meksikas karogi — trikolori pirmoreiz tika pieņemti, izveidojot neatkarīgu republiku laika posmā no Franču revolūcijas līdz 1848. gada revolūcijām. Reizēm par trikoloru neprecīzi sauc arī karogu ar trīs joslām (tribendu), kurā lietotas tikai divas krāsas, kā Latvijas vai Hondurasas karogos.