Kārlis Frīdrihs Šinkels (vācu: Karl Friedrich Schinkel; dzimis 1781. gada 13. martā, miris 1841. gada 9. oktobrī) bija prūšu arhitekts, pilsētplānotājs, gleznotājs, mēbeļu mākslinieks un scenogrāfs. Pazīstamākie arhitektūras darbi atrodas Berlīnē - Neue Wache (1816), Berlīnes koncertzāle (Schauspielhaus Berlin, 1818 - 1821), Vecais muzejs (Altes Museum, 1823 - 1830) un Frīdrihsverderas baznīca (Friedrichswerdersche Kirche, 1824-1831). Bez Berlīnes Šinkela darbi atrodami arī Āhenē, Citavā, Grosbērenē, Harcā, Joahimstālē, Neihardenbergā, Potsdamā, Štraupicā, kā arī ārpus Vācijas - Krievijā (Pēterhofā), Polijā (Ostravas apriņķa Antoņinā, Gdaņskā, Kšešovicē, Kvidzinā)