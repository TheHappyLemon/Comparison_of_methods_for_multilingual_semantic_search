Vašingtona rags (angļu: Cape Washington) ir zemesrags Vūda un Teranovas līčus atdalošas pussalas galā, Rosa jūras piekrastē. Atklāja britu polārpētnieka Džeimsa Rosa ekspedīcija 1841. gadā un nosauca Karaliskās ģeogrāfijas biedrības sekretāra kapteiņa Vašingtona vārdā. Vašingtona rags ir arī nosacītā robeža starp Borkgrevinka krastu ziemeļos un Skota krastu dienvidos. 40 km uz ziemeļrietumiem atrodas aktīvs vulkāns Melburna kalns.