FK Himki (krievu: ФК Химки) ir profesionāls Krievijas futbola klubs no Himkiem, pilsētas Maskavas apgabalā. Tas ir dibināts 1997. gadā, pašlaik spēlē Krievijas Premjerlīgā. Mājas spēles komanda aizvada Himku arēnā, kuras ietilpība ir 18 636 skatītāju vietas. 2006. gadā uzvarēja Krievijas futbola otrajā spēcīgākajā līgā (tolaik Pirmā divīzija) un pirmoreiz iekļuva Krievijas Premjerlīgā. Tajā nospēlēja trīs sezonas, 2009. gadā ieņēma 16. vietu, un komanda augstāko līgu atstāja. Premjerlīgā atgriezās 2020. gadā, izcīnot 2. vietu FNL. Kluba futbolisti ir divas reizes spēlējuši Krievijas kausa izcīņas finālā — 2005. un 2020. gadā.