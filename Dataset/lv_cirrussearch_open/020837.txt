FEMEN (ukraiņu: Фемен) ir Ukrainas feministu protesta grupa, kas tika dibināta 2008. gadā. Organizācija kļuva pazīstama ar organizētajām strīdīgajām protesta akcijām, uz kurām sievietes parasti ierodas protestēt ar kailu ķermeņa augšdaļu. Tiek protestēts pret seksa tūrismu, reliģiskām iestādēm, starptautiskām precību aģentūrām, seksismu un citiem sociāliem, nacionāliem un starptautiskiem tematiem. 2012. gada oktobrī organizācija apgalvoja, ka tās sastāvā ir 40 aktīvistes no Ukrainas, kā arī vēl 100 aktīvistes no citām valstīm. Organizāciju 2008. gada aprīlī dibināja Anna Hucola. Organizācijas dalībnieces bija galvenokārt 18—20 gadus vecas studentes. Sākotnējajos protestos sievietes nepiedalījās ar kailu ķermeņa augšdaļu, bet gan tērpušās erotiskos tērpos.