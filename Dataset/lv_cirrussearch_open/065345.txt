Koordinātas: 1°41′48″S 101°15′56″E﻿ / ﻿1.69667°S 101.26556°E﻿ / -1.69667; 101.26556 Kerinči (indonēziešu: Kerinci) jeb Indrapura ir aktīvs vulkāns Indonēzijas Sumatras salā Barisāna kalnu grēdā. Tas ir Sumatras salas augstākais punkts ar ap 3800 metru augstumu un augstākais vulkāns Indonēzijā. Atrodas Džambi provincē, Sumatras salas rietumu centrālajā daļā, netālu no rietumu krasta, aptuveni 130 km uz dienvidiem no Padanas pilsētas. Tā pamatnes platums ir no 13 līdz 25 km. Krātera diametrs ir ap 600 m, dziļums līdz 400 m, vulkāna krāterī izveidojies īslaicīgs ezers. Vulkānu galvenokārt veido andezīta lavas.