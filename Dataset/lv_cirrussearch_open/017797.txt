46. Pasaules čempionāts biatlonā notika Nove Mesto Morāvijā, Čehijā, laikposmā no 2013. gada 7. līdz 17. februārim. Čempionātā sacensības notika 11 disciplīnās: sprintā, iedzīšanā, masu startā un stafetēs vīriešiem un sievietēm, kā arī jauktajā stafetē. Visās disciplīnās iegūtie punkti tiek ieskaitīti 2012.—2013. gada Pasaules kausa kopvērtējumā. Visvairāk medaļu (11) izcīnīja Norvēģijas biatlonisti, tostarp Tūra Bergere ieguva četras zelta un divas sudraba medaļas, bet Ēmils Hegle Svensens četras zelta un vienu bronzas medaļu, tāpat piecas medaļas izcīnīja arī Martēns Furkads (visiem divas zelta medaļas izcīnītas stafetes komandu sastāvā).