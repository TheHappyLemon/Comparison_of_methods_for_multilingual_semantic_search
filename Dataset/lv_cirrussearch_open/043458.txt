Džefs Kabušs (angļu: Geoff Kabush; dzimis 1977. gada 14. aprīlī) ir Kanādas kalnu riteņbraucējs. 2000. gada vasaras olimpiskajās spēlēs Kabušs kalnu riteņbraukšanas sacensībās izcīnīja 9. vietu. Savās nākamajās spēlēs 2008. gadā viņš bija 20. vietā. 2012. gada olimpiskajās spēlēs viņš finišēja 8. vietā. Kabušs ir piecpadsmitkārtējs Kanādas čempions kalnu riteņbraukšanā, uzvarējis vienā, bet uz pjedestāla bijis deviņos Pasaules kausa posmos.