Konservatīvā partija (angļu: Conservative Party) ir centriski labēja politiskā partija Apvienotajā Karalistē. Partija tika dibināta 1834. gadā, savukārt 1678. gadā tika dibināta tās priekšgājēja Toriju partija. Partijas vadītājs ir Apvienotās Karalistes premjerministrs Rišī Sūneks. Pašlaik Konservatīvajai partijai pieder vairākums Parlamenta apakšnamā ar 352 vietām no 650.