"Valsts ienaidnieks" (angļu: Enemy of the State) ir 1998. gada ASV asa sižeta trillera filma, kuras režisors ir Tonijs Skots. Galvenās lomas atveido Vills Smits, Džīns Hekmens, Džons Voits, Redžīna Kinga, Lorēns Dīns, Džeiks Burijs, Barijs Pepers un Gabriels Bairns. Filmas pirmizrāde notika 1998. gada 20. novembrī. Advokāts Roberts Kleitons Dīns kļūst par korumpēta politiķa un viņa padoto mērķi pēc tam, kad Dīns nejauši iegūst nopietnus pierādījumus politiska rakstura slepkavībai.