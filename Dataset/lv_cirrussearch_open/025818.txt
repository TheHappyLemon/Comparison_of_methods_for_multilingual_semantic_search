Ilhams Tohti (uiguru: ئىلھام توختى; ķīniešu: 伊力哈木·土赫提,piņjiņs: Yīlìhāmù Tǔhètí; dzimis 1969. gada 25. oktobrī) ir uiguru tautības ķīniešu ekonomists, kurš pašlaik izcieš mūža ieslodzījumu par separātismu. Tohti uzskatāms par prominentāko uiguru intelektuāli Ķīnas iekšienē, kurš pievērsis uzmanību mazākumtautību nevienlīdzībai Ķīnā. Viņš pats noliedz apsūdzību separātismā pamatotību un uzskata sevi par nevainīgu. 2019. gadā Eiropas Parlaments Ilhamam Tohti piešķīra Andreja Saharova cilvēktiesību balvu.