"Vienkārši asinis" (angļu: Blood Simple) ir 1984. gada ASV neatkarīga neo-noir kriminālfilma, kuras veidotāji ir Džoels un Ītans Koeni. Filmā galvenās lomas atveido Džons Gecs, Frānsisa Makdormanda, Dens Hedaja, Sems Ārts Viljamss un Emets Volšs. "Vienkārši asinis" ir pirmā Koenu brāļu veidotā filma, kā arī pirmā pilnmetrāžas filma, kurā piedalās Džoela Koena sieva Makdormanda. Filma ir par kādu Teksasas bārmeni, kuru mēģina nogalināt, kad viņa priekšnieks atklāj, ka viņam ir mīlas dēka ar viņa sievu. "Vienkārši asinis" ieguva plašas kritiķu atzinības. 2001. gadā filma tika iekļauta AFI 100 gadi... 100 trilleri saraksta 98. vietā.