Ernsts Roberts Efraims Fasts (zviedru: Ernst Robert Efraim Fast; dzimis 1881. gada 21. janvārī, miris 1959. gada 26. oktobrī) bija zviedru vieglatlēts, garo distanču skrējējs. 1900. gada vasaras olimpiskajās spēlēs viņš izcīnīja bronzas medaļu maratona distancē, ar rezultātu — 3 stundas 37 minūtes un 14 sekundes. Disciplīnā viņš zaudēja franču sportistiem Mišelam Teato un Emīlam Šampjonam. Fasts izcīnīja pirmo olimpisko medaļu Zviedrijai maratona distancē.