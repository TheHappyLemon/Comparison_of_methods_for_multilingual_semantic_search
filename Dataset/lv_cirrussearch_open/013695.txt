Kalahari ir liela tuksnešaina savanna Dienvidāfrikā, aizņem lielāko daļu no Kalahari ieplakas. Tas klāj lielāko daļu no Botsvānas teritorijas, kā arī daļu no Namībijas un Dienvidāfrikas teritorijas. Raksturīgas smilšainas tuksnešu, pustuksnešu un savannas ainavas. Vidējais nokrišņu daudzums svārstās no 76 līdz 190 mm gadā. Visvairāk nokrišņu izkrīt laika periodā no novembra līdz aprīlim. Liela daļa no Kalahari ir aizsargāta teritorija — pastāv vairāki nacionālie parki un rezervāti, piemēram, Kalahari-Gemsbokas nacionālais parks un Etošapana rezervāts. Nosaukums cēlies no cvanu valodas Kgala — ‘lielās slāpes’ vai Kgalagadi — ‘vieta bez ūdens’.