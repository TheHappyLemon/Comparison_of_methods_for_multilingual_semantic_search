Zarnu vēzis jeb kolorektālais vēzis (latīņu: Cancer colorectalis) ir ļaundabīga saslimšana, kas skar tievo zarnu un resno zarnu. Zarnu vēzis ir trešais izplatītākais vēžu veids pasaulē. Zarnu vēža simptomi ir vēdera izejas izmaiņas, asiņošana no tūpļa vai asins piejaukums izkārnījumiem, sāpes vēderā, svara zudums un/vai pasliktināta vispārējā pašsajūta. Zarnu vēža cēloņi var būt ģimenes vēsture (ja kāds jau iepriekš ģimenē ir slimojis ar zarnu vēzi), resnās zarnas polipi, zarnu slimības, neveselīgs uzturs, mazkustīgs dzīvesveids, liekais svars, smēķēšana un vecums.