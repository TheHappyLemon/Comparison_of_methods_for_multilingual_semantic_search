Jūras sirdī (angļu: In the Heart of the Sea) ir 2015. gada piedzīvojumu drāma, kas balstīta uz Neitaniela Filbrika tāda paša nosaukuma grāmatu. Filmas režisors un viens no producentiem ir Rons Hauards. Galvenos tēlus atveido Kriss Hemsvorts, Bendžamins Vokers, Kilians Mērfijs, Toms Holands, Bens Višovs un Brendans Glīsons. Filmas pirmizrāde notika 2015. gada 7. decembrī Ņujorkā. Filmas pamatā ir stāsts par kuģi Essex, kas nogrima 1820. gadā un iedvesmoja grāmatas "Mobijs Diks" uzrakstīšanu.