Džuzepe Barēzi (itāļu: Giuseppe Baresi, dzimis 1958. gada 7. februārī) ir Itālijas futbola treneris un bijušais futbolists, spēlēja pussarga pozīcijā, bijis Itālijas futbola izlases dalībnieks. Savu spēlētāja karjeras lielāko daļu, 18 gadus, pavadījis Itālijas komandā "Milānas "Internazionale". Ar Inter komandu Barēzi divas reizes uzvarēja Itālijas A sērijā un Itālijas kausā, kā arī 1991. gadā ieguva UEFA kausu. Bijis arī komandas kapteinis. Savu karjeru 1994. gadā beidzis Modena. Itālijas futbola izlases sastāvā spēlējis no 1979. līdz 1986. gadam, kopumā piedaloties 18 mačos. Piedalījies 1980. gada Eiropas čempionātā un 1986. gada FIFA Pasaules kausā. Viņa jaunākais brālis Franko Barēzi arī bija aizsargs, kā arī bijis otras Milānas komandas AC Milan kapteinis.