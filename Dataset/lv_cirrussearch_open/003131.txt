Volodimirs Kličko (ukraiņu: Володимир Володи́мирович Кличко́; dzimis 1976. gada 25. martā Semipalatinskā, Kazahijas PSR, PSRS) ir izbijis profesionāls ukraiņu bokseris. 1996. gada Atlantas vasaras olimpisko spēļu zelta medaļas laureāts supersmagajā svarā. V. Kličko bija pasaules čempions smagsvarā WBA, IBF, WBO, IBO un Ring Magazine versijās. 2017. gadā paziņoja par profesionālās karjeras beigšanu. Viņa vecākais brālis Vitālijs Kličko bija Pasaules čempions smagsvariem Pasaules boksa padomes (WBC) versijā.