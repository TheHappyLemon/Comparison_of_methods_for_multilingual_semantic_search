Cylindrocline commersonii ir kurvjziežu dzimtas suga, kas endēma Maurīcijai. Tā ir viena no divām cilindroklīņu sugām, kuru nelielajām populācijām ir ierobežoti areāli. Nelielais, līdz 1 m augstais krūms Sarkanajā grāmatā iekļauts kritiski apdraudēto sugu sarakstā. 1974. gadā Cylindrocline commersonii savvaļas populāciju veidoja 20—25 augi, 1984. gadā to skaits bija noslīdējis līdz 12 īpatņiem, 2000. gadā — aptuveni 30 augu.