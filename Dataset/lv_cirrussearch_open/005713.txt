Šis raksts ir par Indijas štatu. Par citām jēdziena Pendžāba nozīmēm skatīt nozīmju atdalīšanas lapu. Pendžāba (pandžabu: ਪੰਜਾਬ) ir viens no Indijas štatiem. Tā robežojas ar Indijas štatiem Himāčalu Pradēšu, Harjānu un Rādžastānu, kā arī ar Džammu un Kašmīras savienoto teritoriju un Pakistānu. Štata platība ir 50 362 km². Administratīvais centrs ir Čandīgarha, bet lielākā pilsēta pēc iedzīvotāju skaita ir Ludhiāna. Pendžābā dzīvo aptuveni 24,3 miljoni iedzīvotāju. Pendžāba ir vienīgais Indijas štats, kur dominējošā reliģija ir sikhisms.