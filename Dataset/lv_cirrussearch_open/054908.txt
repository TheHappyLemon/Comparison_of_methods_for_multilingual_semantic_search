Adriēns Fošjē-Magnāns (franču: Adrien Fauchier-Magnan; dzimis 1873. gada 19. novembrī, miris 1965. gada 6. augustā) bija franču tenisists, 1900. gada vasaras olimpisko spēļu dalībnieks. Fošjē-Magnāns 1900. gada vasaras olimpiskajās spēlēs Parīzē startēja tenisa vīriešu dubultspēļu turnīrā, kur viņš startēja kopā ar Etjēnu Durānu. Viņi turnīrā spēlēja tikai ceturtdaļfinālā, kurā zaudēja britu tenisa pārim Haroldam Mahoni un Artūram Norisam.