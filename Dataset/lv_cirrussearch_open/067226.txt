Perlamutrs ir kompozītmateriāls, kas dažiem gliemjiem veido vāku iekšējo slāni un no kā ir veidotas pērles. Perlamutrs sastāv no ogļskābā kalcija plāksnēm un tas zaigo dažādās krāsās. Perlamutrs ir sastopams dažās no gliemeņu (Bivalvia), gliemežu (Gastropoda) un galvkāju (Cephalopod) klasēm. Tomēr lielākajai daļai gliemju čaulu iekšējais slānis ir porcelānam līdzīgs, kam parasti ir nezaigojošs mirdzums. Kultivācijā audzēto pērļu un Pteriidae sugu un ziemeļu upespērlenes iekšējo slāni veido perlamutrs. Perlamutra slānis ir arī jūras gliemežu dzimtām, piemēram, Haliotidae, Trochidae un Turbinidae.