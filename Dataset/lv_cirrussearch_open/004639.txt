Burnley Football Club ir profesionāls Anglijas futbola klubs no Bērnli, pilsētas Lankašīrā. 2022.—2023. gada sezonā spēlē Championship, Anglijas otrajā pēc līmeņa līgā. Mājas spēles aizvada Turf Moor stadionā, kurā ir 21 401 skatītāju vieta. Klubs ticis dibināts 1882. gadā. Burnley futbolisti divas reizes izcīnījuši Anglijas čempionu titulu — 1920.—1921. un 1959.—1960. gada sezonās. Vienības panākumu sarakstā ir arī FA kausa iegūšana 1914. gadā. Burnley ir viena no tikai trim Anglijas komandām, kas uzvarējusi visās četrās spēcīgākajās valsts līgās. Vēl to paveikuši "Preston North End" un Vulverhemptonas "Wanderers".