Rūlofs Kleins (nīderlandiešu: Roelof Klein; dzimis 1877. gada 7. jūnijā, miris 1960. gada 12. februārī) bija nīderlandiešu airētājs, olimpiskais čempions 1900. gada vasaras olimpiskajās spēlēs. 1900. gada Parīzes Olimpiskajās spēlēs Kleins startēja divās airēšanas disciplīnās. Olimpisko zelta medaļu viņš izcīnīja stūrmaņa divniekos, kur startēja kopā ar Fransuā Brantu un stūrmaņiem Hermanusu Brokmanu (pusfināla braucienā) un kādu nezināmu dalībnieku (fināla braucienā). Savukārt bronzas medaļu viņš izcīnīja airēšanas astoņnieku sacensībās.