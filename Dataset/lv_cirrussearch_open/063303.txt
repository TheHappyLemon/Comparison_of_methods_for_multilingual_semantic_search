Sakura Haruno (japāņu: 春野 サクラ) — viena no galvenajām varonēm mangā un anime-seriālā "Naruto". Sakura ir attēlota kā kunoiči no Konohagakures ("Slēpto lapu ciemats") un daļa no 7. komandas, kuras sastāvā ir Sakura, Naruto Udzumaki, Saske Učiha un viņu sensejs Kakaši Hatake. Sakura sākotnēji ir iemīlējusies Saskē, slavē viņu ik uz soļa un nicina Naruto kā mazāk pieredzējušo komandas biedru. Sērijai attīstoties, viņa sāk atbrīvoties no šīs apsēstības un kļūst pateicīgāka un pieņem Naruto. Ārpus galvenajām sērijām Sakura ir parādījusies vairākos citos Naruto sižetos, jo īpaši turpinājumos Naruto: The Seventh Hokage and the Scarlet Spring (2015) un Boruto: Naruto Next Generations (2016), kur viņa ir attēlota kā ārsts vārdā Sakura Učiha. (japāņu: うちは サクラ). Sakura kļuva par galveno varoni, lai gan sākotnēji viņa nebija paredzēta šai lomai uzreiz. Masasi Kisimoto bija grūtības aprakstīt Sakuras raksturu, un tā vietā skatītāja uzmanība tika koncentrēta uz Sakuras fiziskajām īpašībām, piemēram, augsto pieri. Otrajā mangas daļā Kisimato pārveidoja varones kostīmu, lai Sakura izskatītos kā cīņu meistars, kā arī padarīja pašu Sakuru skaistāku. Tulkojumā no japāņu valodas "haruno" nozīmē "pavasara laiks", bet "sakura" ir ķiršu koks, kura ziedi no seniem laikiem asociējās ar samurajiem.