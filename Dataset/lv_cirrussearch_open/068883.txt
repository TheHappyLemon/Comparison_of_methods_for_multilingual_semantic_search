Ledians Memušajs (albāņu: Ledian Memushaj; dzimis 1986. gada 7. decembrī) ir Albānijas futbola treneris un bijušais futbolists. Spēlējis pussarga pozīcijā, pārstāvējis Albānijas futbola izlasi. Visu savu spēlētāja karjeru pavadījis Itālijā, pārstāvot tādas komandas kā Carpi, Lecce, Pescara un Benevento. Albānijas futbola izlasi pārstāvējis no 2010. līdz 2021. gadam, kopumā aizvadot 44 mačus un gūstot vienus vārtus. Pārstāvējis izlasi 2016. gada Eiropas čempionātā.