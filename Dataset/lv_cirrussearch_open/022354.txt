Ljēža (franču: Liège, nīderlandiešu: Luik, vācu: Lüttich) ir viena no desmit Beļģijas provincēm valsts austrumos, Valonijas reģionā. Tā robežojas ar Luksemburgas provinci dienvidos, ar Namīru un Valoņu Brabanti rietumos, ar Flāmu Brabanti, Limburgu un Nīderlandi uz ziemeļos un ar Vāciju uz austrumos. Ljēžas provinces administratīvais centrs un lielākā pilsēta ir Ljēža, kas atrodas provinces austrumos. Ljēžas provinces kopējā platība ir 3844 kvadrātkilometri, tā ir sadalīta četros administratīvajos rajonos un 84 pašvaldībās. Ar 1 083 400 iedzīvotājiem 2012. gadā tā ir sestā lielākā province Beļģijā pēc iedzīvotāju skaita, kā arī otrā lielākā pēc platības.