Bannerets, arī bruņinieks bannerets (angl. Knight banneret) - viduslaikos bruņinieks, kuram ir tiesības vest kaujā karaspēka vienību (arī bruņiniekus), zem sava karoga, uz kura attēlots viņa ģerboņa heraldiskais simbols. Nosaukums cēlies no franču valodas vārda bannière (karogs), kā saīsinājums no "senjors bannerets" (seigneur banneret), vai "kavalieris bannerets" (chevalier banneret). Bannereta karogam lielāko tiesu bija kvadrāta forma, lai kaujā to varēt atšķirt no parasto bruņinieku standartiem vai vimpeļiem. Rangu tabulā bannerets atradās zemāk, nekā barons vai baronets, bet augstāk nekā bakalaurs vai eskvairs. Nepiederēja pie titulētās aristokrātijas, t.i. nebija mantojams (izņemot vienu posmu Francijas vēsturē). Kā bruņinieku rangs radies Anglijas karalistē, karaļa Edvarda I Plantageneta laikā (1272.-1307.).