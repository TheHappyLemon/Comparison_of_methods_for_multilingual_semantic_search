Krista Makolife (angļu: Christa McAuliffe; dzimusi 1948. gada 2. septembrī Bostonā, mirusi 1986. gada 28. janvārī) bija amerikāņu skolotāja un astronaute, kura bija viena no septiņiem grupas biedriem, kas gāja bojā Challenger katastrofā īsi pēc starta. 1985. gadā vairāk kā no 11000 pretendentiem viņa tika izvēlēta, lai piedalītos NASA Teacher in Space Project, un būtu pirmā skolotāja, kas bijusi kosmosā. Diemžēl 1986. gada 28. janvārī kosmosa kuģis eksplodēja 73 sekundes pēc starta.