Žaks Daniels Mišels Pikolī (franču: Jacques Daniel Michel Piccoli, dzimis 1925. gada 27. decembrī, miris 2020. gada 12. maijā) bija franču aktieris, scenārists un režisors, kura karjera ilga vairāk nekā 70 gadu. Pikolī tiek uzskatīts par vienu no savas paaudzes labākajiem franču aktieriem. Strādājis ar tādiem pazīstamiem režisoriem kā Luisu Bunjuelu, Žanu Liku Godāru, Alfredu Hičkoku, Nani Moreti, Žanu Renuāru, Alēnu Renē, Anjēzi Vardu, Klodu Šabrolu un Luiju Mallu. 1980. gadā par filmu A Leap in the Dark Pikolī saņēma labākā aktiera balvu Kannu kinofestivālā, bet 1981. gadā par filmu Strange Affair saņēmis labākā aktiera balvu Berlīnes starptautiskajā kinofestivālā. Pikolī ir piedalījies vairāk nekā 170 filmās no kurām pazīstamākās ir Luisa Bunjuela režisētās "Dienas skaistule" (Belle de jour, 1967), "Buržuāzijas diskrētais šarms" (1972) un "Brīvības rēgs" (1974), Žana Pjēra Melvila filma "Okšķeris" (Le Doulos, 1962) Žana Lika Godāra filma "Nicinājums" (1963), Alfreda Hičkoka filma "Topāzs" (Topaz, 1969), Žaka Demī filma "Rošforas meitenes" (Les Demoiselles de Rochefort, 1967), Luija Malla filma Atlantic City (1980), Žaka Riveta filma La Belle Noiseuse (1991) un Leosa Karaksa filmas "Sliktās asinis" (Mauvais Sang, 1986) un "Svētie motori" (Holy Motors, 2012).