Pitsburgas "Steelers" (angļu: Pittsburgh Steelers) profesionāls amerikāņu futbola klubs, kas ir bāzēts Pitsburgā, Pensilvānijas štatā, ASV. Tas ir dibināts 1933. gadā kā Pitsburgas "Pirates". "Steelers" spēlē Nacionālās futbola līgas (NFL) Amerikas futbola konferences Ziemeļu divīzijā. Klubs savā pastāvēšanas vēsturē ir uzvarējis sešās Superkausa izcīņās, kas ir līgas labākais sasniegums (kopumā spēlējis astoņos Superkausos). "Steelers" savas mājas spēles aizvada Heinz Field stadionā.