Eivona (angļu: River Avon) ir 96 kilometrus gara Lamanšā ietekoša upe Anglijas dienvidos. Lai atšķirtu no vairākām citām Eivonas upēm Anglijā, tiek saukta arī par Solsberijas Eivonu jeb Hempšīras Eivonu. Izteka Viltšīras centrālajā daļā. Tek dienvidu virzienā. Ietek Lamanšā pie Kraistčērčas caur dabīgo Kraistčērčas Ostu. Upes krastos atrodas Eimsberija, Solsberija, Fordingbridža, Ringvuda un Kraistčērča.