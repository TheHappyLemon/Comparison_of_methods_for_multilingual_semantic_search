Kimbri (latīņu: Cimbri, grieķu: κίμβροι) bija cilts, kura pazīstama 1. gadsimtā pirms mūsu ēras. Tiek uzskatīts, ka viņi bija ģermāņu izcelsmes, ar ķeltu elementiem, iesākumā dzīvoja Jitlandes pussalā. Kopā ar teitoņiem un ambroniem karoja ar Romu no 113. līdz 101. gadam pirms mūsu ēras. Kimbri uzvarēja Romu Arauzionas kaujā mūsdienu Dienvidfrancijā 105. gadā p.m.ē., pēc tam izlaupot Galliju un Hispāniju. 101. gadā pirms mūsu ēras, iebrūkot Itālijā, kimbrus smagi sakāva Gajs Marijs Vercellu kaujā. Krita arī kimbru karalis Bojorikss un kimbri kā kopiena faktiski beidza pastāvēt. Daži no kimbriem vēlāk esot piedalījušies Spartaka sacelšanās.