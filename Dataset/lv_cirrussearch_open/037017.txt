2017. gada Milāna—Sanremo bija šosejas riteņbraukšanas viendienas sacensības, kuras notika 18. martā. Tā bija 108. reize, kad notika Milāna—Sanremo sacensības un tās bija astotās sacensības 2017. gada UCI World Tour kalendārā. Pēc veiksmīga atrāviena sacensību pēdējā kāpumā — Poggio di San Remo — sacensībās uzvarēja Team Sky pārstāvošais Mihals Kvjatkovskis, kurš triju dalībnieku sprintā pārspēja pasaules čempionu Peteru Saganu (Bora–Hansgrohe) un Quick-Step Floors braucēju Žiljēnu Alafilipu. Sacensībās startēja arī Latvijas sportisti — Toms Skujiņš (Cannondale–Drapac) finišēja 82. vietā, bet Aleksejs Saramotins (Bora–Hansgrohe) 179. vietā.