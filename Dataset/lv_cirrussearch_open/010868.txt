"Amerikāņu skaistums" (angļu: American Beauty) ir 1999. gada ASV drāmas filma, kuras režisors ir Sems Mendess. Filma ir par vidēja vecuma žurnālistu Lesteru Bērnhamu (Kevins Speisijs), kuram ir pusmūža krīze. Viņš iemīlas savas nepieaugušās meitas labākajā draudzenē Andželā. Lomas filmā atveido Kevins Speisijs, Anete Beninga, Tora Birča, Vess Bentlijs, Mena Suvari, Kriss Kūpers un Elisone Dženija. Filma ieguva piecas Amerikas Kinoakadēmijas balvas 2000. gadā, tai skaitā tā atzīta par gada labāko filmu. Ziemeļamerikā filmas pirmizrāde notika 1999. gada 15. septembrī. Tā saņēma galvenokārt pozitīvu kritiķu vērtējumu.