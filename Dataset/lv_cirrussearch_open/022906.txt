Lupita Amondi Ņono (Lupita Amondi Nyong'o; dzimusi 1983. gada 1. martā Mehiko) ir Kenijas aktrise, kinorežisore un mūzikas video režisore. Plašākai publika kļuva pazīstama ar lomu Stīva Makvīna 2013. gada drāmā "12 gadi verdzībā". Par lomu šajā filmā viņa saņēma Amerikas Kinoakadēmijas balvu kā labākā otrā plāna aktrise, tāpat tika nominēta Zelta globusa un BAFTA kino balvai. Attēlojusi lomas arī filmās "Zvaigžņu kari: Spēks mostas" (2015), "Dāma no Katves" (Queen of Katwe, 2016), "Zvaigžņu kari: Pēdējie džedi" (2017), "Melnā Pantera" (2018), "Mēs" (2019), "Zvaigžņu kari: Skaivokera atdzimšana" (2019), Little Monsters (2019) un "Aģentes 355" (2022). Ņono izvēlēta par 74. Berlīnes starptautiskā kinofestivāla žūrijas prezidenti. Žurnāls People Lupitu Ņono nosauca par 2014. gada skaistāko cilvēku pasaulē.