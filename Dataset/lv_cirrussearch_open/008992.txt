Sutana (no itāļu: sottana — 'svārki') ir Romas Katoļu baznīcas garīdznieka tērps un priestera ikdienas tērps, ko lieto ārpus Svētajām Misēm. Pirmo reizi sutanu kā ietērpu saņem kleriki no bīskapa kā cienīgi pārstāvēt Baznīcu, esot atšķirīgiem publiskā pasaulē no laicīgās pasaules. Tādā veidā kleriki jeb semināra audzēkņi brīvprātīgi pakļaujas visu savu dzīvi kalpot Kristus Baznīcai. Vēlāk sutana kā ikdienas tērps tiek lietota arī esot citās hierarhijas pakāpēs, to lieto diakoni, priesteri, bīskapi, Pāvesti. Sutana norāda par piederību garīgai kārtai. Šis tērps tiek gatavots no melnas krāsas auduma, simbolizējot un atgādinot Kristus ciešanas, nāvi, kā arī upuri par pasaules pestīšanu. Nēsājot sutanu, tiek sludināta brīvprātīga un priecīga Kristus piederības sludināšana, izsakot brīvību piederēt Kristum, brīvi sludinot Kristus Labo Vēsti. Tērpa piegriezne atgādina kleitu, kurš tiek apģērbts kā kleita, uzvelkot uz sevis vai žaķete, aizpogājot to ar 33 pogām, kas atrodas sutanas priekšpusē no augšas līdz sutanas apakšai. 33 pogas simbolizē Jēzus Kristus nodzīvotos 33 gadus. Kleriki simboliski sutanu saņem no bīskapa rokām vienu reizi mūžā, ieģērbšanas svētkos, kas notiek Svētā Jāzepa svētkos. Vēlākā laikā sutanu kā ikdienas apģērbu var pasūtīt jaunu, kad tas ir nepieciešams. Pamatsutana ir melnā krāsā, taču sutana var būt arī purpursarkanā krāsā jeb melnā krāsā ar purpursarkanām nošuvēm un pogām, ko nēsā kardināli, violetā krāsā vai melnā krāsā ar violetām nošuvēm un pogām, ko nēsā bīskaps, baltā krāsā ar baltām pogām, ko nēsā Romas Pāvests, īpašos gadījumos arī kardināli, taču šajā gadījumā baltajai sutanai ir purpursarkanas nošuves un purpursarkanas pogas, norādot piederību atbilstošajam titulam un hierarhiskajai piederībai. Sutanas paveids ir sutana ar pelerīnu.