Dominiks Furhs (čehu: Dominik Furch, dzimis 1990. gada 19. aprīlī) ir čehu hokejists, spēlē vārtsarga pozīcijā. Pašlaik (2024) Furhs pārstāv Čehijas Ekstralīgas komandu HC Kometa Brno. Iepriekš ir pārstāvējis Čehijas Ekstralīgas komandu Prāgas "Slavia" un KHL klubus Omskas "Avangard", Čerepovecas "Severstal" un Minskas "Dinamo". 2019.—2020. gada sezonu aizvadīja Zviedrijas klubā Örebro HK, 2021. gadā neilgu laiku spēlējis HC Plzeň. Spēlējis Čehijas izlases sastāvā 2016. gada Pasaules čempionātā, aizvadot četras spēles, bijis iekļauts izlases sastāvā arī 2017. gada čempionātā, taču palika rezervē. Furhs bija komandas pieteikumā arī 2018. gada ziemas olimpiskajās spēlēs.