Šis raksts ir par upi. Par citām jēdziena Biobio nozīmēm skatīt nozīmju atdalīšanas lapu. Biobio (spāņu: Río Biobío) ir otra garākā upe Čīlē. Upe iztek no Galjetves ezera Andos un plūst 380 km pa Čīles teritoriju līdz ietek Arauko līcī, Klusajā okeānā. Upes platums pie ietekas sasniedz vienu kilometru. Tās lielākās pietekas ir Maljeko un Laha. Upes krastos atrodas Konsepsjona, otra lielākā Čīles aglomerācija.