Rūgtā sērsēne (Hypholoma fasciculare) ir indīga virpainīšu dzimtas sēne. Cepurīte bēšā krāsā, lapiņas zaļganas, ciešas. Kātiņš salīdzinoši garš, tādā pat krāsā kā cepurīte. Koksnes saprotrofs. Aug uz celmiem pušķos, ļoti reti pa vienai. Mīkstums dzeltenīgs, ar ļoti rūgtu garšu. Var sajaukt ar ēdamām sēnēm, piemēram, celmenēm un dūmaino sērsēni, kurai ir patīkama garša un pelēcīgas lapiņas. Ja sajauc - būs nejauks pārsteigums. Literatūrā ir norādes, ka rūgtā sērsēne ir gan ļoti indīga, gan arī rūgtuma dēļ vienkārši neēdama sēne. Latvijā sastopama ļoti bieži. Sēnes aug lielos, ciešos puduros pie celmiem vai trūdošiem kokiem. Atrodama visu vasaru līdz rudens salnām. Kātiņa augšdaļā ir gredzenveida josla, kura izbirušo sporu dēļ izskatās purpurbrūna. Rūgtās sērsēnes lietošana pārtikā izraisa gremošanas traucējumus. Lapiņas sākumā spilgti zaļgandzeltenas, vēlāk pamazām kļūst purpurmelnas. Sastopama vasarā un rudenī.