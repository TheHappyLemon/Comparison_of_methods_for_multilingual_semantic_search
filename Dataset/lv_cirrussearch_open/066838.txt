Markuss Sērensens (zviedru: Marcus Sörensen, dzimis 1992. gada 7. aprīlī) ir zviedru hokejists, spēlē labās malas uzbrucēja pozīcijā. Pašlaik (2023) Sērensens pārstāv Šveices Nacionālās līgas komandu HC Fribourg-Gottéron. 2010. gada NHL draftā Sērensenu ar kopējo 106. numuru 4. kārtā izvēlējās Otavas "Senators". Iepriekš spēlējis Zviedrijas hokeja līgas komandās Djurgårdens IF un Skellefteå AIK, kā arī NHL komandā Sanhosē "Sharks". Iekļauts Zviedrijas hokeja izlases sastāvā 2021. un 2023. gada Pasaules čempionātā.