Koordinātas: 39°42′10″N 44°18′01″E﻿ / ﻿39.70278°N 44.30028°E﻿ / 39.70278; 44.30028 Ararats (armēņu: Արարատ), arī Agridags (turku: Ağrı Dağı — ‘Sāpes kalns’) vai Masiss (armēņu: Մասիս) ir augstākais reljefa punkts Turcijā un sasniedz 5165 m virs jūras līmeņa. Tam ir divas virsotnes: Lielais Ararats (5165 metri) un Mazais Ararats (3896 metri). Lielākā kalna daļa (65%) atrodas Īgdiras ilā, bet pārējā daļa (35%) un augstākais punkts — Āgri ilā. 16 km uz austrumiem no kalna ir Turcijas robeža ar Irānu un 32 km uz ziemeļiem — ar Armēniju. Kalns savulaik bija attēlots Armēnijas PSR ģerbonī.