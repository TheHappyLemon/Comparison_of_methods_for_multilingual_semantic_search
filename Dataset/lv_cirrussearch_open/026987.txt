Lesteršīra (angļu: Leicestershire) ir grāfiste Anglijas Austrummidlendā. Tā robežojas ar Notingemšīru, Linkolnšīru, Ratlendu, Northemptonšīru, Vorikšīru, Stefordšīru un Dārbišīru. Lesteršīra ir viena no trim Apvienotās Karalistes grāfistēm, kurā tiek gatavots Stiltonas siers. Grāfistes kulinārajam mantojumam pieder arī Meltonas cūkgaļas pīrāgs un sarkanais Lesteras siers. Par grāfistes ziedu ir izvēlēta sarkanā uzpirkstīte.