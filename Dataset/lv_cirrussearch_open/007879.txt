1974.—1975. gada Nacionālās basketbola asociācijas sezona bija 29. NBA sezona. Šajā sezonā piedalījās 18 komandas (visas no ASV), līgai pievienojās Ņūorleānas "Jazz". Par NBA čempioniem kļuva Goldensteitas "Warriors" spēlētāji, kas četru spēļu finālsērijā pieveica Vašingtonas "Bullets" ar 4—0. Finālsērija ilga no 18. maija līdz 23. maijam. Par regulārās sezonas vērtīgāko spēlētāju tika atzīts Bobs Makadū ("Braves"), kurš bija arī sezonas rezultatīvākais spēlētājs, par finālsērijas vērtīgāko tika atzīts Riks Berijs ("Warriors"). 1974. gada NBA drafts notika 1974. gada 28. maijā, tajā Portlendas "Trail Blazers" ar pirmo numuru izvēlējās Bilu Voltonu. 25. NBA Visu zvaigžņu spēle notika Arizona Veterans Memorial Coliseum arēnā Fīniksā, Arizonā. Tajā Austrumu komanda uzvarēja Rietumus ar 108—102. Par spēles vērtīgāko spēlētāju tika atzīts Ņujorkas "Knicks" spēlētājs Volts Freizers.