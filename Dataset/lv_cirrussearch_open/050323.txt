Jantes likums (dāņu un norvēģu: Janteloven, zviedru: Jantelagen, somu: Janten laki) ir Ziemeļvalstīm raksturīgs uzvedības kodekss, kurā kolektīvisms tiek stādīts augstāk par individuālismu un godkāre tiek atzīta kā kaut kas nevērtīgs un nepiedienīgs. To desmit punktu veidā savā 1933. gada ironiskajā grāmatā „Bēglis šķērso savas takas” pirmoreiz formulēja dāņu rakstnieks Aksels Sandemūse (Aksel Sandemose): Nedomā, ka esi īpašāks par mums. Nedomā, ka esi pārāks par mums. Nedomā, ka esi gudrāks par mums. Neļaujies iedomai, ka esi labāks par mums. Nedomā, ka esi zinošāks par mums. Nedomā, ka esi svarīgāks par mums. Nedomā, ka esi kādā jomā labāks par mums. Tev nav ļauts par mums smieties. Tu maldīsies, ja domāsi, ka kādam rūpi. Nedomā, ka varēsi mūs pamācīt.