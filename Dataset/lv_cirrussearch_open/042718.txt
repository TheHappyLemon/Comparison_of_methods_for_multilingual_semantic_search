Sepanga (angļu: Sepang F1 International Circuit) ir Formula 1 sacīkšu trase, kas atrodas Sepangas pilsētā, Malaizijā, netālu no Kualalumpuras starptautiskās lidostas. Tā tika uzbūvēta 1999. gadā un kopš tā laika nav piedzīvojusi pārmaiņas. Tā bija viena no pirmajām trasēm, kuras projektu izstrādāja vācietis Hermans Tilke. Galvenā trase, kuru izmanto F1 piloti, ir 5,543 kilometrus gara. Tās izvietojums ir diezgan neparasts, divas ļoti garas taisnes ir savienotas ar tikai vienu ciešu līkumu. Trasē ir izbūvēti arī citi ceļi, piemēram, ir 2,5 kilometrus garais posms, kurš pārsvarā ir tikai pirmā trases daļa. Pie sestā līkuma ir pagrieziens, kurš ved uz starta-finiša taisni. Ir arī atsevišķas trases motokrosam un kartingiem.