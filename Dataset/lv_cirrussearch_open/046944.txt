Troja (angļu: Troy) ir 2004. gada vēsturiskā filma, kas balstīta uz Homēra eposu "Iliāda". Filmā Trojas princis Pariss nolaupa ķēniņa Menelaja sievu Helenu. Menelaja brālis Agamemnons sapulcina grieķu karapulkus, lai uzbruktu un atriebtos trojiešiem. Filmas režisors ir Volfgangs Petersens, galvenās lomas tajā atveido Breds Pits, Diāna Krīgere, Ēriks Bana, Orlando Blūms, Pīters O'Tūls, Braians Kokss, Šons Bīns un Brendans Glīsons. Filmas pirmizrāde notika 2004. gada 14. maijā.