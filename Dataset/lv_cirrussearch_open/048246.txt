Krievijas Impērija piedalījās 1908. gada vasaras olimpiskajās spēlēs, kas notika Lielbritānijas galvaspilsētā Londonā no 1908. gada 27. aprīļa līdz 31. oktobrim. Šīs bija otrās vasaras olimpiskās spēles, kurās piedalījās Krievijas Impērija (pirmās 1900. gadā). Krievijas Impēriju 1908. gada Londonas olimpiskajās spēlēs pārstāvēja 6 sportisti, kuri startēja trijos olimpiskajos sporta veidos. Šajās olimpiskajās spēlēs Krievijas Impērija pirmo reizi tika pārstāvēta cīņas sportā, kurā arī piedalījās visvairāk sportisti no valsts. Krievijas Impērijas komandas stastāvā startēja Latvijā dzimušais, bet Londonā dzīvojošais vieglatlēts, maratonists Juris Liepiņš (Georgs Linds). 1908. gada Londonas olimpiskajās spēlēs Krievijas Impērija izcīnīja trīs olimpiskās medaļas: 1 zelta un 2 sudraba medaļas. Zelta medaļu izcīnīja daiļslidotājs Nikolajs Paņins, savukārt bronzas medaļu cīņas sporta pārstāvji Nikolajs Orlovs un Aleksandrs Petrovs.