Kuresāres lidosta (igauņu: Kuressaare lennujaam) ir lidosta Igaunijā, 2,8 kilometrus uz dienvidaustrumiem no Kuresāres centra, Sāremā salā. Pasažieru lidojumi uz Tallinu un Ruhnu. Pirmais skrejceļš uzcelts 20. gadsimta trīsdesmito gadu beigās, bet lidostu oficiāli atklāja 1945. gada 6. martā. Laikā no 1949. līdz 1953. gadam no lidostas katru dienu tika veikti 10 līdz 14 reisi uz Tallinu. Tolaik lidostā bāzējās arī padomju militārās lidmašīnas. Līdz 1958. gadam lidosta nebija elektrificēta. 1962. gadā uzcēla mūsdienu lidostas termināli, kuru rekonstruēja 2007. gadā.