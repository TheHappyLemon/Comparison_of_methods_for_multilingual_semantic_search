Tatravagonkas arēna (slovāku: Tatravagónka Arena, pazīstama arī kā slovāku: AquaCity Hockey Arena) ir ledus halle, kas atrodas Popradā, Slovākijā un kas atklāta 1973. gadā. Arēna ir vairāku Popradā bāzētu hokeja klubu mājvieta. Tā var uzņemt 4500 skatītājus. 2011.—12. gada sezonā hallē bāzējās arī KHL kluba Popradas "Lev", taču jau pēc vienas līgā aizvadītas sezonas tas pārcēlās uz Prāgu.