Kosmos-96 jeb 3MV-4 № 6 bija PSRS starpplanētu zonde, kuras uzdevums bija Veneras izpēte. Tā palaista 1965. gada novembrī, bet nesējraķetes kļūmes dēļ neatstāja Zemes orbītu. Kosmiskais aparāts bija apgādāts ar attēlu uzņemšanas sistēmu, magnetometru, saules un rentgenstaru detektoriem, pjezoelektrisko detektoru, jonu slazdiem, Geigera skaitītāju un kosmiskā starojuma 3MV-4 № 6 tika palaista 1965. gada 23. novembrī 03:21 UTC ar nesējraķeti Molnija no Baikonuras kosmodroma. Trešās raķešpakāpes darbības laikā radās sūce degvielas cauruļvadā, un tas izraisīja sprādzienu dzinēja degkamerā. Raķete kļuva nekontrolējama, un ceturtā pakāpe Blok-L netika iedarbināta. 3MV-4 № 6 palika Zemes orbītā ar perigeju 209 km un apogeju 261 km. Kosmiskajam aparātam tika dots nosaukums Kosmos-96. 1965. gada 9. decembrī Kosmos-96 iegāja Zemes atmosfērā un sadega.