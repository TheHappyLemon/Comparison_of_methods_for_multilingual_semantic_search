Rakstā uzrādīti visu 2018. gada FIFA Pasaules kausa dalībvalstu komandu sastāvi. Līdz 2018. gada 14. maijam komandām bija jāizziņo pagaidu sastāvi 30 līdz 35 cilvēku sastāvā. Gala komandas sastāvs FIFA bija jāiesniedz līdz 2018. gada 4. jūnijam. Kopā kausam ir pieteikti 736 spēlētāji. Pasaules kausam ir pieteikti tādi spēlētāji kā Krištianu Ronaldu, Lionels Mesi, Tomass Millers, Neimars un Mohameds Salāhs. 200 no 736 futbolistiem ir spēlējuši arī iepriekšējos FIFA Pasaules kausos. 186 no tiem spēlēja Brazīlijā (2014), 61 futbolists spēlēja Dienvidāfrikā (2010), 21 — Vācijā (2006) un viens bija Japānā/Dienvidkorejā (2002). Meksikas aizsargs Rafaels Markess ir piedalījies visos pēdējos četros kausos; šis viņam būs piektais kauss. Visi 23 Anglijas futbola izlases spēlētāji ikdienā pārstāv Anglijas futbola klubus. Krievijas izlasē ir 21 pašmāju futbolists, bet Saūda Arābijas komandā spēlē 20 spēlētāji no pašmāju klubiem. Savukārt Senegālas un Zviedrijas izlasēs nav neviena spēlētāju no pašmāju klubiem. Katra spēlētāja vecums norādīts uz 2018. gada 14. jūniju, turnīra sākuma datumu.