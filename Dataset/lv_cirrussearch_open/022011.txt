Sprādzieni 2013. gada decembrī Volgogradā notika 2013. gada 29. un 30. decembrī Krievijas dienvidu daļas pilsētā Volgogradā. 29. decembrī Volgogradas dzelzceļa stacijā uzspridzinājās terorists pašnāvnieks, nogalinot 18 un ievainojot 44 cilvēkus, no kuriem 38 tika hospitalizēti. Negadījums notika apmēram 12.45 pēc Maskavas laika. Tika uzspridzināts 10 kg TNT ekvivalenta. Sākotnēji tika uzskatīts, ka šo uzbrukumu veikusi sieviete (Oksana Aslanova), tomēr 30. decembrī tika paziņots, ka sprādzienu izraisīja Pāvels Pečenkins. 30. decembrī uzbrucējs pašnāvnieks Volgogradā uzspridzināja trolejbusu apmēram 8.30 pēc Maskavas laika, kā rezultātā bojā gāja 16 cilvēki un 41 cilvēks tika ievainots, no kuriem 27 tika hospitalizēti. No aculiecinieku fotogrāfijām ir zināms, ka sprādziens ir noticis trolejbusa aizmugurē. Pašlaik ir zināms, ka otro uzbrukumu veica vīrietis. 2013. gada 21. oktobrī uzspridzinājās cita pašnāvniece Naida Asijalova, kas autobusā detonēja sprāgstošu jostu (500—600 grami TNT ekvivalenta). Šajā negadījumā mira 7 civiliedzīvotāji (un pašnāvniece), vismaz 36 cilvēki tika ievainoti.