Glendaloha (angļu: Glendalough, īru: Gleann Dá Loch) ir Ķeltu baznīcas klostera drupas, kas atrodas tāda paša nosaukuma Viklova kalnu ielejā mūsdienu Īrijas austrumos, Viklovas grāfistē. Klosteri 6. gadsimtā dibināja Svētais Kevins un tas bija ievērojams ķeltu baznīcas reliģiskais centrs. 1398. gadā angļi mūkus no klostera padzina, tomēr Glendaloha saglabājās kā svētceļojumu objekts. No 1825. līdz 1957. gadam apkaimē ieguva svina rūdu — galenītu. Mūsdienās Glendaloha ir populārs tūrisma objekts. Glendalohas ieleja Apaļais tornis Svētā Kevina baznīca Katedrāles drupas