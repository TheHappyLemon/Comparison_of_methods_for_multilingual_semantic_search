Bellagio ir kūrorts, luksusa viesnīca un kazino Las Vegas Strip, Paradaisā, Nevadā, ASV. Tā īpašnieks ir MGM Resorts International. Uzcelts nojauktās Dunes viesnīcas un kazino vietā, atvērts 1998. gada 15. oktobrī. Pazīstams ar savu eleganci. Viens no ievērojamākajiem objektiem ir 3,2 ha lielais ezers starp kazino un Strip, kurā atrodas Bellagio strūklaka. Galvenajā Bellagio tornī ir 36 stāvi, 3015 istabas, ir 151 m augsts. Spa tornim ir 33 stāvi, 935 istabas, tas ir 119 m augsts. 14 gadus pēc kārtas no 2000. līdz 2014. gadam Bellagio ir ieguvis AAA piecu dimantu balvu, kas ir augstākais AAA līmenis restorāniem un naktsmītnēm. Condé Nast Traveller to ir iekļāvis savā "zelta sarakstā" kā vienu no pasaulē vadošajām viesnīcām. Parādījusies vairākās filmās, piemēram, "Ak, tu laimīgais" (Lucky You, 2007), "21" (2003), "Oušena banda" (2001), "Oušena velna ducis" (2007), "Līdz džekpots mūs šķirs" (2008), "Paģiras" (2009).