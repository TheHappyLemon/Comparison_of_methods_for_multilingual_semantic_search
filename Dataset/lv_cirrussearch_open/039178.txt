SpaceX CRS-12 bija ASV uzņēmuma SpaceX bezpilota kravas kosmosa kuģa Dragon lidojums uz Starptautisko kosmosa staciju NASA Commercial Resupply Services (CRS) programmā. CRS-12 orbītā palaists 2017. gada augustā; nolaižamais aparāts uz Zemes atgriezās septembrī. Šī bija pēdējā reize, kad izmantots jaunbūvēts Dragon pirmās versijas kravas kuģa nolaižamais aparāts, un pēdējā misija no NASA CRS programmas sākotnējā 12 misiju līguma. Nākamajās CRS misijās dosies tikai agrāk kosmosā lidojuši Dragon nolaižamie aparāti.