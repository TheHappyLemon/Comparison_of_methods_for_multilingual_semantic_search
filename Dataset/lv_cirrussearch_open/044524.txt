"Apburtā Ella" (angļu: Ella Enchanted) ir 2004. gada ASV romantiska komēdija, kuras režisors ir Tomijs O'Havers. Galvenās lomas atveido Anna Hetaveja, Hjū Dansijs, Kerijs Elvss, Stīvs Kūgans, Eidens Makardls un Minnija Draivere. Filmas pirmizrāde notika 2004. gada 9. aprīlī ASV. Ellai bērnībā burvju feja iedeva dāvanu - paklausību, kura pieaugušajai Ellai ir jāpaslēpj no savas jaunās audžuģimenes. Tai pašā laikā Ellai jācenšas izglābt princi, kurā viņa lēnām iemīlas.