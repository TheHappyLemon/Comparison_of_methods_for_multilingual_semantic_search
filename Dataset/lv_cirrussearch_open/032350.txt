Marks Renšo (angļu: Mark Renshaw; dzimis 1982. gada 22. oktobrī) ir bijušais Austrālijas šosejas riteņbraucējs. Viņa karjeras lielākā uzvara ir 2011. gada Tour of Qatar daudzdienu sacensību kopvērtējums un viendienas sacensības Clásica de Almería 2013. gadā. No 2009. līdz 2011. gadam, pārstāvot Team Columbia-High Road, un atkal kopš 2014. gada Renšo ir pildījis cita sprintera, Marka Kevendiša, galvenā palīga lomu sprinta finišos. Pēdējos karjeras gadus aizvadīja UCI ProTeam komandā Team Qhubeka NextHash. 2019. gada jūlijā paziņoja par profesionāļa karjeras noslēgšanu.