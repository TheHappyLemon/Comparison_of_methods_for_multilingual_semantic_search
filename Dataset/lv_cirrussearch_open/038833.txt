Marusja Kļimova (krievu: Маруся Климова, īstajā vārdā Tatjana Kondratoviča (krievu: Татьяна Николаевна Кондратович); dzimusi 1961. gada 14. janvārī Ļeņingradā) − krievu rakstniece, tulkotāja. Dzīvo Sanktpēterburgā. Viena no spilgtākajām nonkonformisma pārstāvēm mūsdienu krievu literatūrā. Beigusi Sanktpēterburgas Valsts universitāti. Jaunībā bija saistīta ar Ļeņingradas andergraunda kultūru. 1990. gadu sākumā dzīvoja Parīzē. Marusjas Kļimovas darbi publicēti franču, vācu, angļu, igauņu, serbu un itāļu valodās. Krievu valodā tulkojusi Luī Ferdinanda Selīna, Žana Žanē, Pjēra Gijota, Žorža Bataja, Monikas Vitigas un citu radikālo franču autoru darbus. 2006.gadā Marusjai Kļimovai piešķīra Francijas Ordeni mākslā un literatūrā (l'Ordre des Arts et des Lettres).