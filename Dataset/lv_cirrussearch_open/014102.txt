Gaels Klišī (franču: Gaël Clichy, izrunā: [ɡaɛl kliʃi], dzimis 1985. gada 26. jūlijā) ir bijušais Francijas futbolists un Francijas izlases dalībnieks. Profesionāļa karjeru Gaels Klišī sāka Francijas futbola klubā Cannes. 2003. gadā par 250 tūkstošiem sterliņu mārciņu viņu iegādājās angļu klubs Arsenal, ar kuru vienreiz izcīnīja Anglijas Premjerlīgas čempionu titulu. 2007.—2008. gada sezonā Klišī tika iekļauts Premjerlīgas sezonas simboliskajā komandā. 2011. gadā par 7 miljoniem sterliņu mārciņu Klišī iegādājās Manchester City, ar kuru arī izcīnīja vienu Anglijas Premjerlīgas čempionu titulu. Francijas futbola izlasē Klišī debitēja 2008. gada 10. septembrī spēlē pret Serbijas izlasi. Klišī bija 2010. gada FIFA Pasaules kausa finālturnīra Francijas izlases pieteikumā. Viņš spēlēja arī 2012. gada Eiropas čempionātā.