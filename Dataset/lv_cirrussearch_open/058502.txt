Cianīdi ir ciānūdeņražskābes (zilskābes) HCN sāļi. Šķīstošie neorganiskie cianīdi ir ļoti toksiski dzīviem organismiem. Dabā cianīdi ir reti sastopami, jo ciānūdeņražskābe ir ļoti vāja skābe (vājāka par ogļskābi), un cianīdi ātri sadalās. Cianīdu toksiskums lielā mērā ir saistīts ar to, ka ciānūdenražskābes anjoni veido ļoti stabilus kompleksus. Līdzīgi notiek saindēšanās ar oglekļa monoksīdu (CO) un karboniliem. Organiskos cianīdus sauc par nitriliem. Tie ir organiski savienojumi, kuru molekulā viens vai vairāki ūdeņraža atomi ir aizvietoti ar cianogrupu (-CN). Tie ir mazāk toksiski kā neorganiskie cianīdi.