Jefferson Airplane bija amerikāņu rokgrupa. Tā tika izveidota 1965. gadā un tiek uzskatīta par psihodēliskā roka kustības pionieriem. Grupas divi veiksmīgākie singli ir Somebody to Love un White Rabbit, kuri sasniedza ASV singlu topa pirmo desmitnieku un vēlāk tika iekļauti žurnāla Rolling Stone sarakstā "500 visu laiku izcilākās dziesmas". 1996. gadā grupa tika uzņemta Rokenrola slavas zālē. Jefferson Airplane ir uzstājusies trīs slavenākajos ASV rokfestivālos: Monterejas festivālā 1967. gadā, Vudstokas un Altamontas festivālā 1969. gadā. Pēc grupas izjukšas 1974. gadā grupa tika pārformēta grupā Jefferson Starship un vēl vēlāk — Starship.