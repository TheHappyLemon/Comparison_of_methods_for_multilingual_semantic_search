"Ansītis un Grietiņa: Raganu mednieki" (angļu: Hansel & Gretel: Witch Hunters) ir 2013. gada ASV un Vācijas šausmu komēdija, kura režisors un scenārija autors ir Tomijs Virkola. Galvenās lomas filmā atveido Džeremijs Renners, Džemma Artertone, Famke Jansena un Pīters Stormars. Filmas pirmizrāde notika 2013. gada 25. janvārī ASV. Ansītis un Grietiņa ir atlīdzību mednieki, kas izseko un nogalina raganas. Kad tuvojas "Asiņainais Mēness", brālis un māsa sastopas ar jaunu ļaunā formu, kas varētu saturēt viņu pagātnes noslēpumu.