Vladimirs Ilijevs (bulgāru: Владимир Илиев; dzimis 1987. gada 17. martā) ir Bulgārijas biatlonists. Pasaules kausā debitēja 2006. gada decembrī Estešundā. Pasaules čempionātā pirmoreiz piedalījās 2007. gadā Antholcā. Pirmos punktus PK ieskaitē izcīnīja 2008.—2009. gada sezonā. Trīs reizes piedalījies ziemas olimpiskajās spēlēs (2010, 2014, 2018). Labāko rezultātu individuāli sasniedzis 2018. gadā Phjončhanā (19. vieta 20 km individuālajā distancē). 2017. gada Eiropas atklātajā čempionātā Dušņikizdrojā kļuva par čempionu 10 km sprintā. 2019. gada Pasaules čempionātā Estešundā 20 km individuālajā distancē izcīnīja sudraba medaļu, piekāpjoties vien vācu biatlonistam Arndam Peiferam. Tā kļuva par pirmo Bulgārijas medaļu pasaules čempionātos vīriešu biatlonā.