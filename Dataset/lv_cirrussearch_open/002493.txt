WebM ir audiovizuālo mediju faila formāts. Tas galvenokārt tika izveidots, lai radītu atvērtu un komerciāli brīvi izmantojamu video formātu HTML5 video un audio elementos, kas piedāvātu augstas kvalitātes video kompresiju izmantošanai ar HTML5 video. Tam ir māsas projekts WebP, kas paredzēts attēliem. Formāta izstrādi sponsorē Google, un atbilstošā programmatūra tiek izplatīta saskaņā ar BSD licenci. 2010. gadā šo formātu sāka atbalstīt pārlūki Opera, Chrome, Mozilla un citi. WebM konteinera pamatā ir Matroska profils. WebM sākotnēji atbalstīja VP8 video un Vorbis audio kodekus. 2013. gadā tas tika atjaunināts, lai iekļautu VP9 video un Opus audio kodekus. Tas atbalsta arī AV1 video.