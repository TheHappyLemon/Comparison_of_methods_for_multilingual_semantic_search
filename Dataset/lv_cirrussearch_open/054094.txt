Žaks Sotero (franču: Jacques Sautereau; dzimis 1860. gada 7. septembrī, miris 1936. gada 23. novembrī) bija franču kroketa spēlētājs, olimpiskās bronzas medaļas ieguvējs 1900. gada vasaras olimpiskajās spēlēs. Sotero 1900. gada vasaras olimpiskajās spēlēs startēja divās kroketa disciplīnās, no kurām vienspēlēs ar divām bumbām viņš izcīnīja bronzas medaļu. Savukārt vienspēlēs ar vienu bumbu viņš nefinišēja.