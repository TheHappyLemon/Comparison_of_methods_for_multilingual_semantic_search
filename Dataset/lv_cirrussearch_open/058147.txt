Elektrostatiskā indukcija ir parādība fizikā, kad vadītājs uzlādējas cita uzlādēta ķermeņa ietekmē bez saskares ar to. Vadītājam nonākot cita ķermeņa radītā elektrostatiskajā laukā (elektriskais lauks, kura avoti ir nekustīgi lādiņi), Kulona spēka ietekmē vadītājā tiek atdalīti pozitīvie un negatīvie lādiņi un atsevišķās vietās uz vadītāja virsmas rodas nekompensēti vienas zīmes lādiņi.