Radica-Krilovka (krievu: Ра́дица-Кры́ловка) ir pilsētciemats Krievijā, Brjanskas apgabalā. Ciemats ir pakļauts Brjanskas pilsētai un atrodas starp tās Bežicas un Volodarsko rajoniem, Bolvas upes kreisajā krastā. Tajā dzīvo ap 3,5 tūkstoši iedzīvotāju. Ciemats tika izveidots no divām daļām, ko sauc par Radicu (dienvidu un austrumu daļa) un Krilovku (ziemeļu daļa). Radica pirmoreiz minēta 1752. gadā, kad šeit tika izbūvēta čugunа lietuve (tāpēc šī Radica bija nosaukta "Čuguna Radica", atšķirībā no cita ciema — "Stikla Radica"). Krilovka (Karačiž-Krilovka) dibināta 19. gadsimta beigās. No 1931. gada abi ciemi tika pievienoti Bežicas pilsētai, bet 1940. gadā tika atdalīti uz atsevišķo pilsētciematu. No 1929. gada — pietura (Samāra-Radica) Brjanskas-Smoļenskas dzelzceļa līnijā. Šodien Radica-Krilovkā nav nekādas rūpniecības, iedzīvotāji strādā Brjanskā. Pavasarī ievērojama pilsētciemata daļa cieš no Bolvas upes plūdiem.