Bahreinas futbola izlase ir nacionālā futbola komanda, kas pārstāv Bahreinu starptautiskās futbola sacensībās. Bahreinas futbola izlasi pārvalda Bahreinas Futbola asociācija. Savu pirmo spēli izlase aizvadīja 1966. gadā pret Kuveitu. 2004. gadā Bahreinas izlase saņēma FIFA balvu kā komanda, kas visvairāk uzlabojusi savu sniegumu. Bahreina vēl ne reizi nav kvalificējusies FIFA Pasaules kausa finālturnīram. Labākais sasniegums Āzijas kausā ir 4. vieta 2004. gadā.