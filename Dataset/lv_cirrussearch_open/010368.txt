Kuveita ir valsts Āzijā pie Persijas līča. ANO dalībniece no 1963. gada, Arābu valstu līgas locekle no 1961. gada. Valsts iekārta: konstitucionālā monarhija. Valsts galva — emīrs, valdību vada premjerministrs. Likumdevēja varu realizē emīrs un Nacionālā Asambleja (50 deputāti). Kuveita ir Arābu līgas, Līča arābu valstu sadarbības padomes, Islāma sadarbības organizācijas, Nepievienošanās kustības un OPEC dalībvalsts. Tā ir viena no OPEC dibinātājvalstīm.