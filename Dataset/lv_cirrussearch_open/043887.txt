ASV olimpiskajās spēlēs piedalās kopš to izveidošanas 1896. gadā. ASV ir piedalījusies gandrīz visās vasaras olimpiskajās spēlēs, izņemot 1980. gadā, kad tā boikotēja olimpiskās spēles Maskavā. Kā arī tā ir piedalījusies visās ziemas olimpiskajās spēlēs. ASV sportisti visās olimpiskajās spēlēs kopumā ir ieguvuši 2959 olimpiskās medaļas. No tām 2629 ir iegūtas vasaras olimpiskajās spēlēs un 330 medaļas — ziemas olimpiskajās spēlēs. ASV ir viss olimpiskajām medaļām bagātākā valsts. Kā arī ASV ir ar visvairāk zelta medaļām vasaras olimpiskajās spēlēs. No sporta veidiem visvairāk medaļu ir vieglatlētikā (827 medaļas) un peldēšanā (578 medaļas). Ar medaļām visbagātākais ASV sportists ir peldētājs Maikls Felpss, kurš olimpiskajās spēlēs ir izcīnījis 28 medaļas. Viņš ir arī visu laiku vistitulētākais olimpietis. ASV nav izdevies izcīnīt olimpisko medaļu tikai dažos sporta veidos: galda teniss, badmintons un rokasbumba.[nepieciešama atsauce]