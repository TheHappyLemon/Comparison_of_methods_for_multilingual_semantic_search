Džino Bartali (itāļu: Gino Bartali; 1914. gada 18. jūlijs—2000. gada 5. maijs) bija panākumiem bagātākais Itālijas riteņbraucējs pirms Otrā pasaules kara, divreiz uzvarējis Giro d'Italia (1936, 1937) un vienu reizi Tour de France (1938). Pēc kara viņš guva vēl pa vienai uzvarai katrās no sacensībām: Giro d'Italia 1946. gadā un Tour de France 1948. gadā. Viņa otrā uzvara tūre bija rekords gadu starpībai starp kāda braucēja uzvarām tūres kopvērtējumā. 2013. gada septembrī, 13 gadus pēc viņa nāves, viņam piešķīra holokausta piemiņas memoriāla un institūta Jad Vašem apbalvojumu "Taisnīgais starp tautām" par viņa ieguldījumu ebreju glābšanā Otrā pasaules kara laikā.