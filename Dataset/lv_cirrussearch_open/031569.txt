Šajā uzskaitījumā apkopoti Īrijas valdnieki jeb karaļi, kas bija Īrijas teritorijas pārvaldītāji no 862. gada līdz 1937. gadam un pārstāvēja vairākas dinastijas. Vikingu laikmetā atsevišķi īru ķēniņi tika pasludināti par Īrijas virsķēniņiem (īru: ri hÉrenn uile). Kopš 1154. gada angļu iebrukuma Īrijas austrumdaļā Anglijas karaļi tika dēvēti par Īrijas lordiem (Īrijas kungiem), bet pēc vienotas Anglijas un Īrijas karalistes izveides par Īrijas karaļiem (1541–1707), šo nosaukumu viņi saglabāja arī Lielbritānijas Karalistes pastāvēšanas laikā (1707–1800) kā "Lielbritānijas, Francijas un Īrijas karaļi". Pēc Apvienotās Lielbritānijas un Īrijas Karalistes izveides 1801. gadā viņi kļuva par Lielbritānijas un Īrijas Apvienotās Karalistes karaļiem (King of the United Kingdom of Great Britain and Ireland) kopš 1953. gada par Lielbritānijas un Ziemeļīrijas Apvienotās Karalistes karaļiem.