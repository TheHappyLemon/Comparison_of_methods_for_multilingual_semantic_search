Alverto Kontadors Velasko (spāņu: Alberto Contador Velasco, izrunā: [alˈβeɾto kontaˈðoɾ beˈlasko]; dzimis 1982. gada 6. decembrī Madridē, Spānijā) ir bijušai spāņu šosejas riteņbraucējs, divkārtējs Tour de France, trīskārtējs Vuelta a España, kā arī divkārtējs Giro d'Italia uzvarētājs. No 2010. līdz 2012. gadam A. Kontadors bija diskvalificēts par dopinga lietošanu (viņam tika atņemtas arī kopvērtējuma uzvaras Tour de France un Giro d'Italia).