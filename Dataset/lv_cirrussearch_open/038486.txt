Lūsija Betana Džonsa (angļu: Lucie Bethan Jones, dzimusi 1991. gada 20. martā) ir velsiešu dziedātāja, aktrise un modele. Lūsija ieguva popularitāti, piedaloties šova "X Faktors" Lielbritānijas versijas 6. sezonā 2009. gadā, kad finišēja 8. vietā. 2017. gada 27. janvārī, pēc dalības Lielbritānijas nacionālajā atlasē 2017. gada Eirovīzijai Eurovision: You Decide un vēlāk pēc uzvaras tika paziņots, ka Lūsija, pārstāvot Lielbritāniju, piedalīsies 2017. gada Eirovīzijas dziesmu konkursā Kijevā ar dziesmu "Never Give Up on You". Fināla kopvērtējumā viņa ieguva 15. vietu.