Liganuzes pagasts (igauņu: Lüganuse vald) ir viena no 8 Igaunijas Austrumviru apriņķa pašvaldībām un aizņem apriņķa ziemeļrietumu daļu. Izveidots Igaunijas teritoriālās reformas gaitā 2017. gadā, apvienojot Liganuzes pagastu, Kivieli pilsētu un Sondas pagastu. Pagastā ietilpst 2 pilsētas (Kivieli, Pisi), 3 lielciemi (Erra, Liganuze un Sonda) un 48 ciemi. Robežojas ziemeļos ar Somu līci, austrumos ar Austrumviru apriņķa Toilas pagastu un Kohtla-Jerves pilsētu, dienvidaustrumos ar Alutaguzes pagastu, dienvidrietumos - ar Rietumviru apriņķa Vinni pagastu, bet rietumos - Viru-Nigulas pagastu.