Dzimumvairošanās ir vairošanās veids, kad organisma pēcnācēju radīšanai ir vajadzīgas divas gametas — olšūna un spermatozoīds. Anizogāmijā atšķirīgas dzimumšūnas nodrošina divi dzimumi — mātīte un tēviņš (par cilvēkiem saka sieviete un vīrietis). Otrs dzimumvairošanās veids ir izogāmija, kad abas dzimumšūnas nodrošina viens un tas pats organisms. Pretējais dzimumvairošanās procesam ir bezdzimumvairošanās. Dzimumvairošanās sniedz ģenētisko dažādību, kas organismam ļauj vieglāk pielāgoties vides mainībai. Dažādi organismi izmanto dažādas dzimumvairošanās stratēģijas, kas ir pielāgotas viņu vides un dzīves veidam.