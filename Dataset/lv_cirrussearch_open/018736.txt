Prešovas apriņķis (slovāku: okres Prešov) ir Slovākijas Prešovas apgabala administratīvā iedalījuma vienība. Robežojas ar Prešovas apgabala Levočas, Sabinovas, Bardejovas, Svidnīkas un Vranovas pie Topļas apriņķiem, kā arī Košices apgabala Spišska Nova Vesas, Gelnicas un Košices apkārtnes apriņķiem. Prešovas apriņķa Ļubovecas ciemā dzimis bīskaps Pavels Peters Gojdičs (Pavel Peter Gojdič, 1888—1960), bet Demētes ciemā — futbolists Staņislavs Šestāks (Stanislav Šesták, 1982).