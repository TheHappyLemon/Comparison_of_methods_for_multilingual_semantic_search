Peters Olveckis (slovāku: Peter Ölvecký, dzimis 1985. gada 11. oktobrī) ir bijušais Slovākijas hokejists, spēlēja kreisās malas uzbrucēja pozīcijā. 2004. gada NHL draftā Olvecki ar kopējo 78. numuru trešajā kārā izvēlējās Minesotas "Wild". Savas karjeras laikā pārstāvējis Slovākijas Ekstralīgas komandu Trenčīnas "Dukla", AHL komandas Hjūstonas "Aeros", Milvoki "Admirals" un Manitobas "Moose", NHL komandas Minesotas "Wild" un Našvilas "Predators", Somijas hokeja līgas komandu Kuopio "KalPa", KHL komandās Popradas "Lev" un Bratislavas "Slovan", Zviedrijas hokeja līgas komandā Växjö Lakers un Čehijas Ekstralīgas komandās HC Vítkovice Steel un Piráti Chomutov. Slovākijas hokeja izlases sastāvā piedalījies 2009. un 2013. gada Pasaules čempionātā, kā arī 2014. un 2018. gada ziemas olimpiskajās spēlēs.