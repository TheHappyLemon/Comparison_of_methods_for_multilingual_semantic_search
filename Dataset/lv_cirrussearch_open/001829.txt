We Are the World (latviešu: Mēs esam pasaule) ir dziesma un labdarības singls, ko ierakstīja speciāli šī singla ierakstam izveidotā grupa USA for Africa 1985. gada 28. janvārī. Dziesmu sacerēja Maikls Džeksons un Laionels Ričijs. Singls tika izdots 1985. gada 7. martā sadarbībā ar ierakstu kompāniju Columbia Records. Dziesma ir saņēmusi vairākus apbalvojumus, tai skaitā trīs Grammy balvas, dziesma tika sertificēta ar 4 platīna diskiem pēc RIAA sistēmas. Visi iegūtie līdzekļi, kas tika gūti, pārdodot šo singlu, tika veltīti labdarībai.[nepieciešama atsauce] 2010. gada 1. februārī tika ierakstīta jauna dziesmas versija We Are the World 25 for Haiti pēc 2010. gada Haiti zemestrīces.