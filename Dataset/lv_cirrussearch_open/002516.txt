Hirosima (japāņu: 広島, Hiroshima) ir pilsēta Japānā, Hirosimas prefektūras administratīvais centrs. Tā ir lielākā pilsēta Čjūgoku reģionā Honsju salas rietumos. Hirosima pasaules vēsturē ir iegājusi kā pirmā pilsēta, kuru iznīcināja atombumba. Otrā pasaules kara beigās 1945. gada 6. augustā pilsētā Amerikas Savienotās Valstis nometa atombumbu "Mazais zēns" (Little Boy).