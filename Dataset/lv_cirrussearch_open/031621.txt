Dāmes-Šprēvaldes apriņķis (vācu: Landkreis Dahme-Spreewald, sorbu: Wokrejs Damna-Błota) ir apriņķis Vācijā, Brandenburgas federālajā zemē. Atrodas Šprēvaldes reģionā, kas raksturīgs ar purvainām zemienēm ap Šprē upi, kuru caurvij daudzi kanāli - mūsdienās populārs tūrisma apgabals. Sorbu minoritātes apdzīvots apvidus. Apriņķis robežojas ar Brandenburgas Oderas-Šprē, Šprē-Neises, Oberšprēvaldes-Lauzicas, Elbas-Elsteres un Teltovas-Flēmingas apriņķiem, kā arī Berlīni. Dāmes-Šprēvaldes apriņķis iedalās 4 pilsētās un 12 kopienās. Pilsētas ir Kēnigsvusterhauzene, Libene (Šprēvalde), Lukava un Mitenvalde, bet kopienas - Bestenzē, Ceitene, Eihvalde, Heideblika, Heidezē, Merkiše Heide, Šēnefelde, Šulcendorfa bez sīkāka iedalījuma un Līberoze/Oberšprēvalde, Šenkenlendhene, Unteršprēvalde ar sīkāku iedalījumu.