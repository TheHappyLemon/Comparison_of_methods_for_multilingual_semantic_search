Purānas (sanskritā: पुराण, purāna — ‘senais, vecais’) ir seni hinduistu raksti, svētās grāmatas. Katra no grāmatām ir veltīta kādas hindu dievības kultam. Šajā rakstos stāsta arī par kosmoloģiju, dievu izcelsmi, dzīves pamatprincipiem, karmu, kā arī par viedajiem un valdniekiem. Purānas tiek dalītas divās grupās — 18 lielajās purānās (mukhya puranas) un 18 mazajās purānās (upa puranas). Zināmākās no purānām ir Bhāgavatas purāna, Višnu purāna, Šivas purāna un Markandejas purāna. Purānas ir sastopamas arī džainismā.