Marks Eliots Zakerbergs (angļu: Mark Elliot Zuckerberg; dzimis 1984. gada 14. maijā Vaitplensā, Ņujorkas štatā, ASV) ir amerikāņu programmētājs, uzņēmējs un filantrops. Viņš pazīstams kā interneta tīmekļa vietnes Facebook izveidotājs un dibinātājs. Pašlaik (2021) ir Facebook priekšsēdētājs un vadītājs. Facebook M. Zakerbergs izveidoja 2004. gadā kā privātu kompāniju kopā ar saviem klasesbiedriem Dastinu Moskovicu, Eduardo Saverinu un Krisu Hadžesu, kamēr viņi studēja Hārvarda Universitātē. 2010. gadā M. Zakerbergs laikraksta Time vērtējumā tika atzīts par 2010. gada Gada cilvēku. 2008. gadā viņš kļuva par jaunāko miljardieri pasaulē. 2010. gadā tika uzņemta filma "Sociālais tīkls" par Facebook izveidi, kurā viņu attēloja Džesijs Aizenbergs.