2009. gada Austrālijas Atklātajā čempionātā, vīriešu vienspēlēs, uzvarēja spānis Rafaels Nadals, kurš finālā pieveica šveicieti Rodžeru Federeru. Pusfinālā Nadals rekordilgā, vairāk kā 5 stundas garā spēlē pārspēja savu tautieti Fernando Verdasko. Turnīrā piedalījās arī latvietis Ernests Gulbis. Pirmajā kārtā viņš pārspēja spāni Albertu Montaņjesu, bet otrajā kārtā atzina krieva Igora Andrejeva pārākumu.