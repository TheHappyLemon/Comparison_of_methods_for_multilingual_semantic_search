Mauricheisa (nīderlandiešu: Mauritshuis) ir 1822. gadā dibināts valsts mākslas muzejs Nīderlandes pilsētā Hāgā. Muzejā izstādīta Karaliskās glezniecības kabineta kolekcija, kas sastāv no vairāk nekā 850 mākslas darbiem, to starpā ir dažas no pasaulē vispazīstamākajām gleznām. Muzeja kolekcijas pamatā ir 15. līdz 17. gadsimta nīderlandiešu un flāmu autoru darbi. Izstādīto autoru skaitā ir Jans Vermērs, Rembrants, Jans Stēns, Pauluss Poters, Franss Halss, Jakobs van Reisdāls, Hanss Holbeins Jaunākais un citi. Izstādīto darbu vidū ir Meitene ar pērļu auskaru un Doktora Tulpa anatomijas stunda. Muzejs nosaukums (tulkojumā "Morica māja") cēlies no ēkas pirmā īpašnieka, feldmaršala Johana Morica vārda.