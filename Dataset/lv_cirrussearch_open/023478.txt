Bilija Holideja (angļu: Billie Holiday; dzimusi Eleanora Fegana (Eleanora Fagan) 1915. gada 7. aprīlī, mirusi 1959. gada 17. jūlijā) bija amerikāņu džeza dziedātāja un dziesmu autore. Dziedātājas karjeras laikā izdevusi 12 studijas albumus. Sarakstījusi vairākas dziesmas, kas tagad ir uzskatāmas par džeza standartu, no kurām ievērojamākās ir God Bless the Child, Don't Explain, Fine and Mellow un Lady Sings the Blues. Tāpat kļuvusi slavena, izpildot šādas dziesmas: Easy Living, Good Morning Heartache un Strange Fruit. 2000. gadā tikusi uzņemta Rokenrola slavas zālē.