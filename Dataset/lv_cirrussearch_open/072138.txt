Trabzonas vilājets (osmaņu turku: Vilâyeti-i Trabzon) bija Osmaņu impērijas administratīvi teritoriālā vienība (1864—1922) Anatolijas Melnās jūras piekrastē un tās centrs bija Trabzona. Trabzonas vilājets tika sadalīts sekojošos sandžakos (rajonos): Trabzonas sandžaks (rajons) un tā pagasti (kaza): Ordu, Giresuna, Tirebolu, Gērele, Vakfikebira, Sīrmene, Akčabata (Akčaabata) un Ofa. Džanikas sandžaks un tā pagasti: Samsuna (sandžaka centrs), Bafra, Īnje, Fatsa, Čaršanba (Čaršamba) un Terme. Lazistanas sandžaks un tā pagasti: Rize (sandžaka centrs), Atina (Pazara) un Hopa. Gīmīšhānes sandžaks un tā pagasti: Gīmīšhāne (sandžaka centrs) , Kelkita, Širana un Torula.