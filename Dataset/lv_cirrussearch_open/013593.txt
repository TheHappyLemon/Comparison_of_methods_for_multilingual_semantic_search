Mortal Kombat (plašāk zināms kā Mortal Kombat 2011 vai Mortal Kombat 9) ir 2D cīņas spēle ar 3D grafiku (2.5D) un devītā spēle Mortal Kombat sērijā. To izstrādāja NetherRealm Studios (kādreiz zināmi kā MidWay Studios) un publicēja ekskluzīvi zem Warner Bros. Interactive Entertainment licences. Spēle tika izdota PlayStation 3 un Xbox 360 2011. gada 19. aprīlī ASV un 2011. gada 21. aprīlī Eiropā. PlayStation Vita pārnesums tika izdots ASV 2012. gada 1. maijā un Eiropā 2012. gada 4. maijā. Kaut arī spēle notiek tieši pēc Mortal Kombat: Armageddon, tā vairāk tiek fokusēta uz agrīno periodu Mortal Kombat spēļu sērijā, triloģiju Mortal Kombat, Mortal Kombat II un Mortal Kombat 3. Spēles sižetā stāstīts par to, kā Raidens cenšas izmainīt tagadni, sadarbojoties ar sevi laikā, kad viņu uzveica Shao Kahn. Izdošanas laikā Mortal Kombat saņēma pozitīvu kritiķu atzinumu, Metacritic tai aprēķināja vidējo atzīmi 85/100. Šobrīd spēle ir aizliegta Austrālijā dēļ pārliekas vardarbības un indeksēta Vācijā arī dēļ pārliekas vardarbības.