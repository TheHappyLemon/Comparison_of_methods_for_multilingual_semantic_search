Šajā sarakstā apkopotas visas Eiropas valstis un atkarīgās teritorijas. Eiropā ir 55 suverēnas valstis (51 atzīta valsts un 4 neatzītas/pašpasludinātas valstis) un 10 nesuverēnas teritorijas. No visām 51 atzītajām valstīm Eiropas Savienības sastāvā ir 27. Saskaņā ar Eiropas ģeogrāfijas definīciju, par Eiropas teritorijas austruma robežu no Āzijas tiek uzskatīti Urālu kalni, Urālas upe, Kaspijas jūra un Kaukāza kalni, bet par dienvidu robežu tiek uzskatīta Melnā jūra, Bosfors un Dardaneļi.