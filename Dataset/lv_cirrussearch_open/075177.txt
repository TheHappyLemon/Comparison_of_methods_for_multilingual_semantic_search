Marinuss "Rinuss" Jakobs Hendriks Mihelss (nīderlandiešu: Marinus "Rinus" Jacobus Hendricus Michels; 1928. gada 9. februāris — 2005. gada 3. marts) bija Nīderlandes futbolists un futbola treneris. Visu savu spēlētāja karjeru viņš pavadīja Amsterdamas "Ajax" klubā, kuru viņš vēlāk arī trenēja. Viņš bija arī Nīderlandes futbola izlases spēlētājs un treneris. Mihelss plašāk ir zināms ar saviem sasniegumam kā trenerim. Viņš ar Amsterdamas "Ajax" ir uzvarējis Eiropas kausā un ar FC Barcelona Spānijas līgā, četrus termiņus aizvadījis Nīderlandes izlasē, ar kuru viņš sasniedza finālu 1974. gada Pasaules kausā un uzvarēja 1988. gada Eiropas čempionātā. Viņam piedēvē futbola taktikas "totālais futbols" ieviešanu 1970. gados. FIFA 1999. gadā nosauca viņu par "gadsimta treneri".