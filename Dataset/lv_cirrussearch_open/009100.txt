Ksenija Sobčaka (krievu: Ксения Анатольевна Собчак; dzimusi 1981. gada 5. novembrī Ļeņingradā) ir ebreju izcelsmes krieviete, augstāko aprindu personība, televīzijas raidījumu vadītāja un Krievijas politiskās opozīcijas aktīviste. Viņa ir bijušā politiķa, Sanktpēterburgas mēra Anatolija Sobčaka un politiķes Ludmilas Narusovas meita. K. Sobčaka ir pazīstama kā TV šova "Māja 2" vadītāja, viņa tiek dēvēta par "Krievijas Parisu Hiltoni". Pēc 2011. gada Krievijas prezidenta vēlēšanām iesaistījusies politiskajā darbībā, darbojoties opozīcijas rindās. Sobčaka identificē sevi kā ebreju, bet ne reliģiski. 2004. gadā K. Sobčaka piedalījās filmā par viņas bērnību Thieves and Prostitutes.