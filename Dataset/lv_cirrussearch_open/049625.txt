Ikla (igauņu: Ikla) ir ciems Igaunijas sauszemes teritorijas galējos dienvidrietumos, Pērnavas apriņķa Hēdemēstes pagastā. Apdzīvotā vieta atrodas pie autoceļa E67. Ciems atrodas pie pašas Latvijas—Igaunijas robežas, otrpus robežai — Latvijas pilsēta Ainaži. Līdz Latvija un Igaunija kļuva par Eiropas Savienības dalībvalstīm, tur darbojās muitas kontroles punkts Ainaži—Ikla. Pēc 2020. gada datiem Iklā dzīvo 138 cilvēki.