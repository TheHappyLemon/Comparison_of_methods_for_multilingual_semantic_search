Šis raksts ir par 1986. gadā dzimušo mūziķi. Par citām jēdziena Maarja nozīmēm skatīt nozīmju atdalīšanas lapu. Mārja Meriste-Kivi (igauņu: Maarja Meriste-Kivi, dzimusi 1986. gada 18. janvārī Tallinā, Igaunijā) ir igauņu mūziķe, labāk zināma kā igauņu mūzikas grupas "Vanilla Ninja" bijusī dalībniece. Viņas māte ir Rīna Kivi un tēvs ir Madis Kivi. Mārjai ir brālis Vahurs un divas māsas: Helēna un Kristi. Viņa savu karjeru sāka 2002. gada Eurolaul, pēc tam iesaistījās grupā Vanilla Ninja, ar kuru tika izdoti 2 pirmie albumi. Viņa pameta grupu 2004. gada vidū, lai vairāk pievērstos savam soloprojektam. 2007. gadā viņa savu skatuves vārdu nomainīja no Maarja uz Marya Roxx.