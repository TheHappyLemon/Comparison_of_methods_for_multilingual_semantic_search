Masejo (portugāļu: Maceió, izrunā: [masejˈjɔ]) ir pilsēta Brazīlijā, Alagoasas štata administratīvais centrs. 2013. gadā pilsētā dzīvoja 997 tūkstoši iedzīvotāju. Pēc iedzīvotāju skaita tā ir 17. lielākā pilsēta Brazīlijā. Masejo atrodas Atlantijas okeāna krastā. Pilsētā 1961. gadā dibināta Alagoasas Federālā universitāte. Masejo ir dibināta 1815. gadā. 1839. gadā tā kļuva par Alagoasas štata administratīvo centru. 2002. gadā Masejo bija Amerikas kultūras galvaspilsēta.