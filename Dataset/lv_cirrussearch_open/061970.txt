"Kāršu skaitītājs" (angļu: The Card Counter) ir 2021. gada ASV krimināldrāma, kuras režisors un scenārija autors ir Pols Šreiders. Filmā galvenās lomas atveido Oskars Aizeks, Tifānija Hediša, Tajs Šeridans un Vilems Defo. Filmas izpildproducents ir Mārtins Skorsēze. Filma stāsta par bijušo militāristu, kurš ir kļuvis par spēlmani, ko sāk vajāt viņa pagātnes rēgi. "Kāršu skaitītājs" pirmizrāde notika 2021. gada 2. septembrī Venēcijas kinofestivālā, savukārt Latvijā filmas pirmizrāde notika 2021. gada 26. novembrī. Filma tika iekļauta dažādu kritiķu, tai skaitā Time, The New Yorker, RogerEbert.com, IndieWire, The AV Club un Cahiers du Cinéma, 2021. gada labāko filmu sarakstos.