Glens Lī Beks (angļu: Glenn Lee Beck; dzimis 1964. gada 10. februārī, Everetā, Vašingtonas štatā, ASV) ir amerikāņu konservatīvs politikas komentētājs, radio balss un televīzijas producents. Viņš vada radio raidījumu "Glenn Beck Radio Program", kas nacionāli sindicēts ar Premiere Radio Networks tīklu. Beks vada arī savu televīzijas programmu, "Glenn", kas no 2006. gada janvāra līdz 2008. gada oktobrim darbojās HLN tīklā, no 2009. gada janvāra līdz 2011. gada jūnijam - Fox News, bet pašlaik tiek rādīta TheBlaze. Beks ir sarakstījis sešus The New York Times bestselerus.