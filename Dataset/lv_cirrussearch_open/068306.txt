Moldovas Republikas komunistu partija (rumāņu: Partidul Comuniştilor din Republica Moldova) ir Moldovas komunistiskā partija, kuras dibinātājs ir Vladimirs Voroņins. No 2001. līdz 2009. gadam tā bija Moldovas valdošā partija. 2009. gadā partija zaudēja vairākumu parlamentā, piekāpjoties Aliansei par Eiropas integrāciju. 2019. gada parlamenta vēlēšanās tā ieguva 3,75 % un zaudēja visas vietas valsts parlamentā, bet 2021. gada pirmstermiņa vēlēšanās atgriezās parlamentā. Partijas programmā ir deklarēta piederība komunisma un internacionālisma vērtībām. Līdz 2001. gada vēlēšanām viens no galvenajām Komunistu partijas politikas virzieniem bija tuvināšanās ar Krieviju, bet iegūstot varu, partija sāka uzsvērt Eiropas integrāciju un tuvināšanos Eiropas Savienībai.