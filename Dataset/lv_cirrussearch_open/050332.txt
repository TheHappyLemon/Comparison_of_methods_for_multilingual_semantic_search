Hidroplānu osta (igauņu: Lennusadam) ir 2012. gadā atvērta Igaunijas Jūras muzeja struktūrvienība Tallinā, kura izvietota bijušajā hidroplānu ostā un tās angāros. Muzejā eksponēti ar jūrniecību saistīti priekšmeti mūsdienīgā vizuālā un tehniskā noformējumā. Eksponēti arī vairāki kuģi. Daži no pazīstamākajiem eksponātiem ir 1934. gadā ražotā zemūdene Lembit un 1914. gada ledlauzis Suur Tõll.