Rubensheisa jeb Rubensa māja (nīderlandiešu: Rubenshuis) ir 1946. gadā dibināts muzejs Antverpenē, kas iekārtots gleznotāja Pītera Paula Rubensa mājā, kur viņš dzīvoja un bija iekārtojis savu darbnīcu. Rubenss nopirka māju 1610. gadā un pārbūvēja savām vajadzībām. Šeit tika radīti daudzi no Rubensa slavenākajiem darbiem. Vēlāk māja tika pārdota. 1937. gadā Anverpenes pilsēta māju iegādājās un, pēc restaurācijas, 1949. gadā tajā tika atklāts muzejs. Muzeja mākslas kolekcijā ir ne tikai Rubensa, bet arī Rubensa laikabiedru darbi.