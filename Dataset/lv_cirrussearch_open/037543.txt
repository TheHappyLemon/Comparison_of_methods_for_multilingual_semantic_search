Džordžs Arturs Akerlofs (angļu: George Arthur Akerlof, dzimis 1940. gada 17. jūnijā) ir amerikāņu ekonomists, kopā ar Mailku Spensu un Džezefu Stiglicu ir 2001. gada Nobela prēmijas ekonomikā laureāts. Viņš ir Džordžtaunas Universitātes profesors un Kalifornijas Universitātes Bērkli emeritēts profesors. Plašāk pazīstamais Akerlofa darbs ir 1970. gadā publicētais raksts The Market for Lemons: Quality Uncertainty and the Market Mechanism, kurā parādīts mehānisms kā tirgus informācijas asimetrijas apstākļos kvalitatīvākas preces ražotāji tiek izspiesti no tirgus. Pētījis arī t.s. identitātes ekonomiku un apstākļus kādos kompāniju īpašniekiem izdevīgāk ir iznīcināt biznesu, nevis to attīstīt. Džordža Akerlofa sieva ir Federālās rezervju sistēmas vadītāja Džaneta Jelena.