"Harijs Poters un Fēniksa ordenis" (angļu: Harry Potter and the Order of the Phoenix) ir 2007. gada britu un amerikāņu fantāzijas piedzīvojumu filma, kuras režisors ir Deivids Jeitss. Šī filma ir balstīta uz Dž. K. Roulingas romānu ar tādu pašu nosaukumu, tā ir piektā filma "Harija Potera" filmu sērijā. Filmā ir attēlots Harija Potera piektais gads Cūkkārpā. Galvenās lomas filmā atveido Denjels Redklifs, Rūperts Grints un Emma Votsone. Filmas pirmizrāde ASV notika 2007. gada 11. jūlijā. Tā ir otra ienesīgākā 2007. gada filma aiz "Karību jūras pirāti: Pasaules malā". "Harijs Poters un Fēniksa ordenis" ir saņēmis kopumā pozitīvas kritiķu atsauksmes.