Kartli-Kahetijas karaliste (gruzīnu: ქართლ-კახეთის სამეფო, kartl-kakhetis samepo) bija gruzīnu valsts veidojums, kas izveidots 1762. gadā, apvienojoties divām Austrumgruzīnu valstīm, kuras patstāvīgi pastāvēja kopš Gruzijas Karalistes sadalīšanas 15. gadsimtā. Vēsturiski Kartli bija nozīmīgākā no valsts vienībām Gruzijas teritorijā, taču apvienošanās laikā tā bija vairāk novājināta postošo persiešu iebrukumu dēļ nekā Kahetija austrumos.Tāpēc Kahetijas karaļi kļuva par jaunās valsts karaļiem, un Telavi, kādreizējā Kahetijas galvaspilsēta, kļuva par galvaspilsētu. 18. gadsimta beigās Kartli-Kahetijas karaliste bija smagi izpostīta biežo iebrukumu dēļ. 1783. gadā Iraklijs II parakstīja Georgijevskas līgumu, ar kuru, saglabājot troni, viņš nodeva savu karalisti Krievijas Impērijas protektorātā. Vēlāk karaliste tika anektēta. Turpmākajos gados pēc karalistes likvidēšanas Kartli-Kahetijas teritoriju pārņēma tautas sacelšanās, taču Krievijas varas iestādes tās stingri apspieda.