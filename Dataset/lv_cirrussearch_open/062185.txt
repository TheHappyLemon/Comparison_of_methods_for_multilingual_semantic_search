Džozefs Džordans (angļu: Joseph Jordan, dzimis 1951. gada 15. decembrī) ir Skotijas futbola treneris un bijušais futbolists, spēlēja uzbrucēja pozīcijā, bijis Skotijas futbola izlases dalībnieks. Vislabāk pazīstams no sava laika Leeds United, Manchester United un AC Milan komandās. Bijis daļa no Leeds United veiksmīgā posma, kad komanda 1974. gadā izcīnīja Pirmās divīzijas čempionu titulu. Skotijas futbola izlases sastāvā spēlējis no 1973. līdz 1982. gadam. Kopumā aizvadījis 52 mačus, kuru laikā guvis 11 vārtus. Piedalījies 1974., 1978. un 1982. gada FIFA Pasaules kausā. Viņš ir vienīgais skotu futbolists, kurš ir guvis vārtus trīs Pasaules kausos. Pēc spēlētāja karjeras vadījis vairākas komandas gan Anglijā, gan Skotijā.