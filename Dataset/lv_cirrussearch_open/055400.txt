Tubotalamejas (Tubothalamea) ir bentisku foraminīferu klase, kas iekļauj sevī foraminīferas ar divkameru vai daudzkameru aglutinētu vai kaļķa čaulu (vismaz juvenīlajā stadijā). Primitīvākajām grupām čaulu veido sfēriska dīgļkamera, aiz kuras seko spirāliski uztīta cauruļveida kamera. Attīstītākajām formām ir daudzkameru čaulas. Klase izdalīta pamatojoties uz SSU rDNS molekulārajiem pētījumiem, ņemot vērā arī grupas morfoloģiskās īpatnības. Ģeohronoloģiski tās ir zināmas no kembrija līdz mūsdienām.