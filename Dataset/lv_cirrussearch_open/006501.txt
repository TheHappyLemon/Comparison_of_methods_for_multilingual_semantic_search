Uģis Žaļims (dzimis 1986. gada 19. februārī) ir latviešu bobsleja pilots un stūmējs, kurš startē kopš 2008. gada. Dzimis Saldū. 2008.—2009. gada sezonā piedalījies Eiropas kausos un Pasaules junioru čempionātā kā pilotu Mihaila Arhipova un Normunda Kotāna stūmējs. Pasaules kausā debitējis 2009.—2010. gada sezonā kā Edgara Maskalāna stūmējs. 2010. gada Olimpiskajās spēlēs bija rezerves stūmējs. 2010.—2011. gada sezonas pirmajā pusē piedalījies Eiropas kausa divnieku sacensībās kā pilots ar stūmēju Raivi Zīrupu, bet četrinieku sacensībās stūmis E. Maskalāna bobu. Sezonas otrajā pusē bijis viens no Maskalāna stūmējiem PK posmos.