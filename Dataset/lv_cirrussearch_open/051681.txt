Abraviatūrai BIM ir divi skaidrojumi „Building Information Model” (Būves Informācijas Modelis) un „Building Information Modeling” (Būves Informācijas Modelēšana). „Building Information Model” (BIM) ir informācijas kopums, kurš vākts un papildināts visā būves pastāvēšanas laikā. „Building Information Modeling” (BIM) ir būves informācijas modeļa ģenerēšanas un pārzināšanas process. Ir divas teorijas par šī termina pirmavotu. Pirmā — to radījusi firma Autodesk, lai aprakstītu specificētu rasēšanu ar datoru (3D, object-oriented, AEC, CAD). Otra teorija atspoguļo to, ka šo terminu radījis profesors Charles M. Eastman Džordžijas Tehnoloģiju Institūtā (Georgia Institute of Technology). Šī teorija balstās uz faktu, ka termins „Building Information Model” būtībā nozīmē to pašu, ko „Building Product Model” (Būves Datu Modelis), kuru kopš 1970. gada profesors Eastmans plaši izmanto savā grāmatā un citos dokumentos. Šo terminu ir popularizējis Jerry Laiserin, galvenokārt to skaidrojot kā ar celtni saistīto procesu digitālo attēlošanu ar nolūku atvieglot informācijas digitālā formāta apmaiņu un savietojamību. Šo iespēju piedāvā vairākas tehnoloģiju ražošanas kompānijas, kā, piemēram, SOFTTECH, Autodesk, Bentley Systems, Graphisoft, CADdetails un citas.