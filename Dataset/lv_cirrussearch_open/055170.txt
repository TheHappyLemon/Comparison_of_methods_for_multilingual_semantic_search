Fernando Morjentess Sančess (spāņu: Fernando Morientes Sánchez, dzimis 1976. gada 5. aprīlī) ir Spānijas futbola treneris un bijušais futbolists, spēlēja uzbrucēja pozīcijā. Savas karjeras laikā, Morjentess ir spēlējis vairākos klubos, ieskaitot Real Madrid, AS Monaco, Liverpool un Valencia. Ar Real Madrid komandu Morjentess izcīnīja trīs UEFA Čempionu līgas titulus. Spānijas futbola izlases sastāvā Morjentess ir spēlējis 1998. un 2002. gada FIFA Pasaules kausā.