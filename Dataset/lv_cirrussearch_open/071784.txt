Ungārijas Nacionālais muzejs (ungāru: Magyar Nemzeti Múzeum) ir 1802. gadā dibināts muzejs Ungārijas galvaspilsētā Budapeštā, Eržēbetvārošas rajonā. Mezejā eksponēta arheoloģijas, vēstures un mākslas priekšmetu kolekcija. Muzeja kolekcijas pirmsākums ir, Ungārijas Nacionālās bibliotēkas dibinātāja, grāfa Ferencs Sēčēņi (Széchényi Ferenc, 1754 – 1820) minerālu kolekcija. No 1837. līdz 1847. gadam tika uzcelta muzeja neoklasicisma stila ēka, kuras arhitekts ir Mihājs Pollaks (Pollack Mihály, 1773 – 1855). 1848. gadā uz muzeja kāpnēm Šāndors Petēfi nolasīja 12 punktu programmu un noskaitīja dzejoli Nemzeti dal, iesākdams Ungārijas revolūciju.