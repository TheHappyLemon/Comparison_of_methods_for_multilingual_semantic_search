Pāvels Suhojs (baltkrievu: Павел Восіпавіч Сухі, krievu: Павел Осипович Сухой; dzimis 1895. gada 22. jūlijā, miris 1975. gada 15. septembrī) bija baltkrievu izcelsmes padomju aviokonstruktors, Krievijas militārās aviācijas kompānijas "Sukhoi" dibinātājs. Dzimis skolotāja ģimenē. No 1905. līdz 1914. gadam mācījās ģimnāzijā Grodņā. 1915. gadā iestājās Imperatora Augstākājā tehniskajā skolā Maskavā (mūsdienās Baumana Maskavas tehniskā universitāte). Karojis Pirmajā pasaules karā, vēlāk atgriezās mācībās tehniskajā skolā, kuru absolvēja 1925. gadā pie diplomdarba vadītāja Andreja Tupoļeva. Pēc augstskolas beigšanas sāka darbu CAGI. 1939. gadā tika nodibināts atsevisķs konstruktoru birojs Suhoja vadībā. Suhojs bija viens no reaktīvās aviācijas pamatlicējiem PSRS. Vadījis tādu lidmašīnu kā Su-2, Su-7, Su-9, Su-15, Su-17, Su-24 konstruēšanu.