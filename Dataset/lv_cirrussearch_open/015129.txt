Domkrats (IPA: [dɔmkrats͡]; no krievu: домкрат — no nīderlandiešu: dommekracht) ir stacionārs, pārnēsājams vai pārvietojams mehānisms virs tā novietotu kravu pacelšanai nelielā augstumā. Pēc uzbūves izšķir sviru, skrūves, zobratu, jūgrāmja, zobstieņa, hidrauliskus un pneimatiskus domkratus. Mehānisms parasti konstruēts, lai paredzamo smagumu varētu pacelt, izmantojot viena vai vairāku cilvēku roku spēku. Visbiežāk sastopamais šī mehānisma veids ir skrūves vai vītnes automobiļu domkrats, kas paredzēts automobiļa pacelšanai riteņa nomaiņai.