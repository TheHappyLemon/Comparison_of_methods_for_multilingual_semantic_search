Perigē (franču: Périgueux, izrunā: [pe.ʁi.gø ]) ir pilsēta Francijā, Dordoņas departamenta administratīvais centrs, Akvitānijas reģionā. Tā atrodas Īles (Isle) upes krastos, kas ir viena no Dordoņas upes pietekām. Perigē kā apdzīvotas vietas veidošanās aizsākās jau aizvēsturē, bet pirmā pilsēta Vesunna tika dibināta Senās Romas laikā. Tā tika izpostīta ap 410. gadu un tās vietā pastāvēja le Pjisanfona (le Puy-Saint-Front). Perigē tika dibināta 1240. gadā, apvienojot le Puy-Saint-Front un la Cité. Perigē atrodas 44 vēsturiskie monumenti un trīs muzeji, kam ir piešķirts statuss Musée de France, bet Sanfrontas katedrāle (cathédrale Saint-Front) ir ierakstīta UNESCO Pasaules mantojuma sarakstā. Perigē dzelzceļa stacija tika oficiāli atklāta 1857. gadā. Osta darbojās no 1837. līdz 1949. gadam.