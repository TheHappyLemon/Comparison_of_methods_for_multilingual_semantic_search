Aulendorfa (vācu: Aulendorf) ir pilsēta Rāvensburgas rajonā, Tībingenes apgabalā, Bādenē-Virtembergā, Vācijā. Tā atrodas 20 km uz dienvidrietumiem no Bīberahas, un 19 km uz ziemeļiem no Rāvensburgas. Aulendorfa pirmo reizi ir pieminēta 10. gadsimtā kā Aligedorf. Pilsēta sākotnēji piederēja Velfu dinastijai, pēc tam Hoenštaufenu dinastijai, bet vēlāk Kēnigsegu dinastijai, kuri tur arī dzīvoja. Aulendorfa tirgus tiesības ieguva 1682. gadā. 19. gadsimtā tā kļuva par svarīgu dzelzceļa mezglu. Pilsētas tiesības tā ieguva 1950. gadā, bet pēc zemes reformas 1972. gadā Aulendorfas teritorija palielinājās pievienojot 3 ciemus.