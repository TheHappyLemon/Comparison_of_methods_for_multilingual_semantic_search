Zonta International ir starptautiska nevalstiska labdarības organizācija, kas dibināta 1919. gadā Bufalo, ASV. Tā apvieno 30 000 sievietes 1200 klubos 66 valstīs. Starptautiskās Zonta organizācijas dalībnieces ir dažādu arodu augstas profesionāles, vadošās darbinieces un uzņēmējas, kuras kopīgi strādā ar vietējiem un starptautiskiem projektiem: meitenes un sievietes izglītības un profesionālā līmeņa celšana, tiesiskās nevienlīdzības novēršana, veselības aprūpes uzlabošana. Kopš dibināšanas 1945. gadā, Zonta International sadarbojas ar Apvienoto Nāciju Organizāciju, lai īstenotu sociālo un humanitāro problēmu risināšanu. Zonta International ir konsultatīvas organizācijas statuss ECOSOC, UNICEF, ILO, UNESCO. Katru gadu zontas ziedo tūkstošiem dolāru un daudzu gadu laikā miljoniem dolāru dažādiem ANO fondiem un projektiem. Visciešākā sadarbība Zonta organizācijai ir ar United Nations Development Fund for Women (UNIFEM) programmām, kas vērstas uz HIV/AIDS izplatības novēršanu. ZISVAW (Zonta International Strategies to End Violence Against Women) programma vērsta pret vardarbību pret sievietēm un bērniem, pret cilvēku tirdzniecību un nabadzību. Zonta International sadarbojas ar Eiropas Padomi.