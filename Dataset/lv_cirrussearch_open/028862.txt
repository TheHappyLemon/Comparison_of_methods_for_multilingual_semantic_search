Nikolass Viljams Pīters "Niks" Klegs (angļu: Nicholas William Peter "Nick" Clegg; dzimis 1967. gada 7. janvārī) ir angļu politiķis, kopš 2010. gada Apvienotās Karalistes premjerministra vietnieks, pārstāv Liberālo demokrātu partiju. Viņa māte ir nīderlandiete, tēvs — daļēji krievs, kura aristokrātiskā māte pārcēlās uz Lielbritāniju pēc 1917. gada boļševiku revolūcijas. Studējis Kembridžas Universitātē, Minesotas Universitātē, Eiropas koledžā. Strādājis dažādus darbus Vācijā, Austrijā, Somijā, ASV, Beļģijā, Ungārijā. Bijis Financial Times žurnālists, Eiropas Parlamenta deputāts. 2005. gadā tika ievēlēts parlamenta apakšpalātā, pēc 2010. gada vēlēšanām kļuva par premjera vietnieku, kad Liberālie demokrāti izveidoja koalīciju ar Konservatīvo partiju.