RBMK (no krievu: Реактор Большой Мощности Канальный — lielas jaudas kanālu tipa reaktors) ir PSRS izstrādātu un būvētu kodolreaktoru veids. RBMK ir heterogēnie kanālu tipa lēno neitronu urāna-grafīta reaktori (grafīts kā neitronu palēninātājs, ūdens kā dzesētājs). RBMK ir tā saucamie verdošā tipa reaktori, jo to primārais siltumnesējs ir verdošs ūdens (reaktors izstrādā piesātinātu tvaiku ar 70 atmosfēru spiedienu).