Svētais Anaklēts, saukts arī par Anenklētu (latīņu: Anacletus; dzimšanas laiks nav zināms, miris 92. gadā Romā), bija trešais Romas bīskaps un līdz ar to katolisma tradīcijā tiek uzskatīts par vienu no Romas pāvestiem. Romas katoļu baznīcas svētais. Dažādos avotos parādās divi vārdi - Svētais Klēts un Svētais Anaklēts, vēsturnieki šaubās, vai viņi bija viena un tā pati persona. Pāvests Anaklēts, pēc tautības itālis, valdīja no 76. gada (citos avotos 79. gads) līdz 88. gadam (citos avotos 92). Kopā ar savu priekšgājēju Linu un pēcteci Klementu I ir nosaukts pirmās Svētās Mises — Euharistiskās lūgšanas laikā, tā saucamajā Romas Kanonā. Pāvests sava pontifikāta laikā sadalīja Romu apgabalos. Apbedīts blakus savam priekštecim Linam uz Vatikāna paugura Svētā Pētera bazilikā. Romas katoļu Baznīca mocekļa Svētā Anaklēta svētkus svin 26. aprīlī.