Jevgeņijs Drobots (dzimis 1946. gada 18. augustā, miris 2021. gada 27. jūnijā) bija Latvijas krievu inženieris un sabiedriskais darbinieks. Bijušais Daugavpils Ķīmiskās šķiedras rūpnīcas partijas (PSKP) sekretārs un galvenā inženiera vietnieks. Viņš bija Latvijas Republikas Augstākās Padomes deputāts (1990—1993), ievēlēts no 76. Daugavpils vēlēšanu apgabala. Viens no tiem deputātiem, kas nebalsoja par Latvijas neatkarības deklarāciju un iesaistījās frakcijā "Līdztiesība". Pēc deputāta pilnvaru laika beigām darbojās partijā Par cilvēktiesībām vienotā Latvijā (PCTVL), pēc tam Latvijas Krievu savienībā. Organizējis Krievu skolu aizstāvības štāba un 9. maija svinēšanas akcijas.