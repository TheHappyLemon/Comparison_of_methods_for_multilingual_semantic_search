Eirodziesma 2005 bija 50. starptautiskā Eirovīzijas dziesmu konkursa Latvijas nacionālā atlase, kuras fināls notika 2005. gada 26. februārī Ventspils Olimpiskajā Centrā, Ventspilī. Par Eirodziesmas uzvarētājiem un Latvijas pārstāvjiem Eirovīzijā kļuva duets Valters & Kaža ar dziesmu The War Is Not Over. Eirodziesmas uzvarētājs tika noteikts skatītāju balsojumā (pusfinālos bija kopīgs žūrijas un skatītāju balsojums). Šī bija pirmā reize Eirodziesmas vēsturē, kad nacionālā atlase notika ar diviem pusfināliem. Pusfināla dalībniekus noteica žūrija, kuras sastāvā bija mūziķi, komponisti, televīzijas profesionāļi un mūzikas biznesa pārstāvji no vairākām Eiropas valstīm.