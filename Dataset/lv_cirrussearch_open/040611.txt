IFK Mariehamn ir Somijas futbola klubs no Olandes galvaspilsētas Mariehamnas. Klubs ir dibināts 1919. gadā, futbola sekcija izveidota 1935. gadā. Pašlaik spēlē Veikkausliiga, Somijas augstākajā futbola līgā. Mājas spēles komanda aizvada Wiklöf Holding Arena stadionā, kura kopējā ietilpība ir 4000 vietu, tajā skaitā 1635 sēdvietas. 2016. gadā pirmo reizi kluba vēsturē izcīnīja Somijas čempionu titulu. Kluba futbolisti ir vienreiz kļuvuši arī par Somijas kausa ieguvējiem (2015. gadā).