Billijs Kristels (angļu: William Edward "Billy" Crystal; dzimis 1948. gada 14. martā) ir amerikāņu aktieris, rakstnieks, producents un kinorežisors. Kļuvis pazīstams 1970. gados ar lomu TV seriālā Soap un kļuva par Holivudas filmu zvaigzni 1980. un 1990. gados, filmējoties tādās komerciāli veiksmīgās un kritiķu atzinīgi novērtētās filmās kā "Kad Harijs satika Salliju" (1989) un City Slickers (1991). B. Kristels deviņas reizes ir vadījis Amerikas Kinoakadēmijas balvu pasniegšanas ceremoniju, pēdējoreiz to veicis 2012. gadā, no kuras vadītāja pienākumiem atteicās komiķis Edijs Mērfijs. Viņš ir saņēmis vairākas Emmy un American Comedy balvas.