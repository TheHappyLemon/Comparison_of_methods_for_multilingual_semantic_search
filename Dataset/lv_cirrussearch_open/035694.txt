Hairems Kings "Henks" Viljamss (angļu: Hiram King "Hank" Williams; dzimis 1923. gada 17. septembrī, miris 1953. gada 1. janvārī) bija amerikāņu dziedātājs, dziesmu autors un mūziķis. Iespējams, kantrimūzikas pirmā superzvaigzne. Tiek uzskatīts par vienu no 20. gadsimta nozīmīgākajiem un ietekmīgākajiem amerikāņu dziedātājiem un dziesmu autoriem. 29 gadus ilgās dzīves laikā ierakstījis 31 singlu, tai skaitā Move It on Over, Lovesick Blues, Your Cheatin' Heart, Hey, Good Lookin' un I'm So Lonesome I Could Cry. Vēl 30 singli tika izdoti pēc mūziķa nāves. Vairākus gadus ilgušās muguras sāpes, alkoholisms, narkotiku lietošana pasliktināja Viljamsa veselību. Miris 1953. gadā no sirds mazspējas. Ticis uzņemts vairākās slavas zālēs.