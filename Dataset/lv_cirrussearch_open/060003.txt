Enrike "Kike" Sančess Floress (spāņu: Enrique "Quique" Sánchez Flores, dzimis 1965. gada 5. februārī) ir Spānijas futbola treneris un bijušais futbolists, spēlēja labās malas aizsarga pozīcijā, bijis Spānijas futbola izlases dalībnieks. Kopš 2023. gada Floress ir La Liga kluba Sevilla galvenais treneris. Savas karjeras lielāko daļu pavadījis Valencia komandā. 12 sezonu laikā nospēlējis 304 mačus un guvis 16 vārtus La Liga turnīrā, vēlāk vēl spēlējos Real Madrid un Zaragoza. Spānijas futbola izlases sastāvā piedalījies 1990. gada FIFA Pasaules kausā. Savu trenera karjeru iesācis 2001. gadā, vadot Real Madrid jauniešu komandu. Pirmais profesionālais klubs Floresam bija Getafe 2004. gadā. 2005. gadā sācis vadīt Valencia komandu, vēlāk vadījis arī SL Benfica, Atlético Madrid, Watford un RCD Espanyol, kā arī komandas no AAE un Ķīnas.