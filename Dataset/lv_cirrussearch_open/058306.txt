2022. gada FIFA Pasaules kausa CONMEBOL zonas kvalifikācija ir atlases sacensības Dienvidamerikas Futbola konfederācijas (CONMEBOL) izlasēm FIFA Pasaules kausa finālturnīram, kas 2022. gadā notiks Katarā. Kvalifikācija sākās 2020. gada 8. oktobrī un noslēgsies 2022. gada 22. septembrī ar atlikto spēli sparp Brazīliju un Argentīnu. Tajā tika noskaidrotas četras izlases, kas pa tiešo kvalificējās finālturnīram, kā arī vēl viena izlase, kas par ceļazīmi sacentās starpkonfederāciju izslēgšanas spēlēs. Visas 10 reģiona izlases aizvada divu apļu turnīru ar spēlēm savā un pretinieku laukumā.