Augusts Nilsons (zviedru: August Nilsson; dzimis 1872. gada 15. oktobrī, miris 1921. gada 23. maijā) bija zviedru vieglatlēts un virves vilkšanas speciālists. 1900. gada vasaras olimpiskajās spēlēs izcīnīja zelta medaļu virves vilkšanā. Nilsons 1900. gada vasaras olimpiskajās spēlēs Parīzē startēja gan vieglatlētikā, gan virves vilkšanā. Virves vilkšanā, būdams Jauktās komandas pārstāvis, izcīnīja zelta medaļu. Jaukto komandu virves vilkšanā veidoja Zviedrijas un Dānijas sportisti. Savukārt vieglatlētikā viņš startēja kārtslēkšanā un lodes grūšanā. Kārtslēkšanā viņš ar rezultātu 2,60 metri ieguva pēdējo 8. vietu, bet lodes grūšanā viņa rezultāts bija 10,86 metri, iegūstot 9. vietu.