Neretva (izrunā: [nɛ̌rɛtʋa]), zināma arī kā Narenta, ir lielākā upe Adrijas baseina austrumu daļā. Uz upes uzceltas četras hidroelektrostacijas ar augstiem aizsprostiem (vairāk kā 15 metru), kas nodrošina plūdu aizsardzību, elektroenerģijas ražošanu un ūdens uzkrāšanu. Upe izceļas ar savu dabisko vidi un ainavas daudzveidību. Saldūdens ekosistēmas ir cietušas no pieaugošā piesārņojuma un attīstības izraisītā spiediena. Viens no Bosnijas un Hercegovinas un Horvātijas vērtīgākajiem dabas resursiem ir saldūdens resursi, kas koncentrēti avotos un upēs ar dzidru ūdeni. Neretvas baseins satur nozīmīgākos saldūdens krājumus un atrodas starp citām reģiona nozīmīgākajām upēm — Drinu austrumos, Unu un Savu rietumos. Neretvas izceļas starp citām Dināru kalnienes upēm ar daudzveidīgo ekosistēmu, floru un faunu, kā arī kultūras un vēsturisko mantojumu (piemēram, Mogorjelo romiešu villa pie Čapļinas pilsētas).