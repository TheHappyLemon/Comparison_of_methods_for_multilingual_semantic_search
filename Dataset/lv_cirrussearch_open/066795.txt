"Mans brālēns Vinnijs" (angļu: My Cousin Vinny) ir 1992. gada ASV kinokomēdija, kuras režisors ir Džonatans Lains. Filmā galvenās lomas atveido Džo Peši, Ralfs Mačio, Marisa Tomeja, Mičels Vitfīlds un Freds Gvins. Filma stāsta par Billu un Stenu, diviem jauniem ņujorkiešiem, kuri tiek arestēti Alabamā par slepkavību, ko viņi nav pastrādājuši. Nespējot atļauties advokātu, viņus piekrīt aizstāvēt Stena brālēns Vinnijs, kurš tikai tikko saņēmis licenci. Filmas "Mans brālēns Vinnijs" pirmizrāde notika 1992. gada 13. martā un to izplatīja 20th Century Fox. Filma bija gan komerciāli, gan kritiski veiksmīga. Par savu aktierspēli Tomeja saņēma Amerikas Kinoakadēmijas balvu kategorijā "Labākā aktrise otrā plāna lomā". Filma tiek slavēta arī par tajā precīzi attēloto tiesas sēžu norisi.