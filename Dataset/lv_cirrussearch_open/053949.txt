Rafaels Pereira da Silva (portugāļu: Rafael Pereira da Silva, dzimis 1990. gada 9. jūlijā), zināms arī kā Rafaels (Rafael), ir Brazīlijas futbolists, spēlē aizsarga pozīcijā, bijušais Brazīlijas futbola izlases pārstāvis. Kopš 2021. gada Rafaels pārstāv Brazīlijas komandu Botafogo. Iepriekš Rafaels ir spēlējis Anglijas Premjerlīgas komandā Manchester United un Ligue 1 komandā Lionas "Olympique". Brazīlijas futbola izlases sastāvā Rafaels ir spēlējis 2012. gada vasaras olimpiskajās spēlēs.