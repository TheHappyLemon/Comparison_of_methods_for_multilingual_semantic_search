Rumpuči (Helvella) ir Latvijā samērā reti sastopamu sēņu ģints, kura 2016. gadā saturēja 105 sugas, no kurām Latvijā 2020. gadā atrastas desmit. Ģints nosaukums veidots no latīņu valodas vārda "dzeltens" (latīņu: helvus), tomēr starp rumpučiem nav nevienas tīri dzeltenas krāsas sēnes. Pazīstamākais no rumpučiem — krokainais rumpucis — ir bālgani dzeltenīgs. Pašlaik vēl nav veikti nopietni rumpuču ģenētiskie pētījumi, kuri parasti ļoti būtiski maina sēņu agrāko klasifikāciju.