Tūmass jeb Tomass Transtrēmers (zviedru: Tomas Tranströmer; 1931. gada 15. aprīlis — 2015. gada 26. marts) bija zviedru dzejnieks. Viņa darbi ir tulkoti vairāk nekā 60 valodās, tai skaitā latviešu. Viņa pirmais darbs (dzejoļu krājums "17 dzejoļi") tika laists klajā 1954. gadā. Viņš ir visvairāk tulkotais zviedru pēckara dzejnieks. 2011. gadā viņš saņēma Nobela prēmiju literatūrā par "darbiem ar piesātināto, dzidro izteiksmes veidu, kas sniedz jaunu skatu uz realitāti".