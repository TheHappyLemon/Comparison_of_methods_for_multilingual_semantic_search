Akvelīna Līvmane (dzimusi 1951. gada 13. jūlijā) ir latviešu aktrise un astroloģe. Studējusi Rīgas Politehniskā institūta Arhitektūras fakultātē (1969—1971), 1974. gadā absolvējusi Latvijas Valsts Konservatorijas Teātra fakultāti. 1974. gadā sākusi strādāt Dailes teātrī. Tāpat filmējusies kino. Attēlojusi lomas tādās filmās kā "Ābols upē" (1974), "Nakts bez putniem" (1979), "Dārzs ar spoku" (1983), "Cilvēka bērns" (1991). 1989. gadā saņēmusi Latvijas PSR Nopelniem bagātās skatuves mākslinieces goda nosaukumu. Par Austras lomu 2004. gada filmā "Rudens rozes" saņēmusi "Lielā Kristapa" balvu kā labākā aktrise. 1974. gadā Vanagu katoļu baznīcā Upmalas pagastā laulājusies ar aktieri Jāni Paukštello. Šķīrusies 1998. gadā. Pēdējos gados profesionāli nodarbojas ar astroloģiju.