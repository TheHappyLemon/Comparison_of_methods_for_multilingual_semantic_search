Sērens Lerbī (dāņu: Søren Lerby, dzimis 1958. gada 1. februārī) ir bijušais Dānijas futbolists un futbola treneris, spēlēja pussarga pozīcijā, bijis Dānijas futbola izlases dalībnieks. Savu spēlētāja karjeras lielāko daļu pavadījis Nīderlandē, kur, ar Ajax un PSV Eindhoven komandām, kopumā septiņreiz uzvarējis Eredivisie čempionātā. Par PSV Eindhoven komandu uzvarējis 1987–88. gada Eiropas kausa sezonā. Lerbī divas reizes ar Bayern Munich komandu uzvarēja Vācijas Bundeslīgā, vienu sezonu pavadījis arī Francijas komandā Monaco. Dānijas futbola izlases sastāva aizvadījis 67 mačus un guvis 10 vārtus. Piedalījies 1986. gada FIFA Pasaules kausā, kā arī 1984. un 1988. gada Eiropas čempionātā. No 1991. gada līdz 1992. gadam vadījis Vācijas klubu Bayern Munich. Vēlāk kļuvis par futbola aģentu.