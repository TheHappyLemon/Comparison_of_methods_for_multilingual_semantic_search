Šis raksts ir par filmu. Par citām jēdziena Krēsla nozīmēm skatīt nozīmju atdalīšanas lapu. "Krēsla" (angļu: Twilight) ir 2008. gada ASV fantastikas filma, kuras režisore ir Katrīna Hārdvika. Filma uzņemta pēc tāda paša nosaukuma Stefanijas Meieres romāna. Filmā parādītas attiecības starp jaunieti Bellu Svonu un vampīru Edvardu Kalenu. Filma tika uzņemta trijos gados, ieskaitot scenārija rakstīšanu, filmēšanu un montāžu. Pati uzņemšana gan ilga tikai 44 dienas, galvenokārt Oregonas štatā, ASV. Filmēšana noslēdzās 2008. gada 2. maijā. Filmas pirmizrāde notika 2008. gada 17. novembrī Losandželosā. ASV kinoteātros tā tiek izrādīta kopš 2008. gada 21. novembra, pirmajā dienā tā nopelnīja 35,7 miljonus ASV dolāru. Filmas skaņu celiņš tika izdots 2008. gada 4. novembrī. Nākamā filmas daļa "Jauns mēness" iznāca 2009. gadā.