Šaušana 1900. gada vasaras olimpiskajās spēlēs bija viens no 20 oficiālajiem olimpiskajiem sporta veidiem. Šaušanā kopā startēja 72 sportisti no 8 valstīm. Sacensības notika no 1900. gada 15. jūlija līdz 5. augustam. Šaušanas sacensību norises vieta bija Satori un Buloņā pie Sēnas (tagad Buloņa-Bijankūra. Olimpisko spēļu laikā Parīzē tika aizvadītas 38 disciplīnas, taču tikai 8 no tām tiek uzskatītas par "olimpiskajām". Lai gan Starptautiskā Olimpiskā komiteja nekad nav īsti izlēmusi, kuri notikumi bija "olimpiskie" un kuri ne. Daudzi no visiem šaušanas pasākumiem aprobežojās tikai ar Francijas šaušanas biedrību pārstāvniecību. Daži bija atvērti tikai noteiktām šāvēju klasēm. Pirmoreiz olimpiskajā šaušanas sacensībās bija pārstāvēta Beļģija, Nīderlande, Norvēģija un Rumānija. No valstīm visvairāk medaļu izcīnīja Francijas un Šveices sportisti, abām bija pa 7 medaļām, taču Šveice izcīnīja vairāk zelta medaļas. Pirmās olimpiskās medaļas šaušanā izcīnīja Beļģijas, Francijas, Norvēģijas, Nīderlandes un Šveices sportisti. Visvairāk olimpiskās medaļas no sportistiem izcīnīja Šveices sportists Konrāds Štēli, 4 medaļas.