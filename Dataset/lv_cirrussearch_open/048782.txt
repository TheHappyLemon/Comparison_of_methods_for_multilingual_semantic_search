Austrija piedalījās 2008. gada vasaras olimpiskajās spēlēs, kas notika Ķīnas galvaspilsētā Pekinā no 2008. gada 8. līdz 24. augustam. Austrija ir viena no nedaudzajām valstīm, kas ir piedalījusies gandrīz visās vasaras olimpiskajās spēlēs, izņemot 1920. gada vasaras olimpiskās spēles; šīs bija Austrijas 25. vasaras olimpiskās spēles. Austrijas olimpisko komadu 2012. gada vasaras olimpiskajās spēlēs veidoja 70 sportisti (40 vīrieši un 30 sievietes), kuri startēja 16 olimpiskajos sporta veidos. Vsivairāk sportistu no Austrijas bija pārstāvēti peldēšanā (12 sportisti) un burāšanā (11 sportisti). Pēc 16 gadu pārtraukuma Austrija atkal bija pārstāvēta sinhronajā peldēšanā un pēc 12 gadu pārtraukuma vingrošanā. Austrija šajās vasaras olimpiskajās spēlēs izcīnīja 3 olimpiskās medaļas (1 sudraba un 2 bronzas medaļas), ierindojoties 61. vietā pēc iegūto medaļu kopskaita. Sudraba medaļu izcīnīja džudists Ludvigs Paišers, savukārt bronzas medaļas — peldētāja Mirna Jukiča un kanoe airētāja Violeta Oblingere-Petersa. Austrijas karognesējs olimpisko spēļu atklāšanas ceremonijā bija burātājs Hanss Peters Šteinahers, savukārt noslēguma ceremonijā valsts karogu nesa džudists Ludvigs Paišers.