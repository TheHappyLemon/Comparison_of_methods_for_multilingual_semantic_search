Ričards Džozefs Durbins (angļu: Richard Joseph Durbin, dzimis 1944. gada 21. novembrī) ir Amerikas Savienoto Valstu politiķis, pārstāv ASV Demokrātisko partiju. Kopš 1997. gada ir ASV senators, pārstāvot Ilinoisas štatu. Pirms kļūšanas par ASV senatoru Durbins bija ASV pārstāvju palātas deputāts, no 1983. gada līdz 1997. gadam pārstāvot Ilinoisas 20. kongresa apgabalu. Pašlaik Durbins ir ASV Senāta demokrātu frakcijas vairākuma līdera vietnieks. Durbins dzimis Īstsentluisā Ilinoisas štatā, Īru izcelsmes tēvam Viljamam Durbinam un lietuviešu izcelsmes mātei Annai Kutkinai (lietuviešu: Ona Kutkaitė). 1969. gadā absolvējot Džordžtaunas Universitāti, Durbins saņēma doktora grādu jurisprudencē. Uzreiz pēc absolvēšanas viņš sāka strādāt par advokātu. 1976. gadā Durbins neveiksmīgi kandidēja uz Ilinoisas štata senātu. 1978. gadā Durbins bija kandidāts uz Ilinoisas vicegubernatora amatu. 1982. gadā Durbins tika ievēlēts par ASV Pārstāvju palātas deputātu, pārstāvot Ilinoisas 20. kongresa apgabalu. ASV Pārstāvju palātas deputāta amatā ticis pārvēlēts 6 reizes. kongresa apgabalu. 1996. gadā Durbins tika ievēlēts par ASV senatoru, pārspējot Republikāniskās partijas oponentu Elu Selvi, saņemot 56% balsu. Viņš ASV senatora amatā ir ticis pārvēlēts 4 reizes - 2002. gadā, 2008. gadā, 2014. gadā un 2020. gadā. Kā ASV senators Durbins atbalstīja Baltijas valstu pievienošanu NATO. Durbina Ilinoisas 20. kongresa apgabala deputāta amata pēctecis Džons Šimkus (angļu: John Shimkus) ir arī lietuviešu izcelsmes.