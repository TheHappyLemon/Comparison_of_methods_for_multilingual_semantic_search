Īlāmas ostāns (persiešu: استان ایلام, Ostān-e Ilâm, kurdu: پارێزگای ئیلام, Parêzgeha Îlamê) ir viens no Irānas ostāniem. Atrodas Irānas rietumos Kabīrkūha grēdā un tās rietumu priekškalnēs. Rietumos tam ir 425 km gara robeža ar Irāku. Ziemeļos ostāns robežojas ar Kermānsāhu, austrumos — Luristānu, bet dienvidaustrumos — Hūzestānu. Lielākā daļa iedzīvotāju kurdi (81%) un luri (15%). Lielākās pilsētas ir Īlāma (194 030, ostāna centrs), Dehlorāna (32 941) un Eivāna (31 299).