Nandu (Rhea) ir viena no trijām nandu dzimtas ģintīm. Nandu ģints ir vienīgā mūsdienās dzīvojošā ģints nandveidīgo putnu kārtā, pārējās ir izmirušas. Ģintī ietilpst 7 sugas, no kurām 3 sugas dzīvo mūsdienās, bet atlikušās 4 sugas ir izmirušas. Visas nandu sugas dzīvo Dienvidamerikā, tāpēc tos mēdz saukt arī par Dienvidamerikas strausiem. Nandu ir vāji attīstīti spārni, tie nelido. Nandu tuvākie mūsdienās dzīvojošie ģenētiskie radinieki ir strausi, emu un kazuāri.