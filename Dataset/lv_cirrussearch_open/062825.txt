Kordozars Kelvins Broudess jaunākais (Cordozar Calvin Broadus, Junior; dzimis 1971. gada 20. oktobrī) plašāk pazīstams kā Snoop Dogg (iepriekš — Snoop Doggy Dogg) ir amerikāņu reperis un aktieris. Viņa māte viņu sauca par "Snoopy" tāpēc, ka bērnībā viņam ļoti patika lasīt Peanuts komiksus. Vēlāk, 1998. gadā viņš mainīja pseidonīmu uz vienkārši Snoop Dogg, 2012. gadā Snoop Dogg devās uz Jamaiku un pievērsās rastafari kustībai, nomainot pseidonīmu uz Snoop Lion un turpinot muzicēt regeja žanrā. Par viņa ceļojumu tika uzņemta dokumentālā filma, kas saucas tāpat kā viņa pirmais regeja albums — Reincarnated.