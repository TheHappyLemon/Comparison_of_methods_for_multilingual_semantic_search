Ilze Indriksone (iepriekšējā laulībā Ilze Liepiņa, dzimusi 1974. gada 29. oktobrī Talsos) ir latviešu vides plānošanas speciāliste un politiķe. Bijusi Latvijas Republikas ekonomikas ministre, pārstāv Nacionālo apvienību. Ievēlēta 14. Saeimā. Darbojusies arī 13. Saeimā kā deputāte un Ekonomikas ministrijas parlamentārā sekretāre. Iepriekš bijusi Talsu novada domes deputāte un priekšsēdētāja vietniece. I. Indriksone ir Pedvāles mākslas parka valdes locekle.