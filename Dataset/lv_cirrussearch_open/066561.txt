RRR ir 2022. gada Indijas episka spraiga sižeta filma, kuras režisors ir S. S. Rādžemauli. Filmā galvenās lomas atveido N. T. Rama Ro jaunākais, Rams Čarans, Adžajs Devgans un Alija Bhata. Filma ir izdomāts stāsts par diviem indiešu revolucionāriem, viņu draudzību un cīņu pret Britu Rādžu. Rādžemauli stāstu veidoja, pēc divu revolucionāru Rama Radžas un Komarama Bēma dzīves stāstiem, iztēlojoties, kas būtu noticis, ja viņi satiktos un būtu draugi. Filmēšanu uzsāka 2018. gada novembrī Haidarābādu un tā turpinājās līdz 2021. gada augustam. Atsevišķas ainas filmēja arī Bulgārijā un Marijas pilī Kijivā. RRR budžets ir 72 miljoni ASV dolāru, padarot to par visu laiku dārgāko Indijas filmu. Sākotnēji pirmizrāde bija paredzēta 2020. gada 30. jūlijā, tomēr to vairākkārt pārcēla COVID-19 pandēmijas dēļ. Filma kopumā nopelnīja 160 miljonus ASV dolāru, tādējādi kļūstot par trešo visu laiku ienesīgāko Indijas filmu, kā arī otru ienesīgāko filmu telugu valodā. Filma saņēma pozitīvu kritiķu novērtējumu gan Indijā, gan visā pasaulē, slavējot režiju, scenāriju, aktierspēli, skaņu celiņu, cīņas ainas, operatora darbu un vizuālos efektus. National Board of Review to nodēvēja par vienu no desmit labākajām gada filmām, kļūstot par otro filmu, kas nav angļu valodā un ir iekļuvusi sarakstā. Dziesma Naatu Naatu 95. Kinoakadēmijas balvu pasniegšanas ceremonijā saņēma balvu kategorijā "Labākā dziesma". Tā kļuva par pirmo Āzijas filmu, kas saņēmusi balvu šajā kategorijā. RRR ir trešā Indijas filma, kura nominēta Zelta globusa balvai, nominēta kategorijā "Labākā filma svešvalodā" un ieguva balvu kategorijā "Labākā dziesma".