Royal Antwerp Football Club, bieži saukts vienkārši Antwerp vai RAFC, ir Beļģijas futbola klubs no Antverpenes. Pašlaik spēlē Jupiler Pro League, Beļģijas futbola augstākajā līgā. Mājas spēles komanda aizvada Bosuilstadion, kura ietilpība ir 16 144 vietas. Klubs tika nodibināts 1880. gadā kā Antwerp Cricket Club. Futbola nodaļa tika izveidota 1887. gadā ar nosaukumu Antwerp Football Club. Tas ir vecākais futbola klubs Beļģijā. Royal Antwerp futbolisti ir četras reizes izcīnījuši Beļģijas čempiontitulu, pēdējo reizi 1957. gadā. Klubs ir četras reizes ieguvis Beļģijas kausu — 1955., 1992., 2020. un 2023. gadā. 1992.—1993. gada sezonā iekļuva UEFA Kausu ieguvēju kausa finālā, kur Vemblija stadionā ar 1:3 piekāpās Itālijas klubam Parma.