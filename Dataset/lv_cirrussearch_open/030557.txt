Agnī (sanskritā: अग्नि — ‘uguns’) jeb Agni, ir uguns un pavarda dievība vēdiskajā un hinduisma mitoloģijā. Kopār ar Indu un Sūrju Agni veido "vēdisko triādi". Agni ir Djausa un Prithivī (debesu un zemes personifikāciju) dēls, citur — Brahmas vecākais dēls. Dažkārt Agni tiek identificēts arī ar sauli. Ikonogrāfijā Agni ir minimāli antropomorfizēts. Agni atribūti ir dūmi, ugunīgs šķēps un zeltaini zirgi. Mītos viņš nereti parādās kā vēstnesis starp dieviem un mirstīgajiem.