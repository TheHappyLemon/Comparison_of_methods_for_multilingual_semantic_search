Jeļena Sļesarenko (krievu: Елена Владимировна Слесаренко; dzimusi Jeļena Sivušenko 1982. gada 28. februārī Volgogradā, Krievijā) ir bijusī krievu vieglatlēte, startēja augstlēkšanas sacensībās. Izcīnījusi zelta medaļu 2004. gada vasaras olimpiskajās spēles ar rezultātu 2,06 m. 2008. gada vasaras olimpiskajās spēlēs Sļesarenko pārleca 2,01 m un izcīnīja 4. vietu, taču pēc atkārtotām dopinga pārbaudēm 2016. gadā rezultāts tika anulēts. Izcīnījusi trīs medaļas pasaules čempionātā telpās: zeltu 2004. un 2006. gada čempionātos un sudrabu 2008. gada pasaules čempionātā. 2004. gadā triumfēja arī pasaules vieglatlētikas fināla sacensībās Monako. 2014. gadā 32 gadu vecumā Sļesarenko noslēdza profesionālo karjeru.