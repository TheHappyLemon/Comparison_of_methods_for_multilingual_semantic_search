Roberts Edvards Lī (angļu: Robert Edward Lee; dzimis 1807. gada 19. janvārī, miris 1870. gada 12. oktobrī) bija amerikāņu militārais virsnieks, pazīstams kā Amerikas Valstu Konfederācijas Ziemeļvirdžīnijas armijas komandieris ASV pilsoņu kara laikā. Absolvējis Vestpointas militāro akadēmiju. ASV Armijā dienējis 32 gadus: no 1829. līdz 1861. gadam. Pēc tam četrus gadus — Konfederācijas armijā. Pēc militārās karjeras beigām kļuva par Vašingtona un Lī universitātes prezidentu.