Dīters Grau (Dieter Grau; dzimis 1913. gada 24. aprīlī, miris 2014. gada 17. decembrī) bija vācu raķešu konstruktors, kurš darbojies raķešbūves jomā nacistiskās Vācijas, vēlāk ASV labā. Otrā pasaules kara laikā Dīters Grau darbojās Vernera fon Brauna grupā, kura izstrādāja raķeti V-2. Pēc kara viņš kopā ar citiem vācu speciālistiem nokļuva ASV, kur turpināja darboties raķešbūves jomā. No 1946. gada Grau piedalījās V-2 izmēģinājumos. 1950. gadā vācu raķešu zinātnieku grupa tika pārvietota uz Alabamu, Redstonas Arsenālu. Rezultātā tika izveidota raķete Redstone. Vēlāk viņš sāka strādāt NASA Māršala kosmisko lidojumu centrā, kur tika izstrādātas raķetes Saturn I un Saturn V. 1973. gadā Garu atvaļinājās no NASA, bet palika dzīvot Hantsvilā.