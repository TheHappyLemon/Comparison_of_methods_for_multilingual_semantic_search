X-20 Dyna-Soar bija ASV Gaisa spēku programma, kura paredzēja izstrādāt kosmosa lidmašīnu, kas domāta militāriem nolūkiem. Šī programma tika izstrādāta no 1957. gada līdz 1963. gadam, bet tā arī netika pabeigta. Tika uzbūvēts tikai viens modelis reālajā lielumā, bet tas tā arī nepiedzīvoja savu pirmo lidojumu. X-20 ir iegājusi vēsturē kā pati slavenākā eksperimentālā lidmašīna, kas tā arī netika uzbūvēta. Bija paredzēts, ka X-20 būs pasaulē pirmais kosmoplāns - tas no zemes pacelsies kā raķete, bet nosēdīsies kā lidmašīna. Taču jau no paša sākuma ambīcijas bija nereālas, un lidaparāts tā arī nekad nenonāca ražošanā. X-20 būtu bijusi izmantojama gandrīz vai jebkādiem mērķiem. Tai ne tikai bija jālido kosmosā, bet arī jāpalaiž orbītā satelīti un jāpilda iznīcinātāja, bumbvedēja un miniatūras kosmiskās stacijas funkcijas. 1963. gadā līdzekļi bija izsīkuši. Taču tobrīd inženieri jau bija radījuši daudzus veiksmīgākus risinājumus, ko vēlāk izmantoja, piemēram, Columbia projektā - pirmajā kosmoplānā, kas 1981. gadā aplidoja zemeslodi.