Shārbēkas dzelzceļa stacija (franču: Gare de Schaerbeek, nīderlandiešu: Station Schaarbeek) ir dzelzceļa stacija, kas atrodas Beļģijas galvaspilsētā Briselē. Stacija neorenesanses stilā uzbūvēta 1890. gadā (kreisais spārns) un 1913. gadā (labais spārns un centrs). Apkalpo vilcienus uz Lēvenu, Antverpeni un Briseles lidostu. Kopš 2015. gada stacija ietilpst Beļģijas dzelzceļa muzeja Train World sastāvā.