Jūlijs III (latīņu: Iulius III; dzimis 1487. gada 10. septembrī; pilsoniskais vārds — Džovanni Maria Čoki del Monte (Giovanni Maria Ciocchi del Monte), miris 1555. gada 23. martā) bija Romas pāvests no 1550. gada 7. februāra līdz savai nāvei 1555. gada 23. martā. Pontifikāta sākumā neveiksmīgi centās realizēt baznīcas reformas. Vēlāk pontifikātu satricināja vairāki skandāli, to skaitā pāvesta īpašās attiecības ar pusaudzi Inočenco del Monti, kas bija adoptēts pāvesta brāļa ģimenē un tika iecelts par kardinālu. Jūliijs III atbalstīja Palestrinas, Džordžo Vazāri un Mikelandželo darbību.