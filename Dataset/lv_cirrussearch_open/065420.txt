Mēness piramīda (spāņu: Pirámide de la Luna) ir 2. gadsimta būve Teotivakanas senpilsētā, Meksikā, apmēram 40 kilometrus uz ziemeļaustrumiem no valsts galvaspilsētas Mehiko. Pēc Saules piramīdas otra lielākā piramīda Teotivakanā. Atrodas t.s. Mirušo alejas galā, apveidos atdarinot aiz piramīdas esošo Cerro Gordo kalnu. Piramīda izmantota upurēšanas (to skaitā cilvēku) rituāliem. Piramīda ir 42 metrus augsta, tās izmēri 130 x 150 m.