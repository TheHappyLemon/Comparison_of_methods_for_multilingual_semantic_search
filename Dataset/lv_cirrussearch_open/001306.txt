Kelvins Heriss (īstajā vārdā Ādams Ričards Vailss, dzimis 1984. gada 17. janvārī) ir skotu dziedātājs, dzejnieks, ierakstu producents un dīdžejs. Viņa debijas albums ar nosaukumu I Created Disco nāca klajā 2007. gadā, kurā lielu klausītāju popularitāti izpelnījās singli Acceptable in the 80s un The Girls. Viņš ir arī sarakstījis un producējis dziesmas citiem māksliniekiem, kā piemēram, Kailijai Minogai viņas albumā "X" un sadarbojies ar Dizzee Rascal singlam Dance Wiv Me. Viņa otrais studijas albums Ready for the Weekend nāca klajā 2009. gada 17. augustā un sasniedza 1. vietu Lielbritānijas albumu topos 23. augustā. Tajā ir tādi singli kā I'm Not Alone, Ready for the Weekend, Flashback un You Used to Hold Me. Kelvins ir izdevis arī albumus 18 Months (2012) un Motion (2014). Tajos iekļauti tādi singli kā I Need Your Love, Sweet Nothing, Summer, Under Control, Outside. Heriss pēc Forbes datiem ir bagātākais dīdžejs ar nopelnītiem 66 miljoniem dolāru (2015).