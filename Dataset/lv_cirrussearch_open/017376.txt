SV Werder Bremen ir Vācijas sporta klubs no Brēmenes, kurš visvairāk ir atpazīstams pēc tā futbola komandas. Klubu ar nosaukumu Fußballverein Werder 1899. gada 4. februārī dibināja sešpadsmit profesionālās vidusskolas audzēkņi pēc tam, kad bija laimējuši sporta ekipējumu. Kluba nosaukumu viņi ņēma no reti lietota vācu valodas vietvārda, kas apzīmē "upes pussalu", saistot to ar vietu, kur viņi sākotnēji spēlēja futbolu. Brēmenes klubs pastāvīgi atradies Bundeslīgā, kas ir augstākā līga Vācijas futbolā. Četras reizes klubs kļuvis par Vācijas čempioniem un sešas reizes ieguvis Vācijas kausu. Pēdējie lielākie sasniegumi tika gūti 2004. gadā, kad klubs ieguva abus titulus. Werder Bremen veiksmīgi spēlējis arī Eiropas klubu turnīros. 1992. gada Kausu ieguvēju kausa finālā pārspējot AS Monaco ar 2–0. Werder Bremen sasniedza finālu arī pēdējā UEFA Kausa turnīrā 2009. gadā, pēc tas tika pārsaukts par UEFA Eiropas līgu, kur tas tikās ar Ukrainas klubu Doneckas "Shakhtar". Shakhtar uzvarēja papildlaikā ar 2–1.