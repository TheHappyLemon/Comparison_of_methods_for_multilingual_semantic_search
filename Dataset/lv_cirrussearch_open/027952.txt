Francijas Republikas karogs (franču: Drapeau de la France, militārajā jomā saukts arī par les couleurs) jeb trikolors (le tricolore — 'trīskrāsu') ir trīs krāsu karogs, kas veidots no vertikālam strīpām (no kreisās puses): zilas, baltas un sarkanas. Zilā un sarkanā krāsa ir Parīzes krāsas, kas simboliski ir atdalītas ar balto — karalisko krāsu. Revolūcijas laikā karogs tika izmantots lai parādītu tās galveno nozīmi, pilsoņu Brīvību, Vienlīdzību, Brālību. Zilā par Brīvību, Sarkanā par Vienlīdzību un Baltā par Brālību. Par nacionālo karogu trikolors kļuva 1794. gada 15. februārī, Pirmās Republikas laikā. 1976. gadā Francijas karoga tumši zilā krāsa oficiāli tika pieskaņota ES karoga gaišākajai krāsai, taču praksē visu laiku tikuši lietoti abi varianti. Reizēm tumšākā varianta lietošana tiek uztverta kā politiska pret ES vērsta noskaņojuma demonstrācija, taču biežāk karoga nokrāsa netika ievērota. 2020. gadā prezidents Makrons sāka lietot tumšāko variantu.