Soundgarden ir amerikāņu rokgrupa, kas tika dibināta 1984. gadā Sietlā, ASV. Šī ir viena no populārākajām un pazīstamākajām grandžmūzikas grupām, kā arī vieni no šī žanra aizsācējiem. Soundgarden bija pirmie, kas parakstīja līgumu ar kādu no lielajām mūzikas ierakstu kompānijām (1988. gadā ar A&M Records), lai arī tā nesasniedza komerciālus panākumus līdz pat 1990. gadu sākumam. Vislielākos panākumus grupa guva ar 1994. gada albumu Superunknown, kas debitēja Billboard topa pirmajā vietā. 1997. gadā grupa izjuka bet 2010. gada 1. janvārī grupas vadošais vokālists Kriss Kornels paziņoja par atkalapvienošanos. Līdz 2012. gadam grupa bija pārdevusi savus ierakstus ASV vairāk nekā 10,5 miljonos kopiju un pasaulē apmēram 22,5 miljonos kopiju.