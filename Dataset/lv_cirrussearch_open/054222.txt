Augstlēkšana vīriešiem bija viena no 23 disciplīnām, kas tika aizvadīta vieglatlētikas sacensību ietvaros 1900. gada vasaras olimpiskajās spēlēs Parīzē. Sacensības notika 1900. gada 15. jūlijā Kruakatelānā, Buloņas meža teritorijā. Tajās startēja 8 sportisti no septiņām valstīm. Sportistu izejas augstums sacensībās bija 1.50 metri. Kad uzvarētājs bija palicis viens, viņš varēja izvēlēties augstumu kurā leks. Zelta medaļu ar rezultātu 1.90 metri ieguva ASV sportists Ērvings Baksters. Sudraba medaļu, ar rezultātu 1.78 metri, izcīnīja Lielbritānijas sportists Patriks Līhijs. Savukārt bronzas medaļu ieguva Ungārijas sportists Lajošs Genči. Viņa rezultāts bija 1.75 metri. Zelta medaļas ieguvējs Ērvings Baksters, ar rezultātu 1.90 metri, uzstādīja jaunu olimpisko rekordu šajā disciplīnā. Pirmoreiz augstlēkšanas sacensībās olimpiskajās spēlēs bija pārstāvēta Francija, Lielbritānija, Norvēģija un Ungārija.