USA-234 jeb NROL-25 ir ASV izlūkošanas pavadonis. Tas palaists 2012. gada aprīlī Nacionālā izlūkošanas biroja vajadzībām. Oficiāli par kosmiskā aparāta parametriem un uzdevumiem nekas netiek izpausts, bet neatkarīgi analītiķi secinājuši, ka NROL-25 ir jaunās izlūkošanas pavadoņu sistēmas Future Imagery Architecture (FIA) otrais radara komponents. NRO L-25 tika palaists 2012. gada 3. aprīlī 23:12:57 UTC ar nesējraķeti Delta IV M+(5,2) no Vandenberga Gaisa spēku bāzes starta kompleksa SLC-6. Delta IV M+(5,2) konfigurācijai šis bija pirmais lidojums. Pēc ieiešanas orbītā pavadonim dots nosaukums USA-234.