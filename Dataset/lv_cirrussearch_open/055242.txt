Aleksandrs Merkati (grieķu: Αλέξανδρος Μερκάτης; dzimis 1874. gada 22. oktobrī, miris 1947. gada 5. aprīlī) bija grieķu golferis. Startējis 1900. gada vasaras olimpiskajās spēlēs. Merkati bija nozīmīga figūra olimpisko spēļu agrīnajā vēsturē. Viņš bija Pjēra de Kubertēna draugs un iepazīstināja de Kubertēnu ar kroņprinci Konstantīnu, kurš sniedza karalisko atbalstu 1896. gada Atēnu olimpiskajām spēlēm. Pats Merkati bija 1896. gada spēļu organizācijas komitejas ģenerālsekretārs. Viņš bija Atēnu tenisa kluba dibinātājs un prezidents. No 1897. līdz 1925. gadam viņš bija Grieķijas Olimpiskās komitejas loceklis. Viņš 1900. gada vasaras olimpiskajās spēlēs Parīzē startēja golfa vīriešu turnīrā. Šajā turnīrā viņš ieguva 11. vietu. Viņš atbalstīja arī 1906. gada olimpisko spēļu rīkošanu Atēnās. Vēlāk Starptautiskā Olimpiskā komiteja šīs spēles tomer pasludināja par neoficiālām.