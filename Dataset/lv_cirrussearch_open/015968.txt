Pāvests Pijs VIII (latīņu: Pius VIII; dzimis 1761. gada 20. novembrī, miris 1830. gada 30. novembrī), īstajā vārdā Frančesko Savērio Kastiljoni (Francesco Saverio Castiglioni), bija Romas pāvests no 1829. gada 31. marta līdz 1830. gada 30. novembrim. Pijs VIII ir dzimis Markes reģionā. 1800. gadā pāvests Pijs VII iecēla viņu par Montalto bīskapu. 1816. gadā kļuva par kardinālu. Pijs VIII Vatikānā ir strādājis dažādos vadošos amatos. 1829. gada 31. martā tika ievēlēts par Romas pāvestu. Esot šajā amatā, viņš asi nosodīja slepenās masonu biedrības, kā arī brīvu Bībeles tulkojumu interpretāciju. Atbalstīja katoļu un protestantu laulības Vācijā, bet neatbalstīja šādas laulības Polijā un Īrijā. Bija ļoti slikta veselība, un nomira 1830. gada 30. novembrī, būdams pāvesta amatā tikai vienu gadu un 8 mēnešus.