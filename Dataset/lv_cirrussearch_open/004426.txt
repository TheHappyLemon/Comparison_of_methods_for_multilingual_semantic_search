2003. gada Zelta bumba, ko pasniedz labākajam futbolistam Eiropā, pēc starptautiskas UEFA dalībvalstu sporta žurnālistu žūrijas lēmuma tika piešķirta Pavelam Nedvedam 2003. gada 23. decembrī. Nedveds kļuva par pirmo Čehijas pārstāvi, kas ieguvis šo balvu. 1962. gadā gan šo balvu saņēma Čehoslovākijas pārstāvis Jozefs Masopusts. Viņš kļuva par piekto Juventus spēlētāju, kas ieguvis šo balvu pēc Omara Sivori (1961.), Paolo Rosi (1982.), Mišela Platinī (1983., 1984., 1985.), Roberto Badžo (1993.) un Zinedina Zidana (1998.).