Koordinātas: 34°50′22″N 134°41′38″E﻿ / ﻿34.83944°N 134.69389°E﻿ / 34.83944; 134.69389 Himedži pils (japāņu: 姫路城, Himeji-jō) ir pils komplekss Himedži, Hjogo prefektūrā, Japānā. Tiek uzskatīta par vislabāko Japānas piļu arhitektūras piemēru, kas saglabājies līdz mūsdienām. Komplekss sastāv no 83 ēku tīkla un aizsardzības sistēmas no feodālā perioda. Pils tika uzcelta 14. gadsimtā, turpmākajos gadsimtos komplekss tika paplašināts. Vairāk nekā 400 gadus pils palika neskarta, īpaši bojājumi netika nodarīti arī Himedži pilsētas bombardēšanā Otrā pasaules kara laikā un dabas katastrofu rezultātā. Šī ir Japānā lielākā un visvairāk apmeklētākā pils. 1993. gadā pils tika iekļauta UNESCO Pasaules mantojuma sarakstā (viens no pirmajiem Japānas objektiem, kas iekļauts UNESCO sarakstā). Piecas struktūras kompleksā atzītas par Japānas valsts dārgumiem. Kopā ar Macumoto un Kumamoto pili šī tiek uzskatīta par vienu no trim Japānas galvenajām pilīm.