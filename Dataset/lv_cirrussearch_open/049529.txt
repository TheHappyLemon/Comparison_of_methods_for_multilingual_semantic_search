Kanādas sieviešu futbola izlase ir nacionālā sieviešu futbola komanda, kas pārstāv Kanādu starptautiskās futbola sacensībās. Izlasi pārvalda Kanādas Futbola asociācija. FIFA Pasaules kausa finālturnīrā izlase ir spelējusi astoņas reizes. Lielākais sasniegums ir 2003. gadā izcīnītā 4. vieta. Kanāda rīkoja 2015. gada Pasaules kausu sievietēm, tajā izlase sasniedza ceturtdaļfinālu. Vasaras olimpiskajās spēlēs izlase ir spēlējusi četras reizes. 2020. gada vasaras olimpiskajās spēlēs kļuva par olimpiskajām čempionēm. Divas reizes ir izcīnījusi trešo vietu (2012, 2016). Komanda ir divas reizes (1998. un 2010. gadā) uzvarējusi CONCACAF čempionātā. 2023. gada jūnijā FIFA Pasaules rangā sievietēm izlase bija 7. vietā.