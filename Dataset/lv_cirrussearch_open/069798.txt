Pasaja (filipīniešu: Lungsod ng Pasay, angļu: Pasay City) ir neatkarīga pilsēta Filipīnās. Atrodas Lusonas salas rietumdaļā Manilas aglomerācijā, administratīvi ietilpst Galvaspilsētas reģionā. Izvietojusies Manilas līča krastā, ziemeļos robežojas ar Manilu, austrumos — ar Makati un Tagigu, bet dienvidos — ar Paraņaki. Nozīmīga Manilas industriālā un dzīvojamā piepilsēta; Pasajas teritorijā atrodas daļa no Manilas starptautiskās lidostas.