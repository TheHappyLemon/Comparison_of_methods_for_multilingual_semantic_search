Par Francijas vēsturiskajām provincēm dēvē provinces (franču: province, atsevišķu teritoriju statuss bija duché — 'hercogiste' vai comté — 'grāfiste'), kurās Francijas Karaliste tika iedalīta līdz Lielajai Franču revolūcijai. Pēc revolūcijas provinces tika aizstātas ar departamentiem, lai iedzīvotāju lojalitāti iegūtu centralizētā vara Parīzē un lai iedzīvotāju lojalitāti zaudētu vietējie feodālie apgabali. Daļai mūsdienu Francijas reģionu nosaukumi ir tādi paši kā to vietā pastāvējušajām vēsturiskajām provincēm. Francijā provinces tika radītas, pamatojoties uz droit coutumier, paražu tiesībām, un tajās darbojās to teritorijām raksturīgi likumi.