"Mortekajs" (angļu: Mortdecai) ir 2015. gada ASV asa sižeta komēdija, kas balstīta uz Kirila Bonfigjoli tāda paša nosaukuma romānu sēriju. Filmas režisors ir Deivids Keps. Galvenās lomas atveido Džonijs Deps, Gvineta Paltrova, Jūens Makgregors, Olīvija Manna. Džefs Goldblūms un Pols Betanijs. Filmas pirmizrāde notika 2015. gada 23. janvārī. Ložņājot starp dusmīgiem krieviem, britu Mi5 un starptautisku teroristu, mākslas tirgotājs un nepilna laika blēdis Čārlijs Mortekajs meklē nozagtu gleznu, kurā varētu atrasties kods, ar kura palīdzību iespējams atrast zeltu.