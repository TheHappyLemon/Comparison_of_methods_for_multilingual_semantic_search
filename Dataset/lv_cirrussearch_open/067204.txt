Kontinentālā Ķīna (ķīniešu: 中国大陆', angļu: Mainland China) ir Ķīnas Tautas Republikas teritorija, izņemot Honkongu, Makao un Taivānu. 20. gadsimta 30. gados Ķīnas—Japānas kara laikā kontinentālo Ķīnu daļēji okupēja Japānas Impērijas karaspēks. Pēc Ķīnas Komunistiskās partijas uzvaras pilsoņu karā un Gomiņdana atkāpšanās uz Taivānas salu abas puses turpināja uzskatīt gan kontinentālo daļu, gan salu par Ķīnas teritoriju. "Kontinentālo Ķīnu" sāka dēvēt par Ķīnas pamatdaļu, kas kopš 1949. gada oficiāli tiek dēvēta par Ķīnas Tautas Republiku. Pēc Honkongas un Makao atgriešanās ĶTR jurisdikcijā 1997. gadā un Makao 1999. gadā tām tika piešķirts īpašā administratīvā reģiona statuss saskaņā ar politiku "viena valsts, divas sistēmas", saglabājot savas ekonomiskās un politiskās sistēmas, tāpēc termins "kontinentālā Ķīna" joprojām netiek lietots runājot par tiem rajoniem.