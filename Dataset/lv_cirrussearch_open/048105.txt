Dinozaurs (angļu: Dinosaur) ir 2000. gada ASV animācijas piedzīvojumu filma, kuras režisori ir Ralfs Zondags un Ēriks Leitons. Galvenos tēlus angļu valodā ierunājuši D. B. Svīnijs, Alfre Vūdarda, Haidena Panetjēra, Makss Kasella, Osijs Deiviss un Semjuels E. Raits. Filmas pirmizrāde notika 2000. gada 19. maijā. Aladars ir iguanodons, kuru pēc viņa vecāku nāves uzaudzināja lemuri. Pēc tam, kad meteoru lietus iznīcina Aladara ģimenes māju, Aladars kopā ar savu ģimeni dodas ceļojumā uz jaunajām mājām.