Peldēšanā 2016. gada vasaras olimpiskajās spēlēs tika sadalīti 34 medaļu komplekti. Sacensības notika no 6. līdz 16. augustam, un tajās tika paredzēta 950 sportistu dalība. Latviju sacensībās pārstāvēja divi sportisti: Uvis Kalniņš un Aļona Ribakova. Sacensībās baseinā tika uzstādīti astoņi pasaules rekordi. Par medaļām bagātāko peldētāju Riodežaneiro olimpiskajās spēlēs ar 6 medaļām (5 zelta) kļuva amerikānis Maikls Felpss, 5 medaļas (4 zelta) izcīnīja amerikāniete Ketija Ledeki, 4 medaļas (3 zelta) izcīnīja ungāriete Katinka Hošsū.