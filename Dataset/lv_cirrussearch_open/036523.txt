Mirage Records (arī Mirage Music un Mirage) ir ASV ierakstu kompānija, kuru 1980. gadā dibināja Džerijs un Bobs Grīnbergi. 1974. gadā Džerijs Grīnbergs kļuva par Atlantic Records priekšsēdētāju un iecēla savu brāli Bobu kā atbildīgo par uzņēmuma darbībām ASV rietumos. Pēc veiksmīgas darbības ar Atlantic Records brāļi 1980. gada 18. martā Ņujorkā dibināja savu ierakstu kompāniju — Mirage Records. Sākotnēji ierakstu kompānija albumus un singlus izplatīja caur Atlantic Records, bet vēlāk par izdevējiem tika izvēlēti Atco Records. Ievērojamākie mākslinieki, kas izdod ierakstus caur Mirage Records ir Godley & Creme, Rose Tattoo, Phoebe Snow un Whitesnake. Pašlaik ierakstu kompānijas repertuāru pārvalda Unidisc.