"Ielu balsis" (angļu: Straight Outta Compton) ir 2015. gada ASV biogrāfiska drāma, kuras režisors un viens no producentiem ir F. Gērijs Grejs. Galvenās lomas atveido O'Šea Džeksons jaunākais, Korijs Hokinss, Džeisons Mičels, Nīls Brauns jaunākais, Eldiss Hodžs un Pols Džamati. Filmas pirmizrāde notika 2015. gada 11. augustā Losandželosā. Filmā tiek stāstīts par grupu NWA, kura 20. gadsimta 80. gadu vidū uzmirdz Komptonas ielās un laika gaitā ar savu mūziku maina hip hop kultūru.