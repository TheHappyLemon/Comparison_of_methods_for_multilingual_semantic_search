Ilie Dumitresku (rumāņu: Ilie Dumitrescu, dzimis 1969. gada 6. janvārī) ir Rumānijas futbola treneris un bijušais futbolists, spēlēja uzbrucēja pozīcijā, bijis Rumānijas futbola izlases dalībnieks. Savu karjeru iesācis Steaua București komandā, ar kuru viņš četras reizes kļuva par DIvizia A čempionu. Spēlējis arī Anglijas komandās Tottenham Hotspur un West Ham United, kā arī Spānijas komandā Sevilla. Divus gadus spēlējis arī Meksikā. Savu spēlētāja karjeru noslēdzis 29 gadu vecumā. Ar Rumānijas futbola izlasi spēlējis 1990., 1994. un 1998. gada FIFA Pasaules kausā. Kā treneris vadījis komandas Rumānijā, Kiprā un Grieķijā.