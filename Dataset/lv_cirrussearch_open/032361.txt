Gajs Plīnijs Cecilijs Sekunds (latīņu: Gaius Plinius Caecilius Secundus; dzimis 61. gadā, miris ap 113. gadu), labāk pazīstams kā Plīnijs Jaunākais, bija romiešu rakstnieks, jurists un valsts darbinieks. Plīnija Jaunākā audzināšanā un izglītošanā palīdzējis tēvabrālis Plīnijs Vecākais. Galvenokārt darbojies Trajāna valdīšanas laikā (valdīja no 98. līdz 117. gadam). Plīnijs Jaunākais sarakstīja vairākus simtus vēstuļu, kas kalpo kā avots par dzīvi šajā periodā. Dažas vēstules tika sūtītas imperatoriem un citiem nozīmīgiem cilvēkiem, piemēram, vēsturniekam Tacitam. Vēstules apkopotas desmit grāmatās. Vēstulēs Plīnijs rakstījis par aktuālajiem notikumiem, saviem iespaidiem par kādu tematu u.c. Dzīves nogalē bijis imperatora legāts Bitīnijas provincē.