Zorkels (tadžiku: Зоркӯл — ‘Lielais ezers’, persiešu: دریاچه زورکول) ir ezers Pamirā uz Tadžikistānas un Afganistānas robežas. Izvietojies Lielā Pamira ielejā starp Vāhānas grēdu dienvidos un Dienvidaličuras grēdu ziemeļos 4130 metru virs jūras līmeņa. No ezera rietumu gala sākas viena no Amudarjas iztekām Pāmira. Ezera Tadžikistānas pusē ierīkots Zorkela dabas rezervāts (87 700 ha).