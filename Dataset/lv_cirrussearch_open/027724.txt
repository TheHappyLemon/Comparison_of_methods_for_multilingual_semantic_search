Mongolijas Tautas partija (MPP) (mongoļu: Монгол Ардын Нам), iepriekš Mongolijas Tautas Revolucionārā partija (MTRP), ir politiskā partija Mongolijā. Komunistiska, bet mūsdienās deklarē sevi par sociāldemokrātisku, iestājās Socinternā. Dibināta 1921.gada 1. martā stiprā VK(b)P ietekmē. Pirmā politiskā partija Mongolijā modernā nozīmē. Valdošā partija Mongolijā no 1921.gada līdz 1996.gadam. Līdz 1990.gadam valdīja vienpartijas sistēmā. Partijā lielā mērā atkārtojās tie paši procesi, kas PSKP. 1930. gados partiju vadīja Horlogijns Čoibalsans — izteikts staļinists. Pēc Čoibalsana nāves varu ieguva Jumžāgijns Cedenbals, kura režīms bija mazliet liberālāks. Pēc pārbūves sākšanās PSRS, arī Mongolijā tika nodibināta daudzpartiju sistēma, tomēr vēl līdz 1996. gadam MTPR palika valdošā partija. Arī pašlaik jaunā līdera Nambarijna Enkbajara vadībā partija aizņem apmēram pusi deputātu vietu Lielajā Hurālā, bet prezidents un premjers ir MPP biedri.