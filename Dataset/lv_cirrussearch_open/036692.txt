Šis raksts ir par Latīņamerikas izcelsmes spāņu hronistu. Par 16. gadsimta spāņu dzejnieku skatīt rakstu Garsilaso de la Vega. Inka Garsilaso de la Vega (spāņu: Inca Garcilaso de la Vega, īstajā vārdā Gomess Suaress de Figeroa (spāņu: Gómez Suárez de Figueroa); dzimis 1539. gada 12. aprīlī, miris 1656. gada 23. oktobrī) bija spāņu/kečvu izcelsmes rakstnieks un hronists. Dzimis mūsdienu Peru kā spāņu dižciltīgā un indiāņu inku augstmaņu sievietes dēls, 21 gadu vecumā ieradās Spānijā un nodzīvoja tur līdz mūža beigām. Guva ievērību ar rakstiem par inku vēsturi, kultūru un sabiedrību.