Indijas vilks jeb Irānas vilks (Canis pallipes) ir suņu dzimtas (Canidae) suņu ģints (Canis) plēsējs. Dažas sistemātikas Indijas vilku joprojām sistematizē kā vienu no pelēkā vilka pasugām (Canis lupus pallipes). Tomēr ģenētiskie pētījumi zinātniekiem liek pārvērtēt līdzšinējo sistemātiku un izdalīt Indijas vilku kā atsevišķu sugu, līdzīgi kā Himalaju vilku (Canis himalayensis).