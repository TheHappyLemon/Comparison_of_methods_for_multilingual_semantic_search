Klaipēdas apriņķis (lietuviešu: Klaipėdos apskritis) ir viens no desmit Lietuvas apriņķiem, atrodas valsts rietumos pie Baltijas jūras. Kopš 2010. gada 1. jūlija, kad tika atceltas apriņķu administrācijas, apriņķiem ir tikai teritoriālas un statistiskas funkcijas. Apriņķis atrodas vēsturiskajos Kursas, vēlāk Žemaitijas un Mazās Lietuvas novados. Kauņas apriņķis robežojas ar Telšu un Tauraģes apriņķiem, kā arī ar Latviju un Krieviju. Apriņķī ietilpst 7 pašvaldības — Klaipēdas, Neringas un Palangas pilsētas, kā arī Klaipēdas rajona, Kretingas rajona, Skodas rajona un Šilutes rajona pašvaldība.