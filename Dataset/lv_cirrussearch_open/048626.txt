Vjatka (krievu: Вятка), lejastecē Nokrata (tatāru: Нократ), ir upe Krievijā, viena no lielākajām Kamas upes labā krasta pietekām. Upes garums ir 1314 km, tā sākas Udmurtijā, Jaras rajonā, tālāk tā plūst caur Kirovas apgabalu un Tatarstānā ietek Kamā. Lielākās apdzīvotās vietas upes krastos ir Omutņinska, Slobodska, Vahruši, Kirova, Koteļņiča, Sovetska, Vjatskije Poļani, Sosnovka un Mamadiša. Vjatkas baseina platība ir 129 tūkstoši km2. Vidējā gada caurtece ir 890 m3/s, bet maijā, kad ir visvairāk ūdens, vidējā caurtece sasniedz 3775 m3/s.