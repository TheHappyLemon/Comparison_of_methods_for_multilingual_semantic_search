Latvijas ceļa zīmes ir standartizētas zīmes, kas Latvijā nodrošina transportlīdzekļu drošu kustību, kā arī informē satiskmes dalībniekus. Ceļa zīmes Latvijā nosaka Ceļu satiksmes noteikumi, tām jāatbilst standartam LVS 77-1:2016 "Ceļa zīmes. 1. daļa: Ceļa zīmes", LVS 77-2:2016 "Ceļa zīmes. 2. daļa: Uzstādīšanas noteikumi" un LVS 77-3:2016 "Ceļa zīmes. 3. daļa: Tehniskās prasības". Latvija ir pievienojusies Vīnes konvencijai par ceļu satiksmi un Vīnes konvencijai par ceļa zīmēm un signāliem, kas standartizē ceļa zīmes. Latvijas ceļa zīmēs izmantots DIN 1451 burtveidols.