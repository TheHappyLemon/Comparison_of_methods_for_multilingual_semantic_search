Bliņas (krievu: блины, baltkrievu: бліны) ir plānas griķu (retāk arī kviešu, auzu, rudzu un pat zirņu) miltu pankūkas, ko parasti ēd ar skābo krējumu, sviestu, ikriem, siļķi, mazsālītu zivi vai citām piedevām. Tradicionāli bliņas simbolizēja Sauli, un tās cepa Masļeņicā. Šo ēdienu nevajadzētu jaukt ar parastajām plānajām pankūkām vai bļiņčikiem. Kaut arī bliņu izcelsme tiek saistīta ar austrumslāvu ciltīm, mūsdienās šis ēdiens sastopams arī citu tautu virtuvēs, piemēram, lietuviešu virtuvē (lietuviešu: blynai).