Olborgas Universitāte (dāņu: Aalborg Universitet) ir 1974. gadā dibināta publiska universitāte Dānijas pilsētā Olborgā, valsts ziemeļos. Universitātē ir 5 fakultātes. Universitātei ir struktūrvienības Olborgā, Esbjergā un Kopenhāgenā. Bijušo un esošo pasniedzēju un studentu vidū minami politiķe Mete Frederiksena (Mette Frederiksen, 1977), politiķis Franks Jensens (Frank Jensen, 1961), ekonomists Bengts Oke Lundvalls (Bengt-Åke Lundvall, 1941), rokasbumbas spēlētājs Madss Mensa Larsens (Mads Mensah Larsen, 1991).