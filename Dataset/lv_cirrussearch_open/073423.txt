Lernas hidra (grieķu: Λερναία Ὕδρα) grieķu mitoloģijā bija bezvārda jūras briesmonis, kas radies no simtgalvaina pūķa Tīfona un pussievietes pusčūskas Ehidnas. Līdzīga daudzgalvainai indiešu nagai, hidra bija deviņgalvaina čūska, kuru dažreiz attēloja ar suņa ķermeni. Tā bija grūti uzveicams pretinieks — ja tai nocirta vienu galvu, nocirstās vietā izauga divas. Grieķu mītā to nogalināja Hērakls. Hidra simbolizē daudzos šķēršļus, kas kavē ceļā uz patiesību.