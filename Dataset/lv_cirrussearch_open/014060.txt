Antonio Kasāno (itāļu: Antonio Cassano; dzimis 1982. gada 12. jūlijā) ir bijušais Itālijas futbolists un Itālijas izlases dalībnieks. 2001. un 2003. gadā Kasāno tika atzīts par Itālijas A sērijas gada labāko jauno spēlētāju. 2006. gadā pievienojās Spānijas La Liga klubam Real Madrid, ar kuru izcīnīja Spānijas čempiona nosaukumu. Vēl 2011. gadā kopā ar Milan kļuva par Itālijas čempionu. Itālijas futbola izlasē Kasāno debitēja 2003. gada 12. novembrī spēlē pret Polijas izlasi, kurā guva arī pirmos vārtus izlases labā.