Rikardu Andrade Kvarežma Bernandu (portugāļu: Ricardo Andrade Quaresma Bernardo, izrunā: [ʀi'kardu an'drɐdə kwɐ'rɛʃmɐ ber'nardu]; dzimis 1983. gada 26. septembrī) ir bijušais Portugāles futbolists un Portugāles izlases dalībnieks. Rikardu Kvarežma četras reizes ir kļuvis par Portugāles čempionu: vienu reizi ar Sporting un trīs reizes ar Porto. 2006. gadā tika atzīts par Portugāles augstākās līgas gada spēlētāju. 2010. gadā ar Internazionale ieguva UEFA Čempionu līgas kausu. Šajā klubā divas reizes kļuva arī par Itālijas čempionu. Portugāles futbola izlasē Kvarežma debitēja 2003. gada jūnijā spēlē pret Bolīvijas izlasi. Pirmos vārtu izlases labā guva 2007. gada 24. martā spēlē pret Beļģijas izlasi.