Roberts Džosefs Douls (angļu: Robert Joseph Dole; dzimis 1923. gada 22. jūlijā, miris 2021. gada 5. decembrī) bija amerikāņu politiķis, bijušais ASV senators, pārstāvēja Republikāņu partiju. 1996. gadā viņš bija republikāņu kandidāts ASV prezidenta amatam, bet 1976. gadā republikāņu partijas kandidāts ASV viceprezidenta amatam, kurās kandidēja kopā ar toreizējo ASV prezidentu Džeraldu Fordu. Viņš abās vēlēšanās zaudēja. Bobs Douls piedzima Raselā, Kanzasas štatā. 1942. gadā Bobs Douls nolēma iestāties armijā. Otrā Pasaules kara laikā viņš tika nopietni ievainots. 1960. gadā viņš tika ievēlēts ASV pārstāvju palātā, bet 1968. gadā ASV Senātā. Douls bija pazīstams ar labām debatētāja spējām. 1997. gada janvārī tobrīdējais ASV Prezidents Bills Klintons Doulam piešķīra Prezidenta brīvības medaļu. 2021. gada 18. februārī Douls paziņoja, ka ir diagnosticēts ar ceturtās stadijas plaušu vēzi. 2021. gada 5. decembrī nomira pēc gandrīz 10 mēnešu cīņas ar plaušu vēzi.