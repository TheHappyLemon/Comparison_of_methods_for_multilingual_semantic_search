Azizs Sandžars (turku: Aziz Sancar, dzimis 1946. gada 8. septembrī) ir Turcijas un Amerikas Savienoto Valstu bioķīmiķis un molekulārbiologs. 2015. gadā viņš kopā ar Tomasu Lindālu un Polu Modriču ieguva Nobela prēmiju ķīmijā “par DNS reparācijas mehāniskiem pētījumiem”. 1969. gadā absolvējis Stambulas Universitātes medicīnas fakultāti. Kopš 1971. gada uzturas Amerikas Savienotajās Valstīs. Teksasas Universitātē studēja molekulāro bioloģiju maģistratūrā un aspirantūrā. No 1977. līdz 1982. gadam strādāja Jeila Universitātē. Kopš 1982. gada strādā Ziemeļkarolīnas Universitātē.