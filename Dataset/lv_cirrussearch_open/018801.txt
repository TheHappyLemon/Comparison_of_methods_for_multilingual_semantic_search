Nikolass Maduro Moross (spāņu: Nicolás Maduro Moros; dzimis 1962. gada 23. novembrī) ir venecuēliešu politiķis, pašreizējais valsts prezidents. 1980. gados sācis politisko karjeru. Tāpat bijis Hosē Visentes Rangela miesassargs viņa neveiksmīgajā 1983. gada prezidenta vēlēšanu kampaņā. Laikā no 2000. gada augusta līdz 2006. gada augustam Maduro bija Nacionālās asamblejas (Venecuēlas parlaments) deputāts, pusotru gadu bijis arī parlamenta prezidents. Pēc tam līdz 2013. gada janvārim pildījis ārlietu ministra amata pienākumus. 2012. gada oktobrī kļuvis par Venecuēlas viceprezidentu. Amatā bijis līdz tobrīdējā valsts vadītāja Ugo Čavesa nāvei 2013. gada 5. martā, kad kļuva par pagaidu prezidentu. Prezidenta amatā oficiāli ticis ievēlēts 2013. gada 14. aprīlī. 2018. gada 20. maijā ievēlēts prezidenta amatā uz otro termiņu.