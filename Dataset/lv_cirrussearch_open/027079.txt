Neatkarības pils (angļu: Independence Hall) ietilpst Neatkarības nacionālajā vēstures parkā Filadelfijā, Pensilvānijā, ASV. Šajā ēkā tika apspriesta un pieņemta gan ASV Neatkarības deklarācija, gan ASV Konstitūcija. Ēkas celtniecība tika pabeigta 1753. gadā, bija paredzēta kā Pensilvānijas provinces likumdevēju sanākšanas vieta. No 1775. līdz 1783. gadam bija galvenā Otrā kontinentālā kongresa tikšanās vieta, 1787. gada vasarā šeit notika konstitucionālā konvencija. 1979. gadā iekļauts UNESCO Pasaules mantojuma sarakstā.