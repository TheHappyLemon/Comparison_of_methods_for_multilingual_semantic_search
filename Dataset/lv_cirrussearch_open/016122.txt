Sēklinieku maisiņš (latīņu: scrotum) ir ādas un muskuļaudu veidojums, kurā atrodas vairākuma zīdītāju tēviņu vīrišķie dzimumdziedzeri — sēklinieki. Sēklinieku maisiņš atrodas starp dzimumlocekli un anālo atveri. Parasti sēklinieku maisiņu klāj apmatojums. Sēklinieku maisiņa galvenā funkcija ir neļaut sēkliniekiem sasilt līdz normālai ķermeņa temperatūrai, jo paaugstināta temperatūra var bojāt spermu. Temperatūra tiek kontrolēta, saraujoties maisiņam vēsākā laikā un izstiepjoties siltumā.