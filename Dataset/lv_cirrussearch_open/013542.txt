Šis raksts ir par pilsētu Vācijā. Par Japānas naudas vienību skatīt rakstu Jena. Jēna (vācu: Jena) ir universitātes pilsēta Tīringenes federālajā zemē, Vācijā. Ar 105 129 iedzīvotājiem tā ir otra lielākā pilsēta Tīringenē pēc Erfurtes. Pilsēta atrodas Zāles upes krastos. Jēna pirmoreiz tikusi minēta 1182. gada dokumentā. 1945. gadā, Otrā pasaules kara beigās, pilsēta tika bombardēta. Dzīvību zaudēja 153 cilvēki un pilsētas viduslaiku centrs tika gandrīz pilnībā nopostīts. 1926. gadā Jēnā tika uzbūvēts pasaulē pirmais modernais planetārijs. Pilsētā ir bāzēta viena no desmit vecākajām universitātēm valstī — Jēnas universitāte.