Mariu Esteviss Koluna (portugāļu: Mário Esteves Coluna, dzimis 1935. gada 6. augustā, miris 2014. gada 25. februārī) bija Portugāles futbolists, spēlēja pussarga pozīcijā, bijis Portugāles futbola izlases dalībnieks. Savu lielāko daļu spēlētāja karjeras pavadījis Benfica vienībā, kopumā piedaloties 525 oficiālos mačos, gūstot 127 vārtus, to paveicot 16 sezonās. Kopumā ar komandu izcīnījis 19 titulus, tai skaitā 10 Premjerlīgas trofejas un divus Eiropas kausus. No 1963. līdz 1970. gadam bijis arī komandas kapteinis. Portugāles futbola izlasi pārstāvējis no 1955. līdz 1968. gadam, kopumā 57 mačos gūstot 8 vārtus. Piedalījies 1966. gada FIFA Pasaules kausā. Ilgus gadus bijis arī izlases kapteinis.