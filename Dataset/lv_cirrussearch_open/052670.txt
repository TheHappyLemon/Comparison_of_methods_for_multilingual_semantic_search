Itālija (Itālijas Karaliste) 1896. gada vasaras olimpiskajās spēlēs bija viena no 14 pārstāvošajām valstīm. Itālija šajās olimpiskajās spēlēs bija pārstāvēta ar vienu sportistu — Džuzepi Rivabellu —, kurš startēja šaušanā. Bija plānots, ka olimpiskajās spēlēs startēs arī Karlo Airoldi, taču viņš iepriekš startējot sporta sacensībās bija saņēmis naudas balvas un līdz ar to tika diskvalificēts, jo nebija uzskatāms par amatieri. Šajās olimpiskajās spēlēs Itālijas sportisti medaļas neizcīnīja.