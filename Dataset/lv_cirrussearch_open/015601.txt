Pols Robins Krugmans (angļu: Paul Robin Krugman, dzimis 1953. gada 28. februārī) ir amerikāņu ekonomists, 2008. gada Nobela prēmijas ekonomikā laureāts. Prinstonas Universitātes un Londonas Ekonomikas skolas pasniedzējs, laikraksta The New York Times ekonomikas jautājumu komentētājs. Makroekonomiski pētījis starptautisko tirdzniecību, masveida ražošanu, ekonomisko ģeogrāfiju, likviditātes slazda mehānismu, valūtas krīzes. Liberāls (ASV izpratnē) ekonomists, jaunkeinsists. Daudzu grāmatu par ekonomiku autors. Pazīstams darbs ir 2007. gadā izdotā The Conscience of a Liberal, kur apskatījis ieņēmumu nevienlīdzību ASV. Kritizējis Latvijas izvēlēto ceļu ekonomiskās krīzes pārvarēšanai, kas izraisījis polemiku.