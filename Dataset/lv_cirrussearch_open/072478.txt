Fernando Hosē Torress Sanss (spāņu: Fernando José Torres Sanz; dzimis 1984. gada 20. martā Madridē, Spānijā) ir bijušais spāņu futbolists, spēlēja uzbrucēja pozīcijā, Spānijas futbola izlases dalībnieks. Savu karjeru viņš sāka Madrides "Atletico" klubā, kura sastāvā viņš bija viens no labākajiem jaunatnes komandā. Viņa profesionālā debija notika 2001. gadā un beidzot karjeru klubā bija pamanījies gūt 75 vārtus 174 "La Liga" spēlēs, nopelnot šajā laikā "La Liga" sev iesauku El Niño ("Bērns"). Pirms tam Torress nospēlēja divas sezonas Otrajā divīzijā, kur 40 spēlēs guva 7 vārtus. "Liverpool" klubam viņš pievienojās 2007. gadā pēc tam, kad klubs par viņu samaksāja rekordlielu pārejas samaksu, un jau pirmajā sezonā viņš bija pirmais kluba spēlētājs, kuram izdevies gūt vairāk par 20 vārtiem līgas sezonā kopš Robija Faulera 1995./96. gada sezonā. Viņš arī spēlē Spānijas futbola izlasē un savu debijas spēli tās sastāvā aizvadīja pret Portugāli 2003. gadā. Pagaidām viņš ir piedalījies sešos nozīmīgos turnīros: 2004. gada Eiropas čempionātā, 2006. gada FIFA Pasaules kausā, 2008. gada Eiropas čempionātā, 2010. gada FIFA Pasaules kausā, 2012. gada Eiropas čempionātā un 2014. gada FIFA Pasaules kausā. Viņam neizdevās gūt vārtus 2004. gada Eiropas čempionātā, bet 2006. gada Pasaules kausā viņš guva trīs vārtus. Torress guva uzvaras vārtus 2008. gada Eiropas čempionāta finālā spēlē pret Vāciju, kurā Spānija uzvarēja ar rezultātu 1:0.