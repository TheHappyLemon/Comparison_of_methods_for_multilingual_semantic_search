Pīters Kemps (angļu: Peter Kemp; dzimis 1878. gadā, miršanas datums nav zināms) bija britu peldētājs un ūdenspolo spēlētājs. Izcīnījis zelta un bromzas medaļas 1900. gada vasaras olimpiskajās spēlēs. 1900. gada vasaras olimpiskās spēlēs Parīzē Kemps startēja gan peldēšanā, gan ūdenspolo. Ūdenspolo turnīrā viņš būdams Jauktās komandas Osborne Swimming Club biedrs izcīnīja zelta medaļu. Savukārt peldēšanā viņš startēja 200 metros brīvajā stilā un 200 metru škēršļu joslā. Peldēšanā škēršļu joslā ar rezultātu 2 minūtes 47.4 sekundes viņš izcīnīja bronzas medaļu. Savukārt 200 metru brīvā stila peldēšanā ar rezultātu 2:51.0 viņš pusfinālā ieguva otro vietu un turpmāko cīņu neturpināja.