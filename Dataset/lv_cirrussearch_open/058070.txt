Kērlings 2022. gada ziemas olimpiskajās spēlēs bija viens no 15 sporta veidiem, kas tika aizvadīts ziemas olimpisko spēļu laikā. Sacensības notika Nacionālajā ūdenssporta centrā, Pekinā no 2022. gada 2. februāra līdz 20. februārim. Kērlingā tika aizvadīti 3 turnīri (disciplīnas) — 1 vīriešu, 1 sieviešu un 1 jaukto pāru. Sacensībās startēja 30 dažādas kērlingu komandas, katrā no disciplīnām piedalījās 10 valstu komandas. Sportistu kopējais skaits kērlingā bija 120 sportisti (60 sievietes un 60 vīrieši) no 14 valstīm. Vīriešu un sieviešu turnīros, komandas veidoja 5 sportisti, bet jaukto pāru turnīrā komandu veido divi sportisti.