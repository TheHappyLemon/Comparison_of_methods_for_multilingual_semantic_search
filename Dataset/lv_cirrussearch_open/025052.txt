Valērijs Brumels (krievu: Валерий Николаевич Брумель; dzimis 1942. gada 14. aprīlī, miris 2003. gada 26. janvārī) bija padomju vieglatlēts, startējis augstlēkšanas sacensībās. Piedalījies divās Olimpiskajās spēlēs (1960, 1964). 1960. gadā Romā izcīnīja sudraba medaļu, pēc četriem gadiem Tokijā kļuva par olimpisko čempionu. 1962. gada Eiropas čempions augstlēkšanā, divkārtējs Universiādes čempions.