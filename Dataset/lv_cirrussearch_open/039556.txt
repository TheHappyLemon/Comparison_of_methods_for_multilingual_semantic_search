Svētais Nisas Grigorijs (grieķu: Γρηγόριος Νύσσης}; dzimis ap 335. gadu, miris ap 395. gadu) bija Nisas bīskaps no 372. līdz 376.gadam un no 378. gada līdz savai nāvei, ievērojams agrīnās kristīgās baznīcas teologs un filozofs. Grigorijs kopā ar vecāko brāli Basiliju Lielo un tuvu draugu Nazianzas Gregoriju tradicionāli tiek saukti par Kapadokijas tēviem. Bija 4. gadsimta kristietības ortodoksālās mācības līderis cīņā pret ariānismu, izstrādāja teorētisko bāzi trīsvienības izpratnei. Radījis teoloģiskus un mistiskus darbus, sabalansējot platonisma un agrās kristietības tradīcijas.