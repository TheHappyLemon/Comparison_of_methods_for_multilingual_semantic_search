Sum 41 ir Kanādas rokgrupa no Ajaksas, Ontārio, dibināta 1996. gadā. Grupas sastāvā ietilpst Deriks Viblijs (vokālists, ģitāra, taustiņinstrumenti), Džeisons Makeslins (basģitāra, bekvokāls), Stīvs Jočs (sitaminstrumenti, bekvokāls). Kopš 1999. gadā parakstīja kontraktu ar izdevējkompāniju Island Records, grupa ir ierakstījusi 6 studiju albumus, vienu koncertalbumu (kurš iznāca zem diviem nosaukumiem), divus DVD ar priekšnesumu koncertā un vairāk kā 18 singlus. Kopā ir pārdots vairāk kā 10 miljoni albumu kopijas. Līdz šim veiksmīgākais grupas albums ir All Killer No Filler, kurš trīsreiz ir ieguvis platīna statusu Kanādā un vienreiz ASV. Šajā albumā ir iekļauts arī singls Fat Lip, kurš ir bijis Billboard Modern Rock topa pirmajā vietā. Cits singls In Too Deep šajā hītparādē ir ieguvis tikai 10. vietu. "Sum 41" ir raksturīgas garas koncertturnejas, kuras ilgst pat ilgāk nekā gadu, un šajā laikā tā sniedz vairāk nekā 300 rokkoncertus.