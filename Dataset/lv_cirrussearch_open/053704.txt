Vensēnas velodroms (franču: Vélodrome de Vincennes), oficiāli Žaka Anketila pilsētas velodroms (franču: Vélodrome Jacques Anquetil - La Cipale) ir riteņbraukšanas stadions Francijas galvaspilsētas Parīzes Vensēnas mežā. 1987. gadā stadionam dots nosaukums par godu franču riteņbraucējam Žakam Anketilam. Sākotnēji, 1894. gadā, tas tika izveidots kā velodroms un 1900. gada vasaras olimpiskajās spēlēs tas kļuva par galveno stadionu. Tajā tika aizvadītas sacensības piecos olimpiskajos sporta veidos: futbolā, kriketā, regbijā, riteņbraukšanā un vingrošanā. Šajā stadionā tika aizvadītas arī treka riteņbraukšanas sacensības 1924. gada vasaras olimpiskajās spēlēs. No 1968. līdz 1974. gadam velodroms kalpoja par riteņbraukšanas sacensību Tour de France finiša vietu, šajā periodā sacensībās uzvarēja beļģu riteņbraucējs Edijs Merkss. Pēc 1975. gada Tour de France finiša vieta tika pārcelta uz Elizejas laukiem. Stadions ir attēlots divās spēlfilmās, La Rafle un Sarah's Key, par ebreju pakāršanu Parīzē 1942. gada jūlijā. Stadions joprojām tiek izmantots riteņbraukšanai, futbola un regbija spēlēm.