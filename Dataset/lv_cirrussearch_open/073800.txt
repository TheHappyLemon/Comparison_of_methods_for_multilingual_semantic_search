Music Box ir popa un R&B dziedātājas Meraijas Kerijas ceturtais albums un trešais studijas albums. Tas tika izdots 1993. gada 31. augustā Ziemeļamerikā Columbia Records aizgādībā. Albums sastāv no balādēm, kuras pamatā līdzsarakstīja Kerija un Valters Afanasjevs — ar kuru viņa pirms tam bija strādājusi veidojot Emotions (1991) — un dažām urbānām deju dziesmām. Music Box veidošanā piedalījās arī Bebyface un Roberts Sivillejs un Deivids Kols. Albumam ir arī divas B-pušu dziesmas: ‘’Do You Think Of Me’’ un ‘’Everything Fades Away’’. Šīs dziesmas tika izņemtas no galvenā dziesmu saraksta, jo tās tika atzītas kā pārāk divdomīgas. Pirmais singls Dreamlover kļuva par Kerijas veiksmīgāko singlu uz to laiku, kad tas sasniedza pirmo vietu ASV un Kanādā, un Badfinger dziesmas Whitout You kļuva par Kerijas pirmo dziesmu, kas sasniedza pirmo vietu Lielbritānijā un vairākās citās Eiropas valstīs. 1994. gadā Kerija tika nominēta Grammy balvai kategorijā ‘’Labākais Sieviešu Popa Vokāla Izpildījums’’ par Dreamlover, bet zaudēja Vitnijai Hjūstonei; nākamajā gadā viņa saņēma šo pašu nomināciju par Hero. Līdz 2008. gadam Music Box ir pārdots aptuveni 30 miljonos kopiju, un ir Kerijas visveiksmīgākais albums.