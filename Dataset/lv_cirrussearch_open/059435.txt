Maikls Stjuarts Stūlbargs (angļu: Michael Stewart Stuhlbarg, dzimis 1968. gada 5. jūlijā) ir amerikāņu aktieris. Slavu ieguvis, attēlojot universitātes profesoru Leriju Gopniku brāļu Koenu filmā "Nopietns cilvēks" (2009), par ko viņš tika nominēts Zelta globusa balvai. Piedalījies arī tādās filmās kā "Linkolns" (2012), "Hičkoks" (2012), "Vīri melnā 3" (2012), "Jasmīnas stāsts" (2013), "Stīvs Džobss" (2015), "Trambo" (2015), "Atnācēji" (2016), "Doktors Streindžs" (2016), "Slepenie dokumenti" (2017), "Sauc mani savā vārdā" (2017), "Ūdens forma" (2017), Shirley (2020) un Bones and All (2022). Par lomu Hulu miniseriālā The Looming Tower, saņēmis Emmy balvas nomināciju. Piedalījies arī seriālos "Pagrīdes impērija" (2010—2013), "Fārgo" (2017), Your Honor (2020) un Dopesick (2021).