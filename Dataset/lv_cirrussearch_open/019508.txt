Luidži Kadorna (itāļu: Luigi Cadorna; dzimis 1850. gada 4. septembrī, miris 1928. gada 21. decembrī) bija itāļu karavadonis Pirmā pasaules kara laikā. Itālijas ģenerālštāba priekšnieks līdz Itālijas sakāvei Kaporeto kaujā 1917. gada oktobrī—novembrī, pēc kuras atcelts no amata. Bija pazīstams kā dzelžainas disciplīnas piekritējs, kuras nodrošināšanai pielietoja radikālus līdzekļus.