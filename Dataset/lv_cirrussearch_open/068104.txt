The Grifters ir 1990. gada ASV neo-noir krimināltrillera filma, kuras režisors ir Stīvens Frīrss, bet producents Mārtins Skorsēze. Filmā galvenās lomas atveido Džons Kjūsaks, Andželika Hjūstone un Anete Beninga. Filma balstīta uz Džima Tompsona 1963. gada tāda paša nosaukuma romānu. Filma stāsta par jaunu krāpnieku, viņa atsvešināto māti, kā arī viņa draudzeni, kuras abas arī ir krāpnieces. Filmas The Grifters pirmizrāde notika 1990. gada 5. decembrī un to izplatīja Miramax. Filma saņēma pozitīvas kritiķu atsauksmes un to nominēja četrām Amerikas Kinoakadēmijas balvām kategorijās "Labākais režisors", "Labākā aktrise galvenajā lomā" (Hjūstone), "Labākā aktrise otrā plāna lomā" (Beninga) un "Labākais adaptētais scenārijs". Filma saņēma arī Independent Spirit Award balvu kā gada labākā filma. National Board of Review to iekļāva savā 1990. gada 10 labāko filmu sarakstā. Tīmekļa vietnē Rotten Tomatoes filmai ir 91% vērtējums.