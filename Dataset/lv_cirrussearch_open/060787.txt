Rišārs Luijs Pjērs Almāns (franču: Richard Louis Pierre Allemane; dzimis 1882. gada 19. janvārī, miris 1956. gada 24. maijā) bija franču futbolists, aizsargs, olimpiskās sudraba medaļas ieguvējs 1900. gada vasaras olimpiskajās spēlēs. Almāns futbolu ir spēlējis dažādās Francija futbola komandās: Passy (pirms 1900. gada), Club Français (1900 — 1902), Racing Club de France (1902 — 1909) un CASG Paris (1909 — 1914). 1907. gadā viņš kopā ar komandu Racing Club de France uzvarēja nacionālajā turnīrā, 1900., 1902., 1903. un 1908. gadā gadā kopā ar komandu Club Français izcīnīja 2. vietu nacionālajā turnīrā. No 1905. līdz 1908. gadam viņš startēja arī Francijas futbola izlasē. 1900. gada vasaras olimpisko spēļu laikā viņa komanda Club Français Franciju pārstāvēja futbola turnīrā. Komanda šajā turnīrā izcīnīja sudraba medaļu.