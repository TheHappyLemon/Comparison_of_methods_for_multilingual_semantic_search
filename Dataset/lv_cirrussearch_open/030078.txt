Frīda Bokara (dzimusi 1940. gada 29. oktobrī, mirusi 1996. gada 1. augustā) bija franču dziedātāja, kas uzvarēja 1969. gada Eirovīzijas dziesmu konkursā. Frīda Bokara dzimusi Kasablankā, Marokā. 1964. gadā Bokara iesniedza dziesmu Autrefois franču Eirovīzijas dziesmu konkursa atlases žūrijai, bet šis viņas mēģinājums piedalīties konkursā bija nesekmīgs. Eirovīzijas dziesmu konkursā, kas notika Madridē, Spānijā, 1969. gadā, viņa pārstāvēja Franciju un izpildīja dziesmu "Un jour, un enfant" — Emīlijas Šternas mūzika un Edija Marna teksts. Viņas dziesma ieguva dalītu pirmo vietu kopā ar Nīderlandi, Apvienoto Karalisti un Spāniju. Bokara atjaunoja saikni ar Eirovīziju, piedaloties Francijas valsts finālā 1980. un 1981. gadā, tomēr viņa neuzvarēja Francijas Eirovīzijas dziesmu konkursa atlasēs. Viņa nomira 1996. gadā Parīzē 55 gadu vecumā no plaušu infekcijas.