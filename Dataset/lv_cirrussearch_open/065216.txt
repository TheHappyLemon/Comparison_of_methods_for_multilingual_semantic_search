Kevins Patriks Smits (angļu: Kevin Patrick Smith; dzimis 1970. gada 2. augustā) ir amerikāņu filmu veidotājs, aktieris, komiķis, komiksu autors un rakstnieks. Viņš atpazīstamību ieguva ar mazbudžeta kinokomēdiju "Klerki" (1994), kurai viņš sarakstīja scenāriju, režisēja, līdzproducēja un atveidoja Klusā Boba lomu no Džeja un Klusā Boba dueta, kuri parādījās arī Smita vēlākajā filmās "Lielveikala dīkdieņi" (1995), "Valdzinot Emiju" (1997), "Dogma" (1999), "Džejs un Klusais Bobs" (2001), "Klerki 2" (2006), Jay and Silent Bob Reboot (2019) un "Klerki 3" (Clerks III, 2022), kuru darbība galvenokārt notika viņa dzimtajā Ņūdžersijas štatā. Lai gan filmas nav stingri secīgas, tām savā starpā sastopas atsevišķi sižeta elementi un tēli, tā kopīgais kanons zināms kā View Askewniverse visums, kas nosaukts Smita producentu kompānijas View Askew Productions vārdā, kuru viņš dibināja kopā ar Skotu Mosjē. Kopš 2011. gada Smits lielākoties filmēja šausmu filmas, tostarp "Sarkanais štats" (2011) un "komēdijas šausmu filmas" "Ilknis" (2014) un Yoga Hosers (2016). Viņš režisējis arī filmas, kuru scenāriju nav pats sarakstījis, tostarp asa sižeta komēdiju Cop Out (2010).