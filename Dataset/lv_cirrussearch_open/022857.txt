"Nejaukais es 2" (angļu: Despicable Me 2) ir 2013. gada amerikāņu 3D datoranimācijas kinokomēdija, kuras režisori ir Pjērs Kofēns un Kriss Reno. Filma ir turpinājums 2010. gada filmai "Nejaukais es". Filmā Grū nolīgst pretnoziedznieku līga, lai notvertu vienu noziedznieku. Lielākā daļa aktieru, kas ieskaņoja tēlus pirmajā filmā, ieskaņo tos arī šajā filmā. "Nejaukais es 2" pirmizrāde notika 2013. gada 5. jūnijā Austrālijā. Tās kopējie ieņēmumi sasniedza 970,76 miljonus, tādējādi tā bija 2013. gada trešā ienesīgākā filma un otra ienesīgākā 2013. gada animācijas filma. Filma tika nominēta 86. Kinoakadēmijas balvai kategorijās "Labākā animācijas filma" un "Labākā dziesma" (Farels Viljamss Happy), bet abās kategorijās piekāpās filmai "Ledus sirds". 2015. gadā iznāca filma "Minioni" par Grū palīgiem minioniem, pirms viņi sāk strādāt Grū labā.