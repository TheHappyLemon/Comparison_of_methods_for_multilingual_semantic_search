2017. gada Pasaules čempionāts daiļslidošanā norisinājās no 29. marta līdz 2. aprīlim Somijas galvaspilsētā Helsinkos, sporta arēnā Hartwall Arena. Helsinki par čempionāta norises vietu tika izvēlēti 2014. gada jūnijā. Medaļas tika sadalītas starp vīriešiem, sievietēm, pāriem un deju pāriem. Pēc šī čempionāta tika noteiktas vietu skaits no katras valsts 2018. gada Pasaules čempionātā un 2018. gada ziemas olimpiskajās spēlēs. Latviju šajā čempionātā pārstāvēja Deniss Vasiļjevs (14. vieta), Angelina Kučvaļska (22. vieta) un deju pāris Olga Jakušina un Andrejs Ņevskis (29. vieta).