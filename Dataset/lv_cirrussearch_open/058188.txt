Alars Kariss (igauņu: Alar Karis; dzimis 1958. gada 26. martā Tartu) ir igauņu biologs un ierēdnis, pašreizējais Igaunijas prezidents. No 2007. līdz 2012. gadam bija Tartu Universitātes rektors. 2013.—2018. gadā viņš bija Igaunijas valsts kontrolieris. No 2018. gada Igaunijas Nacionālā muzeja vadītājs. 2019. gadā saņēmis Latvijas Republikas Atzinības krustu. 2021. gada augustā pie viņa vērsās ar Rīgikogu priekšsēdētājs Jiri Ratass, piedāvājot viņu nominēt Igaunijas prezidenta amatam augusta beigās gaidāmajās prezidenta vēlēšanās. Nomināciju viņš pieņēma, un viņa kandidatūru vēlāk apstiprināja abas koalīcijas partijas, Reformu partija un Centra partija. Ievēlēts 2021. gada 31. augustā ar 72 balsīm.