Šis raksts ir par putnu ģinti. Par apdzīvotu vietu Gārsenes pagastā skatīt rakstu Jakāni (Gārsenes pagasts). Jakāni, jakānu ģints (Jacana) ir viena no jakānu dzimtas (Jacanidae) ģintīm. Šajā ģintī ir divas sugas, kas dzīvo Centrālamerikas un Dienvidamerikas tropu biomā. Abas sugas izskatās ļoti līdzīgas un tās var atšķirt tikai pēc pieres sekstes krāsas. Sarkanpieres jakānam tā ir koši sarkana, dzeltenpieres jakānam dzeltena. Abu sugu jaunie putni izskatās vienādi, jo sekstes tiem vēl nav attīstījušās.