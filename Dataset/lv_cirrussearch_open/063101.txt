Krasnodaras "Kubaņ" (krievu: Футбольный клуб "Кубань" Краснодар) ir bijušais Krievijas futbola klubs no Krasnodaras. Tas bija viens no vecākajiem futbola klubiem Krievijā, dibināts 1928. gadā. Savos pirmsākumos tā nosaukums bija Dinamo, un tam bija saistība ar NKVD struktūrām, bet laika gaitā tas mainīja gan savu nosaukumu, gan institucionālo saistību. Mājas spēles komanda aizvadīja stadionā Kubaņ, kura ietilpība ir 31 654 skatītāju vietas. Viens no lielākajiem kluba panākumiem ir iekļūšana Krievijas kausa finālā 2015. gadā. 2018. gadā klubs bankrotēja.