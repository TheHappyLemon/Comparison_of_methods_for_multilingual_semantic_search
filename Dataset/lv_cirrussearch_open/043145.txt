Urusu (krievu: Уруссу) vai Urisu (tatāru: Урыссу ) ir pilsētciemats Krievijas Federācijā, Tatarstānas Republikas dienvidaustrumos, Jutazas rajona centrs. Attālums līdz Tatarstānas galvaspilsētai Kazaņai — 382 km. 2010. gadā pilsētciematā dzīvoja 10 681 iedzīvotāji (56% tatāri, 41% krievi, dzīvo arī udmurti, čuvaši, vācieši). Atrodas Ikas upes krastos, pie dzelzceļa līnijas Ufa-Uļjanovska. Apdzīvotā vieta sākusi veidoties kā strādnieku ciemats 1945. gadā. Kopš 1947. gada — pilsētciemats. Rajona centrs kopš 1991. gada.