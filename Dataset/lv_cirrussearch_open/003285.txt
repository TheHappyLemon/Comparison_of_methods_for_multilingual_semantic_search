"Trauksme Kobrai 11 — Lielceļa policija" (vācu: Alarm für Cobra 11 – Die Autobahnpolizei) ir Vācijas asa sižeta TV seriāls par divu lielceļa policistu komandu. Sākumā tas tika uzņemts Berlīnē un vēlāk Ziemeļreinā-Vestfālenē. Seriāls tiek pārraidīts vairākās pasaules valstīs, tai skaitā Latvijā. Seriāls tiek uzņemts kopš 1996. gada, pašlaik ir 28 sezonas. Vienīgais personāžs, kurš ir bijis visās sezonās, ir galvenais policijas komisārs Semīrs Gerkāns (Pistole — Walther P88C), ko atveido Erdogans Atalajs.