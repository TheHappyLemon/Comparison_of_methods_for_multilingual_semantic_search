Baltie anglosakšu protestanti (angļu: White Anglo-Saxon Protestants, tiek lietots arī apzīmējums WASP) bija 20. gadsimta vidū populāra ideoloģiska klišeja, kas apzīmēja ASV iedzīvotāju priviliģētu izcelsmi. WASP bija kaukāzoīdu rases pārstāvji un anglosakšu izcelsmes protestanti. Pirms demogrāfiskās situācijas maiņas imigrācijas dēļ akronīms WASP bija līdzīgs jēdzienam "100% amerikānis", t. i., ASV sabiedrības turīgāko slāņu pārstāvji, kuriem agrāk bija dominējoša loma Amerikas politiskās un ekonomiskās dzīves elites veidošanā. Pie baltajiem anglosakšu protestantiem galvenokārt pieskaitāmi 17.–18. gadsimta pirmā imigrantu viļņa pēcteči britu kolonizācijas laikā (angļu izcelsmes amerikāņi), kuri veidoja lielu iedzīvotāju kopumu un kuriem joprojām ir izšķiroša ietekme uz dažām Amerikas dzīves jomām.