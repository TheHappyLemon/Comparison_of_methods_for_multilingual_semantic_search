"Pirmatnējās bailes" (angļu: Primal Fear) ir 1996. gada ASV trilleris, kura režisors ir Gregorijs Hoblits. Filmā galvenās lomas atveido Ričards Gīrs, Lora Linnija, Džons Mahonijs, Elfrī Vudvarda, Frānsisa Makdormanda un Edvards Nortons. Šī ir Edvarda Nortona kino debija. Filma ir par Čikāgas advokātu (Gīrs), kurš uzskata, ka viņa klients un apsūdzētais, altāra zēns (Nortons), ir nevainīgs katoļu priestera slepkavībā. Neskatoties uz jauktām kritiķu atsauksmēm, "Pirmatnējās bailes" ir finansiāli veiksmīga filma, nopelnot 102,6 miljonus ASV dolārus pie 30 miljonu budžeta. Nortons nominēts Amerikas Kinoakadēmijas balvai kategorijā labākais aktieris otrā plāna lomā un ieguva Zelta globusa balvu kā labākais aktieris otrā plāna lomā.