Spānijas basketbola izlase ir komanda, kas pārstāv Spāniju starptautiskās basketbola spēlēs. Spānijas izlase ir divas reizes uzvarējusi Pasaules kausā (2006, 2019), bet tās lielākais panākums olimpiskajās spēlēs ir trīsreiz izcīnītās sudraba medaļas (1984. gadā Losandželosā, 2008. gadā Pekinā un 2012. gadā Londonā). Eiropas čempionātos spāņi ir četras reizes kļuvuši par čempioniem (2009, 2011, 2015, 2022). Pašlaik Spānijas izlase FIBA Pasaules izlašu rangā ieņem 2. vietu.