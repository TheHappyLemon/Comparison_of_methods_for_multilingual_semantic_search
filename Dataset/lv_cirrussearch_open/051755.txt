Edsīlija Fransiska Romblija (nīderlandiešu: Edsilia Francisca Rombley; dzimusi 1978. gada 13. februārī) ir nīderlandiešu dziedātāja. Viņa pārstāvēja Nīderlandi 1998. gada Eirovīzijas dziesmu konkursā ar dziesmu Hemel en aarde, kur ieguva 4. vietu. Romblija atgriezās 2007. gada Eirovīzijas dziesmu konkursā Helsinkos, Somijā ar dziesmu On Top of the World. Bija plānots, ka viņa kopā ar Šantalu Janzenu un Janu Smitu vadīs atcelto 2020. gada Eirovīzijas dziesmu konkursu, kam bija jānorisinās Roterdamā.