Kims Vilforts (dāņu: Kim Vilfort, dzimis 1962. gada 15. novembrī) ir bijušais Dānijas futbolists, spēlēja pussarga pozīcijā, bijis Dānijas futbola izlases dalībnieks. Savā 17 gadus ilgajā karjerā pārstāvējis Dānijas un Francijas klubus. Savas karjeras lielāko un spožāko daļu pavadījis Brøndby IF komandā, ar kuru viņš kopumā nospēlēja 470 mačus un ieguva 10 titulus. Pārstāvējis Dānijas futbola izlasi no 1983. līdz 1996. gadam, kopumā aizvadot 77 mačus. Bija izlases nozīmīgs spēlētājs 1992. gada Eiropas čempionātā, kurā Dānija ieguva pirmo vietu. Piedalījies arī 1988. un 1996. gada Eiropas čempionātā.