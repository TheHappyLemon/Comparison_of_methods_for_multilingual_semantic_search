Artūrs Nevils Čemberlens (angļu: Arthur Neville Chamberlain; dzimis 1869. gada 18. martā Birmingemā, miris 1940. gada 9. novembrī Hekfīldā) bija britu politiķis no Lielbritānijas Konservatīvo partijas. Apvienotās Karalistes premjers (1937—1940). Ādolfam Hitleram nostiprinot varu, pielietoja t.s. Hitlera nomierināšanas taktiku. Tas noveda pie Minhenes vienošanās parakstīšanas 1938. gada 29. septembrī, kura ļāva Vācijai okupēt Čehoslovākiju. Demisionēja pēc tam, kad Vācija iebruka Nīderlandē, Beļģijā un Francijā.