Pohjanmā (somu: Pohjanmaa) vai Austrumbotnija (zviedru: Österbotten) ir viens no Somijas reģioniem valsts rietumos Botnijas līča krastā, vēsturiskā Botnijas novada dienvidrietumu daļa. Aizņem Botnijas piekrastes daļu un salas un šēras Kvarkena šaurumā. Robežojas dienvidos ar Satakuntu, austrumos — ar Dienvidpohjanmā, bet ziemeļos — ar Viduspohjanmā. Austrumbotnija ir viens no diviem Somijas reģioniem (otrs ir Olande), kurā lielākā daļa iedzīvotāju (51,2%) runā zviedru valodā. Reģionā 14 pašvaldības, no kurām 6 ir pilsētas — Vāsa (67 631 iedzīvotāji; administratīvais centrs), Jakobstade (19 096), Nerpesa (9570), Nīkarlebija (7493), Kristinestada (6375), Kaskinena (1288).