Ameriko Rubens Galjego (spāņu: Américo Rubén Gallego, dzimis 1955. gada 25. aprīlī) ir Argentīnas futbola treneris un bijušais futbolists, spēlēja pussarga pozīcijā, bijis Argentīnas futbola izlases dalībnieks. Savas karjeras laikā pārstāvējis divas komandas – Newell's Old Boys un River Plate. Kopumā Argentīnas pirmajā divīzijā aizvadījis 440 mačus. Argentīnas futbola izlases sastāvā spēlējis no 1975. līdz 1982. gadam. Ar izlasi uzvarējis 1978. gada FIFA Pasaules kausā. Piedalījies arī 1982. gada FIFA Pasaules kausā. Pēc spēlētāja karjeras beigām strādājis par treneri Argentīnā, Meksikā un Čīlē, kā arī no 2019. līdz 2020. gadam bijis Panamas futbola izlases galvenais treneris.