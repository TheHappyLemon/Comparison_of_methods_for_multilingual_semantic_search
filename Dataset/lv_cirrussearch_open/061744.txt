"Pavārs, zaglis, viņa sieva un viņas mīļākais" (angļu: The Cook, the Thief, His Wife & Her Lover) ir 1989. gada Apvienotās Karalistes un Francijas mākslas filma, kuras režisors un scenārija autors ir Pīters Grīnevejs. Filmā galvenās lomas atveido Rišārs Borenžē, Maikls Gembons, Helēna Mirena, Alans Hauards un Tims Rots. Filma stāsta par vardarbīga noziedznieka sievu, kas sava vīra restorānā regulāri satiekas ar savu mīļāko. "Pavārs, zaglis, viņa sieva un viņas mīļākais" pirmizrāde notika 1989. gada 11. septembrī Toronto Starptautiskajā kinofestivālā. Filma izdošanas brīdī izcēlās ar tajā attēloto vardarbību un kailuma ainām, kā arī ar tās grezno kinematogrāfiju un formālismu.