Fransiss Žans Marsels Pulenks (franču: Francis Jean Marcel Poulenc; dzimis 1899. gada 7. janvārī, miris 1963. gada 30. janvārī) bija franču komponists, viens no komponistu apvienības "Sešinieks" dalībniekiem. Viņš ir sacerējis mūziku soloinstrumentiem un orķestrim, kamermūziku, oratorijas, operas un baletus. Pulenks visu savu mūžu nodzīvoja Parīzē. Viņš savā mūzikā pārņēma dažādas dadaisma tehnikas, bieži sacerot melodijas, kas būtu paredzētas tieši Parīzes koncertzālēm. Pulenks bija ļoti labs pianists. Taustiņinstrumentu lietojums ir viena no Pulenka agrīno skaņdarbu raksturīgākajām iezīmēm.