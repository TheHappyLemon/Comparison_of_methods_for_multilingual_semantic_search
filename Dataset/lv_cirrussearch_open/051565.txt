Trodosi (grieķu: Τρόοδος, turku: Trodos Dağları) ir kalnu sistēma Kipras rietumos. Kalnu augstākā visrsotne ir 1952 metru augstais Olimps, kuru ziemā klāj sniegs. Antīkajos laikos kalni bija vieni no pazīstamākajiem Vidusjūras reģiona vara ieguves rajoniem. Mūsdienās pazīstami ar gleznainiem ciemiem un viduslaiku klosteriem un baznīcām. Pazīstamākais no klosteriem ir Kikas klosteris, bet 10 viduslaiku baznīcas iekļautas UNESCO Pasaules mantojuma sarakstā kā Trodosu reģiona apgleznotās baznīcas. Kalnos ir vairāki kūrorti, bet augstākajā daļā - britu elektroniskās izlūkošanas bāze RAF Troodos.