"Pēdējais varonis" (angļu: Last Action Hero) ir 1993. gada ASV asa sižeta filma, kuras režisors ir Džons Maktīrnans. Filmā galvenās lomas atveido Arnolds Švarcenegers, F. Marijs Ābrahams, Arts Kernijs, Čārlzs Denss, Frenks Makrē, Toms Nūnens, Roberts Proskis, Entonijs Kvinns, Mersedesa Rūla un Ostins O'Braiens. Filma ir par jaunu zēnu Deniju (O'Braiens), kurš ar maģiskas kinobiļetes palīdzību nokļūst otrpus ekrānam, filmā par Losandželosas policistu Džeku Sleiteru (Švarcenegers). "Pēdējais varonis" pirmizrāde notika 1993. gada 22. martā. Filma neguva gaidītos komerciālos panākumus, kā arī nebija kritiķu atzīta. Laika gaitā tā ir kļuvusi par kulta filmu. Šī ir pēdējā filma, kurā piedalās Arts Kernijs.