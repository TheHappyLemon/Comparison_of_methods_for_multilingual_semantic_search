IF Brommapojkarna ir profesionāls Zviedrijas futbola klubs no Stokholmas priekšpilsētas Brommas. Dibināts 1942. gadā, pašlaik spēlē Allsvenskan, Zviedrijas futbola augstākajā līgā. Mājas spēles aizvada Grimsta IP stadionā. 2006. gadā uzvarēja pārspēlēs par iekļūšanu Allsvenskan un 2007. gadā tajā debitēja, bet pirmajā sezonā augstākajā līgā ieņēma pēdējo vietu un to atstāja. Vēl vairākas reizes komanda ieguva tiesības spēlēt Allsvenskan, bet nespēja tajā noturēties vairāk par divām sezonām pēc kārtas. Divas reizes kluba futbolisti ir uzvarējuši Zviedrijas otrajā spēcīgākajā līgā Superettan (2017, 2022). 2014.—2015. gada sezonā klubs debitēja UEFA Eiropas līgā, izmantojot Zviedrijas papildu vietu pēc fair play ranga. Komanda pārvarēja pirmās divas kvalifikācijas kārtas, bet trešajā piekāpās Itālijas klubam Torino.