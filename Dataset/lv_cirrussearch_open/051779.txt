Vikipēdija sebuāņu valodā (Wikipedya sa Sinugboanon) ir bezmaksas tīmekļa enciklopēdijas Vikipēdijas sebuāņu valodas versija. Sebuāņu valoda ir otrā izplatītākā reģionālā valoda Filipīnās. 2020. gada janvārī tajā bija 5,377 miljoni rakstu ar 157 aktīviem lietotājiem, tādējādi tā bija otrā lielākā Vikipēdija pēc rakstu skaita, bet neliela pēc dalībnieku skaita. Lielāko daļu rakstu ir izveidojusi datorprogramma (bots) Lsjbot, kuras autors ir zviedru fiziķis, vikipēdists Sverkers Jūhansons. Šis bots veido rakstus trīs valodu Vikipēdijās: zviedru, varaju un sebuāņu valodas versijās.