Džordžs Herberts Mīds (angļu: George Herbert Mead, dzimis 1863. gada 27. februārī, miris 1931. gada 26. aprīlī) bija amerikāņu filozofs, sociologs un psihologs. Saistīts ar Čikāgas Universitāti un pragmatisma tradīciju. Viens no sociālās psiholoģijas un amerikāņu socioloģijas kā tādas pamatlicējiem. No 1887. gada neilgu laiku mācījies Hārvarda Universitātē, 1888. gadā devās uz Leipcigu, kur papildinājies pie Vilhelma Vunta. No 1891. līdz 1894. gadam strādāja Mičiganas Universitātē, bet pēc tam līdz pat nāvei 1931. gadā — Čikāgas Universitātē. Dzīves laikā nepublicēja nevienu grāmatu, vēlāk tika izdoti Mīda darbu apkopojumi, pamatojoties uz rakstiem, lekcijām un pierakstiem.