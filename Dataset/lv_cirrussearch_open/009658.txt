Agris Galvanovskis (dzimis 1972. gada 30. janvārī) ir bijušais latviešu basketbolists, pēc spēlētāja karjeras beigām — treneris. Pašlaik ir jaunatnes treneris BS Rīga sistēmā, kā arī treneru komisijas priekšsēdētājs Latvijas Basketbola savienībā. Jau spēlētāja karjeras beigās A. Galvanovksis bija spēlējošais treneris Gulbenes ASK/Buki. Pēc tam trenējis BK Ventspils un BK Liepājas lauvas. 2009. gadā kā BK Ventspils treneris kļuva par LBL čempionu. Tāpat trenēja Latvijas vīriešu U-20 izlasi 2008. un 2011. gada Eiropas U-20 čempionātā. No 2012. gada jūnija līdz 2014. gada decembrim A. Galvanovskis trenēja Ukrainas klubu "MBK Mykolaiv". 2014. gada decembrī viņš kļuva par "Barons LDz" galveno treneri. Pēdējā pieaugušo komanda, ko A. Galvanovskis trenējis, bija BK Jēkabpils, ar kuru viņš strādāja līdz 2021. gadam. Vēlākajos gados vairāk pievērsies jauno basketbolistu sagatavošanai. Pašlaik ir jaunatnes treneris Basketbola skolā "Rīga" (filiālē "Basketbola klase"), kā arī treneru komisijas priekšsēdētājs Latvijas Basketbola savienībā. Vadījis dažāda vecuma Latvijas jaunatnes izlases.