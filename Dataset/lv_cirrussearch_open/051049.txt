Ludvigsburgas pils (vācu: Residenzschloss Ludwigsburg) ir 32 hektāru plašs pils komplekss, kas atrodas Vācijas federālās zemes Bādenes-Virtembergas Ludvigsburgas pilsētā, uz ziemeļiem no Štutgartes. Pils kompleksā ietilpst 18 celtnes ar 452 telpām. Pils celtniecība tika uzsākta 1704. gadā. Vēlāk pārbūvēta un papildināta. Pils kalpojusi kā četru Virtembergas karalistes rezidence un nav cietusi Otrā pasaules kara laikā. Pēc kara vairākkārt restaurēta. Mūsdienās pilī darbojas vairāki muzeji, tostarp baroka mākslas muzejs un Ludvigsburgas porcelāna muzejs.