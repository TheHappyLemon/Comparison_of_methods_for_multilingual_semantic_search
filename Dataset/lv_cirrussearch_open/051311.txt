Abi (grieķu: Ἄβαι) bija Senās Grieķijas pilsēta Fokidas novadā. Senatnē pilsēta bija pazīstama ar savu Apollona tempļa orākulu. Vissīkāk pilsēta aprakstīta Pausanija darbos. Orākulam padomu citu starpā vaicājuši Krēzs un Mardonijs. Templi nopostīja persiešu valdnieks Kserkss I 480. gadā p.m.ē., bet 346. gadā p.m.ē. beotieši Trešajā Svētajā karā. 2. gadsimta sākumā Romas imperators Adriāns templi atjaunoja, gan mazākā izmērā.