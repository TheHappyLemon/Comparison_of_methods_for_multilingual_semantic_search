Albānija piedalījās 2012. gada vasaras olimpiskajās spēlēs, kas notika Londonā, Lielbritānijā no 2012. gada 27. jūlija līdz 12. augustam. Albānijai šīs bija septītās vasaras olimpiskās spēles kopš debijas 1972. gadā. 2012. gada Londonas olimpiskajās spēlēs no Albānijas piedalījās 10 sportisti (6 vīrieši un 4 sievietes), kuri startēja 5 olimpiskajos sporta veidos. Visvairāk sportisti no Albānijas bija pārstāvēti svarcelšanā — 4 sportisti. Šajās olimpiskajās spēlēs Albānijas sportisti nespēja izcīnīt medaļas. Albānijas karognesēja 2012. gada vasaras olimpisko spēļu atklāšanas ceremonijā bija svarcēlāja Romela Behaja, viņa nesa karogu arī noslēguma ceremonijā.