Kalliroja, arī Jupiters XVII ir Jupitera pavadonis. To 1999. gada beigās atklāja Spacewatch projektā Kitpīkas Nacionālajā observatorijā. Tobrīd domāja, ka tas ir asteroīds un tam tika piešķirts pagaidu apzīmējums 1999 UX18. Amerikāņu astronoms Timotijs Spars (Timothy B. Spahr) 2000. gada 18. jūlijā atklāja, ka objekts riņķo ap Jupiteru un ir pavadonis. Tam tika piešķirts jauns pagaidu apzīmējums S/1999 J1. 2002. gada 22. oktobrī Starptautiskā Astronomijas savienība pavadonim piešķīra vārdu Kalliroja. Kalliroja ir tēls grieķu mitoloģijā, viena no Zeva mīļākajām. Kalliroja ir neliels pavadonis. Tā diametrs ir tikai apmēram 8,6 km. Pavadonis ir piederīgs Pāsifajas grupai.