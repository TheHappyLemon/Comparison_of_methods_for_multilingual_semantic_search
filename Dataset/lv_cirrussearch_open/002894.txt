So Far Gone ir 2009. gada 15. septembrī kanādiešu izpildītāja Drake izdots debijas EP, kas sākotnēji, 2009. gada 13. februārī, izdots kā miksteips So Far Gone. Tajā ir tikai piecas dziesmas no oriģinālā miksteipa un divas jaunas. Albumā piedalās viesmākslinieki Trey Songz, Lil Wayne, Bun B un Young Jeezy. No EP izdoti divi singli — Best I Ever Had un Successful. Ir arī uzfilmēts video klips dziesmai I'm Goin' In, bet tas nav apstiprināts kā singls. 2010. gada aprīlī EP ieguva Juno balvu kā gada labākais repa ieraksts.