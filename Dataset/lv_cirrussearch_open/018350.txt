Pet Shop Boys ir angļu elektroniskās deju mūzikas duets no Londonas. Tas sastāv no vadošā vokālista, taustiņinstrumentālista un ģitārista Nīla Tenanta un taustiņinstrumentālista Krisa Lava. Duets savus ierakstus ir pārdevis vairāk nekā 50 miljonos kopiju visā pasaulē, Ginesa rekordu grāmatā Pet Shop Boys ir iekļauts kā veiksmīgākais duets Apvienotās Karalistes mūzikas vēsturē. Tas ir ieguvis trīs Brit balvas, kā arī sešas reizes ticis nominēts Grammy balvai. Kopumā duets ir izdevis 13 studijas albumus.