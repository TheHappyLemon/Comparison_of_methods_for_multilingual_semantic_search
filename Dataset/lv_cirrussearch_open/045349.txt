"Borna mantojums" (angļu: The Bourne Legacy) ir 2012. gada trilleris, kura režisors, kā arī viens no scenārija autoriem ir Tonijs Gilrojs. Galvenās lomas filmā atveido Džeremijs Renners, Reičela Vaisa, Edvards Nortons, Alberts Finijs, Džoana Allena, Steisija Kīča, Oskars Īzāks un Skots Glenns. Filmas pirmizrāde notika 2012. gada 30. jūlijā Ņujorkā. Filma ir ceturtā daļa "Džeisona Borna" filmu sērijā. Filmā Āronam Krosam ir jābēg pēc tam, kad Džeisona Borna darbību rezultātā pasaule ir uzzinājusi par operācijām "Treadstone" un "Blackbriar".