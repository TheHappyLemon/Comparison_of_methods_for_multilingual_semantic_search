Black Russian ir alkoholisks kokteilis, kas sastāv no degvīna un kafijas liķiera. Kokteili pagatavo, sajaucot kopā degvīnu ar liķieri. To pasniedz zemā glāzē ar ledu. Black Russian ir viens no kokteiļiem, ko Starptautiskā Bārmeņu asociācija ir iekļāvusi IBA oficiālo kokteiļu sarakstā. Pēc IBA noteiktajām proporcijām kokteilis sastāv no 50 ml degvīna un 20 ml kafijas liķiera. Kokteilis ir piejams dažādās variācijās, kā, piemēram, White Russian, kur kokteilim pievieno arī pienu vai kafijas krējumu, Black Magic, kur papildus pievieno citrona sulu, Dirty Black Russian, Tall Black Russian, Australian Black Russian vai Colorado Bulldog, kur kokteili pasniedz augstā glāzē kopā ar kolu, kā arī citos veidos. Kokteili 1949. gadā izgudroja beļģu bārmenis Gustave Tops, kas to pagatavoja Briseles Metropoles viesnīcas bārā par godu tā laika ASV vēstniecei Luksemburgā - Perle Reid Mesta. Kokteiļa nosaukums radies no kokteiļa galvenās sastāvdaļas degvīna, kas ir tipisks krievu dzēriens, bet Black no kafijas liķiera tumšās krāsas.