Kriss Kolumbuss (angļu: Chris Columbus, dzimis 1958. gada 10. septembrī Spanglerā, Pensilvānijā, ASV) ir amerikāņu režisors un producents. Režisora debija ir 1987. gada filma Adventures in Babysitting. Plašāku atpazīstamību Kolumbuss ieguva pēc filmām "Viens pats mājās" (1990) un tās turpinājuma "Viens pats mājās 2" (1992). Bijis režisors arī tādām filmām kā "Harijs Poters un Filozofu akmens" (2001), "Harijs Poters un Noslēpumu kambaris" (2002), "Pērsijs Džeksons un Olimpieši: Zibens nolaupītājs" (2010), "Pikseļi" (2015). Kā viens no filmas "Kalpone" (2011) producentiem nominēts Amerikas Kinoakadēmijas balvai kategorijā "Labākā filma".