Slovēnijas Republikas ģerbonis veidots kā zils vairogs ar sarkanu apmali gar sāniem. Ģerbonī attēlota Slovēnijas augstākā virsotne — Triglavs, kā arī ar viļņotām līnijām simboliski attēlotas Adrijas jūra un Slovēnijas upes. Virs Triglava stilizētā attēla apgrieztā trīsstūrī novietotas trīs sešstaru zelta zvaigznes, kas simbolizē trīs vēsturiskos novadus: Krajinu, Dienvidštīriju un piejūras novadu. Zvaigznes ir aizgūtas no Ceļes grāfu ģerboņa. Ģerboņa autors ir tēlnieks Marko Pogačniks.