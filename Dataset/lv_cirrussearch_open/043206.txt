Pori (somu: Pori, zviedru: Björneborg) ir ostas pilsēta Somijas rietumos Baltijas jūras krastā, pie Kokemäenjoki upes ietekas Botnijas līcī. Pori ir Rīgas sadraudzības pilsēta. Kultūras jomā Pori ir pazīstama ar ikgadējo Pori džeza festivālu Pori Jazz (viens no lielākajiem tādiem pasākumiem Eiropā), kā arī ar ikgadējo tautasdeju festivālu. Pilsētnieku iecienītas atpūtas vietas ir Kirjurinluoto parks (ar pāviem un pludmali) un Reposāri sala (izmēros apmēram 3×0,5 km), uz kuru reizi stundā kursē kuģītis no Pori centra.