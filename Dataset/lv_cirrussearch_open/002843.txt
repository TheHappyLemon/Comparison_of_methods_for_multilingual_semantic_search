Roberts Lī Perišs (angļu: Robert Lee Parish; dzimis 1953. gada 30. augustā Šrīvportā, Luiziānas štatā, ASV) ir bijušais amerikāņu basketbolists, spēlēja centra pozīcijā. Savas profesionāļa karjeras laikā spēlējis dažādos NBA klubos: Goldensteitas "Warriors", Bostonas "Celtics", Šarlotes "Hornets" un savu karjeru viņš pabeidza Čikāgas "Bulls" kluba rindās. Kopumā ir izcīnījis 4 NBA čempionu gredzenus. 1996. gadā tika nosaukts par vienu no 50 izcilākajiem NBA spēlētājiem visā līgas vēsturē. Tāpat R. Perišs ir NBA visvairāk spēļu aizvadījušais spēlētājs visā līgas vēsturē, kopumā 21 sezonu laikā viņš aizvadīja 1611 spēles. 2003. gadā uzņemts Basketbola slavas zālē.