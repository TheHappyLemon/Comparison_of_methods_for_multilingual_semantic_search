Džesika Alise Tendija (angļu: Jessie Alice Tandy; dzimusi 1909. gada 7. jūnijā, mirusi 1994. gada 11. septembrī) bija angļu aktrise. Savas karjeras laikā atveidojusi lomas vairāk nekā 100 iestudējumos un 60 kino un televīzijas darbos. Saņēmusi Amerikas Kinoakadēmijas balvu, četras Tony balvas, BAFTA kino balvu, Zelta globusa balvu un Emmy balvu. Atveidojusi Blānšas lomu oriģinālajā Brodvejas "Ilgu tramvajs" iestudējumā, par ko saņēmusi Tony balvu. Pazīstamākās Tendijas kino lomas bija Alfreda Hičkoka filmā "Putni" (1963), "Garpa pasaule" (1982), Cocoon (1985), Batteries Not Included (1987), Fried Green Tomatoes (1991) un "Neviens nav muļķis" (Nobody's Fool, 1994). 80 gadu vecumā Tendija kļuva par visu laiku vecāko aktrisi, kas saņēmusi Amerikas Kinoakadēmijas balvu kategorijā, šo balvu kategorijā "Labākā aktrise galvenajā lomā" saņemot par filmu "Deizijas kundzes šoferis" (Driving Miss Daisy, 1989).