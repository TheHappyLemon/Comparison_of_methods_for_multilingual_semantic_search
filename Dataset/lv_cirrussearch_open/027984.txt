Rīgas Svētā Erceņģeļa Mihaila pareizticīgo baznīca ir Latvijas Pareizticīgās Baznīcas dievnams Latgales ielā 170, Rīgā. Pirmā par godu Svētajam Erceņģelim Mihailam iesvētītā vienticībnieku koka baznīca (tautā saukta par "Mihaila baznīcu") iesvētīta Maskavas forštatē 1837. gada 9. jūlijā. 19. gadsimta beigās baznīca bija ļoti sliktā tehniskā stāvoklī un nav saglabājusies. Pašreizējās baznīcas pamatakmens likts 1894. gada 24. jūnijā. Celta no neapmestiem ķieģeļiem, 1885. gada 17. novembrī to iesvētīja par godu Svētajam Erceņģelim Mihailam. Tiek uzskatīts, ka baznīcas projekta autors ir arhitekts Apollons Edelsons. Ēka līdz mūsdienām ir saglabājusies bez pārbūvēm. Baznīca ir krusta plāna, ir neliels frontāls zvanu tornis (augstums — 15,1 m). Baznīca darbojusies gan pēc Pirmā, gan Otrā pasaules kara. Baznīcā savu kalpošanu uzsācis pašreizējais Rīgas un visas Latvijas metropolīts Aleksandrs (Kudrjašovs).