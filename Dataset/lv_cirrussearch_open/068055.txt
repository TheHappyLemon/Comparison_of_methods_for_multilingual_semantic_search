Vjetnamas sieviešu futbola izlase ir nacionālā sieviešu futbola komanda, kas pārstāv Vjetnamu starptautiskās futbola sacensībās. Izlasi pārvalda Vjetnamas Futbola federācija. FIFA Pasaules kausā sievietēm pirmo reizi kvalificējās 2023. gada finālturnīram. Tajā zaudēja visās trīs grupu turnīra spēlēs. Āzijas kausā pirmo reizi piedalījās 1999. gadā, 2022. gadā spēlēja ceturtdaļfinālā. Komanda ir trīs reizes uzvarējusi AFF čempionātā sievietēm, kurā piedalās Dienvidaustrumāzijas valstis. 2023. gada jūnijā FIFA Pasaules rangā sievietēm izlase bija 32. vietā.