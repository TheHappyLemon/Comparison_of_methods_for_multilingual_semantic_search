Sers Stenlijs Metjūss (angļu: Sir Stanley Matthews; 1915. gada 1. februāris — 2000. gada 23. februāris) bija angļu futbolists. Bieži uzskatīts par vienu no Anglijas futbola labākajiem futbolistiem, viņš ir vienīgais spēlētājs, kas ir ticis iecelts bruņinieku kārtā, kamēr vēl spēlējis, kā arī pirmais Zelta bumbas ieguvējs un pirmais FWA gada labākais futbolists. Viņa iesaukas bija dribla burvis (angļu: The Wizard of the Dribble) un triku meistars (angļu: The Magician). Būdams veģetārietis un atturībnieks, viņš uzturēja savu fizisko formu pietiekami, lai varētu spēlēt augstākajā līmenī līdz 50 gadu vecumam, vecākais spēlētājs, kurš jebkad ir spēlējis Anglijas augstākajā futbola divīzijā, un nospēlējis savu pēdējo oficiālo spēli 1970. gadā, 55 gadu vecumā, spēlējot Paulas "Hiberinas" Maltā, kuru viņš arī trenēja. Metjūss bija arī starp pirmajiem spēlētajiem, ko uzņēma Anglijas futbola slavas zālē 2002. gadā, lai godinātu viņa ieguldījumu Anglijas futbolā.