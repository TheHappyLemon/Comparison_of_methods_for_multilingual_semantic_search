Mākslīgā intelekta māksla ir jebkurš mākslas darbs, jo īpaši attēli un mūzikas skaņdarbi, kas radīti, izmantojot mākslīgā intelekta (MI) programmatūru, piemēram, attēlveidošanas programmatūru un mūzikas ģeneratorus. Dažreiz mākslīgā intelekta mākslu jauc ar digitālo mākslu — lai gan abās sfērās izmanto programmatūru, mākslīgā intelekta mākslu raksturo ģeneratīvu algoritmu un padziļinātas mācīšanās tehnikas izmantošana, kas var patstāvīgi radīt mākslu bez tieša mākslinieku ieguldījuma.