Jokaste jeb Jupiters XXIV ir Jupitera pavadonis. To 2000. gadā atklāja Havaju Universitātes zinātnieku komanda, kuru vadīja Skots Šepards (Scott S. Sheppard). Pēc atklāšanas tam tika piešķirts pagaidu apzīmējums S/2000 J 3. Vārds Jokaste pavadonim tika piešķirts 2002. gada oktobrī. Iokaste ir tēls grieķu mitoloģijā, Edipa māte. Jokaste ir neliels pavadonis. Tā diametrs ir tikai apmēram 5 km. Pavadonis ir piederīgs Anankes grupai. Pavadonis izskatās pelēks, līdzīgs C tipa asteroīdiem.