Bitoma (poļu: Bytom) ir pilsēta Polijas dienvidos, Silēzijas vojevodistē uz ziemeļrietumiem no Katovices. Ietilpst Augšsilēzijas aglomerācijā. Līdz 1945.gadam ietilpa Vācijā ar nosaukumu Beitene (vācu: Beuthen). Viena no senākajām pilsētām Augšsilēzijā. No 1284. līdz 1459. gadam Bitoma bija kņazistes centrs. Viduslaikos sudraba un svina ieguves centrs, bet jaunākos laikos - akmeņogļu, cinka, alvas ieguve un smagā rūpniecība. Polijas armijas 7. divīzijas (7. Dywizja Piechoty) mājvieta. 17. gadsimta sākumā Beitenē vietējā skolā mācījās vācu dzejnieks Martīns Opics (Martin Opitz, 1597 - 1639). Silēzijas operas (Opera Śląska) mājvieta.