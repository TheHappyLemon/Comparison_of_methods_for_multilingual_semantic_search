"Šefpavārs uz riteņiem" (angļu: Chef) ir 2014. gada ASV drāma, kuras režisors, scenārija autors, kā arī viens no producentiem un galvenās lomas atveidotājiem ir Džons Favro. Citas lomas atveido Sofija Vergara, Džons Legizamo, Skārleta Johansone, Dastins Hofmans un Olivers Plets. Filmas pirmizrāde notika 2014. gada 7. martā Ostinā. Galvenais šefpavārs pamet darbu restorānā un nopērk pārtikas kravas mašīnu, kurā darbojas ar savu dēlu.