Robertu Karlušs da Silva (portugāļu: Roberto Carlos da Silva; dzimis 1973. gada 10. aprīlī Garsā, Sanpaulu) ir bijušais Brazīlijas futbolists. Parasti spēlēja kreisā aizsarga pozīcijā. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Karlušs bija Brazīlijas izlases sastāvā trijos Pasaules kausos, palīdzot komandai tikt finālā 1998. gadā un uzvarēt 2002. gadā. Viņu plašāk pazīst kā spēcīgu un precīzu brīvsitienu izpildītāju. Pirms pievienošanās Fenerbahče viņš 11 gadus spēlēja Spānijas klubā Madrides "Real", četrreiz uzvarot Spānijas čempionātā, trīsreiz Čempionu līgā un divreiz Starpkontinentālajā kausā. Viņš ir viens no sešiem spēlētājiem, kurš Čempionu līgā aizvadījis vairāk kā 100 spēles (2008. gada februāris).