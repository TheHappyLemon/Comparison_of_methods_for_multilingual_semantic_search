2022.—2023. gada UEFA Nāciju līga bija trešā UEFA Nāciju līgas sezona, kurā sacentās 55 UEFA konfederācijas nacionālās vīriešu futbola izlases. Līgas posma spēles (grupu turnīri) norisinājās no 2022. gada jūnija līdz septembrim, bet finālposma spēles notika 2023. gada jūnijā. Nāciju līgas spēles ir saistītas arī ar 2024. gada Eiropas čempionāta kvalifikācijas turnīru. Par Nāciju līgas uzvarētājiem pirmo reizi kļuva Spānijas izlases futbolisti, kas finālā pēcspēles 11 metru sitienu sērijā pieveica Horvātiju.