Selīna Mērija Gomesa (angļu: Selena Marie Gomez, IPA: [səˈliːnə ˈɡoʊmɛz]; dzimusi 1992. gada 22. jūlijā Grandprērī, Teksasas štatā, ASV) ir amerikāņu aktrise, dziedātāja un UNESCO Labas gribas vēstniece. Desmit gadu vecumā uzsāka aktrises karjeru, piedaloties TV bērnu seriālā Barney & Friends (2002–2004). Kļuva pazīstama ar lomu TV seriālā Wizards of Waverly Place. Tāpat ir filmējusies filmās Another Cinderella Story (2008), Wizards of Waverly Place: The Movie (2009), Princess Protection Program (2009), Ramona and Beezus (2010), Monte Carlo (2011), Spring Breakers (2012), Getaway (2013), The Fundamentals of Caring (2016), The Dead Don't Die (2019), "Lietaina diena Ņujorkā" (A Rainy Day in New York, 2019). S. Gomesa ir popgrupas Selena Gomez & the Scene vokāliste, ar ko ir izdevusi divus albumus, tie abi ir tikuši sertificēti ar zelta disku pēc RIAA sistēmas. Grupa savus ierakstus ir pārdevusi vairāk nekā 1 354 000 kopiju visā pasaulē.