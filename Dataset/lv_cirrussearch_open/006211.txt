Avokado (Persea americana) ir lauru dzimtas augs. Avokado dabiskais izplatības areāls ir no Meksikas dienvidiem līdz Andu kalniem. Koks ir ar eliptiskām, olveida formas lapām, kuru garums ir no 10 līdz 30 cm. Mazi, zaļgani ziedi, iesegti biezās ziedkopās, ir bez ziedlapiņām un ar sešām apziedņa daivām, deviņām putekšņlapām, sakārtotas pa trim, un vienšūnas sēklotni. Augļi ir ar dažādiem izmēriem un formu. Tie parasti nav lielāki par vistu olām. Retos gadījumos augļa svars var sasniegt pat 1—2 kg lielu svaru. Augļa krāsa var būt no zaļas līdz tumši violetai. To sastāvā ir daudz tiamīna (B1), riboflavīna (B2) un A vitamīna. Angliski avokado sauc arī par aligatorbumbieri.