Frenks Ouens Gērijs (angļu: Frank Owen Gehry; dzimis Frenks Ouens Goldbergs (Frank Owen Goldberg) 1929. gada 28. februārī Toronto, Kanādā) ir amerikāņu arhitekts. Vairākas viņa projektētās ēkas, tai skaitā arhitekta privātā rezidence, ir kļuvušas par slaveniem tūrisma objektiem. Gērijs ir projektējis Gugenheima muzeju Bilbao, Volta Disneja koncertzāli Losandželosā, Dejojošo māju Prāgā. Ir izraudzīts par Dvaita Eizenhauera memoriāla arhitektu. Vairāki darbi atzīti par mūsdienu arhitektūras mākslas darbiem. Vanity Fair Gēriju nosauca par "mūsdienu nozīmīgāko arhitektu". 1989. gadā saņēmis ievērojamo Prickera balvu.