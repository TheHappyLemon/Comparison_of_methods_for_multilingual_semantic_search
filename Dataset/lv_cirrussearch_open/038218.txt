Goara Gasparjana (armēņu: Գոհար Գասպարյան; dzimusi 1924. gada 14. decembrī, mirusi 2007. gada 16. maijā) bija armēņu operdziedātāja (kolaratūrsoprāns), saukta par "Armēnijas lakstīgalu". Dzimusi armēņu ģimenē Kairā, Gasparjana studēja Kairas mūzikas akadēmijā. 1948. gadā viņa kopā ar tūkstošiem citu armēņu no Vidējiem Austrumiem emigrēja uz Armēnijas PSR. Viņa darbojās Erevānas operteātrī, kurā karjeras laikā uzstājās 23 operās, kā arī dažādos koncertos. Viņa strādāja par pasniedzēju arī Erevānas Valsts konservatorijā. Gasparjana saņēmusi PSRS Tautas skatuves mākslinieces apbalvojumu (1956), Sociālistiskā darba varoņa nosaukumu (1984) un saņēmusi arī Mesropa Maštoca ordeni (1997). Gohara Gasparjana mira Erevānā un apglabāta Komitasa panteonā.