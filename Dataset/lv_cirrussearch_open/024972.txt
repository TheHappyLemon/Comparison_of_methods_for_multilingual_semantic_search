Ērihs Hekels (vācu: Erich Heckel; dzimis 1883. gada 31. jūlijā, miris 1970. gada 27. janvārī) bija vācu ekspresionisma gleznotājs un grafiķis. Kopā ar Ernstu Ludvigu Kirhneru, Kārli Šmitu-Rotlufu un Frici Bleilu Drēzdenē 1905. gadā dibināja mākslinieku apvienību "Die Brücke" ("Tilts"). Dzimis Dēbelnā. No 1897. līdz 1904. gadam nmēcījās ģimnāzijā Hemnicā, kur iepazinās ar Kārli Šmitu-Rotlufu. Kādu laiku studēja Drēzdenes Tehniskajā augstskolā, tomēr mācības pameta, lai nodarbotos ar mākslu. Pēc "Die Brücke" nodibināšānas 1905. gadā faktiski veica tās menedžera pienākumus. Kā brīvprātīgais sanitārs piedalījās Pirmajā pasaules karā. Pēc nacistu nākšanas pie varas Hekela māksla tika ieskaitīta deģenaratīvās mākslas kategorijā. 1944. gadā liela daļa no Hekela mākslas darbiem tika iznīcināta Sabiedroto uzlidojumā. Pēc Otrā pasaules kara līdz 1955. gadam pasniedza Karlsrūes Augstākajā mākslas skolā. Ievainotais jūrnieks (1915.g.) Vīrieša portrets. (Ap 1918.g.) Dievlūdzēja (1916.g.) Ziemas ainava (1915.g.)