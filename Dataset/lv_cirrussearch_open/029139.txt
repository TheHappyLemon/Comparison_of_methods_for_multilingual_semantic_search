Fjodors Tjutčevs (krievu: Фёдор Иванович Тютчев; dzimis 1803. gada 5. decembrī [v.s. 23. novembrī], miris 1873. gada 27. jūlijā [v.s. 15. jūlijā]) bija krievu dzejnieks. Tiek uzskatīts par vienu no labākajiem krievu romantisma dzejniekiem kopā ar Aleksandru Puškinu un Mihailu Ļermontovu. Absolvējis Maskavas Universitāti. Bijis diplomāts Minhenē un Turīnā. Vācijā sadraudzējies ar dzejnieku Heinrihu Heini un bieži ticies ar filozofu Frīdrihu Šellingu. Rakstījis dzeju, politiskos rakstus. Daiļrades uzplaukums 19. gadsimta 50. gados ar pirmā dzejoļu krājuma "Dzejoļi" (1854) iznākšanu. Tjutčeva dzeja stipri ietekmējusi turpmāko krievu dzejas attīstību.