Nora (angļu: River Nore, īru: An Fheoir) ir 140 kilometrus gara upe Īrijas austrumos. Kopā ar Barrovu un Šūru upes tiek dēvētas par Trīs māsām. Izteka pie Devilsbita kalna. Tek dienvidaustrumu virzienā. Ietek Barrovā augšpus Ņūrosas. Upes krastos atrodas Darova, Ballirageta, Kilkennija, Tomastauna. Upē dzīvo kritiski apdraudētā, endēma Ziemeļu upespērlenes pasuga Margaritifera margaritifera durrovensis. Upē sastopami arī taimiņi un laši.