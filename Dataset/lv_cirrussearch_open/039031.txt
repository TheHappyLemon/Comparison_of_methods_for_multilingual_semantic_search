457743 Balklavs ir neliels galvenās asteroīdu joslas asteroīds, kuru 2009. gadā LU Astronomijas institūta Astrofizikas observatorijā ar Šmidta teleskopu atklāja šīs observatorijas vadītājs Ilgmārs Eglītis sadarbībā ar Lietuvas Universitātes Teorētiskās Fizikas un Astronomijas institūta darbinieku Kazimiru Černi. 2017. gada 30. jūnijā asteroīdam piešķirts radioastronoma, LZA Radioastrofizikas observatorijas (1969—1997) un LU Astronomijas institūta (1997—2005) direktora, populārzinātniskā gadalaiku izdevuma žurnāla "Zvaigžņotā Debess" (1969—2005) atbildīgā redaktora Artura Balklava vārds.