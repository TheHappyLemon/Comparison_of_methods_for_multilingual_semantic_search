Monsa (franču: Mons, izrunā: [mɔ̃s]) jeb Bergena (nīderlandiešu: Bergen) ir pilsēta Beļģijas dienvidrietumos, Valonijas reģionā. Tā ir Eno provinces administratīvais centrs. 2012. gadā pilsētā dzīvoja 93,3 tūkstoši iedzīvotāju. Pēc šī rādītāja tā ir devītā lielākā Beļģijas pilsēta. Eno provincē vēl lielāka ir tikai Šarlruā. No saimniecības nozarēm ir attīstīta metālapstrāde un tekstilrūpniecība. 2015. gadā Monsa kopā ar Plzeņu (Čehija) bija izvēlēta par vienu no Eiropas kultūras galvaspilsētām.