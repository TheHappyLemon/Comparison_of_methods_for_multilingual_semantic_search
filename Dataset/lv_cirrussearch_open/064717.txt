Vitorio Poco (itāļu: Vittorio Pozzo, dzimis 1886. gada 2. martā, miris 1968. gada 21. decembrī) bija Itālijas futbolists un futbola treneris, spēlējis pussarga pozīcijā. Poco tiek uzskatīts par vienu no visu laiku labākajiem itāļu futbola treneriem. Viņš ir vienīgais treneris, kas ir triumfējis divos FIFA Pasaules kausos. To viņš ar Itālijas futbola izlasi paveica 1934. un 1938. gada turnīrā. Aizvedis izlasi līdz uzvarai arī 1936. gada vasaras olimpiskajās spēlēs. Izveidojis arī Metodo jeb 2–3–2–3 taktisko izvietojumu.