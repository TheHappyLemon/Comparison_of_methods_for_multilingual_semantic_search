Nacionālais vēsturisko vietu reģistrs (angļu: National Register of Historic Places, NRHP) ir ASV federālās valdības oficiāls apgabalu, objektu, ēku, struktūru, kas ir saglabāšanas vērtas, saraksts. Saraksts tika iedibināts 1966. gadā ar nacionālo vēsturisko saglabāšanas aktu. No kopumā vairāk nekā 1 miljona reģistrā iekļautajām vienībām 80 tūkstoši ir izdalītas atsevišķi. Pārējās vienības ir iedalītas sarakstā norādītos vēsturiskos apgabalos. Katru gadu reģistram tiek pievienotas apmēram 30 000 vienību, kas tiek izdalītas atsevišķi vai tiek iekļautas citu objektu sastāvā. Sarakstā iekļautajiem objektiem aizsardzība netiek garantēta. Lielāko saraksta pastāvēšanas laiku to uztur Nacionālo parku dienests (National Park Service).