Žizele Karolīna Bundhena (portugāļu: Gisele Caroline Bündchen, izrunā: [ʒiˈzɛli ˈbĩtʃẽ]; dzimusi 1980. gada 20. jūlijā Horizontinā, Brazīlijā) ir brazīliešu modele, kā arī kinoaktrise. 1990. gadu beigās viņa bija viena no pirmajām brazīliešu modelēm, kas gūst panākumus. Laika posmā no 2000. līdz 2007. gadam viņa bija viena no Victoria's Secret Angels. Kopš 2004. gada Ž. Bundhena ir vislabāk apmaksātā modele visā pasaulē un 16. bagātākā sieviete izklaides industrijā ar 150 miljonus ASV dolārus lieliem ieņēmumiem. Modeles Klaudija Šifere un Naomi Kempbela ir atzinušas, ka Ž. Bundhena ir vienīgā īstā "supermodele". Viņa ir filmējusies filmās "Ņujorkas taksometrs" (Taxi; 2004) un "Sātans Pradas brunčos" (2006). Laika posmā no 2000. līdz 2005. gadam viņa satikās ar amerikāņu aktieri Leonardo Di Kaprio. 2009. gadā viņa apprecējās ar NFL kluba spēlētāju Tomu Breidiju.