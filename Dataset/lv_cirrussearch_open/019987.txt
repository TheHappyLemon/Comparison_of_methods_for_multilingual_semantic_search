Luka (itāļu: Lucca) ir pilsēta Itālijas centrālajā daļā, Toskānas reģionā, Lukas provinces administratīvais centrs. Pilsēta atrodas auglīgā līdzenumā Serkio upes krastos, netālu no vietas, kur tā ietek Tirēnu jūrā. 2012. gadā pilsētā dzīvoja 87,5 tūkstoši iedzīvotāju. No 1160. līdz 1805. gadam Luka bija Lukas Republikas galvaspilsēta. Pilsētas aizbildnis ir Paulins no Antiohas, kuram par godu katru gadu svin svētkus 12. jūlijā.