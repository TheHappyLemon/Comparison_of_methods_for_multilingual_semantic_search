Satja Sai Baba (Sathya Sai Baba, telugu: సత్య సాయిబాబా), dzimis kā Satjanarajana Radžu (Sathyanarayana Raju; dzimis 1926. gada 23. novembrī, miris 2011. gada 24. aprīlī), bija Indijas garīgais skolotājs, filantrops. Viņš sevi uzskata par Sai Babas no Sirdi inkarnāciju. Satjas Sai Babas sekotāji ir liecinājuši, ka viņš ir materializējis vibhūti (svētos pelnus) un citus mazus priekšmetus, piemēram, gredzenus, taču skeptiķi uzskata, ka tie ir bijuši vienkārši triki. Satja Sai Baba, kā arī viņa sekotāji ir dibinājuši skolas, koledžas, slimnīcas un citas labdarības iestādes Indijā un ārpus tās. Sai Babas sekotāji 1999. gadā tika novērtēti aptuveni 6 miljoni. Satja Sai Baba nedibināja jaunu reliģiju vai kādu hinduisma atzaru. Viņš aicināja, paturot savu reliģiju, atjaunot cilvēka tieksmi uz garīgumu. Miris 2011. gada aprīlī, mantojumā atstājot deviņus miljardus dolāru (4,5 miljardu latu).