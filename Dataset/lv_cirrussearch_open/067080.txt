Mukdenas incidents bija dzelzceļa uzspridzināšana pie Mukdenas (mūsdienās Šeņjana) 1931. gada 18.-19. septembrī un tam sekojošais Japānas Kvantunas armijas uzbrukums Ķīnas pozīcijām. Naktī aptuveni 500 japāņu karavīru uzbruka cietoksnim. Vāji apmācītais ķīniešu garnizons atkāpās no cietokšņa, zaudējot gandrīz 500 karavīru, pēc tam japāņi ieņēma arī Mukdenu. Līdz ziemas beigām Mandžūrija pilnībā nonāca japāņu rokās. Joprojām nav vienprātības par to, kas organizēja uzspridzināšanu. Daži japāņu vēsturnieki apgalvo, ka aiz incidenta stāvēja Ķīna. Dominē viedoklis, ka tā bija provokācija, ko organizēja Kvantunas armijas virsnieki, ko daži no viņiem atzina pēc kara. Japāņu versija apgalvo, ka imperators un augstākā pavēlniecība nebija informēti par plānu, kas viņus ne pārāk satrauca.