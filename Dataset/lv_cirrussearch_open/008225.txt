USA-229, zināms arī kā NRO L-34, ir ASV militāro pavadoņu pāris. Tie palaisti 2011. gada aprīlī Nacionālā izmeklēšanas biroja vajadzībām. Pavadoņi tika palaisti 2011. gada 15. aprīlī 23:38 UTC ar nesējraķeti Atlas V/411 no Vandenberga Gaisa spēku bāzes. Derīgās kravas koda nosaukums bija Odin, bet raķetes — Frigga. Lai gan kosmiskā aparāta parametri un misijas detaļas oficiāli netiek izpaustas, amatieri novērotāji pamanījuši, ka Atlas V palaidis divus pavadoņus, no kuriem viens oficiāli ir katalogizēts kā kosmiskais atkritums. Analizējot to orbītas parametrus, eksperti secinājuši, ka tie ir radioelektroniskās izlūkošanas sistēmas Naval Ocean Surveillance System pavadoņi, kurus parasti palaiž pāros un uztver kuģu raidītos signālus. USA-229 varētu būt trešās vai pat ceturtās paaudzes NOSS aparāti.