Matrjoška (krievu: матрёшка, izrunā: [mɐˈtrʲɵʂkə], no sieviešu personvārda Matrjona (Матрёна)) ir tradicionāla krievu rotaļlieta. Tā ir no koka izdobta parasti 16—17 centimetrus augsta lelle, kurā var ielikt tādu pašu tikai mazāku lelli, savukārt mazākajā lellē — vēl mazāku lelli un tā tālāk. Šīs lellītes parasti ir apgleznotas krievu kultūras motīvos. Pirmās matrjoškas 1890. gadā izveidoja krievu amatnieks Vasīlijs Zvjozdočkins (Василий Звёздочкин), bet 20. gadsimta vidū tās pirmoreiz izstādītas izstādē kā Krievijai raksturīgas rotaļlietas. Lielākā zināmā Krievijā izgatavotā matrjoška ir metru augsta un pusmetra diametrā.