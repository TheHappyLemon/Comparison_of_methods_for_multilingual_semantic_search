Mājas circenis (Acheta domestica) ir taisnspārņu kārtas kukainis. Kukainim nepieciešams siltums virs 15 °C visu gadu, tāpēc kukainis dzīvo mājās un siltās māju kāpņutelpās. Circeņu mātītes var dēt olas vienreiz gadā, pēcnācēji aug ļoti lēni, gadā tiem ir tikai 1 paaudze. Circeņi ir aktīvi naktī. Tie pārtiek no augu izcelsmes produktiem, miltu produktiem un atkritumiem. Dažkārt grauž tekstilijas, ādu un papīru. Tēviņu skaņas orgāni atrodas priekšpārnu pamatnē. 2002. gadā Latvijas Entomoloģijas biedrība pasludināja mājas circeni par Latvijas Gada kukaini. Akcijas laikā biedrība ievāca ziņas par 18 vietām Kurzemē un Zemgalē, kur šis kukainis vēl ir atrodams.