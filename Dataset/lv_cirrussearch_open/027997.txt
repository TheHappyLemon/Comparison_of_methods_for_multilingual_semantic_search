"CSI: kibernoziegumi" (angļu: CSI: Cyber, Crime Scene Investigation: Cyber) ir amerikāņu noziegumu izmeklēšanas seriāls. Šis ir tiešs seriāla "CSI Lasvegasa" atvasinājums, ceturtais seriāls CSI sērijā. Seriāls no 2015. gada 4. marta līdz 2016. gada 13. martam tika pārraidīts CBS televīzijas kanālā. Seriāls ir FIB kibernoziegumu izmeklēšanas komandu, kuru vada speciālā aģente Everija Raiena (attēlo Patrīcija Ārkete). Tā pilotsērija bija "CSI Lasvegasa" 14. sezonas sērija Kitty. Pēc paziņošanas par seriāla "CSI Lasvegasa" filmēšanas pārtraukšanu 2015. gadā tika paziņots arī par Teda Densona (galvenās lomas attēlotājs seriāla "CSI Lasvegasa" pēdējās sezonās) pievienošanos "CSI: kibernoziegumi" aktieru sastāvam. 2016. gada 12. martā CBS paziņoja par seriāla filmēšanas pārtraukšanu.