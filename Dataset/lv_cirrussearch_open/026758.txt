Panama (spāņu: Panamá) ir viena no desmit Panamas provincēm, kas atrodas valsts centrālās daļas dienvidaustrumos, Panamas līča krastos. Provinces administratīvais centrs ir valsts galvaspilsēta — Panama. Tajā atrodas Panamas kanāla dienvidaustrumu daļa. Vienlaikus provincē iekļaujas arī Pērļu arhipelāgs. 2014. gada 1. decembrī no provinces tika atdalīta tās rietumu daļa, izveidojot patstāvīgu Rietumpanamas provinci. Kopējā platība ir 9166 km², iedzīvotāju skaits — 1 429 032. Panamas provincē iekļaujas seši distrikti.