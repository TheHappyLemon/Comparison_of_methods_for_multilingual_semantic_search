Kosovas kauja (arī Amselfeldas kauja) notika Svētā Vita dienā, 1389. gada 28. jūnijā (pēc vecā stila 15. jūnijā) starp Serbijas caristes karaspēku prinča Lazara vadībā un Osmaņu impēriju, 5 kilometrus no mūsdienu Prištinas pilsētas. Par šo kauju nav saglabājušies pietiekami ticami vēstures avoti, tomēr, salīdzinot ar citām kaujām, par šo ir diezgan pietiekamas ziņas, kuras var izmantot, lai rekonstruētu notikumu gaitu.