Seksuālā orientācija ir personas īpašība, ka cilvēks jūt emocionālu vai seksuālu tieksmi pret kāda dzimuma pārstāvjiem. Parasti tiek izdalītas četras seksuālās orientācijas: heteroseksualitāte, homoseksualitāte, biseksualitāte un aseksualitāte (seksuālas pievilcības neizjušana vai reta izjušana pret kāda no dzimumu pārstāvjiem). Līdz šim nav precīzi zināms, kas nosaka seksuālo orientāciju, taču tiek uzskatts, ka to nosaka sarežģīta ģenētisko, hormonālo un vides faktoru mijiedarbība. Lai gan pagaidām nav plaši atzīta neviena teorija par seksuālās orientācijas cēloni, zinātnieki dod priekšroku bioloģiski pamatotām teorijām.