Plimuta (angļu: Plymouth) ir pamesta pilsēta Apvienotās Karalistes aizjūras teritorijā Montserratā, tās bijusī galvaspilsēta. Izvietojusies salas dienvidrietumu daļā Karību jūras krastā, netālu no Sufriēra vulkāna. Kopš 1997. gada Montserratas pagaidu galvaspilsēta ir Breidisa salas ziemeļrietumos. 1997. gadā, notiekot Sufriēra vulkāna izvirdumam austrumos no Plimutas, galvaspilsēta tika pilnībā nopostīta. Pēc 1995. gada datiem pilsētā dzīvoja ap 4000 iedzīvotājiem, kuri pirms vulkāna izvirduma tika evakuēti uz citām salas pilsētām. Mūsdienās pilsēta netiek apdzīvota un tā atrodas zem vairāku metru dziļiem vulkāniskiem pelniem un sakaltušas lavas slāņiem. Tā ir vienīgā valsts pasaulē, kuras likumiskā galvaspilsēta ir pamesta.