Token Ring ir lokālā datortīkla veids. To izstrādāja firma IBM 1984. gadā. Token Ring tehnoloģija kļuvusi par pamatu IEEE 802.5 specifikācijai, kura pieņemta kā standarts 1985. gadā. IEEE 802.5 specifikācija ir gandrīz identiska un pilnīgi saderīga ar IBM Token Ring tīklu. Jēdzienu “Token Ring” (“marķiergredzens”) parasti lieto gan pie norādes uz Token Ring IBM tīklu, gan arī uz IEEE 802.5 tīklu. Token Ring lokālais datortīkls pasaulē nav tik plaši izplatīts kā Ethernet tīkls, jo tā aparatūra ir salīdzinoši dārga.