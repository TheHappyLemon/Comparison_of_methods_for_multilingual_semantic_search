Čārlzs B. K. Bīčkrofts (angļu: Charles B. K. Beachcroft; dzimis kā Čārlzs Bīčkrofts Kejs (angļu: Charles Beachcroft Kay); dzimis 1870. gadā, miris 1928. gada 1. jūlijā) bija britu kriketa spēlētājs, olimpiskās zelta medaļas ieguvējs. Bīčkrofts startēja 1900. gada vasaras olimpiskajās spēlēs kriketa turnīrā. Viņš bija Lielbritānijas kriketa komandas Devon and Somerset Wanderers kapteinis. Viņa komanda olimpiskajās spēlēs pārspēja Francijas kriketa komandu French Athletic Club Union un izcīnīja zelta medaļu. Pēc Parīzes olimpiskajiem panākumiem Čārlzs kļuva par vienu no labākajiem sportistiem Devonā un bija apgabala spēlētājs kriketā, hokejā un regbijā. Viņam bija iespēja apgabalu iepazīstināt ar galda tenisu. Papildus tam viņš bija arī izcils šāvējs un piedalījās vairākās šaušanas sacensībās. Viņš bija arī labs peldētājs un darbojās Ekseteras peldēšanas kluba komitejā.