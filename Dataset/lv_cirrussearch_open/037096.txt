Zaļā politika ir politiska ideoloģija, kuras mērķis ir radīt ekoloģiski ilgtspējīgu ekonomiku, kas balstīta vides aktīvismā, nevardarbībā, sociālajā taisnīgumā un tautas iesaistīšanā demokrātiskajos procesos. Rietumu pasaulē tā sāka attīstīties 1970. gados, kopš tā laika daudzās valstīs ir izplatītas zaļo partijas, vietām tās guvušas ievērojamus sasniegumus. No Latvijas politiskajām partijām zaļās politikas ideoloģija saistīta ar Latvijas zaļo partiju un partiju "Progresīvie".