Kioto protokols ir ANO vispārējās konvencijas par klimata pārmaiņām protokols, kas tika izveidots kā līdzeklis cīņā pret globālo sasilšanu. Tas tika pieņemts 1997. gada 11. decembrī Kioto, Japānā, taču stājās spēkā 2005. gada 16. februārī. Līdz 2011. ġada septembrim protokolu parakstījusi un ratificējusi 191 valsts. Pašlaik vienīgā valsts, kas parakstījusi protokolu, taču nav to ratificējusi, ir ASV. 2011. gadā Kanāda kļuva par pirmo valsti, kas izstājusies no Kioto protokola. Protokols tika pieņemts, lai samazinātu klimatam kaitīgo gāžu izmešus atmosfērā. To ratificējušajām 35 rūpnieciski attīstītajām valstīm un Eiropas Kopienai līdz 2012. gadam bija jāsamazina oglekļa dioksīda emisija par 6% salīdzinājumā ar 1990. gada līmeni.