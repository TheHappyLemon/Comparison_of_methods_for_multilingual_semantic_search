Germans Rubcovs (krievu: Герман Рубцов, dzimis 1998. gada 27. jūnijā) ir Krievijas hokejists, spēlē centra uzbrucēja pozīcijā. Pašlaik (2022) Rubcovs pārstāv AHL komandu Šarlotas "Checkers". 2016. gada NHL draftā Rubcovu ar kopējo 22. numuru izvēlējās Filadelfijas "Flyers". Junioru vecumā spēlējis Podoļskas "Vitjaz" sistēmā. Vēlāk pārcēlies uz Kvebekas junioru hokeja līgu. 2018–19. gada sezonā Rubcovs spēlēja AHL komandā Lehaiveli "Phantoms". 2019. gada 1. novembrī Rubcovs piedzīvoja savu NHL debiju Filadelfijas "Flyers" sastāvā. 2020–21. gada sezonā Rubcovs tika izīrēts uz KHL komandu HK Soči.