Florensa Pjū (angļu: Florence Pugh; dzimusi 1996. gada 3. janvārī) ir angļu aktrise. Savu aktrises debiju piedzīvojusi 2014. gad drāmas filmā The Falling. Atpazīstamību ieguvusi ar lomu neatkarīgajā filmā "Lēdija Makbeta" (2016). 2018. gadā piedalījusies filmās King Lear un Outlaw King, kā arī miniseriālā The Little Drummer Girl, par ko viņu nominēja BAFTA televīzijas balvai. Kļuvusi starptautiski atpazīstama ar lomām sporta filmā "Cīņa ar manu ģimeni" (Fighting with My Family, 2019) un gan kritiķu atzītajā, gan finansiāli veiksmīgajā šausmu filmā "Saulgriežu kults" (2019). Par lomu filmā "Mazās sievietes" viņa nominēta Amerikas Kinoakadēmijas balvai kategorijā "Labākā aktrise otrā plāna lomā", kā arī BAFTA kino balvai. 2021. gadā attēlojusi lomu Marvel Cinematic Universe filmā "Melnā atraitne", bet 2022. gadā psiholoģiskā trillera filmā "Neraizējies, dārgā" un drāmā The Wonder. 2023. gadā piedalījusies filmā "Openheimers", un ierunājusi vienu no tēliem filmas "Zēns un gārnis" angļu dublāžā.