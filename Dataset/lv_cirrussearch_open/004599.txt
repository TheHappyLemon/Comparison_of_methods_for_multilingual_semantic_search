Svētais Huberts (Saint Hubert, * 656. - 658, iespējams Tulūzā, † 727. vai 728. gada 30. maijā pie Briseles ) - katoļu un pareizticīgo [nepieciešama atsauce] svētais. Saukts arī par "Ardēnu apustuli". Sv. Huberts ir mednieku, matemātiķu, optiķu un metālstrādnieku aizbildnis. Viņu lūdz trakumsērgas gadījumā. Bijis no karaliskās Merovingu dzimtas. Dzīvojis augstmaņa dzīvi Parīzē un Mecā. Apprecējies, bet, kad sieva dzemdībās mira, esot devies Ardēnu mežos un nodarbojies ar medībām. Reiz redzējis vīziju - briedi ar krusta zīmi starp ragiem un dzirdējis balsi, kura aicinājusi kalpot Dievam. Kļuva par pirmo Ljēžas bīskapu.