Brazīlijas administratīvo iedalījumu veido 26 štati un viens federālais apgabals (distrikts). Štatus sīkāk iedala 137 mezoreģionos. Mezoreģioni iedalās 558 mikroreģionos, kas vēl sīkāk iedalās 5570 municipalitātēs. Visi štati veido 5 lielreģionus, kuriem nav pašiem savas pārvaldes. No štatiem pēc platības lielākais ir Amazonasa (1 570 745 km²), bet mazākais Seržipi (21 910 km²). Savukārt pēc iedzīvotāju skaita visvairāk apdzīvotais štats ir Sanpaulu (44 035 304 iedzīvotāji), bet vismazāk iedzīvotāju ir Roraimas štatā (496 936 iedzīvotāji).