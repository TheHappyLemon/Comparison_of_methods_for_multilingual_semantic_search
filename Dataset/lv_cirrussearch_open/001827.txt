Šavjers "Šavi" Alonso Olano (basku: Xabier "Xabi" Alonso Olano; dzimis 1981. gada 25. novembrī Tolosā, Basku Zemē) ir basku izcelsmes Spānijas futbola treneris un bijušais futbolists, spēlējis centra pussarga pozīcijā. Kopš 2019. gada Alonso ir Real Sociedad B komandas treneris. Daaudz gadus bijis Spānijas futbola izlases dalībnieks. Pēdējās sezonas spēlējis Vācijas kluba Minhenes "Bayern" sastāvā. Pazīstams kā labs tālo sitienu izpildītājs, guvis vairākus vārtus no laukuma savas komandas puses. Spānijas pieaugušo izlasē Šavi Alonso debitēja 2003. aprīlī uzvarā pret Ekvadoras izlasi. Tās sastāvā spēlējis 2004. gada Eiropas čempionātā, 2006. gada Pasaules kausa finālturnīrā, 2008. gada Eiropas čempionātā, 2010. gada Pasaules kausa finālturnīrā un 2012. gada Eiropas čempionātā. Šavi Alonso ir 2008. gada un 2012. gada Eropas čempions, kā arī 2010. gada Pasaules kausa ieguvējs Spānijas izlases sastāvā. Pēc 2012. gada Eiropas čempionāta, kas notika Polijas un Ukrainas laukumos, Alonso tika iekļauts turnīra simboliskajā izlasē.