Roberto Bolanjo Avaloss (spāņu: Roberto Bolaño Ávalos, dzimis 1953. gada 28. aprīlī, miris 2003. gada 15. jūlijā) bija čīliešu rakstnieks, rakstījis romānus, īsos stāstus un dzeju. Bolanjo pazīstamākie darbi ir romāni "Mežonīgie detektīvi" (Los detectives salvajes, 1998) un "2666" (2666, 2004), kas tika izdota vienu gadu pēc viņa nāves. The New York Times Bolanjo nodēvēja par "nozīmīgāko savas paaudzes Latīņamerikas literāro balsi". Gan rakstnieku, gan literatūras kritiķu vērtējumā Bolanjo ir viens no 20. gadsimta izcilākajiem Latīņamerikas autoriem, salīdzinot viņu ar Horhi Luisu Borhesu un Hulio Kortasaru.