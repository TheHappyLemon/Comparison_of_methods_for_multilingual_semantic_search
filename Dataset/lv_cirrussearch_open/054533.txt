Anrī Deložs (franču: Henri Deloge; dzimis 1874. gada 21. novembrī, miris 1961. gada 27. decembrī) bija franču vieglatlēts, divu olimpisko sudraba medaļu ieguvējs vieglatlētikā 1900. gada vasaras olimpiskajās spēlēs. Deložs 1900. gada vasaras olimpiskajās spēlēs Parīzē startēja trijās vieglatlētikas skriešanas disciplīnās, no kurām divās izcīnīja sudraba medaļas. 1500 metros viņa rezultāts bija 4 minūtes 6.6 sekundes, iegūstot sudraba medaļu. Šajā disciplīnā viņš zaudēja britam Čārlzam Benetam. Otra sudraba medaļa tika iegūta 500 metru komandu skrējienā, kur viņš bija viens no Francijas komandas pārstāvjiem. Savukārt 800 metru skriešānā viņš ieguva 4. vietu fināla skrējienā.