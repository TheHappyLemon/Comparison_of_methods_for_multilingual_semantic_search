Vaithorsa (angļu: Whitehorse, izrunā: [waɪthɔː(ɹ)s]) ir pilsēta Kanādas ziemeļrietumos, Jukonas administratīvais centrs. Tā ir Jukonas vienīgā pilsēta, kā arī lielākā apdzīvotā vieta pēc iedzīvotāju skaita. 2021. gadā Vaithorsā dzīvoja 28,2 tūkstoši iedzīvotāju. Tā atrodas Jukonas upes krastos, Aļaskas maģistrāles malā. Šī iemesla dēļ Vaithorsa ir nozīmīgs transporta mezgls. Attīstīta kalnrūpniecība (iegūst varu) un kokapstrāde. Vaithorsai bija liela nozīme Klondaikas zelta drudža laikā.