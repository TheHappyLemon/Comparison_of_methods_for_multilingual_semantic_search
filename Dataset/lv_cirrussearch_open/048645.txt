Austrummaķedonijas un Trāķijas perifērija (grieķu: Περιφέρεια Ανατολικής Μακεδονίας και Θράκης) ir Grieķijas administratīvais apgabals (perifērija), kurš atrodas Maķedonijas vēsturiskā apgabala dienvidaustrumu un Trāķijas vēsturiskā apgabala dienvidrietumu daļā. Austrummaķedonijas un Trāķijas perifērija robežojas rietumos ar Centrālās Maķedonijas perifēriju, ziemeļos ar Bulgāriju, bet austrumos ar Turciju. Dienvidos perifēriju apskalo Egejas jūra. Perifērijas sastāvā ietilpst Dramas, Kavalas, Ksanti, Rodopu, Tasas un Evrosas perifērijas vienības. Austrummaķedonijas un Trāķijas perifērija tika izveidota 1987. gadā, bet 2011. gadā saskaņā ar "Kalikratis" programmu sastāv Maķedonijas un Trāķijas decentralizētajā administrācijā. Perifērijas administratīvais centrs atrodas Komotini pilsētā. Austrummaķedonijas un Trāķijas periferiahs ir Hristoss Metioss (Χρήστος Μέτιος), kurš nomainīja 2014. gadā ievēlēto, bet 2016. gadā mirušo Giorgosu Paulidisu (Γιώργος Παυλίδης).