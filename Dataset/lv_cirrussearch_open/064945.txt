"Valis" (angļu: The Whale) ir 2022. gada ASV drāmas filma, kuras režisors ir Darens Aronovskis. Scenārija autors ir Semjuls Hanters, kas adaptējis savu 2012. gadā sarakstīto lugu. Galvenās lomas filmā atveido Brendans Freizers, Seidija Sinka, Honga Čau, Tajs Simpkinss un Samanta Mortone. Filmā slimīgi aptaukojies un atturīgs angļu valodas skolotājs mēģina atjaunot attiecības ar savu pusaugu meitu. Filmas The Whale pasaules pirmizrāde notika 2022. gada 4. septembrī 79. Venēcijas kinofestivālā, bet ASV kinoteātros to no 2022. gada 9. decembra sāka izplatīt kinokompānija A24. Filma saņēma pozitīvas kritiķu atsauksmes, izceļot aktierspēli (īpaši Freizera un Čau), tāpat Freizers nominēts 80. Zelta globusa balvai kategorijā "Labākais aktieris drāmas filmā".