Trigeris datu bāzu pārvaldības sistēmā ir glabāta procedūra, kas automātiski tiek izpildīta, mainot datus datu bāzē. Trigeri var tikt izpildīti pirms vai pēc pieprasītā vaicājuma (t.i. ierakstu atlases, iespraušanas, maiņas, dzēšanas) vai arī pieprasītā vaicājuma vietā. Notikumi pamatā ir divu veidu — datu manipulācijas valodas teikums (Insert, Update, Delete), kas veic izmaiņas noteiktā tabulā vai Datu definēšanas valodas teikums. Dažādās datu bāzēs iespējamie trigeru veidi ir dažādi. Trigera piemērs — katrai rindiņai, kas tiek pievienota tabulai, automātiski atsevišķā kolonā tiek saglabāts lietotāja vārds, kas to izdarījis. Trigeri datu bāzē tiek glabāti atsevišķi no tiem piesaistītajām tabulām un tos ir iespējams definēt tikai tabulās. Trigerus izmanto lai papildinātu Datu bāzu pārvaldības sistēmas funkcionalitāti, piemēram Automātiski ģenerēt atvasināto kolonnu vērtības Novērst nepareizas transakcijas Realizēt drošu sistēmas autorizāciju Realizēt attiecinošu integritāti caur visiem mezgliem sadalītā datubāzē Realizēt kompleksus biznesa noteikumus Nodrošināt neredzamu notikumu pieraksti Nodrošināt sarežģītas revīzijas procedūras Uzturēt sinhronas tabulu kopijas Ievākt tabulas piekļuves statistiku Kad tiek palaists kāds konkrēts trigeris, tas potenciāli var sev līdzi palaist vēl papildus trigerus, šo notikumu sauc par trigeru kaskādi. Pārmērīga trigeru lietošana lielās sistēmās novedīs pie kompleksām trigeru savstarpējām atkarībām, ko lielā programmā būs grūti uzturēt.