"X-cilvēki 2" (angļu: X2: X-Men United) ir 2003. gada ASV supervaroņu filma, kuras režisors ir Braiens Singers. Filma balstīta uz tāda paša nosaukuma Marvel Comics komiksiem. Filma ir turpinājums 2000. gada filmai "X-cilvēki". 2006. gadā iznāca turpinājums "X-cilvēki: Pēdējā sadursme". Galvenās lomas filmā atveido Hjū Džekmens, Patriks Stjuarts, Halle Berija, Ians Makellens, Famke Jansena un Džeimss Mārsdens. Filmas pirmizrāde notika 2003. gada 24. aprīlī Londonā. Filmā X-cilvēkiem jāaptur Viljams Straikers, kurš uzbrūk profesora X skolai, lai izveidotu savu profesora datora versiju un iznīcinātu uz Zemes esošos mutantus.