Šis raksts ir par asteroīdu. Par citām jēdziena Flora nozīmēm skatīt nozīmju atdalīšanas lapu. Flora, arī 8 Flora ir asteroīds ar diametru apmēram 136 km. Objekts atrodas asteroīdu joslā, ir neregulāras formas, pieder S tipa asteroīdiem. Asteroīdu 1847. gada 18. oktobrī atklāja angļu astronoms Džons Hainds (John Russel Hind) Bišopa observatorijā. Dž. Haindam tas bija otrais atklātais asteroīds (kopā 10), pirms tam viņš atklāja Irīdu. Džons Heršels ieteica asteroīdu nodēvēt romiešu dievietes Floras vārdā. Flora romiešu mitoloģijā ir vārpu, puķu un dārzu ziedēšanas dieviete. Flora ir izcelsmes avots Floras tipa asteroīdiem, ir arī lielākais šī tipa asteroīds, ietverot ap 80 % no kopējās grupas masas. Floras spektrs liecina, ka asteroīda virsmu veido silikātu minerālu un niķeļa-dzelzs maisījums. Flora un Floras tipa asteroīdi tiek uzskatīti par L hondrītu meteorītu izcelsmes avotu.