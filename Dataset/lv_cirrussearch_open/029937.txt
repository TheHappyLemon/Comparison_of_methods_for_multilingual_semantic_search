Džesika Filisa Lenga (angļu: Jessica Phyllis Lange; dzimusi 1949. gada 20. aprīlī) ir amerikāņu kino, teātra un televīzijas aktrise. Tiek uzskatīta par vienu no savas paaudzes labākajiem aktieriem. Pirmā loma kino — 1976. gada filmā King Kong, debijas loma tika izsmieta. Pēc vairākām mazākām lomām ievērību guvusi ar lomu 1981. gada filmā "Pastnieks vienmēr zvana divreiz" (The Postman Always Rings Twice). 1982. gadā uzņēmās divās filmās: Frances un "Sirdspuķīte" (Tootsie). Pēc emocionāli iztukšojošās lomas filmā Frances aktrise bija tuvu sabrukumam. Lenga tika nominēta Amerikas Kinoakadēmijas balvai par lomām abās filmās (par lomu "Sirdspuķīte" kā labākā otrā plāna aktrise, par Frances kā labākā aktrise galvenajā lomā), viņa arī saņēma balvu kā labākā otrā plāna aktrise. Otrreiz Amerikas Kinoakadēmijas balvu saņēma par lomu 1994. gada filmā Blue Sky — šoreiz kā labākā aktrise galvenajā lomā. Vēl ir filmējusies tādās filmās kā "Viss šis džezs" (All That Jazz, 1979), Crimes of the Heart (1986), Men Don't Leave (1990), "Baiļu rags" (1991), "Robs Rojs" (Rob Roy, 1995), A Thousand Acres (1997), Cousin Bette (1998), Titus (1999), "Lielā zivs" (2003), Don't Come Knocking (2005), Bonneville (2006), "Zvērests" (2012), In Secret (2013), The Gambler (2014) un Wild Oats (2015). Papildu divas reizes saņemtajai Amerikas Kinoakadēmijas balvai Lenga ir trīs reizes saņēmusi Emmy balvu, piecas reizes — Zelta globusa balvu, vienu reizi — SAG balvu, trīs reizes — Doriana balvu.