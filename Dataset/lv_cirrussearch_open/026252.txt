Ticket to Ride ir ar dzelzceļu saistīta galda spēle, ko izstrādājis Elans Mūns un 2004. gadā izdevis uzņēmums Days of Wonder. Spēle zināma arī ar nosaukumu Zug um Zug (Vācija), Les Aventuriers du Rail (Francija), Aventureros al Tren (Spānija), Wsiąść do pociągu (Polija) un Menolippu (Somija). Spēle saņēmusi daudzus apbalvojumus: 2004. gada Spiel des Jahres, Origins Award par labāko spēli 2004. gadā, 2005. gada Diānas Džonsas balvu, 2005. gada As d'Or Jeu de l'année un otro vietu Schweizer Spielepreis ģimenes spēļu kategorijā. Ticket to Ride: Europe ieguva 2005. gada International Gamers Award apbalvojumu. Pēc izdevēja datiem 2008. gada augustā bija pārdoti vairāk kā 750 000 spēles eksemplāri.