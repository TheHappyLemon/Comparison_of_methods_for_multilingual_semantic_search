Ektors Kastro (spāņu: Héctor Castro, dzimis 1904. gada 29. novembrī, miris 1960. gada 15. septembrī) bija Urugvajas futbolists un futbola treneris, spēlēja uzbrucēja pozīcijā, pārstāvēja Urugvajas futbola izlasi. Kastro savas karjeras laikā spēlēja Urugvajas komandā Nacional un Argentīnas komandā Estudiantes. Kastro ir pazīstams kā Urugvajas pirmo vārtu autors Pasaules kausā, 1930. gada turnīrā gūstot vārtus pret Peru. Šajā turnīrā Urugvajas izlase kļuva par pirmajiem Pasaules kausa ieguvējiem. Kastro ir arī pazīstams arī ar to, ka visu savu karjeru spēlējis ar vienu roku. Labās rokas apakšdelmu viņš zaudēja 13 gadu vecumā, kad nejauši to amputēja ar elektrisko zāģi.