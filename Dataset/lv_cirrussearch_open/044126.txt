"Taisnības līga" (angļu: Justice League) ir 2017. gada ASV supervaroņu filma, kuras režisors ir Zaks Snaiders. Filmas sižets balstīts uz DC Comics tāda paša nosaukuma supervaroņu komandu. Šī filma ir DC Extended Universe piektā daļa. Kaut arī filmas režisors ir Zaks Snaiders, viņa meitas nāves dēļ, Snaideram nācās pamest projektu pirms filmas pabeigšanas. Filmu pabeidza filmēt Džošs Vedons. Pēc filmas izdošanas, fani pieprasīja filmas versiju, kuru būtu pabeidzis Zaks Snaiders. Snaiders 2020. gada 20. maijā paziņoja, ka 2021. gadā HBO MAX straumēšanas mājaslapā tiks izdota tieši šāda filmas versija. Filmā galvenās lomas attēlo Bens Afleks, Henrijs Kevils, Eimija Adamsa, Gala Gadota, Ezra Millers, Rejs Fišers un Džeisons Momoa. Filmas pirmizrāde notika 2017. gada 26. oktobrī Pekinā. Filmā Betmens un Brīnumsieviete pēc Supermena nāves sadarbojas ar Akvamenu, Flešu un Kiborgu, lai cīnītos ar Paradēmonu armiju, kura draud iekarot Zemi. Dažas filmas ainas uzņemtas Skrundas pamestajā militārajā pilsētā.