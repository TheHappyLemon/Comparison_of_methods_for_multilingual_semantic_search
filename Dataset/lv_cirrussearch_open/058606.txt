Paulo Sesars Vančope Vatsons (spāņu: Paulo César Wanchope Watson, dzimis 1976. gada 31. jūlijā) ir bijušais Kostarikas futbolists un bijušais Kostarikas futbola izlases dalībnieks un galvenais treneris. Spēlējis uzbrucēja pozīcijā. Vančope ir Kostarikas izlases otrs visu laiku labākais vārtu guvējs. 73 mačos viņš guva 45 vārtus. Savas karjeras laikā pārstāvējis Anglijas klubus Derby County, West Ham United un Manchester City. Kostarikas futbola izlases sastāvā piedalījies 2002. un 2006. gada FIFA Pasaules kausā. No 2014. gada līdz 2016. gadam bijis Kostarikas izlases galvenais treneris.