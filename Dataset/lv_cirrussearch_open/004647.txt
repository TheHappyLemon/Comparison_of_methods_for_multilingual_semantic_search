Šidzuka Arakava (japāņu: 荒川 静香; Arakawa Shizuka; dzimusi 1981. gada 29. decembrī Tokijā Japānā) ir bijusī japāņu daiļslidotāja. Š. Arakava ir 2004. gada Pasaules un 2006. gada Olimpisko spēļu čempione. Viņa kļuva par pirmo daiļslidotāju no Āzijas, kura ieguvusi Olimpisko spēļu zelta medaļu. 24 gadu vecumā Š. Arakava bija vecākā olimpiskā čempiones titula ieguvēja sieviešu daiļslidošanā kopš 1908. gada. Viņas treneris bija Nikolajs Morozovs no Baltkrievijas. 2006. gada 7. maijā viņa paziņoja par karjeras beigšanu.