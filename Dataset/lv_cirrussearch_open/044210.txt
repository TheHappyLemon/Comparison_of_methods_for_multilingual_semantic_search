"Bagātību planēta" (angļu: Treasure Planet) ir 2002. gada ASV animācijas filma, kuras režisori ir Rons Klementss un Džons Muskers. Filmas pirmizrāde notika 2002. gada 27. novembrī. Filma 2002. gadā tika nominēta Amerikas Kinoakadēmijas balvai kategorijā "Labākā animācijas filma", kur tā zaudēja animācijas filmai "Gariem līdzi". Filmas galvenais varonis Džims Hokinss, kurš sapņo par citu, leģendāru planētu apceļošanu, dodas ceļojumā uz Bagātību planētu.