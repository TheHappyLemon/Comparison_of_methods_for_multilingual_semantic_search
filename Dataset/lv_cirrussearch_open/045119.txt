Nosacījuma refleksi ir pieredzes rezultātā iegūti refleksi, kas katram indivīdam var būt atšķirīgi, atšķirībā no beznosacījuma refleksiem. Nosacījuma refleksi neiedzimst, tie rodas kā reakcija uz kādu kairinātāju (smaržu, garšu, skaņu, sāpēm). Dzīves laikā noteikti nosacījuma refleksi var arī izzust. Pirmais nosacījuma refleksus aprakstīja krievu fiziologs un psihologs Ivans Pavlovs, tāpēc tos mēdz saukt arī par Pavlova nosacījuma refleksiem.