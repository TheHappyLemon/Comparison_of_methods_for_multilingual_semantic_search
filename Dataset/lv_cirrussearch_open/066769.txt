"Mūsu zvaigžņu vaina" (angļu: The Fault in Our Stars) ir amerikāņu rakstnieka Džona Grīna pusaudžu romāns. Šis ir rakstnieka ceturtais paša romāns un kopumā sestais romāns. Tas publicēts 2012. gada 10. janvārī. Nosaukums iedvesmots no Šekspīra lugas "Jūlijs Cēzars" pirmā cēliena, otrās ainas. Stāsta galvenā varone ir Heizela Greisa Lankastere, 16 gadus veca meitene ar vairogdziedzera vēzi, kas skāris viņas plaušas. Vecāki Heizelai liek apmeklēt atbalsta grupu, kurā viņa satiek un vēlāk iemīlas 17 gadus vecajā Augustā Votersā, bijušajā basketbolistā, kas pārdzīvojis osteosarkomu. 2014. gada 6. jūnijā izdota romāna ekranizācija, kuras režisors ir Džošs Būns un galvenās lomas atveido Šeilīna Vudlija, Ensels Elgorts un Nets Vulfs. 2020. gada 24. jūlijā straumēšanas servisā Disney+ Hotstar izdeva romāna hindi spēlfilmas adaptāciju ar nosaukumu Dil Bechara. ASV romāna adaptācija un pats romāns saņēma pozitīvas kritiķu atsauksmes un labus komerciālos panākumus. Šī ir viena no visu laiku visvairāk pārdotajām grāmatām.