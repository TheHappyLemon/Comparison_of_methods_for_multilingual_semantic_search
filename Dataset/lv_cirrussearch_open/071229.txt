Butuanas līcis (filipīniešu: Look ng Butuan, angļu: Butuan Bay) ir Boholas jūras līcis Filipīnās, Mindanao salas ziemeļaustrumu piekrastē. Pie ieejas ap 36 km plats, iestiepjas sauszemē par 23 km. Līcī ietek vairākas upes, lielākā no kurām ir Agusana, kas novada uz līci Mindanao austrumdaļas ūdeņus. Līča krastos Ziemeļagusanas province un Butuanas neatkarīgā pilsēta Agusanas grīvā 8 km no līča krasta. Lielākās apdzīvotās vietas krastos ir Kabadbarana un Buenavista. Intensīva kuģu satiksme un nozīmīgs zvejas rajons.