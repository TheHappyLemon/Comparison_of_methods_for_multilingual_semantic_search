Šilute (lietuviešu: Šilutė) ir pilsēta Klaipēdas apriņķī Lietuvas rietumos, starp Klaipēdu un Krievijas robežu (Kaļiņingradas apgabalu). Pilsēta atrodas maz industrializētā reģionā, kur Nemuna ietek Kuršu jomā. Šilute (vēsturiski arī Heidekrūga (vācu: Heydekrug)) atrodas Mazās Lietuva (bijušās Austrumprūsijas) novadā. Rakstos pirmoreiz minēta 13. gadsimtā. Attīstījusies kā populāra tirgus vieta. Šilute ir riteņbraucēja Raimonda Rumša (Raimondas Rumšas, 1972) dzimtā pilsēta. Uz austrumiem no pilsētas, Jonaiču ciemā, dzimis lietuviešu kultūras darbinieks Vīdūns (Vydūnas, 1868—1953).