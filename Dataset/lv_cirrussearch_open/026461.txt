Tutmoss III bija Senās Ēģiptes faraons, kas valdīja 18. dinastijas laikā. Bija prasmīgs karotājs. Pirmos 22 valdīšanas gadus bija līdzreģents kopā ar savu pamāti un tanti Hatšepsutu. Bija armijas vadītājs. Pēc Hatšepsutas nāves kļuva par vienīgo valdnieku Ēģiptē. Tutmoss III Ēģipti padarīja par varenāko impēriju tās pastāvēšanas vēsturē. Vadījis vismaz 17 karagājienus, tika iekarotas teritorijas no mūsdienu Sīrijas ziemeļiem līdz pat Nīlas ceturtajai krācei Nūbijā. Iekarotās teritorijas kļuva par Ēģiptes provincēm. Kopumā valdījis gandrīz 54 gadus. Oficiāli viņa valdīšanas laiks tiek datēts no 1479. līdz 1425. gadam p.m.ē., šajā laikposmā iekļauti arī 22 gadi, kad tika valdīts kopā ar Hatšepsutu. Valdīšanas laika pēdējos divos gados iecēlis savu dēlu un pēcteci Amenhotepu II par jaunāko līdzreģentu. Tutmosa pirmdzimtais dēls un troņmantnieks Amenemhats nomira pirms Tutmosa III. Uzcēlis vairākus tempļus un pieminekļus par godu saviem darbiem.