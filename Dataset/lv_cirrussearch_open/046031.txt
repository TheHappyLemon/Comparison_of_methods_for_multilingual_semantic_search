"Vīrs no U.N.C.L.E." (angļu: The Man from U.N.C.L.E.) ir 2015. gada ASV asa sižeta spiegu filma, kas balstīta uz 1964. gada tāda paša nosaukuma televīzijas seriālu. Filmas režisors, kā arī viens no producentiem un scenārija autoriem ir Gajs Ričijs. Galvenās lomas atveido Henrijs Kevils, Armijs Hammers, Alīsia Vīkandere, Elizabete Debicki, Džareds Heriss un Hjū Grānts. Filmas pirmizrāde notika 2015. gada 2. augustā Barselonā. Ir 20. gadsimta 60. gadu sākums. CIP aģents Napoleons Solo un VDK darbinieks Iļja Kurjakins apvienojas kopīgā misijā pret mistisku noziedzīgu organizāciju, kas izplata kodolieročus.