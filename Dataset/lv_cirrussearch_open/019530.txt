Baireita (vācu: Bayreuth, izrunā: [baɪˈʁɔʏt]) ir pilsēta Vācijā, ziemeļu Bavārijā pie Sarkanās Mainas ielejas krastiem starp divām kalnu grēdām. Pilsēta ir dibināta 1194. gadā. 2011. gada 31 decembrī pilsētā dzīvoja 73 111 iedzīvotāju. Baireita ir pasaules slavena ar ikgadējo Baireitas festivālu, kad Baireitas operas namā uzstājas operdziedātāji un iestudē 19. gadsimta vācu komponista Riharda Vāgnera darbus, kuram radās ideja par festivāla izveidi. 2012. gadā Baireitas operas namu iekļāva UNESCO pasaules mantojuma sarakstā.