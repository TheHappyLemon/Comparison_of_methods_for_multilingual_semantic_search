Vīraks ir aromātisks un bioloģisks materiāls, kas rada tīkamu smaržu, kad tiek dedzināts. Vīraks tiek veidots no smaržīgiem augu izcelsmes produktiem, apvienojot tos ar ēteriskām eļļām. Ir vīraki, kas izdala smaržu, tos aizdedzinot (degot parasti veidojas ogle, kas lēni noārda materiālu), kā arī tādi vīraki, kas paši nedeg un izdala smaržu to karsēšanas laikā. Vēsturē vīraks ir izmantots daudzās civilizācijās un kultūrās, it īpaši Ķīnā, Indijā un Tibetā. Tā ir nozīmīga reliģisko rituālu sastāvdaļa, kas sastopama gan šamanismā, gan arī kristietībā.