Koordinātas: 51°30′02.2″N 00°07′28.6″W﻿ / ﻿51.500611°N 0.124611°W﻿ / 51.500611; -0.124611 Bigbens (angļu: Big Ben — ‘Lielais Bens’) ir iesauka pulksteņa tornim (sākotnēji, tikai šī torņa zvanam), kas atrodas Vestminsteras pils ziemeļu daļā, Londonā. Kopš 2012. gada tā oficiālais nosaukums ir Elizabetes tornis par godu karalienes Elizabetes II valdīšanas dimanta jubilejai. Tas ir slavens ar savu precizitāti un milzīgo zvanu, kura masa ir vairāk nekā 13 tonnas. Tas ir lielākais pulksteņa tornis pasaulē, kas rāda laiku uz visām četrām debespusēm. Pulksteņa torņa celtniecība tika pabeigta 1858. gada 10. aprīlī. Bigbens ir viens no Londonas un arī Apvienotās Karalistes simboliem.