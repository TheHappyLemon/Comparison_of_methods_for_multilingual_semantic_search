Steins;Gate ir 2009. gada japāņu zinātniskās fantastikas vizuālais romāns, kuram 2011. gadā sekoja anime seriāls ar tādu pašu nosaukumu. 2013. gadā tika izdota anime filma Steins;Gate: The Movie − Load Region of Déjà Vu, bet 2014. gadā — oriģinālā tīkla animācija (original net animation, ONA). Steins;Gate ir otrā daļa Science Adventure datorspēļu un anime sērijās. Steins;Gate stāsta par studentu grupu, kas atklāj un attīsta jaunas tehnoloģijas. Viņi atklāj veidu, kā nosūtīt īsziņas uz pagātni.