110 metru barjerskrējiens ir barjerota distance vieglatlētikas sacensībās stadionā. Šajā distancē sacenšas vienīgi vīrieši (sievietes sacenšas 100 metru barjerskrējienā). 110 metru distancē kopā ir 10 barjeras, no starta līdz pirmajai barjerai ir 13,72 metri, starp barjerām ir 9,14 metri, savukārt no pēdējās barjeras līdz finišam ir 14,02 metri. Barjeru augstums ir 106,7 cm. 110 metru barjeskrējiens ir iekļauts Olimpisko spēļu vieglatlētikas sacensību programmā (kopš 1896. gada). Pasaules rekords 110 metru barjeskrējienā ir 12,80 s un pieder Ariesam Meritam no ASV, uzstādīts 2012. gada 7. septembrī. Latvijas rekords 110 metru barjeskrējienā ir 13,08 s un tas pieder Staņislavam Olijaram, uzstādīts 2003. gada 3. jūlijā.