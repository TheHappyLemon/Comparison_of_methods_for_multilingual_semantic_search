Herse, arī Jupiters L ir Jupitera pavadonis. To 2003. gadā atklāja zinātnieku komanda, kuru vadīja Brets Gledmens (Brett J. Gladman). Pavadoņa pagaidu apzīmējums bija S/2003 J17. 2009. gada 11. novembrī Starptautiskā Astronomijas savienība pavadonim piešķīra vārdu Herse. Herse ir tēls grieķu mitoloģijā, Kekropa meita, arī Selēnes un Zeva meita. Herse ir neliels pavadonis. Tā diametrs ir tikai apmēram 2 km. Pavadonis ir piederīgs Karmes grupai.