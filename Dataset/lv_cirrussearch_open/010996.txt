"Karību jūras pirāti: Melnās pērles lāsts" (angļu: Pirates of the Caribbean: The Curse of the Black Pearl) ir 2003. gada amerikāņu fantāzijas piedzīvojumu filma, kuras režisors ir Gors Verbinskis un producents — Džerijs Brukhaimers. Filma ir balstīta uz Volta Disneja Karību jūras pirātu atrakciju parku. Filma ir par kapteini Džeku Sperovu un Vilu Tērneru, kas cenšas izglābt Elizabeti Svonnu no "Melnā Pērle" kuģa. Filmā galvenās lomas atveido Džonijs Deps, Džefrijs Rašs, Orlando Blūms, Kīra Naitlija un Džonatans Praiss. Filmas pirmizrāde notika 2003. gada 28. jūnijā Disneyland Resort, Anahaimā, Kalifornijā, ASV, taču kinoteātros tā tiek izrādīta kopš 2003. gada 9. jūlija. "Karību jūras pirāti: Melnās pērles lāsts" turpinājums "Karību jūras pirāti: Miroņa lāde" iznāca 2006. gadā. Filma tika nominēta piecām Amerikas Kinoakadēmijas balvām, taču tā nesaņēma nevienu.