Kārlis XV (zviedru: Karl XV); dzimis 1826. gada 3. maijā, miris 1872. gada 18. septembrī) bija Zviedrijas un Norvēģijas karalis no 1859. gada līdz nāvei 1872. gadā. Pirmais Zviedrijā dzimušais Bernadotu karalis. Karaļa Oskara I vecākais dēls. Pirms valdīšanas no 1857. gada - reģents tēva slimības dēļ. Kārļa XV valdīšanas laikā valstī notika būtiskas likumdošanas reformas - tika pieņemti jauni likumi par pašvaldībām (1862. gadā), par baznīcu (1863. gadā), krimināllikums (1864. gadā). 1866. gadā notika riksdāga reforma. Atbalstīja Skandināvijas vienotību, tomēr 1864. gada Dāņu-prūšu karā saglabāja neitralitāti. Pēc Kārļa XV nāves troni mantoja Kārļa brālis Oskars II.