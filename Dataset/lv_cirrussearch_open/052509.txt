Ebe Švarcs (dāņu: Ebbe Schwartz; dzimis 1901. gada 3. maijā, miris 1964. gada 19. oktobrī) bija Dānijas futbola funkcionārs, pirmais UEFA prezidents. 1950. gadā kļuva par Dānijas Futbola asociācijas prezidentu un ieņēma šo amatu līdz pat savai nāvei 1964. gadā. 1954. gada 22. jūnijā tika ievēlēts par pirmo UEFA prezidentu. Šajā amatā nostrādāja divus četru gadu termiņus līdz 1962. gadam, kad kļuva par FIFA izpildkomitejas locekli un viceprezidentu. 1964. gadā mira no sirdstriekas, atgriežoties no vasaras olimpiskajām spēlēm.