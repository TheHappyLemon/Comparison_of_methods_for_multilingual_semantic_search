"Mošķīšu universitāte" (angļu: Monsters University) ir 2013. gada ASV animācijas filma, kuras režisors un viens no scenārija autoriem ir Dens Skenlons. Filmas pirmizrāde notika 2013. gada 5. jūnijā BFI Southbank teātrī Lielbritānijā. Galvenās lomas ierunājuši Billijs Kristels, Džons Gudmens, Stīvs Bušemi, Helēna Mirena, Pīters Sons, Džoels Marejs un Čārlijs Dejs. Filma ir turpinājums 2001. gada animācijas filmai "Mošķīši". Filmā tiek parādīta Maika Vazovska un Džeimsa Salivana pirmā tikšanās reize un studiju laiks Mošķīšu universitātē, kur abi sākotnēji nevarēja viens otru ciest.