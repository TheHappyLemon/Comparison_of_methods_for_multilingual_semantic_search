Rokfellera centrs (angļu: Rockefeller Center) ir 19 komerciālu ēku komplekss Ņujorkā, ASV. Tā kopējā platība ir 89 tūkstoši m2. Centru uzcēla Rokfelleru ģimene, tas ir nosaukts Džona Rokfellera vārdā. Rokfellera centrs tika uzcelts 1930. gados, tā ēkas celtas Art Deco un modernisma stilā, ēku arhitekts ir Reimonds Huds. Ēku kompleksā ietilpst Radio City Music Hall, GE Building, Atlas statuja, kā arī vairākas citas ēkas un statujas.