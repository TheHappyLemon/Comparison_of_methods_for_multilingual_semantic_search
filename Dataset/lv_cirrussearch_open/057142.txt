Sistēmplate (angļu: motherboard), saukta arī par pamatplati vai mātesplati, ir centrālā jeb galvenā montāžas plate sarežģītās elektroniskās sistēmās, piemēram, datoros. Tipisku datoru veido mikroprocesors, pamata atmiņa un citas sistēmplates pamatkomponentes. Citas datora komponentes, piemēram, ārējie datu nesēji, audio un video kontroles ierīces, perifērijas ierīces parasti tiek savienotas ar sistēmplati, izmantojot dažāda veida savienotājus un kabeļus.