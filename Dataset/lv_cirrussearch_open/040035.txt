"Rītdienas robeža" (angļu: Edge of Tomorrow un angļu: Live. Die. Repeat.: Edge of Tomorrow) ir 2014. gada amerikāņu zinātniskās fantastikas filma, kuras režisors ir Daglass Limans. Galvenās lomas filmā attēlo Toms Krūzs un Emilija Blanta. Filma balstīta uz japāņu romāna jauniešiem All You Need Is Kill motīviem. Filma ir par majoru Viljamu Keidžu, armijas sabiedrisko attiecību darbinieku, kurš, būdams bez kaujas pieredzes, ir spiests iesaistīties kaujā pret citplanētiešiem. Kad Viljams kaujas laikā iet bojā, viņš atklāj, ka ikreiz, kad nomirst, atgriežas atpakaļ laikā. Filma ieguva augstus kases ieņēmumus, kā arī pārsvarā pozitīvus kritiķu novērtējumus. Tā ir devītā ienesīgākā filma, kurā tēlo Toms Krūzs.