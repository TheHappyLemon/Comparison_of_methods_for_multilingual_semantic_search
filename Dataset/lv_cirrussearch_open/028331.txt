Instagram ir tiešsaistes mobilais fotogrāfiju un video koplietošanas un sociālā tīkla pakalpojums, kas ļauj lietotājiem uzņemt fotogrāfijas un video un dalīties ar tiem dažādos sociālajos tīklos, piemēram, Facebook, Twitter, Tumblr, Flickr. Aktīvo lietotāju skaits 2023. gada beigās sasniedza vairāk nekā 2 miljardus. Instagram izveidoja Kevins Saistroms un Maiks Krīgers, projekts tika laists klajā 2010. gada oktobrī. Pakalpojums strauji guva popularitāti, 2012. gada aprīlī tam bija 100 miljoni aktīvo lietotāju, 2014. gada decembrī — vairāk nekā 300 miljoni. 2011. gada janvārī Instagram pretendēja uz labākās mobilās lietotnes balvu TechCrunch vērtējumā. 2011. gada nogalē Apple Inc. nosauca Instagram par gada labāko lietotni. Saskaņā ar 2014. gada augusta datiem 50% pakalpojuma lietotāju ir Android lietotāji, otri 50% — Apple, apmēram 2⁄3 lietotāju ir sievietes.