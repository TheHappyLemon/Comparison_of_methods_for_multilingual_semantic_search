"Neprātīgās brīvdienas" (angļu: Spring Breakers) ir 2012. gada kriminālfilma, kuras režisors un scenārija autors ir Harmonijs Korīns. Galvenās lomas atveido Džeimss Franko, Vanesa Hadžensa, Ešlija Bensone, Reičela Korīne un Selīna Gomesa. Filmas pirmizrāde notika 2012. gada 4. septembrī Venēcijas filmu festivālā. Četras studentes aplaupa vietējo restorānu, lai varētu pavasara brīvlaiku pavadīt Floridā. Tur viņas iepazīstas ar vietējo narkotiku dīleri Elienu, kurš viņām palīdz izmisuma brīdī, kā arī iepazīst narkotiku un noziegumu pasauli.