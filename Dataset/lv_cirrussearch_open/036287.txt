Josifs Kobzons (krievu: Иосиф Давыдович Кобзон; dzimis 1937. gada 11. septembrī, miris 2018. gada 30. augustā) bija Ukrainas ebreju izcelsmes krūneru stila krievu dziedātājs, kā arī Krievijas sabiedriskais darbinieks un politiķis. Dziedātāja karjera no 1958. gada. Piedalījies daudzos oficiālos koncertos. 1987. gadā Kobzonam piešķirts PSRS Tautas skatuves mākslinieka nosaukums. Saņēmis arī PSRS Valsts prēmiju (1984. gadā) un Komjaunatnes prēmiju (1976. gadā). Sākot no 1997. gada līdz 2018. gada augustam — Krievijas Valsts Domes deputāts. No 2003. gada — valdošās partijas "Vienotā Krievija" biedrs. Atbalstījis, tostarp koncertējot, Krimas okupāciju un Donbasa separātistu nemierniekus. Aizdomās par sakariem ar Krievijas mafijas struktūrām Kobzonam bija liegta iebraukšana ASV. Vairākkārt (2003. un 2014. gadā) bijusi liegta iebraukšana arī Latvijā.