"Zirnekļcilvēks: Atgriešanās mājās" (angļu: Spider-Man: Homecoming) ir 2017. gada ASV supervaroņu filma, kuras režisors ir Džons Votss. Marvel Cinematic Universe 16. filma. Filma ir par Pīteru Pārkeru, kas pēc filmas "Kapteinis Amerika: Pilsoņu karš" notikumiem cenšas līdzsvarot savu jauniešu dzīvi ar būšanu par Zirnekļcilvēku. Galvenās lomas tajā attēlo Toms Holands, Maikls Kītons, Džons Favro, Zendaja, Donalds Glovers, Teina Deilija, Marisa Tomeja un Roberts Daunijs jaunākais. Filmas pirmizrāde notika 2017. gada jūnijā Holivudā. "Zirnekļcilvēks: Atgriešanās mājās" guva kritiķu atzinību un komerciālus panākumus (otra ienesīgākā filma par Zirnekļcilvēku). 2019. gada 2. jūlijā tika izdots filmas turpinājums, bet 2021. gada 15. decembrī — vēl viens turpinājums.