Kendija Dilfere (nīderlandiešu: Candy Dulfer; dzimusi 1969. gada 19. septembrī) ir nīderlandiešu saksofoniste. Arī viņas tēvs Hanss Dilfers ir saksofonists. Spēlēt saksofonu sākusi sešu gadu vecumā. 14 gadu vecumā dibinājusi savu grupu Funky Stuff. K. Dilferes 1990. gadā izdotais debijas studijas albums Saxuality tika nominēts Grammy balvai. Karjeras laikā izdevusi deviņus studijas albumus, divus koncertierakstus un vienu labāko dziesmu izlasi. Uzstājusies kopā ar vairākiem slaveniem mūziķiem, tai skaitā savu tēvu, Prinsu, Deividu Stjuartu. Vada TV raidījumu Candy meets...