Peru olimpiskajās spēlēs piedalās no 1900. gada, kad vasaras olimpiskās spēles notika Francijas galvaspilsētā Parīzē. Kopš tā laika Peru kopumā piedalījusies 17 vasaras olimpiskajās spēlēs, izņemot periodā no 1904. līdz 1932. gadam, kā arī nepiedalījās 1952. gada Helsinku spēlēs. Pirmo reizi Peru ziemas olimpiskajās spēlēs piedalījās 2010. gadā, kad tās notika Kanādas pilsētā Vankūverā. Arī nākamajās ziemas olimpiskajās spēlēs - 2014. gada Soču spēlēs - tā piedalījās, bet 2018. gada spēlēs Peru nepiedalījās. Peru olimpiskajās spēlēs kopumā ir izcīnījusi 4 medaļas (1 zelta un 3 sudraba medaļas). Trīs no četrām medaļām ir izcīnītas šaušanā un viena volejbolā. Pirmo medaļu Peru izcīnīja 1948. gada Londonas spēlēs, kad šāvējs Edvīns Vaskess izcīnīja līdz šim vienīgo zelta medaļu Peru. Nākamo medaļu Peru izcīnīja tikai 1984. gada Losandželosas spēlēs, to paveica Fransisko Bosa izcīnot sudraba medaļu šaušanā. Savukārt 1988. gada Seulas spēlēs subraba medaļu izcīnīja Peru sieviešu volejbola izlase. Bet trešo sudraba medaļu, 1992. gada Barselonas spēlēs izcīnīja Huans Hiha šaušanā. Kopš 1992. gada Peru vairs nav izcīnījusi nevienu olimpisko medaļu.