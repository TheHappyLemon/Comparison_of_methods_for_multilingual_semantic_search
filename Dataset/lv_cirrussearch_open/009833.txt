Zandvorta (nīderlandiešu: Zandvoort; ˈzɑntfoːrt) ir pilsēta un municipalitāte Nīderlandē, Ziemeļholandes provincē. Zandvorta ir viens no galvenajiem pludmaļu kūrortiem Nīderlandē, tam ir gara smilšaina pludmale, ko norobežo krasta kāpas. Tajā atrodas arī valstī nozīmīgākā autosacīkšu trase — Circuit Park Zandvoort. Zandvortas municipalitāte sastāv no Bentveldas un Zandvortas komūnām. Zandvortas apkārtnē notika 1959. gada Pasaules čempionāts šosejas riteņbraukšanā.