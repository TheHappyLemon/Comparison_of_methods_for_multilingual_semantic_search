Gavriils (Gavrila) Deržavins (krievu: Гаврии́л (Гаври́ла) Рома́нович Держа́вин; dzimis 1743. gada 14. jūlijā, miris 1816. gada 20. jūlijā) bija krievu klasicisma laika dzejnieks un valsts darbinieks, redzamākais Krievijas dzejnieks pirms Aleksandra Puškina. Līdz 1777. gadam dienēja armijā, piedalījās Pugačova dumpja apspiešanā. 1773. gadā publicēja pirmo dzejoli. 1782. gadā publicēja carienei Katrīnai veltītu odu "Felica" (Фелица), ar ko kļuva plaši pazīstams. 1784. gadā tika norīkots par Oloņecas vietniecības gubernatoru ar rezidenci Petrozavodskā. No 1786. līdz 1788. gadam bija Tambovas vietniecības gubernators. No 1791. līdz 1793. gadam - carienes Katrīnas kabinetsekretārs. No 1802. līdz 1803. gadam - Krievijas justīcijas ministrs. 1803. gadā atvaļināts no visiem amatiem un līdz mūža galam dzīvoja savā īpašumā Veļikijnovgorodas apkaimē. Apglabāts Novgorodas rajona Hutiņas klosterī. Citu odu un dzejoļu starpā Deržavins ir autors Krievijas neoficiālās himnas no 1791. līdz 1816. gadam Гром победы, раздавайся! vārdiem.