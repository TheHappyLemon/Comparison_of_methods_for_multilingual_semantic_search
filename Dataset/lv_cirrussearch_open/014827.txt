Drīmpops jeb sapņainā popmūzika ir alternatīvā roka un neopsihadēlijas apakšžanrs. Tas radās 1980. gadu vidū un šī mūzika ir piedzīvojusi uzplaukumu tā saucamajā shoegaze ērā, t.i. 90. gadu sākumā. Tā būtībā ir noskaņu mūzika, vērsta uz ēterisko. Elpojošs, augsta reģistra sievietes vokāls vai gandrīz čukstošs vīrieša vokāls parasti ir viens no faktoriem liriskajam skanējumam. Dziesmu tekstiem parasti ir introspektīvs raksturs, kas parasti atspoguļo personas garastāvokli, domas, rīcības un uzskatu, ka cilvēks ir atbildīgs par savas dzīves jēgu un dzīvošanu to kaislīgi. Albuma vāciņu dizainā parasti ir tendence veidot izplūdušu pasteļu attēlus vai absolūtu minimālismu.