Vācijas piļu uzskaitījums ir uzskaitījums, kurā ir uzskaitītas Vācijas pilis, kas sadalīts pa federālajām zemēm. Vairākos Vācijas reģionos viena no raksturīgākajām ainavas iezīmēm ir viduslaiku pilis. No dažām saglabājušās tikai gleznainas drupas, tomēr daudzas pilis, gadu gaitā remontētas un modernizētas, vēl aizvien turpina kalpot par rezidenci seno īpašnieku pēctečiem. Visvairāk lielu, iespaidīgu cietokšņu var redzēt Reinas centrālās daļas apvidū un Mozeles krastos, savukārt visskaistākās pilis ar grāvju nocietinājumiem vai uz salām ir saglabājušās Minsterlandes zemienē. 19. gadsimtā, kad nāca viduslaiku nostalģijas „vilnis”, Vācijā pārbūvēja daudzas sagruvušas pilis. Šajā laikā tika uzceltas pilnīgi jaunas, viduslaiku stilā projektētas pilis.