Getafe Club de Fútbol ir Spānijas futbola klubs no Madrides piepilsētas Hetafes. Klubs dibināts 1946. gadā kā Club Getafe Deportivo, ar pašreizējo nosaukumu reģistrēts 1983. gadā. No 2004. līdz 2016. gadam spēlēja Spānijas futbola čempionāta Pirmajā divīzijā, 2015.—2016. gada sezonā ieņēma 19. vietu un tika pazemināti uz Otro divīziju, bet 2017. gadā atgriezās La Liga. Augstākais sasniegums tika sasniegts 2009.—2010. gada sezonā, kad izcīnīta sestā vieta. 2007. un 2008. gadā spēlēja arī Spānijas Karaļa kausa finālā, bet abas reizes zaudēja, attiecīgi ar 0—1 pret Sevilla FC un ar 1—3 pret Valencia CF. Mājas spēles aizvada Coliseum Alfonso Pérez stadionā. 2007. gadā šajā klubā spēlēja Latvijas futbolists Māris Verpakovskis, kas tika īrēts no Ukrainas kluba Dynamo Kyiv.