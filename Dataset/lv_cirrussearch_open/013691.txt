Ernsts Barlahs (vācu: Ernst Barlach; dzimis 1870. gada 2. janvārī, miris 1938. gada 24. oktobrī) bija ekspresionisma vācu tēlnieks, grafiķis un rakstnieks. Dzimis Vēdelē. Skolā gāja Raceburgā. Mākslu studēja Hamburgā, Drēzdenē un Parīzē. Pēc studijām veidoja darbus jūgendstilā, tomēr pēc ceļojuma uz Krieviju 1906. gadā pievērsās ekspresionismam, ietekmējoties arī no gotikas. No 1910. gada līdz savai nāvei 1938. gadā dzīvoja un strādāja Gistrovā, kuras oficiālajā nosaukumā kopš 2006. gada ir priedēklis Barlachstadt (Barlaha pilsēta). Pirms Pirmā pasaules kara būdams kara piekritējs, pats tajā piedalījās. Dienesta rezultātā kļūdams pacifists, pēc nacistu nākšanas pie varas tika pasludināts par deģeneratīvās mākslas pārstāvi. Daudzi Barlaha darbi tika konfiscēti, daļa iznīcināti. Barlahs sarakstījis arī 8 lugas, 2 romānus un autobiogrāfiju.