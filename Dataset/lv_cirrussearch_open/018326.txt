Mihails Ziziļevs (dzimis 1973. gada 27. decembrī) ir Latvijas futbolists, pussargs. FK Ventspils sastāvā trīsreiz kļuvis par Latvijas čempionu un vienu reizi ieguvis Latvijas kausu. Lielāko karjeras daļu ir pavadījis Daugavpils klubos. Karjeras noslēgumā spēlēja Lietuvas klubā Klaipēdas "Granitas", kuru pārstāvot saņēma diskvalifikāciju par saistību ar spēļu sarunāšanas skandālu. Aizvadījis divas spēles Latvijas izlasē.