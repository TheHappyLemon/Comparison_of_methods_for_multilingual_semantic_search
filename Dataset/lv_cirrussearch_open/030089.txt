Kandava ir dzelzceļa stacija dzelzceļa līnijā Ventspils—Tukums II starp Līgciema un Pūres stacijām. Tā atrodas Tukuma novada Kandavas pagastā, ciematā Kandavas stacija (agrāk Bebrupe), 8 km no Kandavas centra. Stacijā saglabājusies sākotnējā stacijas ēka, kas apmūrēta ar ķieģeļiem. Līdz 1921. gada 1. janvārim tika saukta par Cēres staciju, pēc tam ieguvusi Kandavas nosaukumu. Pēc pasažieru vilciena Rīga—Ventspils atcelšanas 2001. gadā stacija tiek izmantota tikai kravas vilcieniem.