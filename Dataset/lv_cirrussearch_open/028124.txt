Irīda, arī 7 Irīda, oficiāli 7 Iris ir asteroīds ar diametru apmēram 200 km. Objekts atrodas asteroīdu joslā. Tas ir neregulāras formas, pieder S tipa asteroīdiem. Objektu atklāja 1847. gada 13. augustā angļu astronoms Džons Hainds (John Russel Hind) Bišopa observatorijā. Dž. Hindam tas bija pirmais atklātais asteroīds (kopā 10). Asteroīdu nodēvēja grieķu dievietes Irīdas vārdā. Irīda grieķu mitoloģijā ir varavīksnes dieviete. Irīda ir ceturtais spožākais asteroīdu joslas objekts pēc Vestas, Cereras un Pallādas. Tā virsma ir spoža, bet nav viendabīga. Asteroīda ziemeļu puslode ir gaišāka nekā otra. Irīdas vidējais redzamais spožums opozīciju laikā ir +7,8, apmēram kā Neptūnam, dažu opozīciju laikā asteroīds ir saskatāms pat ar binokli.