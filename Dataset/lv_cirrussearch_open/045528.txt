Robins Hanzls (čehu: Robin Hanzl, dzimis 1989. gada 10. janvārī) ir čehu hokejists, spēle uzbrucēja pozīcijā. Pašlaik (2024) Hanzls pārstāv Zviedrijas hokeja līgas komandu Timra IK. Iepriekš Hanzls ir spēlējis Čehijas Ekstralīgas komandā HC Litvinov un Kontinentālā hokeja līgas klubos Ņižņekamskas "Ņeftehimik" un Maskavas "Spartak". Čehijas hokeja izlases sastāvā ir spēlējis 2017. gada Pasaules čempionātā un 2021.gada Pasaules čempionātā.