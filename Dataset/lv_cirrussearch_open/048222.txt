Santjago de Kompostelas katedrāle (spāņu: Catedral de Santiago de Compostela) ir Romas katoļu baznīcas katedrāle, kas atrodas Santjago de Kompostela, Galisijā, Spānijā. Celtniecība ir sākta 1075. gadā, bet pabeigta 1211. gadā. Katedrāle ir celta romānikas arhitektūras stilā ar vēlāk pievienotiem gotikas un baroka elementiem. 1985. gadā katedrāli kopā ar Santjago de Kompostelas vecpilsētu iekļauta UNESCO Pasaules mantojuma sarakstā. 2007. gada 31. decembrī katedrāle atzīta par vienu no Divpadsmit Spānijas dārgumiem. Katadrālē ir apglabāts Jēzus Kristus apustulis Svētais Jēkabs. Tā ir viena no trīs zināmajām baznīcām pasaulē, kura ir uzcelta virs Jēzus Kristus apustuļa kapa vietas. Katedrāle kopš agrajiem viduslaikiem bijusi Svētā Jēkaba ceļa svētceļojuma tradicionālais galamērķis.