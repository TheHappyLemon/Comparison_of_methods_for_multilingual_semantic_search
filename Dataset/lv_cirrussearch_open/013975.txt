Skaties arī jēdzienu ar līdzīgu nosaukumu: Dominika. Dominikāna, oficiāli Dominikānas Republika (spāņu: República Dominicana), agrāk Dominikāņu republika, ir valsts Haiti salas (Espanjolas) austrumu daļā. Ziemeļos Dominikānu apskalo Atlantijas okeāns, austrumos — Mona šaurums, bet dienvidos — Karību jūra. Kopējais piekrastes garums ir ap 1600 km. Dominikānas kopējā platība ir 48 442 km², pēc 2016. gada datiem tajā dzīvoja 10 950 000 iedzīvotāji. Tā ir otrā lielākā valsts Karību reģionā (pēc Kubas) gan pēc platības, gan pēc iedzīvotāju skaita. Dominikānas galvaspilsēta un lielākā pilsēta ir Santodomingo, kurā dzīvo apmēram 1 miljons iedzīvotāju, vienīgā sauszemes robeža tai ir ar Haiti rietumos. Dominikānas Republikai ir devītā attīstītākā ekonomika Latīņamerikā, un otrā attīstītākā ekonomika Karību jūras un Centrālamerikas reģionā.