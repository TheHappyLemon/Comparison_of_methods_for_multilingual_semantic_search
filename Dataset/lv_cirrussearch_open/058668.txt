Mārtins Reimonds Kīons (angļu: Martin Raymond Keown, dzimis 1966. gada 24. jūlijā) ir bijušais Anglijas futbolists, spēlējis centra aizsarga pozīcijā, bijis Anglijas futbola izlases dalībnieks. Visspilgtāko karjeras posmu pavadījis Arsenal komandā, kur viņš spēlēja no 1993. gada līdz 2004. gadam. Kopā ar Arsenal komandu nospēlējis vairāk nekā 400 mačus un izcīnījis 10 trofejas. Vēl spēlējis Brighton & Hove Albion, Aston Villa, Everton, Leicester City un Reading. Anglijas futbola izlases sastāvā piedalījies 1998. un 2002. gada FIFA Pasaules kausā, kā arī 1992. un 2000. gada Eiropas čempionātā.