Bohēmijas karaliste olimpiskajās spēlēs piedalījās no 1900. līdz 1912. gadam, kopumā 3 vasaras olimpiskajās spēlēs, izņemot 1904. gada Sentluisas olimpiskajās spēles. Kaut gan Bohēmija atradās Austroungārijas sastāvā, tā olimpiskajās spēlēs startēja kā neatkarīga valsts. Pēc Pirmā pasaules kara Bohēmija startēja Čehoslovākijas sastāvā. Savukārt pēc 1993. gada, kad sadalījās Čehoslovākija, Čehijas un Slovākijas sportisti startē atsevišķos sastāvos un Bohēmijas sportisti turpmāk startē Čehijas sastāvā.