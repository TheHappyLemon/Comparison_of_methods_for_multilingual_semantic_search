Džīna Merlina Simonsa (angļu: Jean Merilyn Simmons, dzimusi 1929. gada 31. janvārī, mirusi 2010. gada 22. janvārī) bija angļu aktrise un dziedātāja. Piedalījusies gan filmās Lielbritānijā, gan, sākot no 50. gadiem, Holivudā. Simonsa tika nominēta Amerikas Kinoakadēmijas balvai kategorijā "Labākā aktrise otrā plāna lomā" par lomu Lorensa Olivjē filmā "Hamlets" (Hamlet, 1948). Saņēmusi Zelta globusa balvu kā "Labākā aktrise" par filmu Guys and Dolls (1955). Piedalījusies arī filmās Young Bess (1953), The Robe (1953), The Big Country (1958), Elmer Gantry (1960) un "Spartaks" (1960). Savu otro Kinoakadēmijas balvas nomināciju saņēmusi par lomu filmā The Happy Ending (1969), kad viņa tika nominēta kategorijā "Labākā aktrise galvenajā lomā".