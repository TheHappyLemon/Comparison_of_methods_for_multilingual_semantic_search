Beerševa (ivritā: בְּאֵר שֶׁבַע, arābu: ئر السبع) ir pilsēta Izraēlas dienvidu daļā, Dienvidu apgabalā. Pilsēta atrodas 108 kilometru attālumā no Izraēlas galvaspilsētas un lielākās pilsētas Jeruzalemes un 110 kilometru attālumā no Izraēlas otrās lielākās pilsētas Telavivas. Beerševa ir Dienvidu apgabala administratīvais centrs un lielākā pilsēta. Pilsēta vidēji atrodas 260 metrus virs jūras līmeņa. Pilsētas kopējā platība ir 117,5 km², pēc 2012. gada datiem pilsētā dzīvo 197 270 iedzīvotāji. Tā ir septītā lielākā Izraēlas pilsēta pēc iedzīvotāju skaita. Lielu daļu no pilsētas iedzīvotājiem veido ebreji, kuri 1948. gadā emigrēja no arābu valstīm, kā arī ebreji no Indijas. Beerševas populārākais sporta veids ir šahs, un Beerševā dzīvo vislielākais šaha lielmeistaru skaits pasaulē.