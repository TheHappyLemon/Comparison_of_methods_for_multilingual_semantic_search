Uzticīgais dārznieks (angļu: The Constant Gardener) ir 2005. gada politisks trilleris, kas balstīts uz Džona de Karē tāda paša nosaukuma romānu. Filmas režisors ir Fernandu Meireliss. Galvenās lomas filmā atveido Reifs Fainss, Reičela Vaisa, Denijs Hjūstons, Bills Naijs un Pīts Postlvaits. Filmas pirmizrāde notika 2005. gada 31. augustā ASV. Reičela Vaisa par savu darbu filmā ieguva Amerikas Kinoakadēmijas balvu nominācijā "Labākā aktrise otrā plāna lomā". Džastins Kveils ir britu vēstnieks Kenijā, kurš cenšas atrisināt sievas Tesas slepkavību.