Dmitrijs Konobejevskis (Gumiļevskis) (krievu: Дми́трий Григо́рьевич Конобе́евский (Гумиле́вский)), baznīcas vārds Filarets (Филарет, 1805—1866), bija otrais Rīgas pareizticīgo bīskaps (1841—1848) Pleskavas eparhijas pakļautībā. Viņa laikā notika Vidzemes zemnieku pāriešana pareizticībā, aizbraukšanas brīdī Vidzemes guberņā bija 33 jaunas latviešu draudzes un 39 jaunas igauņu draudzes, uzbūvētas bija 10 baznīcas, 15 draudzēs bija nodibinātas draudžu skolas.