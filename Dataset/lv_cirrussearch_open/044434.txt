Hondurasa olimpiskajās spēlēs pirmoreiz piedalījās 1968. gadā, kad vasaras olimpiskās spēles notika Mehiko. Nākamajās 1972. gadā tā nepiedalījās, kā arī tā nepiedalījās 1980. gada Maskavas spēlēs, kuras boikotēja tāpat kā daudzas citas valstis. Kopš 1984. gada tā ir piedalījusies visās vasaras olimpiskajās spēlēs. Līdz šim Hondurasa tikai vienu reizi ir piedalījusies ziemas olimpiskajās spēlēs, 1992. gadā, kad tās notika Albervilā. Līdz šim Hondurasa nav izcīnījusi nevienu olimpisko medaļu.