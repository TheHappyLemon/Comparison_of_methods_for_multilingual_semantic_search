Sporta klubs "Super Nova" ir Latvijas futbola klubs no Salaspils, kas pašlaik spēlē Latvijas futbola Virslīgā. Līdz 2020. gadam komanda mājas spēles aizvadīja Olainē, bet 2021. gada sezonā spēlēja RTU stadionā Rīgā. 2018. gadā "Super Nova" ieņēma 2. vietu Latvijas futbola 1. līgā un kvalificējās pārspēlēm par tiesībām spēlēt Virslīgā. Tajās komanda sacentās ar Virslīgas turnīra septītās vietas ieguvējiem FK Metta/LU, bet divu spēļu summā zaudēja ar 2:10 (2:7 un 0:3). 2021. gadā ieņēma 3. vietu 1. līgā un pirmoreiz kluba vēsturē iekļuva Virslīgā. 2021. gadā "Super Nova" finišēja trešajā vietā. Komanda trīspadsmit mačos panāca septiņas uzvaras, divas reizes spēlēja neizšķirti un piedzīvoja četrus zaudējumus. Komanda savāca 23 punktus un pēc zaudētajiem punktiem vien par diviem atpalika no “Tukuma”, kas kļuva par vicečempionu. Trešā vieta nodrošināja ceļazīmi uz Latvijas čempionāta virslīgu 2022. gadā. 2022. gadā "Super Nova" debitēja Latvijas futbola virslīgā un sezonu noslēdza pēdējā vietā. 2023. gadā "Super Nova" guva tiesības startēt virslīgā, Spartakam atsakoties no spēlēšanas futbola virslīgā.