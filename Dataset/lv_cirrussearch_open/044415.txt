"Ledus laikmets 5: Lielā sadursme" (angļu: Ice Age: Collision Course) ir 2016. gada ASV datoranimācijas filma, kuras režisors ir Marks Trumeijers. Animācijas filma ir turpinājums iepriekšējām "Ledus laikmeta" filmām: "Ledus laikmets", "Ledus laikmets 2: Atkusnis", "Ledus laikmets 3: Dinozauru ēra" un "Ledus laikmets 4: Kontinentu dreifs". Galvenās lomas filmā ierunājuši Rejs Romāno, Džons Legisamo, Deniss Līrijs, Džošs Peks, Šons Viljams Skots, Saimons Pegs, Dženifere Lopesa un Kvīna Latifa. Filmā Skrets, kurš mēģina aprakt savu zīli, nejauši atrod NLO un palaiž to kosmosā, tādējādi novirzot tūkstošiem nāvējošu meteoru uz Zemes pusi. Kad Manijs ar draugiem satiek Maku un uzzina, ka Zemei tuvojas ļoti nāvējošs meteors, visai grupai jādodas misijā uz dzīvību un nāvi, lai meteoru apturētu.