Anna Mīrsa (angļu: Anna Maree Meares; dzimusi 1983. gada 21. septembrī) ir bijusī austrāliešu treka riteņbraucēja. Ar riteņbraukšanu sākusi nodarboties 11 gadu vecumā 1994. gadā. Arī viņas māsa Kerija ir riteņbraucēja, bijusi Pasaules un Nāciju Sadraudzības spēļu medaļniece. Piedalījusies četrās Olimpiskajās spēlēs (2004, 2008, 2012, 2016). 2004. gadā Atēnās viņa izcīnīja zeltu 500 metru hītā un bronzu sprinta distancē, savukārt pēc četriem gadiem izcīnīja sudraba medaļu sprintā. 2012. gadā Londonā A. Mīrsa izcīnīja zeltu sprintā un bronzu komandu sprintā. 2016. gadā Riodežaneiro izcīnīta bronzas medaļa keirinā. Pasaules čempionātos izcīnījusi 11 zelta, 9 sudraba un 6 bronzas medaļas. Nāciju Sadraudzības spēlēs izcīnījusi piecas zelta, divas sudraba un vienu bronzas medaļu. 2008. gada janvārī keirina sacensībās ASV viņa smagus savainojumus (mugurkauls un plecs), tomēr jau pēc apmēram 6 mēnešiem atgriezās sacensību apritē un startēja Pekinas Olimpiskajās spēlēs. 2016. gada 16. oktobrī paziņoja par sportistes karjeras beigšanu.