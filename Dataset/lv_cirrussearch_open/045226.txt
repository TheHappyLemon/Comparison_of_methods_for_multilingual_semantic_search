"Ātrs un bez žēlastības" (angļu: The Fast and the Furious) ir 2001. gada ASV asa sižeta filma, kuras režisors ir Robs Kouens. Galvenās lomas filmā atveido Pols Volkers, Vins Dīzels, Mišela Rodrigesa, Džordana Brūstere, Čads Lindbergs un Džonijs Strongs. Filmas pirmizrāde notika 2001. gada 22. jūnijā ASV. Filma ir pirmā daļa "Ātrs un bez žēlastības" filmu sērijā. Losandželosas policistam Braienam O'Konoram ir jāizlemj, kam viņš ir lojāls pēc tam, kad viņš sāk aizrauties ar ielu sacīkšu pasauli, kuru viņam darba uzdevumā nepieciešams iznīcināt.