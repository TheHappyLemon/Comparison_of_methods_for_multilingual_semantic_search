Termosfēra Mezosfēra Stratosfēra Troposfēra Troposfēra ir zemākais un vislabāk izpētītais Zemes atmosfēras slānis, kura vidējais augstums ir 11 km (8—10 km virs polārajiem apgabaliem, 10—12 km mērenajos platumos un 16—18 km virs tropu rajoniem). Troposfērā atrodas vairāk nekā 80% no visas atmosfēras gaisa masas, bieži notiek turbulence un konvekcija, šeit koncentrēta lielākā daļa ūdens tvaiku, rodas daudz mākoņu un atmosfēras fronšu, ciklonu un anticiklonu, kā arī notiek daudzi citi procesu, kuri ietekmē laikapstākļus un klimatu. Troposfērā ik pēc katriem 100 metriem gaisa temperatūra pazeminās vidēji par 0,65 °C, un sasniedz −53 °C augšējā daļā.