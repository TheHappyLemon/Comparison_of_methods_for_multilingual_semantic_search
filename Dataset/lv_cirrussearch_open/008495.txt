Šis raksts ir par ģeopolitisku reģionu. Par kalniem skatīt rakstu Kaukāzs (kalni). Kaukāzs ir ģeopolitisks reģions, caur kuru ir novilkta Eiropas un Āzijas robeža. Reģionā atrodas Kaukāza kalni, no kuriem ir cēlies reģiona nosaukums. Kaukāzā atrodas Azerbaidžāna, Armēnija un Gruzija, kā arī vairākas Krievijas Federācijas republikas (Čečenija, Ingušija, Dagestāna, Adigeja, Kabarda-Balkārija, Karačaja-Čerkesija, Ziemeļosetija-Alānija) un novadi (Krasnodaras novads, Stavropoles novads).