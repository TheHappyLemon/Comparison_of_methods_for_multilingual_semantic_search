Valērijas Karpins (krievu: Валерий Карпин, igauņu: Valeri Karpin, dzimis 1969. gada 2. februārī Narvā, Igaunijas PSR) ir bijušais krievu futbolists, pašlaik futbola treneris. Kopš 2021. gada ir Krievijas futbola izlases galvenais treneris. Kā futbolists spēlējis Krievijas un Spānijas futbola klubos. Krievijas futbola izlases sastāvā piedalījies 1994. un 2002. gada FIFA Pasaules kausā, kā arī 1996. gada Eiropas čempionātā. Izlasē 72 spēlēs guvis 17 vārtus.