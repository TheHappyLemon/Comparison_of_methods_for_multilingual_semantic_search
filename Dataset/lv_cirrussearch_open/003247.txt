1984. gada vasaras olimpiskās spēles bija divdesmittrešās vasaras olimpiskās spēles. Tās no 1984. gada 28. jūlija līdz 12. augustam notika ASV pilsētā Losandželosā. Oficiāli spēles atklāja ASV prezidents Ronalds Reigans. Pēc ASV vadītā 1980. gada vasaras olimpisko spēļu vadītā boikota, 14 Austrumu bloka valstis boikotēja Losandželosas olimpiādi. 1984. gada olimpiāde ir uzskatāma par vienu no finansiāli veiksmīgākajām mūsdienu olimpiskajām spēlēm. Losandželosas Olimpiskajās spēlēs piedalījās 140 valstis, kuras pārstāvēja 6829 sportisti. Kopumā tika sadalīts 221 medaļu komplekts 23 sporta veidos.