Šis raksts ir par filmu. Par ģeoloģisko lūzumu skatīt rakstu Sanandreasa lūzums. "Sanandreasa lūzums" (angļu: San Andreas) ir 2015. gada amerikāņu katastrofu filma, kuras režisors ir Breds Peitons. Filmas vispasaules pirmizrāde notika 2015. gada 29. maijā, tās izplatītājs ir Warner Bros. Galvenās lomas filmā atveido Dveins Džonsons (attēlo helikopteru pilotu Reju), Karla Gugino (attēlo Reja bijušo sievu Emmu), Aleksandra Dadario (attēlo Reja meitu Bleiku), Hugo Džonstons-Bērts (attēlo Benu), bet Ārts Pārkinsons attēlo Bena brāli Oliju. Filmā epizodiska loma ir arī dziedātājai Kailijai Minogai (attēlo Suzannu).