Velsas princis Džordžs (angļu: Prince George of Wales), īstajā vārdā Džordžs Aleksandrs Luijs (angļu: George Alexander Louis; dzimis 2013. gada 22. jūlijā) ir prinča Viljama un viņa sievas Katrīnas dēls. Džordžs ir pāra pirmais bērns, kā arī Apvienotās Karalistes karaļa Čārlza III un viņa pirmās sievas princeses Diānas pirmais mazbērns. Princis Džordžs ir otrais Apvienotās Karalistes monarhijas mantošanas līnijā pēc tēva. Mazulis piedzima 22. jūlijā plkst. 18.24 (pēc Latvijas laika). Piedzimšanas brīdī viņš svēra 3,80 kg.