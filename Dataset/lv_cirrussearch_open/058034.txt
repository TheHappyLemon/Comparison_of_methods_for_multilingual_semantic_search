"Cilvēks, kas zināja pārāk daudz" (angļu: The Man Who Knew Too Much) ir 1956. gada ASV trilleris, kuras režisors un producents ir Alfreds Hičkoks. Filmā galvenās lomas atveido Džeimss Stjuarts un Dorisa Deja. Šī ir Hičkoka otrā filma ar šādu nosaukumu, pēc viņa filmas 1934. gadā ar tādu pašu nosaukumu, kurā bija daudz savādāks sižets un scenārijs. Atvaļinājuma laikā Marokā tiek nolaupīts Bena (Džeimss Stjuarts) un Džo (Dorisa Deja) dēls. Filma ieguva Amerikas Kinoakadēmijas balvu par labāko dziesmu Que Sera, Sera (Whatever Will Be, Will Be), ko filmā izpildīja Dorisa Deja. Filmas pirmizrāde notika 1956. gada 29. aprīlī Kannu kinofestivālā.