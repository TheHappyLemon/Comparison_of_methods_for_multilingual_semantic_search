translatewiki.net ir tīmeklī bāzēta tulkošanas platforma, kura darbojas, izmantojot MediaWiki Translate paplašinājumu, kas padara MediaWiki par spēcīgu rīku jebkāda teksta tulkošanai. Pēc lapu skaita tā ir šobrīd 18. lielākā vikivietne pasaulē, tajā darbojas ap 15 700 tulkotāju, kas vairāk kā 30 projektiem izveidojuši 125 000 lapas. Atbalstīto projektu skaitā ir MediaWiki, OpenStreetMap, Mifos, Encyclopedia of Life un MantisBT.