Manilaida (igauņu: Manilaid) ir 1,9 km2 liela sala Rīgas līcī, netālu no cietzemes, Kihnu šaurumā starp Testamā pussalu un Kihnu salu. Kopā ar neapdzīvotajām Zorgu un Anelaidas salām veido Manijas ciemu. Neapdzīvota līdz 1933. gadam, kad šeit pārcēlās iedzīvotāji no Kihnu salas. 2011. gadā salā dzīvoja 47 iedzīvotāji. Vasarā satiksmi ar salu nodrošina prāmis no Munalaju ostas, bet aukstākās ziemās - ziemas ceļš.