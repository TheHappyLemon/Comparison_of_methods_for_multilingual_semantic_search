Šis raksts ir par amerikāņu ekonomistu. Par citām jēdziena Bekers nozīmēm skatīt nozīmju atdalīšanas lapu. Gērijs Stenlijs Bekers (Gary Stanley Becker, 1930. gada 2. decembris—2014. gada 3. maijs) bija amerikāņu ekonomists, Čikāgas skolas pārstāvis. Pazīstams ar cilvēkkapitāla un ģimenes ekonomiskā modeļu pētījumiem. 1992. gadā ieguvis Nobela prēmiju ekonomikā "par mikroekonomiskās analīzes sfēras paplašināšanu uz cilvēku rīcību un mijiedarbību, arī ārpus tirgus attiecībām". 1951. gadā ieguva ekonomikas bakalaura grādu Prinstonas Universitātē, bet 1955. gadā - doktora grādu Čikāgas Universitātē. No 1957. līdz 1968. gadam pasniedza Prinstonas Universitātē, vēlāk atgriezās Čikāgas Universitātē. Bekera ekonomikas teorijas pētījumu virzienus var iedalīt četrās grupās: investīcijas cilvēkkapitālā uzvedība un laika sadalīšana ģimenē no ekonomiskās teorijas viedokļa nozieguma un soda ekonomiskā motivācija diskriminācija tirgū Pēc politiskās pārliecības bieži tiek uzskatīts par konservatoru. Imigrācijas tarifa ieviešanas idejas piekritējs.