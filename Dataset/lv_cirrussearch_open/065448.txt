Kerija Kondone (angļu: Kerry Condon, dzimusi 1983. gada 9. janvārī) ir īru aktrise. Kondone ir jaunākā aktrise, kas ir atveidojusi Ofēliju lugā "Hamlets" (2001—2002). Vēlāk piedalījusies televīzijas seriālos Rome (2005—2007), "Labāk zvaniet Solam" (2015—2022), kā arī vairākās Marvel Cinematic Universe filmās. Kondone vairākkārt sadarbojusies ar Mārtinu Makdonu, piedaloties viņa lugās "Inišmoras leitnants" (The Lieutenant of Inishmore, 2001) un "Klibais no Inišmānas" (The Cripple of Inishmaan, 2009), kā arī viņa režisētajās filmās "Trīs paziņojumi pie Ebingas Misūri štatā" (2017) un "Inišerinas Banšī" (2022), par ko saņēmusi gan BAFTA kino balvas, gan Amerikas Kinoakadēmijas balvas nomināciju kategorijā "Labākā aktrise otrā plāna lomā".