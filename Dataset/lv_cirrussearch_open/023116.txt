Piedņepras augstiene (ukraiņu: Придніпровська височина) ir augstiene Ukrainas centrālajā daļā starp Dņepras un Dienvidbugas vidustecēm. No ziemeļiem to norobežo Poļesjes zemiene, no austrumiem — Piedņepras zemiene, no dienvidiem — Melnās jūras zemiene, no rietumiem — Podolijas un Volīnijas augstiene. Vidējais augstums 220—240 m ziemeļu un rietumu daļā, 150—180 m austrumu un dienvidu daļā; lielākais augstums — 323 m. Augstienes ziemeļdaļa ietilpst mežastepes zonā, dienviddaļa — stepes zonā. Intensīva lauksaimniecība. Dzelzs (Krivbass) un mangāna rūdu atradnes, brūnogļu un grafita ieguve.