"Citu dzīves" (vācu: Das Leben der Anderen) ir 2006. gada Vācijas drāmas filma, kuras režisors un scenārija autors ir Florians Henkels fon Donersmarks. Filmā galvenās lomas atveido Ulrihs Mjūe, Martina Gedeka, Sebastiāns Kohs un Ulrihs Tukurs. Filmas darbība norisinās 1984. gadā Austrumberlīnē un tā stāsta par VDR Valsts drošības ministrijas kapteini, kurš, novērojot slavenu dramaturgu un viņa mīļoto, arvien vairāk ienirst viņu dzīvēs. "Citu dzīves" pirmizrāde notika 2006. gada 23. martā. Filma saņēma pozitīvas kritiķu atsauksmes un saņēma Amerikas Kinoakadēmijas balvu kategorijā "Labākā filma svešvalodā". Filma saņēma septiņas Deutscher Filmpreis balvas, kā arī uzstādīja jaunu rekordu, saņemot 11 nominācijas. Tā saņēma arī BAFTA kino balvu kategorijā "Labākā filma svešvalodā", kā arī Eiropas Kino balvu par labāko filmu. Filmas budžets bija 2 miljoni ASV dolāri, bet ienākumi sasniedza 77,3 miljonus. 2016. gada BBC aptaujā filma tika ierindota 32. vietā starp labākajām 21. gadsimta filmām.