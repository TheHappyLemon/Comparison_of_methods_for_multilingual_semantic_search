Kārlis Angerers (vācu: Karl Angerer; dzimis 1979. gada 18. jūlijā) ir vācu bobslejists-pilots. Dzimis Berhtesgādenes pilsētā. Karjeru uzsācis 1999. gadā, starptautiskās sacensībās piedalās kopš 2003. gada. Viņa karjeras labākie sasniegumi ir uzvara 2007. gada FIBT pasaules čempionāta jaukto komandu sacensībās, 3. vieta 2009.—2010. gada Pasaules kausa bobslejā divnieku ieskaitē, kā arī sudrabs 2011. gada FIBT pasaules čempionāta četriniekos. Angerers ir uzvarējis vairākos Pasaules kausa posmos. Piedalījies 2010. gada Olimpiskajās spēlēs.