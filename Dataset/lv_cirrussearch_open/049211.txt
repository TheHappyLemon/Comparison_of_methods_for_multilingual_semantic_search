"Losandželosa konfidenciāli" (angļu: L.A. Confidential) ir 1997. gada ASV kriminālfilma, kas balstīta uz Džeimsa Elroja tāda paša nosaukuma romānu. Filmas režisors, kā arī viens no producentiem un scenārija autoriem ir Kērtiss Hensons. Galvenās lomas atveido Kevins Speisijs, Rasels Krovs, Gajs Pīrss, Džeimss Kromvels, Denijs DeVito, Deivids Stratērns un Kima Beisingere. Filmas pirmizrāde notika 1997. gada 14. maijā Kannu filmu festivālā. 20. gadsimta 50. gados, kad Losandželosā pieaug korupcija, trīs policisti ar dažādiem raksturiem izmeklē slepkavību sēriju ar savu izpratni par taisnīgumu.