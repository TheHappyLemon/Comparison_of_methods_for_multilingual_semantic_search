ASV bija pārstāvēta 1900. vasaras olimpiskajās spēlēs, kas norisinājās Francijas galvaspilsētā Parīzē no 1900. gada 14. maija līdz 28. oktobrim. Šīs bija otrās vasaras olimpiskās spēles, kurās startēja. ASV olimpiskajās spēlēs bija pārstāvēta ar 78 sportistiem, kuri startēja 10 dažādos sporta veidos. No šiem sportistiem, 71 bija vīrietis un 7 sievietes. ASV pirmoreiz bija pārstāvēta airēšanā, burāšanā, golfā, paukošanā, polo un regbijā. Lielākā daļa no sportistiem, 43 sportisti, startēja vieglatlētikā. Šajās olimpiskajās spēlēs ASV sportisti izcīnīja kopā 48 olimpiskās medaļas — 19 zelta, 14 sudraba un 15 bronzas medaļas. Medaļu kopvērtējumā ASV šajās spēlēs bija 2. vietā. Pirmās olimpiskās medaļas tika izcīnījas airēšanā, burāšanā, golfā, riteņbraukšanā un tenisā Lielākā daļa no medaļām, 39 medaļas (16 zelta, 13 sudraba un 10 bronzas medaļas), tika izcīnītas vieglatlētikā. Ērvings Baksters un Volters Tjūksberijs bija medaļām bagātākie ASV sportisti, katrs no viņiem spēlēs izcīnīja piecas olimpiskās medaļu. Vairāki ASV sportisti izcīnīja olimpiskās medaļas arī Jauktās komandas sastāvā.