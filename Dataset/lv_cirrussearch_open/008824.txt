BA-10 bija 1930. gadu Padomju Savienības vidējās klases bruņuautomobilis. Bruņuautomobilis tika veidots uzlabojot bruņuautomobili BA-3. Izveide notika 1938. gadā Ižorskas rūpnīcas konstruktoru birojā. BA-10 komplektācijā ietilpa ātri uzliekamas "Overoll" tipa kāpurķēdes. Sērijveida ražošana tika uzsākta 1938. gadā un turpinājās līdz 1944. gada septembrim. Ražošana tika pārtraukta sakarā ar bruņuautomobiļa vājajām kaujas spējām. Kopā tika izgatavoti 3291 bruņuautomobiļi BA-10, kas padarīja to par visvairāk izgatavoto vidējo bruņuautomobili un visvairāk izgatavoto Padomju Savienības bruņuautomobili laikā pirms Otrā pasaules kara. BA-10 tika izmantots Halhingolas kaujās, Ziemas karā un visa Otrā pasaules kara garumā. Zināmu daudzumu BA-10 bruņuautomobiļu eksportēja uz MTR, turklāt vairāki desmiti šo bruņuatomobiļu nonāca Somijas (vismaz 24), Vācijas un citu Ass valstu rīcībā kā kaujas trofejas.