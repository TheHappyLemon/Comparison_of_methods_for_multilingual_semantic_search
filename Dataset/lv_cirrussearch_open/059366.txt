2004.—2005. gada UEFA Čempionu līgas sezona bija Eiropas spēcīgākā futbola klubu turnīra 50. sezona un 13. zem UEFA Čempionu līgas nosaukuma. Sezona ilga no 2004. gada 13. jūlija līdz 2005. gada 25. maijam. Finālspēle norisinājās Ataturka Olimpiskajā stadionā Stambulā. Par UEFA Čempionu līgas uzvarētājiem piekto reizi kļuva Anglijas klubs Liverpool, kas finālā, pēcspēles 11 metru soda sitienu sērijā, uzvarēja Itālijas klubu AC Milan.