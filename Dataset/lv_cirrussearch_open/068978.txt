Žans Fransuā Žiljē (franču: Jean-François Gillet; dzimis 1979. gada 31. maijā) ir Beļģijas futbola treneris un bijušais futbolists, spēlēja vārtsarga pozīcijā, pārstāvējis Beļģijas futbola izlasi. Kopš 2021. gada Žiljē ir Beļģijas kluba Standard Liège vārtsargu treneris. Savas karjeras laikā pārstāvējis komandas Beļģijā un Itālijā. No 2000. līdz 2011. gadam spēlējis Itālijas komandā Bari. Ar kopumā aizvadītiem 364 mačiem, Žiljē ir Bari komandas spēlēm bagātākais futbolists. Beļģijas futbola izlasi pārstāvējis no 2009. līdz 2016. gadam, kopumā aizvadot 9 mačus. Pārstāvējis izlasi 2016. gada Eiropas čempionātā.