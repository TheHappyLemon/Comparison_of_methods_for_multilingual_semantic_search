Amadu Aidara (franču: Amadou Haidara, dzimis 1998. gada 31. janvārī) ir Mali futbolists, spēlē pussarga pozīcijā, Mali futbola izlases dalībnieks. Kopš 2019. gada Aidara pārstāv Vācijas Bundeslīgas komandu RB Leipzig. Iepriekš spēlējis Austrijas komandā Red Bull Salzburg, kur divas reizes kļuvis par Austrijas Bundeslīgas uzvarētāju. Mali futbola izlases sastāvā debitējis 2017. gadā. Piedalījies 2019. un 2021. gada Āfrikas Nāciju kausā.