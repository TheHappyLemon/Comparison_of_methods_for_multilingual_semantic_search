"Kaimiņu puisis", jeb "Pielūdzējs" (angļu: The Boy Next Door) ir 2015. gada ASV šausmu trilleris, kura režisors ir Robs Kouens. Galvenās lomas atveido Dženifere Lopesa, Raiens Guzmens, Džons Korbets, Īans Nelsons un Kristīne Čenoveta. Filmas pirmizrāde notika 2015. gada 23. janvārī. Sieviete, kura šķiras no sava neuzticīgā vīra, iemīlas jaunākā puisī, kurš ievācies kaimiņmājā, tomēr viņu dēkā drīz vien notiek bīstams pagrieziens.