Amapa (portugāļu: Amapá) ir viens no Brazīlijas divdesmit sešiem štatiem, kas atrodas valsts ziemeļu daļā. Tas ietilpst valsts Ziemeļu reģionā. Tas robežojas ar Paru dienvidos un rietumos, ar Gviānu ziemeļos un ar Surinamu ziemeļrietumos. To austrumos apskalo Atlantijas okeāns. Štata kopējā platība ir 142 814,585 km², pēc 2015. gada provizoriskajiem datiem tajā dzīvo 766 679 iedzīvotāji. Tas ir astoņpadsmitais lielākais Brazīlijas štats pēc platības un vismazākais štats pēc iedzīvotāju skaita. Štata administratīvais centrs un lielākā pilsēta ir Makapa. Lielāko daļu jeb 90% no štata teritorijas aizņem lietus meži, no tiem vairāk kā 70% nav izpētīti.