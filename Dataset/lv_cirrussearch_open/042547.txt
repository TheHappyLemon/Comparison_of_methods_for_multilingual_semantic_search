Smolares ūdenskritums (maķedoniešu: Смоларски Водопад) ir augstākais ūdenskritums Ziemeļmaķedonijā, tā augstums ir 39,5 metri. Ūdenskritums atrodas Belasicas kalnu ziemeļu nogāzē Lomnicas upē, netālu no Smolares ciema, 600 metrus virs jūras līmeņa. Ūdenskritums atrodas tektoniski nestabilā struktūrā, kas atrodas šķērsām Lomnicas upes virzienam. Ūdenskrituma apakšā izveidojusies liela iedobe, tās garums upes virzienā ir 5 metri, platums 11 metri, dziļums no 0,5 līdz 0,7 metriem. Smolares ūdenskritums ir ne tikai augstākais ūdenskritums Ziemeļmaķedonijā, bet arī visos Belasicas kalnos.. Kopš 2003. gada uz ūdenskritumu ved šaurs ceļš, kas paredzēts tūristu nokļūšanai līdz apskates objektam.