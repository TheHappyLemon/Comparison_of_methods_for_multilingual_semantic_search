Duklas pāreja (poļu: Przełęcz Dukielska, slovāku: Dukliansky priesmyk) ir kalnu pāreja Karpatos 502 metru augstumā, uz Polijas un Slovākijas robežas uz dienvidiem no Duklas pilsētas Polijā un ziemeļiem no Svidnīkas pilsētas Slovākijā. Jau no senatnes caur Duklas pāreju darbojās tirdzniecības ceļš, jo tā ir zemākā kalnu pāreja Karpatu kalnu galvenajā grēdā. Duklas pārejā notikušas sīvas kaujas gan Pirmā, gan Otrā pasaules kara laikā.