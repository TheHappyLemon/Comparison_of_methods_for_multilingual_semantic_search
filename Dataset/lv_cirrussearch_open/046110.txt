Lindsija Stērlinga (angļu: Lindsey Stirling; dzimusi 1986. gada 21. septembrī) ir amerikāņu vijolniece, dejotāja un komponiste. Mūziku izpilda dažādos žanros, tai skaitā klasiskajā mūzikā, popmūzikā, rokmūzikā un elektroniskajā deju mūzikā. Izpilda gan oriģināldarbus, kā arī citu mūziķu izpildītos darbus. Mūzikas video Crystallize bija 2012. gada astotais skatītākais video YouTube, ar Pentatonix izpildītā dziesmas Radioactive kaverversija ieguva Response of the Year balvu pirmajā YouTube mūzikas balvu pasniegšanas ceremonijā 2013. gadā. 2018. gada novembrī viņas YouTube kanāla sekotāju skaits pārsniedza 11 miljonus, video skatījumu skaits — 2,4 miljardus.