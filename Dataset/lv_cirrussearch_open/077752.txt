Sīmanis ir sens vīriešu personvārds. Atvasināts no vārda Simons, kas savukārt cēlies no ebreju שִׁמְעוֹן, Šimʻôn — ‘tas, kurš sadzird’. Vārda angļu forma ir Saimons un slāvu forma - Semjons. Latvijas teritorijā pirmoreiz fiksēts Mārcienā 1562. gadā. Vārdadienu svin 5. janvārī. 2013. gadā Latvijā bija reģistrēts 21 Sīmanis. Sastopams arī latviešu uzvārds Sīmanis (sieviešu dzimtā Sīmane). Personas ar šādu uzvārdu: Ādolfs Sīmanis (1909—1979), futbolists; Andrejs Sīmanis (1867—1926), jurists un politiķis; Dāvis Sīmanis jaunākais (dzimis 1980), režisors; Dāvis Sīmanis vecākais (1942—2007), kinooperators; Haralds Sīmanis (1951—2022), mūziķis. Sīmanis Kānanietis — viens no Jēzus Kristus apustuļiem Svētais Pēteris (dzimšanas vārds Simeons jeb Sīmanis)