"Istaba" (angļu: Room) ir 2015. gada Apvienotās Karalistes, ASV, Īrijas un Kanādas kopražojuma drāma, kuras režisors ir Lenijs Ābrahamsons. Filmas sižets veidots pēc Emmas Donohju (Emma Donoghue) tāda paša nosaukuma romāna. Filma ir par māti un viņas piecus gadus veco dēlu, kas tiek brīvībā pēc nebrīvē pavadītiem ilgiem gadiem. Tajā galvenās lomas attēlo Bri Lārsone, Džeikobs Tremblejs, Džoana Allena, Sons Bridžers un Viljams H. Meisijs. Filmas pirmizrāde notika 2015. gada 4. septembrī. "Istaba" tika nominēta Amerikas Kinoakadēmijas balvai četrās nominācijās, arī kā gada labākā filma. Īpašu ievērību ir izpelnījusies Bri Lārsone ar savu galvenās lomas tēlojumu, par lomu šajā filmā viņa ir arī saņēma Zelta globusa balvu un Amerikas Kinoakadēmijas balvu.