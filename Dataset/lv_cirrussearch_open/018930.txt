Interleikīns 33 jeb IL-33 ir citokīns (šūnu signālmolekula), kura pieder pie interleikīnu grupas. Interleikīns 33 ietilpst IL-1 dzimtā, kurā ietilpst arī interleikīns 18. Svarīgākais receptors ir IL-1 receptors — ST-2 jeb IL1RL1. Interleikīns 33 rada bioloģiskus efektus ar IL-1 receptora ST-2 palīdzību, aktivē NF-kappa B un MAPkināzi un vada Th2 asociatīvo citokīnu produkciju in vitro. In vivo interleikīns 33 izraisa interleikīnu 4, 5 un 13 ekspresiju un noved pie nopietnām patoloģiskām izmaiņām gļotādā.