Parastais tramplīns vīriešiem bija viena no 5 disciplīnām tramplīnlēkšanā 2022. gada ziemas olimpiskajās spēlēs. Sacensības notika Nacionālajā tramplīnlēkšanas centrā, Džandzjakou. 2022. gada 5. februārī tika aizvadīta kvalifikācija, bet 6. febuārī notika fināla sacensības. Sacensības kopā bija pārstāvēti 53 sportisti no 20 valstīm. Olimpisko zelta medaļu izcīnīja Japānas sportists Rjoju Kobajaši (fināla rezultāts — 275.0 punkti), sudraba medaļu ieguva Austrijas sportists Manuels Fetners (fināla rezultāts — 270.8 punkti), bet bronzas medaļu ieguva Polijas sportists Davids Kubackis (fināla rezultāts — 265.9 punkti). Kobajaši un Fetners izcīnīja pirmās olimpiskās medaļas, bet Kubackis savu pirmo olimpisko medaļu individuālajā disciplīnā. Japānai šī bija otrā zelta medaļa šajā disciplīnā, kopš 1972. gada Saporo olimpiskajām spēlēm, kad zelta medaļu izcīnīja Jukio Kasaja.