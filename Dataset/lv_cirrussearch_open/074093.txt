Šis raksts ir par filmu. Par citām jēdziena transformeri nozīmēm skatīt nozīmju atdalīšanas lapu. "Transformeri" (Transformers) ir 2007. gada spraiga sižeta filma. Tā ir veidota pamatā ņemot "Transformeru" franšīzes rotaļlietas. Filmas režisors ir Maikls Bejs, bet scenārija autori Roberto Orsi (Roberto Orci) un Alekss Kurcmans (Alex Kurtzman). Galveno lomu spēlē Šia Lebafs, kurš spēlē Semu Vitvicki, pusaudzi, kurš tiek iesaistīts karā starp miermīlīgajiem Autobotiem un ļaunajiem Deceptikoniem, starp diviem "transformeru" grupējumiem, kuri atceļojuši uz planētu Zeme, lai atrastu milzīgu enerģijas avotu. Abu veidu "transformeri" maskējas par dažādiem transporta līdzekļiem, lai cilvēki nespētu atklāt viņu patieso būtību.