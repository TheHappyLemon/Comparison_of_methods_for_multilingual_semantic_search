"Ilknis" (angļu: Tusk) ir 2014. gada ASV šausmu komēdija, kuras režisors un scenārija autors ir Kevins Smits. Balstīta uz stāstu no SModcast raidieraksta. Galvenās lomas tajā atveido Maikls Pārkss (Hauards Hou), Lilija Rouza Depa (Kolina), Džastins Longs (Voless), Hārlijs Džoels Osments (Tedijs) un Dženīzisa Rodrigesa (Elija). Šī ir pirmā filma no Smita triloģijas True North, pārējās filmas ir Yoga Hosers (2016) un Moose Jaws (2023). Filma ir par bijušo jūrnieku Hauardu Hou, kurš apsēsts ar ideju pārvērst cilvēku valzirgā un podkāsteri Volesu Braitonu, kurš dodas viņu intervēt un pazūd. Volesa draugi dodas viņu meklēt. Filmas pirmizrāde notika 2014. gada 6. septembrī Toronto kinofestivālā, ASV to sāka rādīt 2014. gada 19. septembrī, bet Latvijā 2014. gada 31. oktobrī. Filma saņēma dalītas kritiķu atsauksmes. Filmu veidoja studijas Demarest Films, XYZ Films un SModcast Pictures, ar tās izplatīšanu nodarbojās A24.