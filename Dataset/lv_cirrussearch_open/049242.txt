"Talismans" (angļu: The Lucky One) ir 2012. gada romantiska drāma, kas balstīta uz Nikolasa Spārksa tāda paša nosaukuma romānu. Filmas režisors ir Skots Hikss. Galvenās lomas atveido Zaks Efrons, Teilore Šilinga, Džejs R. Fērgusons un Blaita Danere. Filmas pirmizrāde notika 2012. gada 20. aprīlī. Logans Tibolts ir ASV Jūras kājnieku korpusa kareivis, kurš nodienējis trīs termiņus Irākā. Atgriežoties no armijas, viņš sāk meklēt kādu nepazīstamu sievieti, kuras fotogrāfiju Logans dienēšanas laikā uzskatīja par savu veiksmes simbolu.