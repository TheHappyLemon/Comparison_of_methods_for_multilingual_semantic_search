Dreisamstadion ir futbola stadions Freiburgā, Vācijā. Stadionā ir 24 000 sēdvietas. No 1954. līdz 2021. gadam tajā savas mājas spēles aizvadīja futbola klubs SC Freiburg. Pašlaik stadionu izmanto kluba dublieri, kā arī sieviešu komanda. Sponsorēšanas līgumu dēļ stadionam ir bijuši vairāki nosaukumi. No 2004. līdz 2011. gadam tas bija nodēvēts par badenova-Stadion, no 2011. līdz 2014. gadam stadiona nosaukums bija MAGE SOLAR-Stadion, bet no 2014. līdz 2021. gadam — Schwarzwald-Stadion. 2021. gadā Freiburgā tika atklāts jauns stadions Europa-Park Stadion, uz kuru pārcēlās SC Freiburg galvenā komanda.