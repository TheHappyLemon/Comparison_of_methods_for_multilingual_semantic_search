Bosnija un Hercegovina piedalījās 2008. gada vasaras olimpiskajās spēlēs, kas notika Ķīnas galvaspilsētā Pekinā no 2008. gada 8. līdz 24. augustam. Bosnijai un Hercegovinai šīs bija 5. vasaras olimpiskās spēles, kopš Dienvidslāvijas sabrukuma. 2008. gada Pekinas spēlēs piedalījās līdz šim mazākā Bosnijas un Hercegovinas olimpiskā komanda. Tā sastāvā bija 5 sportisti (4 vīrieši un 1 sieviete), kuri startēja četros olimpiskajos sporta veidos. Visvairāk sportistu (2) startēja vieglatlētikā. 2008. gada Pekinas spēlēs Bosnijas un Hercegovinas sportisti nespēja izcīnīt olimpiskās medaļas. Bosnijas un Hercegovinas karognesējs 2008. gada Pekinas spēļu atklāšanas ceremonijā bija džudists Amels Mekičs. Savukārt noslēguma ceremonijā valsts karogu nesa vieglatlēts Kemals Mešičs.