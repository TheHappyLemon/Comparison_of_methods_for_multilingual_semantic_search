Olimpiskais muzejs (franču: Musée olympique) ir Olimpiskajai kustībai veltīts muzejs, kas atrodas Lozannā, Šveicē. Te tiek uzglabāti priekšmeti, kuri saistīti ar sportu un Olimpisko kustību. Ar vairāk nekā 10 000 priekšmetiem, tas ir lielākais Olimpisko spēļu arhīvs pasaulē un viens no Lozannas galvenajiem tūristu apskates objektiem. To vidēji gadā apmeklē 250 000 tūristu. Muzejs tika dibināts 1993. gada 23. jūnijā pēc toreizējā SOK vadītāja Huans Antonio Samaranča iniciatīvas. Vērtīgākie apskates objekti ir dažādu tēlnieku veidotās skulptūras un citi darbi. 1995. gadā tas tika nosaukts par Eiropas gada muzeju.