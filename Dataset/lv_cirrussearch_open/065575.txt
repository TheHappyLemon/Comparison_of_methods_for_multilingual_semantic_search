Sorona (indonēziešu: Kota Sorong) ir pilsēta Indonēzijā, Dienvidrietumu Papua provinces administratīvais centrs un lielākā pilsēta. Izvietojusies Jaungvinejas salā, Doberai pussalas ziemeļrietumos, Selas šauruma krastā. Lielākā daļa iedzīvotāju ir kristieši (protestanti 47,2%, katoļi 7,5%), bet 45,0% — musulmaņi. Pilsēta izaugusi kā naftas un dabasgāzes ieguves reģiona centrs.