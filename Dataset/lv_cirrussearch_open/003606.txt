Libērijas karogs ir viens no Libērijas nacionālajiem simboliem. Karogs līdzinās ASV karogam, kas saistās ar ASV vergiem, kuriem bija nozīmīga loma valsts izveidē. Libērijas karogs sastāv no 11 sarkanām un baltām horizontālām līnijām (6 sarkanas un 5 baltas). Karoga augšējā kreisajā stūrī atrodas zils kvadrāts ar baltu piecstaru zvaigzni. Vienpadsmit strīpas simbolizē vienpadsmit cilvēkus, kuri parakstīja Libērijas Neatkarības deklarāciju. Sarkanā krāsa tiek asociēta ar drošsirdību, bet baltā krāsa simbolizē morālās vērtības. Baltā piecstaru zvaigzne simbolizē vergu brīvlaišanu, bet zilais kvadrāts — Āfrikas kontinentu. Libērijas karogs ir bieži sastopams uz tirdzniecības kuģiem, vairāk kā 1 600 kuģi kuģo zem Libērijas karoga, kas ir izskaidrojams ar mazo maksu, ko prasa Libērija par kuģošanu zem tās karoga. Par karoga pieņemšanas datumu tiek uzskatīts 1847. gada 24. augusts. Šis datums ir valsts brīvdiena Libērijā.