Četrkalne (latīņu: tectum mesencephali) ir vidussmadzeņu daļa, kurai ir četru pauguru forma. Divi augšējie pauguri (colliculi superiores) ir zemgarozas redzes analizatoru centri, apakšējie (colliculi inferiores) — dzirdes analizatoru centri. Padziļinājumā starp augšējiem un apakšējiem pauguriem atrodas epifīze. Četru pauguru plāksnīti (lamina quadrigemina) dēvē arī par vidussmadzeņu jumtu.