Bandslam ir 2009. gada muzikāla komēdija, kuras režisors un viens no scenārija autoriem ir Tods Grafs. Galvenās lomas atveido Elija Mičalka, Vanesa Hadžensa, Skots Porters, Gelans Konels un Līza Kudrova. Filmas pirmizrāde notika 2009. gada 6. augustā Vestvudā, Losandželosā. Vils ir mūzikas entuziasts un Deivida Bovija fans, kurš pārceļas uz citu pilsētu pēc tam, kad viņa māte atrod jaunu darbu. Jaunajā skolā Vils iepazīstas ar Šarloti un Semu, meitenēm, kurām arī patīk mūzika. Sema Vilam pastāsta par mūzikas konkursu Bandslam, kura uzvarētājgrupa tiek pie ierakstu līguma. Trijotne izveido savu rokgrupu, lai piedalītos Bandslam.