10 līdz 20 tonnas bija viena no astoņām olimpiskajām disciplīnām, kas tika aizvadīta burāšanas sacensībās 1900. gada vasaras olimpisko spēļu laikā Parīzē. Sacensības tika aizvadītas Lamanšā, Havras krastos, tās notika 1900. gada 1. augustā (1. brauciens), 5. augustā (2. brauciens) un 6. augustā (3. brauciens). Šajās sacensībās startēja vismaz 7 burātāji (6 buru laivas) no divām valstīm. Olimpisko zelta medaļu šajā disciplīnā ieguva Francijas burātāji Emīls Bilārs un Pols Perkē, sudrabas medaļu ieguva Francijas burātājs Žans Dekāzs, bet bronzas medaļu ieguva Lielbritānijas burātājs Edvards Hors.