Make Mine Music ir 1946. ASV gada animācijas filma. Filmas režisori ir Hamiltons Lasks, Klaids Džeronīmi, Džeks Kinnijs un Džošua Mīdors. Galvenos tēlus ierunājuši Nelsons Edijs, Dina Šora, Benijs Gudmens, Endrjūsu māsas, Džerijs Kolona, Stērlings Holovejs, Endijs Rasels, Deivids Ličins un Taņa Rjabučinskaja. Filma sastāv no 10 daļām: The Martins and the Coys, Blue Bayou, All the Cats Join In, Without You, Casey at the Bat, Two Silhouettes, Peter and the Wolf, After You've Gone, Johnnie Fedora and Alice Bluebonnet un Finale: Willie the Whale Who Wanted to Sing at the Met. Daļā The Martins and the Coys grupa The King's Men apdzied divu ģimeņu strīdu pie kalniem, kas tiek izbeigts pēc tam, kad divi jaunieši no abām ģimenēm iemīlas viens otrā. Blue Bayou galvenie varoņi ir divi baltie gārņi, kas lido naktī. Segmentā All the Cats Join In jaunieši 20. gadsimta 40. gados iemīl populāro mūziku. Daļa Without You veidota kā balāde zudušai mīlestībai. Casey at the Bat galvenais varonis ir augstprātīgs bumbas spēlētājs. Daļas Two Silhouettes galvenie varoņi ir baletdejotāji Deivids Ličins un Taņa Rjabučinskaja. Segmentā Peter and the Wolf krievu puika Pīters kopā ar putnu Sašu un pīli Sonju dodas mežā, lai nomedītu vilku. Daļas After You've Gone galvenie varoņi ir antropomorfi mūzikas instrumenti. Segmentā Johnnie Fedora and Alice Bluebonnet divas cepures, kuras dzīvo veikala skatlogā, iemīlas viena otrā. Segmenta Finale: Willie the Whale Who Wanted to Sing at the Met galvenais varonis ir kašalots Villijs ar lielu muzikālo talantu, kura sapnis ir dziedāšana Metropoles operā.