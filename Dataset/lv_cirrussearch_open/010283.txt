Šerila Krova (angļu: Sheryl Suzanne Crow; dzimusi 1962. gada 11. februārī) ir amerikāņu dziedātāja, dziesmu autore, ierakstu producente, mūziķe un aktrise. Viņa ir ieguvusi deviņas Grammy balvas. Š. Krova ir uzstājusies kopā ar The Rolling Stones, tāpat iedziedājusi duetus kopā ar Miku Džegeru, Maiklu Džeksonu, Ēriku Kleptonu, Lučāno Pavaroti, Džonu Melenkempu, Kid Rock, Mišeli Branču, Sting kā arī daudziem citiem. Mūziķe ir izdevusi septiņus studijas albumus, divas izlases un vienu koncertalbumu, kā arī ir iedziedājusi vairākas dziesmas filmu skaņu celiņiem. Viņas ieraksti ASV ir tikuši pārdoti aptuveni 16 miljonos kopiju, kā arī 35 miljoni albumu kopiju ir pārdoti visā pasaulē.