Dmitrijs Harins (krievu: Дмитрий Харин, dzimis 1968. gada 16. augustā) ir Krievijas futbola treneris un bijušais futbolists, spēlēja vārtsarga pozīcijā, bijis PSRS, NVS un Krievijas futbola izlases dalībnieks. Savu karjeru iesācis Maskavas komandās Torpedo Moscow, Dynamo Moscow un CSKA Moscow. 1992. gadā Harins pievienojās Anglijas Premjerlīgas komandai Chelsea, kur spēlēja līdz 1999. gadam. Ar Chelsea komandu ieguvis FA kausu, UEFA Kausu ieguvēju kausu un UEFA Superkausu. Ar PSRS futbola izlasi ieguvis zelta medaļas 1988. gada vasaras olimpiskās spēlēs. NVS futbola izlasi pārstāvējis 1992. gada Eiropas čempionātā, bet Krieviju 1994. gada FIFA Pasaules kausā un 1996. gada Eiropas čempionātā.