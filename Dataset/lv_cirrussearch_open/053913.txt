Oud-Heverlee Leuven, pazīstams arī kā OH Leuven vai OHL, ir profesionāls Beļģijas futbola klubs no Lēvenas. Pašlaik spēlē Beļģijas futbola čempionāta augstākajā līgā — Pro līgā jeb Pirmajā A divīzijā. Mājas spēles komanda aizvada Den Dreef stadionā, kura ietilpība ir 10 020 vietu. Klubs tika nodibināts 2002. gadā, apvienojoties trīs klubiem: FC Zwarte Duivels Oud-Heverlee, Daring Club Leuven un Stade Leuven. 2011. gadā uzvarēja Beļģijas futbola otrajā spēcīgākajā līgā un pirmoreiz iekļuva augstākajā līgā.