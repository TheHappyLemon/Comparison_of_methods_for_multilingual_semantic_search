Volters Peitons (angļu: Walter Payton; dzimis 1954. gada 25. jūlijā, miris 1999. gada 1. novembrī) bija ASV amerikāņu futbola spēlētājs, spēlējis pussarga pozīcijā. NFL Network pārraidē The Top 100: NFL's Greatest Players viņš tika atzīts par 5. visu laiku izcilāko NFL spēlētāju. V. Peitons visu savu karjeru aizvadīja NFL kluba Čikāgas "Bears" sastāvā. Amerikāņu futbola spēlētāja karjeru viņš uzsāka Misisipi, pēc tam aizvadīja izcilu koledžu karjeru Džeksonas štata universitātē. Profesionāļa karjeru uzsāka 1975. gadā, kad 1975. gada draftā viņu Čikāgas "Bears" izraudzījās ar kopējo 4. kārtas numuru. "Bears" sastāvā viņš divas reizes tika atzīts par sezonas vērtīgāko spēlētāju un izcīnīja uzvaru XX Superkausā. Viņam piederēja vairāki NFL rekordi un daži viņam pieder vēl joprojām. Viņš mira 1999. gada 1. novembrī 45 gadu vecumā. Pēdējās nedēļas pirms nāves V. Peitons sadarbojās ar rakstnieku Donu Jēgeru, kurš sarakstīja viņa autobiogrāfiju Never Die Easy.