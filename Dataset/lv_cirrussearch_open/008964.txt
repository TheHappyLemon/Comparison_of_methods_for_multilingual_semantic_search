2011.—2012. gada UEFA Čempionu līgas sezona ir Eiropas spēcīgākā futbola klubu turnīra 57. sezona un 20. ar UEFA Čempionu līgas nosaukumu. Fināls notika Allianz Arena stadionā Minhenē, Vācijā. Tajā uzvaru guva Anglijas Premjerlīgas klubs Londonas "Chelsea". Kvalifikācijā startēja arī 2010. gada Latvijas futbola Virslīgas čempioni Skonto FC. Otrajā kārtā klubs spēlēja pret Polijas klubu Krakovas "Wisła". Divu spēļu summā tika piedzīvots zaudējums ar 0—3 (mājās 0—1, izbraukumā 0—2), tādējādi klubs izstājās no turnīra.