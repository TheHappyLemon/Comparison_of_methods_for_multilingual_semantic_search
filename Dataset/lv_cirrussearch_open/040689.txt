Aleksandrs Morfovs (bulgāru: Aleksandr Morfov; dzimis 1960. gada 9. novembrī Jambolā, Bulgārijā) ir bulgāru režisors, aktieris un scenogrāfs. 1989. gadā absolvējis Sofijas Teātra un kino mākslas nacionālo akadēmiju teātra režisora specialitātē. 1994. gadā šo pašu akadēmiju absolvējis kino režisora specialitātē. Ir strādājis Sofijas Mazajā pilsētas teātrī, Bulgārijas Ivana Vazova Nacionālajā teātrī un Sanktpēterburgas V.F.Komisarževskas akadēmiskajā dramatiskajā teātrī. Iestudējis vairākas izrādes Dailes teātrī.