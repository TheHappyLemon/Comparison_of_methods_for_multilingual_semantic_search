Kurušs (turku: Kuruş, osmaņu turku: غروش gurûş) līdz 2005. gadam bija sīknauda (1/100 no zelta Turku liras) Turcijā un, līdz 1922. gadam — Osmaņu impērijā. Sākotnēji kurušs bija liela sudraba monēta, bet vēlāk, zūdot tā vērtībai, tas tika izgatavots no misiņa. Osmaņu impērijā viens kurušs bija 40 paras. Ilglaicīgas augstās inflācijas dēļ kurušs zaudēja savu vērtību jau 1970. gados un praktiski vairs netika lietots. 2005. gada 1. janvārī, līdz ar naudas reformu tika ieviesti jaunie kuruši (turku: Yeni Kuruş) un viens jaunais kurušs kļuva par vienu simtdaļu no jaunās Turcijas liras.