Adrians Mutu (rumāņu: Adrian Mutu; dzimis 1979. gada 8. janvārī) ir rumāņu futbola treneris un bijušais futbolists, spēlējis uzbrūkošā pussarga un uzbrucēja pozīcijā, bijis Rumānijas futbola izlases dalībnieks. Kopš 2024. gada Mutu ir Rumānijas kluba CFR Cluj galvenais treneris. Lielāko spēlētāja karjeras daļu aizvadījis Itālijas klubos, no 2006. līdz 2011. gadam spēlējis ACF Fiorentina. Turīnas "Juventus" sastāvā divas reizes izcīnīja čempiontitulu (2005, 2006), taču šie tituli tika atņemti Itālijas futbola skandāla dēļ. Klubu karjeru noslēdza dzimtajā Rumānijā. Rumānijas izlases sastāvā divas reizes spēlējis Eiropas čempionāta finālturnīrā (2000, 2008). 77 spēlēs guvis 35 vārtus, kas ir dalīts izlases rekords ar Georgi Hadži. Četras reizes atzīts par Rumānijas gada futbolistu.