"Džobss" (angļu: Jobs) ir 2013. gada biogrāfiska drāma, kuras režisors un viens no producentiem ir Džošua Maikls Sterns. Galvenās lomas atveido Eštons Kučers, Dermots Malronijs, Džošs Geds, Lūkass Hāss, Dž. K. Simonss un Leslija Anna Vorena. Filmas pirmizrāde notika 2013. gada 25. janvārī Sandensas kinofestivālā. Filmā parādīts Stīva Džobsa dzīvesstāsts laika posmā no 1974. gada, kad Džobss bija Rīda koledžas students, līdz 2001. gadam, kad tika izdots iPod.