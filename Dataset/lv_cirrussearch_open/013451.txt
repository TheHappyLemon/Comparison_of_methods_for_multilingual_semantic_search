"Amulets" (angļu: Charmed) ir ASV televīzijas seriāls, kas iznāca laikā no 1998. gada 7. oktobra līdz 2006. gada 21. maijam. Seriālu 1998. gadā izveidoja Konstance M. Burža, tā producents ir Ārons Spellings un viņa uzņēmums Spelling Television. Seriāls ir par četrām Halivelu māsām — Prū, Paiperi, Fēbi un vēlāk arī Peidžu. Pirmajās trīs sezonās seriāla darbojas Prū, Paipere, Fēbe, savukārt pārējās piecās sezonās Prū aizvietota ar Peidžu. Viņas ir visu laiku spēcīgākās labās raganas. Galvenās lomas seriālā atveidoja Šenona Dohertija, Hollija Marija Kombsa, Alisa Milāno un Rouza Makgauana. Kopumā seriālam iznāca 178 sērijas astoņās sezonās.