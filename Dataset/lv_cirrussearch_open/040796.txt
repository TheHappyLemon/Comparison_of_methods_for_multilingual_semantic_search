Neratovice (čehu: Neratovice) ir pilsēta Čehijā, Centrālčehijas apgabala Melnīkas apriņķī pie Labas upes. Ķīmiskās rūpniecības centrs. Pilsētas tiesības ieguva 1957. gadā, sociālistiskās Čehoslovākijas laikā. Kopš 1993. gada — Čehijā. Galvenais pilsētas rūpniecības uzņēmums ir 1898. gadā dibinātā Spolana. 20. gadsimta 60. gados tas ražoja dioksīnus, kas pasliktināja ekoloģisko situāciju apkaimē. Mūsdienās rūpnīca ražo polivinilhlorīdu, kaprolaktāmu un citus produktus. Pilsētā atrodas arī ASV kompānijas Cayman Chemical Company rūpnīca, kas ražo prostaglandīnus.