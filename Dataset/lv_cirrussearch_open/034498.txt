Lūleo (zviedru: Luleå, izrunā: [ˈlʉːlɛo], julejsāmu: Luleju) ir pilsēta Zviedrijā, Norbotenas lēnes administratīvais centrs. Lūleo ir lielākā pilsēta Zviedrijas ziemeļos. Pilsētā dzīvo aptuveni 47 tūkstoši iedzīvotāju, bet Lūleo pašvaldībā iedzīvotāju skaits sasniedz gandrīz 76 tūkstošus. Lūleo atrodas Botnijas līča krastā, līdz ar to tā ir nozīmīga Zviedrijas ostas pilsēta. Pēc kravu apgrozījuma tā ir septītā lielākā Zviedrijas osta.