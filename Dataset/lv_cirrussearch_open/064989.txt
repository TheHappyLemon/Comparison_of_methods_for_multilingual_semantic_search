Ērls Bouens (angļu: Earl Boen; dzimis 1941. gada 8. augustā, miris 2023. gada 5. janvārī) bija amerikāņu aktieris, vislabāk zināms pēc kriminālā psihologa Pītera Silbermena lomas filmās "Terminators" (1984), "Terminators 2: Pastarā diena" (1991), "Terminators 3: Mašīnu sacelšanās" (2003) un "Terminators: Tumšais liktenis" (2019, arhīva kadri). Viņš un Arnolds Švarcenegers ir vienīgie aktieri, kas filmējušies pirmajās trīs "Terminatora" filmās. Bouens daudz darbojās kā balss aktieris. Viņš ierunājis tēlus animācijas seriālos "Sarkanais suns Klifords" (Clifford the Big Red Dog), Bonkers un "Kima Possibla", kā arī videospēlēs World of Warcraft un Monkey Island.