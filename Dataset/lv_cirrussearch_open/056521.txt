Bandeamīras nacionālais parks (persiešu: بند امیر) ir 2009. gadā izveidots nacionālais parks Afganistānas Bāmijānas vilajetā. Parka teritorijā atrodas seši kalnu ezeri, kas atdalīti ar dabīgiem travertīna aizsprostiem. Ezeri atrodas Hindukuša kalnos apmēram 3000 metru augstumā. Ezeri ir Balhas upes sākums. Dažkārt apvidus tiek dēvēts par Afganistānas Lielo kanjonu. Nacionālais parks ir svarīga putnu dzīvesvieta. Šeit sastopami Himalaju sniegirbe (Tetraogallus himalayensis), tievknābja cīrulis (Calandrella acutirostris), sniega kalnzvirbulis (Montifringilla nivalis), Afganistānas sniedze (Pyrgilauda theresae), sārtspārnu ķeģis (Rhodopechys sanguineus) un citas putnu sugas.