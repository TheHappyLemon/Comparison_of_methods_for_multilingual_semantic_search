Džoanna Noelle Blagdena Leveskjē (angļu: Joanna Noëlle Blagden Levesque; dzimusi 1990. gada 20. decembrī), pazīstama kā JoJo, ir amerikāņu popdziedātāja, dziesmu autore un aktrise. Pēc dalības šovā America's Most Talented Kid viņu pamanīja producents Vinsents Hūberts, kas uzaicināja uz noklausīšanos Blackground Records. 2004. gadā JoJo izdeva debijas albumu JoJo. 13 gadu vecumā viņa kļuva par pirmo mākslinieci, kuras singls (Leave (Get Out)) ir iekļuvis topa pirmajā vietā ASV. Debijas albums pēc RIAA sistēmas tika sertificēts ar zelta disku. 2006. gada oktobrī viņa izdeva otro albumu The High Road. Mūziķe 2012. gada nogalē vai 2013. gada sākumā plāno izdot nākamo albumu. JoJo ir bijusi iesildītājmāksliniece Usher, Džo Džonasa un Džeja Šona, kā arī Big Time Rush tūrēm.