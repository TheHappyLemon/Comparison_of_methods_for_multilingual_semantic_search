Kims Mindže (korejiešu: 김민재, dzimis 1996. gada 15. novembrī) ir Dienvidkorejas futbolists, spēlē centra aizsarga pozīcijā, pārstāv Vācijas Bundeslīgas komandu Bayern Munich. Iepriekš spēlējis Dienvidkorejā un Ķīnā, kā arī Turcijas komandā Fenerbahçe un Itālijas komandā Napoli. Ar Napoli komandu kļuvis par Itālijas čempionu. Dienvidkorejas futbola izlases sastāvā debitējis 2017. gadā. Ticis iekļauts izlases sastāvā 2022. gada FIFA Pasaules kausam.