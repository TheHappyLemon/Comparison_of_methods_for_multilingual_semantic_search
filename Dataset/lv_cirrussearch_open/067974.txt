Činkve Terre (itāļu: Cinque Terre, tulkojumā "Piecas zemes") ir pieci ciemi Ligūrijā, Dženovas līča piekrastē 5 kilometrus uz rietumiem no Spēcijas. Apvidū ierīkots Činkve Terres nacionālais parks. 1997. gadā ciemu apkaime un tuvējās salas iekļautas UNESCO Pasaules mantojuma sarakstā. Šie pieci ciemi ir Monteroso al Mare, Vernaca, Kornilja, Manarola, Riomadžore. Ciemi ir sasniedzami pa jūru vai ar vilcienu, tajos faktiski nav iespējams nokļūt ar autotransportu. Tie ir populāri tūrisma objekti. Monteroso al Mare Vernaca Kornilja Manarola Riomadžore