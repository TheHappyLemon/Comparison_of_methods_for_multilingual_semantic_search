Austrijas Olimpiskā komiteja (vācu: Österreichisches Olympisches Comité) (ÖOC) ir bezpeļņas organizācija, kas pārstāv Austriju un tās sportistus Starptautiskajā Olimpiskajā komitejā (SOK). Olimpiskā komiteja tika dibināta 1908. gada 16. martā, bet SOK to atzina 1912. gadā. Komitejas galvenā mītne atrodas Austrijas galvaspilsētā Vīnē. Austrijas izmantotais SOK kods ir AUT. No 1909. līdz 1935. gadam Olimpiskajai komitejai bija vairāki nosaukumi — Centrālā sporta komiteja (Zentrales Sportkomitee), Centrālā sporta interešu apvienība (Zentraler Verband für gemeinsame Sportinteressen) un Austrijas Galvenā ķermeņa sporta asociācija (Österreichischer Hauptverband für Körpersport). Tā savu oriģinālo nosaukumu — Austrijas Olimpiskā komiteja — ieguva 1935. gada 19. jūnijā. Austrija gan vasaras, gan ziemas olimpiskajās spēlēs piedalās kopš to izveidošanas, attiecīgi 1896. gada un 1924. gada. Tā ir piedalījusies pilnīgi visās ziemas olimpiskajās spēlēs un gandrīz visās, izņemot 1920. gada, vasaras olimpiskajās spēlēs.