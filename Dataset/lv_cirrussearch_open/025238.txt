Erzju valoda (эрзянь кель) līdzās mokšu valodai ir viena no divām mordviešu etnosu — erzju literārā valoda, izplatītākā no abām. Agrāk dažkārt tikušas uzskatītas par vienu kopēju mordviešu valodu. Pieder urāliešu valodu saimei, ietilpst Volgas somu valodu grupā. Izplatīta Krievijas Pievolgas reģionā, ir viena no Mordvijas Republikas oficiālajām valodam. Pēc dažādiem avotiem erzju valodu prot no 36 700 līdz pat 500 000 cilvēku, jo Krievijas tautas skaitīšanas avotos netiek atsevišķi norādīta erzju vai mokšu valoda, bet gan "mordviešu, erzju, mokšu" kopēja prašana. Citi avoti sniedz informāciju par ievērojami lielāku skaitu valodas pratēju: aptuveni 250 000. Kopš 2006. gada Mordovijā erzju vai mokšu valoda (atkarībā no skolotāja pieejamības) ir tikusi ieviesta kā obligāts mācību priekšmets visās skolās no 2. līdz 6. klasei 2 stundas nedēļā.