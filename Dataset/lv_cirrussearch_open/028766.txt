SpaceX CRS-6 jeb SpaceX Commercial Resupply Services 6 bija ASV uzņēmuma SpaceX bezpilota kravas kosmosa kuģa Dragon lidojums uz Starptautisko kosmosa staciju NASA Commercial Resupply Services (CRS) programmā. To orbītā palaida 2015. gada aprīlī. Maijā kuģa nolaižamais aparāts atgriezās uz zemes. Šis nolaižamais aparāts atkārtoti izmantots 2017. gada decembrī misijā SpaceX CRS-13.