Mosona (angļu: Mawson Station) ir Austrālijas pastāvīgā polārstacija Antarktīdā. Izvietojusies Mosona krastā Maka Robertsona Zemē nelielā no ledus brīvā oāzē Holmbeja austrumu krastā. Stacija tika uzbūvēta 1954. gadā un nosaukta par godu austrāliešu polārpētniekam Daglasam Mosonam. Mosona ir vecākā Austrālijas polārstacija un vecākā nepārtraukti apdzīvotā polārstacija aiz dienvidu polārā loka. Mosonas apkārtnē ierīkotas vairākas pastāvīgas vasaras lauka nometnes, daļa no kurām ir piekrastes salās (Bešervēzailenda un Meisiailenda), daļa Framnēsa kalnos.