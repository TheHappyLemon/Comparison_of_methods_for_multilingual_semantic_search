Leonas Marijas debesbraukšanas katedrāle (spāņu: Catedral de la Asuncíon de María de León) ir 18.—19. gadsimta Romas katoļu baznīcas dievnams, kas atrodas Nikaragvas senā intelektuālā centra Leonas centrā. 2011. gadā Leonas katedrāle tika iekļauta UNESCO Pasaules mantojuma sarakstā. Baznīca tika celta no 1747. līdz 1814. gadam un tā ir viena no lielākajām baznīcām Centrālamerikā. 1860. gadā to iesvētīja pāvests Pijs IX. Baznīcā apbedīti ievērojami Nikaragvas kultūras darbinieki, to vidū spāņu valodas dzejas klasiķis Rubens Dario (Rubén Darío, 1867—1916).