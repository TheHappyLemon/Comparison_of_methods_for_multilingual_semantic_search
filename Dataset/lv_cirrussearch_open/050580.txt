Sireta (rumāņu: Râul Siret, ukraiņu: Серет) ir Donavas kreisā krasta pieteka. Tās garums ir 706 kilometri. Lielākā upes daļa tek Rumānijas teritorijā, augštece 110 kilometru garumā atrodas Ukrainā. Senajos laikos grieķi upi sauca par Ἱέρασος, bet romieši — Hierasus/Gerasus. Tā sāk savu tecējumu no Bukovīnas Karpatiem un tek dienvidu virzienā. Ietek Donavā pie Galacas. Lielākās pietekas — kreisā krasta Birlada, kā arī labā krasta Sučava, Moldova, Putna, Rimnikuserata un Buzeva. Siretas krastos atrodas Sireta, Paškani, Romana, Bakeva, Adžuda un Galaca.