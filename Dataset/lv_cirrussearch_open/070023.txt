Kaukāza Islāma armija (azerbaidžāņu: Qafqaz İslam Ordusu, turku: Kafkas İslâm Ordusu) bija turku-azerbaidžāņu militārs formējums, kas darbojās Pirmā pasaules kara pēdējos gados. Šī vienība tika izveidota Azerbaidžānas Demokrātiskajā Republikā (ADR) 1918. gada maijā–jūnijā (saskaņā ar 1918. gadā parakstīto draudzības līgumu starp Azerbaidžānu un Osmaņu impēriju, saskaņā ar kuru Osmaņu impērija apņēmās ar bruņotiem spēkiem sniegt palīdzību ADR valdībai. Pēc Mudrosas pamiera parakstīšanas 1918. gada 9. oktobrī, kas izbeidza Osmaņu impērijas dalību Pirmajā pasaules karā, Kaukāza Islāma armija tika likvidēta. Pēc Osmaņu karaspēka izvešanas no Azerbaidžānas tās sastāvā ietilpstošās azerbaidžāņu militārās vienības kļuva par jaunizveidoto ADR bruņoto spēku pamatu.