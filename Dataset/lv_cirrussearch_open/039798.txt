Timo Verners (vācu: Timo Werner; dzimis 1996. gada 6. martā) ir Vācijas futbolists, Vācijas futbola izlases uzbrucējs. Kopš 2024. gada pārstāv Anglijas Premjerlīgas komandu Tottenham Hotspur, kas viņu īrē no RB Leipzig. Dzimis Štutgartē, futbolista gaitas uzsāka VfB Stuttgart. 2015.—2016. gada sezonā Stuttgart izkrita no Bundeslīgas uz Verneru nopirka RB Leipzig par 10 milijoliem eiro. 2019–20. gada sezonā kļuvis par Bundeslīgas otru labāko vārtu guvēju. Pēc tam, kad viņš kļuva par Leipzig visu laiku labāko vārtu guvēju, Verners pārcēlās uz Anglijas Premjerlīgas komandu Chelsea. Savā pirmajā sezonā kļuvis par UEFA Čempionu līgas uzvarētāju. 2022. gadā atgriezies Leipzig. 2024. gada janvārī uz īres tiesībām pievienojies Tottenham Hotspur. Vācijas futbola izlasē spēlējis 2017. gada FIFA Konfederāciju kausā, kurā viņš bija dalīti labākais vārtu guvējs.