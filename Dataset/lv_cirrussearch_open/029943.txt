Vladimirs Mečars (slovāku: Vladimír Mečiar; dzimis 1942. gada 26. jūlijā) ir slovāku politiķis, trīskārtējs Slovākijas premjerministrs, divreiz pildīja pagaidu valsts prezidenta pienākumus, bija viens no ietekmīgākajiem Slovākijas politiķiem 20. gadsimta deviņdesmitajos gados. No Slovākijas puses realizēja Čehoslovākijas valsts sadalīšanos Čehijā un Slovākijā. No politiskās opozīcijas un rietumu organizāciju puses tika kritizēts par autoritatīvo vadības stilu un apsūdzēts sakaros ar organizētās noziedzības aprindām.