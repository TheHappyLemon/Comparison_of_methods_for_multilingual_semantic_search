Stokholmas AIK Ishockey (Allmänna Idrottsklubben) ir hokeja komanda, kas bāzēta Stokholmā, Zviedrijā, un spēlē Allsvenskan līgā. Klubs dibināts 1921. gadā, tā pastāvēšanas gaitā septiņas reizes izcīnot Zviedrijas čempiones titulu. Pēdējo reizi par čempioni komanda kļuvusi 1984. gadā. 1998.—99. gada sezonā AIK spēlēja Rodrigo Laviņš. No 2012. līdz 2014. gadam tā sastāvā spēlēja Edgars Kļaviņš, tāpat 2013.—14. gada sezonā vairākas spēles AIK sastāvā aizvadīja arī Guntis Galviņš. 2004.—05. gada sezonā atsevišķas spēles kluba sastāvā aizvadīja Jānis Andersons un Edžus Kārkliņš. Tobrīd gan klubs spēlēja vien Zviedrijas trešajā spēcīgākajā līgā.