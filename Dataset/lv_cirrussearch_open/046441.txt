"Šreks: Ilgi un laimīgi" (angļu: Shrek Forever After) ir 2010. gada animācijas filma, kuras režisors ir Maiks Mičels. Filmas pirmizrāde ASV notika 2010. gada 21. maijā, bet Latvijā – 2010. gada 4. jūnijā. Šī ir ceturtā un pēdējā daļa Šreka filmu sērijā. Filmas sākotnējais nosaukums – Shrek: The Final Chapter. Filmas angļu valodas versijā galvenās lomas ieskaņoja Maiks Maierss, Kemerone Diasa, Edijs Mērfijs, Antonio Banderass, Džūlija Endrūsa, Džons Klīzs un Volts Dorns. Latviešu valodā filma dublēta studijā "Rija". Dublāžas režisors – Andris Barons, galvenās lomas ieskaņojuši Gundars Āboliņš, Artūrs Skrastiņš, Evija Skulte, Pēteris Šogolovs un Jānis Kirmuška.