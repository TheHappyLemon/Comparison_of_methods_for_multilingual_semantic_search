Kinoakadēmijas balva "Labākā filma" jeb "Oskara" balva tiek pasniegta labākajai filmai katru gadu. Jebkurš Kinoakadēmijas loceklis drīkst ne tikai balsot par nominācijām, bet arī izvirzīt kādu filmu nominēšanai. Labākās filmas balvu pasniedz kā pēdējo un to saņem filmas producenti un režisors, lai gan oficiāli to saņem tikai producenti. Sākotnēji nomināciju skaits nebija stingri noteikts, balvai tika nominētas pat 10 filmas. Bet kopš 17. Kinoakadēmijas balvu pasniegšanas ceremonijas (par 1944. gadā iznākušajām filmām) tika ieviests noteikums, ka fināla balsošanai tiek izvirzītas tikai 5 filmas. Tomēr, sākot ar 82. Kinoakadēmijas balvu pasniegšanas ceremoniju (par 2009. gadu), gada labākās filmas nomināciju skaitu atkal palielināja un noteica robežās no 5 līdz 10. Labākā režisora balva bieži tiek piešķirta labākās filmas režisoram — no 94 labāko filmu režisoriem 67 saņēmuši labākā režisora balvu.