Monca (itāļu: Monza, lombardiešu: Mùnscia, latīņu: Modoetia) ir sena pilsēta Itālijā, Lombardijas reģionā, apmēram 15 kilometrus uz ziemeļaustrumiem no Milānas, pie Po pietekas Lambro (Lambro). Moncas katedrālē atrodas viena no slavenākajām viduslaiku relikvijām t. s. Lombardijas dzelzs kronis. Leģenda apgalvo, ka tas izgatavots no Kristus krusta naglas. 1900. gada 29. jūlija novakarē anarhists Gaetano Breši Moncā atentātā nogalināja Itālijas karali Umberto I. Pilsētas pievārtē atrodas autotrase (Autodromo Nazionale Monza), kurā kopš 1921. gada notiek Itālijas GP sacensības (kopš 1950. gada Formula 1). Pilsētā ir bāzēts futbola klubs AC Monza.