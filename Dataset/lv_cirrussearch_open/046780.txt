Šis raksts ir par animācijas seriālu. Par filmu skatīt rakstu Skubijs Dū (filma). "Skubijs Dū" (angļu: Scooby-Doo) ir 1969. gada ASV bērnu detektīvseriāls, komēdijseriāls un animācijas seriālu un filmu sērija, ko sākotnēji pārraidīja televīzijas kanāls CBS, bet vēlāk ABC un Cartoon Network. To veidojuši Džo Rubijs un Kens Spīrss. Seriālu un filmu sērija sākotnēji bija par četru jauniešu un viņu suņa komandu, kas izmeklē vairākas, šķietami pārdabiskas parādības — aculiecinieku stāstus par spokiem, briesmoņiem, vampīriem un citām pārdabiskām būtnēm. Katras seriāla sērijas beigās gandrīz vienmēr atklājas, ka šī pārdabiskā radība bija kāds noziedznieks, kurš izlikās par pārdabisku būtni, lai noslēptu savu noziegumu pēdas.