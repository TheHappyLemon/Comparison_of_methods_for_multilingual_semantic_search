Džons Keils (angļu: John Cale, dzimis 1942. gada 9. martā) ir Velsas mūziķis, komponists, dziesmu autors un producents, viens no eksperimentālā roka grupas The Velvet Underground sākotnējiem dalībniekiem. Keils ir darbojies ne vien rokmūzikā, bet arī komponējis arī cita veida mūziku, tai skaitā drone un klasisko mūziku. Pēc tam, kad Keils 1968. gadā atstāja grupu The Velvet Underground, viņš izdeva aptuveni 30 albumu. Viens no atpazīstamākajiem Keila vēlākajiem darbiem ir albums Paris 1919, viņa kaverversija Leonarda Koena dziesmai Hallelujah un 1970. gada Island Records albumu triloģija: Fear, Slow Dazzle un Helen of Troy. Keils kā grupas The Velvet Underground dalībnieks 1996. gadā tika iekļauts Rokenrola slavas zālē. 2010. gadā viņš saņēma Britu Impērijas ordeni.