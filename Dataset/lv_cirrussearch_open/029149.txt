Plosts ir peldoša platforma, kas tiek izmantota kā transportlīdzeklis, lai pārvietotos pa ūdens virsmu. Tas arī ir vienkāršākais laivas paveids. Plosta peldspēju nodrošina, izmantojot jebkādu peldošu materiālu, kā piemēram, koku, noslēgtu mucu, ar gaisu pildītu kameru (pontonu) kombinācijas. Plostu pārvietošanai parasti neizmanto motorus. Par plostiem dēvē arī koku pludināšanas transportvienības — kopā sasaistītus baļķus. Šādu plostu gatavotājus un pludinātājus sauc par plostniekiem.