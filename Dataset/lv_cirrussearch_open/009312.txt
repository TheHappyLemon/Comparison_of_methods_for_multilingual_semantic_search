Emīls Krēpelins (vācu: Emil Kraepelin; dzimis 1856. gada 15. februārī, miris 1926. gada 7. oktobrī) bija vācu psihiatrs. Krēpelins tiek uzskatīts par mūsdienu modernās psihiatrijas un psihofarmakoloģijas pamatlicēju. Viņš uzskatīja, ka visu psihiatrisku saslimšanu pamatā ir bioloģiskas vai ģenētiskas disfunkcijas. Krēpelinam ir īpaša nozīme tādu garīgu slimību kā šizofrēnijas, bipolāru afektīvu traucējumu un dementia praecox pētniecībā. Makša Planka psihiatrijas institūta Minhenē dibinātājs. Krēpelina teorijas, neskatoties uz Zigmunda Freida psihodinamikas teorijas attīstību un kritiku pēc vēlākās psihiatrijas attīstības veidotiem precizējumiem, mūsdienās joprojām ir ļoti pieprasītas un izmantotas.