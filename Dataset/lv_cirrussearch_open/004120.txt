"Baltā lente" (vācu: Das weiße Band, Eine deutsche Kindergeschichte) ir 2009. gada Austrijas, Vācijas, Francijas un Itālijas kopražojuma psiholoģiska drāma, ko režisējis austriešu kinorežisors Mihaels Hāneke. Filmas sižets attēlo neizprotamus un drūmus notikumus kādā ģimenē un ar to saistītajā apkārtējā sabiedrībā kādā pilsētā Vācijas ziemeļos īsi pirms Pirmā pasaules kara. Balstoties uz Hānekes teikto, filma ir par "jebkāda veida terorisma cēloni, vienalga vai ar politisku vai reliģisku raksturu" Filmas pirmizrāde notika Kannu kinofestivālā, 2009. gada 21. maijā. Tā ieguva Kannu kinofestivāla augstāko godalgu — zelta palmas zaru. Filma arī ieguva Zelta globusa balvu 2010. gadā kā labākā filma svešvalodā. Tāpat arī filma tika nominēta divās Amerikas Kinokadēmijas balvas kategorijās: Labākais operatora darbs (Kristiāns Bergers) un Labākā filma svešvalodā (pārstāvot Vāciju).