Markuss Hennikeinens (somu: Markus Hännikäinen, dzimis 1993. gada 26. martā) ir Somijas hokejists, spēlē kreisās malas uzbrucēja pozīcijā. Kopš 2020. gada Hennikeinens pārstāv KHL komandu Helsinku "Jokerit". Iepriekš spēlējis Somijas hokeja līgas komandās Hemēnlinnas HPK un Jiveskiles JYP, AHL komandās Lake Erie Monsters un Tūsonas "Roadrunners" un NHL komandā Kolumbusas "Blue Jackets". Somijas hokeja izlases sastāvā piedalījies 2017. gada Pasaules čempionātā.