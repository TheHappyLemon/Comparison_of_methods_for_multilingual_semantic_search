Augstums virs jūras līmeņa (saīsinājumā: augstums v.j.l.) ir absolūtais augstums, kas raksturo Zemes virsmas punkta attālumu pa vertikāli attiecībā pret vidējo jūras līmeni. Augstums virs jūras līmeņa var būt arī negatīvs lielums, kas norāda uz to, ka objekts atrodas zemāk par vidējo jūras līmeni. Augstākais sauszemes punkts virs jūras līmeņa ir Everests (8848 m), bet zemākais sauszemes punkts ir pie Nāves jūras krastiem (−423 m).