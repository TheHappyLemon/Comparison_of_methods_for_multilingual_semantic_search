Liks Pols Moriss Besons (franču: Luc Paul Maurice Besson, izrunā: [lyk bɛsɔ̃], dzimis 1959. gada 18. martā) ir franču kinorežisors, kinoproducents un scenārists. Viņa ievērojamākie darbi ir zinātniskās fantastikas filmas "Piektais elements" (1997) un "Lūsija" (2014). Par filmu "Piektais elements" Liks Besons 1997. gadā ieguva Cēzara balvu kā labākais kinorežisors un labākais Francijas kinorežisors. Šai balvai viņš pretendējis arī kā kinofilmu "Leons" (1994) un "Žanna d'Arka" (1999) kinorežisors.