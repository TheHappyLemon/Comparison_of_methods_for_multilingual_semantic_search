Oravas pils (slovāku: Oravský hrad) ir 13. gadsimta pils Slovākijas ziemeļos, Dolni Kubīnas apriņķī, pie Oravas upes. Oravas pils koka pils vietā celta pēc 1241. gada mongoļu iebrukuma Ungārijā. Rakstos pirmoreiz minēta 1267. gadā. Gadsimtu gaitā tā vairākkārt pārbūvēta romānikas, gotikas, renesanses un neogotikas stilā. Visvairāk pils celtniecība tika veikta 16. gadsimta otrajā pusē, kad pils piederēja ietekmīgajai Turzo dzimtai. 1800. gadā pils cieta ugunsgrākā un vairs netika izmantota kā rezidence. Rekonstruēta no 1953. līdz 1968. gadam. Pilī iekārtots muzejs. Pils kā grāfa Orloka rezidence izmantota F. V. Murnava 1922. gada filmā "Nosferatu, šausmu simfonija".