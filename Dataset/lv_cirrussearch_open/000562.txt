Blink-182 (stilizēts kā blink-182) ir amerikāņu rokgrupa, dibināta 1992. gadā, no Povejas, ASV. Sākotnējie grupas dalībnieki bija vokālists un ģitārists Toms Delongs, vokālists un basģitārists Marks Hopuss un bundzinieks Skots Reinors, taču 1998. gadā Skotu nomainīja Treviss Bārkers, un trio ar Delongu, Hopusu un Bārkeru sastāvā ir viszināmākais un komerciāli veiksmīgākais. Blink-182 ir poppanka pamatlicēji,[nepieciešama atsauce] kas iedvesmojuši daudzas slavenas grupas.[nepieciešama atsauce] Visā pasaulē grupa ir pārdevusi vairāk nekā 50 miljonus ierakstu un ir tikusi nominēta dažādām balvām, tai skaitā Billboard, Grammy, un MTV Video Music balvām. Pirmie divi grupas albumi tika izdoti kopā ar Reinoru, taču nākamie četri albumi tapa Delonga, Hopusa un Bārkera trio darbībā. Grupa izjuka 2005. gada sākumā un no jauna apvienojās 2009. gada 8. februārī. Delongs grupu ir pametis divreiz, pirmmoreiz 2005., bet otro reizi - 2015. gadā, kad viņa vietā stājās Mets Skiba. Ar Skibu sastāvā grupa izdeva divus albumus - California (2016) un Nine (2019). 2022. gadā grupa paziņoja par Delonga atgriešanos, gaidāmu jaunu albumu un koncerttūri 2023. gadā.