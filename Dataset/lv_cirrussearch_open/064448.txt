Ketrina Ena O'Hāra (angļu: Catherine Anne O'Hara; dzimusi 1954. gada 4. martā) ir kanādiešu-amerikāņu aktrise. Viņa pazīstama ar lomām komēdijskeču raidījumā Second City Television (1976—84) un komēdijseriālā "Laipni lūdzam Šitskrīkā" (Schitt's Creek, 2015—2020), kā arī filmās "Pēc darba" (1985), "Bītldžūss" (1988), "Viens pats mājās" (1990), "Viens pats mājās 2" (1992) un "Murgs pirms Ziemassvētkiem" (The Nightmare Before Christmas, 1993). Vēl piedalījusies Kristofera Gesta sarakstītajās un režisētajās mokumentālajās filmās Waiting for Guffman (1996), Best in Show (2000), A Mighty Wind (2003) un For Your Consideration (2006). O'Hara 1982. gadā saņēma Primetime Emmy balvu par labāko scenāriju seriāla Second City Television sērijām, Genie balvu kā labākā otrā plāna aktrise 1999. gada filmā The Life Before This, kā arī nomineta Emmy balvai par 2010. gada televīzijas filmu Temple Grandin. No 2015. līdz 2020. gadam viņa atveidoja Moiras Rouzas lomu CBC situāciju komēdijseriālā "Laipni lūdzam Šitskrīkā" (Schitt's Creek), par ko saņēma Primetime Emmy balvu, Zelta globusa balvu, Ekrāna aktieru ģildes balvu, TCA balvu un sešas Kanādiešu ekrāna balvas.