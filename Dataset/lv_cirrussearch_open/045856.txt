Toilas pagasts (igauņu: Toila vald) ir viena no 8 Igaunijas Austrumviru apriņķa pašvaldībām un aizņem apriņķa ziemeļu daļu. Izveidots Igaunijas teritoriālās reformas gaitā 2017. gadā, apvienojot Kohtlas, Kohtla-Nemmes un Toilas pagastus. Pagastā ietilpst 1 pilsētciemats (Kohtla-Nemme), 2 lielciemi (Toila un Voka) un 26 ciemi. Robežojas ziemeļos ar Somu līci, austrumos ar Sillamē pilsētu un Narvas-Jēsū pilsētas pašvaldību, dienvidos ar Jehvi pagastu un Alutaguzes pagastu, rietumos - ar Liganuzes pagastu, bet vairākās vietās ar Kohtla-Jerves pilsētas dažādām daļām.