Klāra Gordone Bova (angļu: Clara Gordon Bow; dzimusi 1905. gada 29. jūlijā, mirusi 1965. gada 27. septembrī) bija amerikāņu aktrise. Pazīstama ar mēmā kino karjeru 1920. gados, kopumā filmējusies 46 mēmajās un 11 skaņu filmās. Filmējusies tādās filmās kā Mantrap (1926), It (1927) un Wings (1927). Aktrises karjeru beigusi pēc apprecēšanās ar aktieri un politiķi Reksu Bellu 1931. gadā. 1960. gadā par ieguldījumu kino Klārai Bovai Holivudas Slavas alejā uzstādīta zvaigzne. Mirusi 1965. gadā no sirdstriekas.