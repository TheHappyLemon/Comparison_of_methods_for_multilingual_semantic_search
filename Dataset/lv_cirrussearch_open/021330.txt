Klaudija Pehšteina (vācu: Claudia Pechstein; dzimusi 1972. gada 22. februārī) ir vācu ātrslidotāja. Piedalījusies astoņās Olimpiskajās spēlēs (1992, 1994, 1998, 2002, 2006, 2014, 2018, 2022). Ar izcīnītām piecām zelta, divām sudraba un divām bronzas medaļām Pehšteina ir medaļām bagātākā ātrslidotāja Olimpisko spēļu vēsturē, tāpat viņa ir viena no medaļām bagātākajām Olimpisko spēļu dalībniecēm. Vāciete ir pirmā sportiste, kas izcīnījusi medaļu piecās Olimpiskajās spēlēs pēc kārtas. Pasaules čempionātos kopumā ir izcīnījusi 6 zelta, 20 sudraba un 13 bronzas medaļas. 2009. gadā tikusi pieķerta dopinga lietošanā un tika diskvalificēta uz diviem gadiem.