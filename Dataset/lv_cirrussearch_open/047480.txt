Šis raksts ir par garīgā stāvokļa veidu. Par filmu skatīt rakstu Psiho. Psihoze ir vispārīgs psihiatrijas apzīmējums garīgā stāvokļa veidam, kuru bieži saista ar realitātes sajūtas pazušanu. Latvijas medicīnas portālā psihoze ir definēta šādi: "Psihoze ir psihisks traucējums, kas var izpausties ar dažādiem simptomiem. Visbiežāk psihoze izpaužas ar aptumšotu apziņu, neadekvātu reālās pasaules uztveri, ar dažādām normālai psihikai neraksturīgām parādībām (murgi, halucinācijas u.c.), uzvedības traucējumiem, kas ievērojami atšķiras no ierastās šī cilvēka uzvedības." Psihozes stāvoklī cilvēki pārdzīvo halucinācijas (visbiežāk dzirdes un redzes halucinācijas), tiem rodas dažādas paranoiskas vai maldīgas domas, tiek dezorganizēta domāšana. Tā ir bieži saistīta ar izpratnes trūkumu neparastās vai savādās situācijās.