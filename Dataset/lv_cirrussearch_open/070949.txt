Vatpū (lao: ວັດພູ) ir khmeru hinduistu tempļu kompleksa drupas, kas atrodas Laosas dienvidos, 6 kilometrus no Mekongas. 2001. gadā komplekss tika iekļauts UNESCO Pasaules mantojuma sarakstā kā objekts "Vatpū un saistītās senās apmetnes Čampasakas kultūrainavā". Pirmā svētnīca tika izveidota aizvēsturiskos laikos ap svētavotu. Esošā kultūrainava tika attīstīta no 5. līdz 15. gadsimtam Khmeru impērijas ietvaros. Ap ceļu, kas savieno Pūkao kalnu virsotni ar Mekongu, tika izveidoti tempļi, svētnīcas un ūdenskrātuves.