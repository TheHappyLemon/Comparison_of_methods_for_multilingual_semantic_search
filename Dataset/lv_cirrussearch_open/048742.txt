Lepanto kauja bija jūras kauja Vidusjūrā 1571. gada 7. oktobrī, kad Svētā līgas flote, Venēcijas Republikas un Spānijas impērijas vadīta, Patras līcī sakāva Osmaņu impērijas floti. Svēto līgu 1570. gadā aicināja izveidot Romas pāvests Pijs V, lai apstādinātu Osmaņu impērijas ekspansiju. Lepanto kauja ir iegājusi vēsturē kā viena no pēdējām jūras kaujām, kurās izmantoja airu kuģus, galvenokārt galeras. Līdz Lepanto kaujai pastāvēja mīts, ka Osmaņu impērijas flote ir neuzveicama. Savukārt Lepanto kauja Osmaņu impērijas flotē lika veikt izmaiņas, kā rezultātā Osmaņu impērijas flote bija nozīmīgs spēks Vidusjūrā līdz pat 18. gadsimtam.