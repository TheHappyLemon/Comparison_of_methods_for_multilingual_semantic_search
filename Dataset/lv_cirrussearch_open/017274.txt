85. Kinoakadēmijas balvas tika pasniegtas 2013. gada 24. februārī Dolby teātrī, Holivudā, ASV. ASV ceremonija tika translēta ABC televīzijas kanālā. Balvu pasniegšanu vadīja Sets Makfārlins. Nominanti tika paziņoti 2013. gada 10. janvārī. Visvairāk nomināciju (12) saņēma filma "Linkolns". Par gada labāko filmu tika atzīta "Argo", nomināciju paziņoja un balvu pasniedza ASV pirmā lēdija Mišela Obama. Amerikas Kinoakadēmijas balvas pasniegšanas jubilejas ceremonija bija netieši saistīta ar izdomāto slepeno aģentu Džeimsu Bondu. Translācijas laikā organizatori sagatavoja speciālu uznācienu, kas bija veltīts šim tematam, bet dziedātāja Adele nodziedāja dziesmu Skyfall, kas ir tituldziesma Bonda filmai "Operācija "Skyfall"".