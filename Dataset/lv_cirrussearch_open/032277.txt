Agnese Gustmane (dzimusi Blumberga 1971. gada 9. aprīlī) ir bijusī Latvijas tenisiste. Karjeras laikā uzvarējusi 2 vienspēļu ITF turnīros un 8 dubultspēļu ITF turnīros. Labākais sasniegums WTA vienspēļu rangā ir 1991. gada maijā sasniegtā 155. vieta, dubultspēļu rangā — 1990. gada septembrī sasniegtā 133. vieta. Piedalījusies 1992. gada vasaras olimpiskajās spēlēs Barselonā. Vienspēlēs sasniegusi otro kārtu, dubultspēlēs kopā ar Larisu Neilandi zaudējušas pirmajā kārtā. 1985. gadā PSRS izlases sastāvā ieguvusi Eiropas kausu.