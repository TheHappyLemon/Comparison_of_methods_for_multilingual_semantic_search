Kitakjusju (japāņu: 北九州市, Kitakyūshū-shi) ir pilsēta Japānā. Atrodas Kjusju salas ziemeļos. Pilsētas nosaukums burtiskā tulkojumā no japāņu valodas nozīmē "Kjusju ziemeļu pilsēta". 2017. gadā pilsētā dzīvoja 951 tūkstotis cilvēku. Vietā, kur atrodas Kitakjusju, savulaik atradās senā pilsēta Kokura. Mūsdienās tā sauc tikai Kitakjusju centru. Otrajā pasaules karā, 1945. gada augustā, amerikāņu sākotnējais mērķis uzmest atombumbu "Resnais vīrs" bija domāts uz Kokuru, bet sliktas pārredzamības dēļ mērķis tika mainīts uz Nagasaki. 1963. gadā Kokura tika apvienota vēl ar četrām blakus esošām pilsētām (Modži, Tobatu, Jahatu un Vakamacu), un tika izveidota Kitakjusju pilsēta.