Elvas pagasts (igauņu: Elva vald) ir viena no 8 Igaunijas Tartu apriņķa pašvaldībām tā rietumos. Pašvaldībā ietilpst 1 pilsēta (Elva), 6 lielciemi (Kērdi, Kurekila, Puhja, Rannu, Rengu, Ulila) un 78 ciemi. Izveidots 2017. gada reģionālās reformas gaitā, apvienojot Kongutas, Puhjas, Rannu un Rengu pagastus, Elvas pilsētu, kā arī daļu no Paluperas un Pukas pagasta. Robežojas ar Tartu pagastu ziemeļos, Tartu pilsētas pašvaldību ziemeļaustrumos, Neo pagastu austrumos, Valgas apriņķa Otepē pagastu dienvidos, Valgas apriņķa Tervas pagastu dienvidrietumos, kā arī Viljandi apriņķa Viljandi pagastu (lielākoties pa Vertsjerva ezeru) rietumos.