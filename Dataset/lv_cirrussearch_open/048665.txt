Maķedonijas Republika piedalījās 2000. gada vasaras olimpiskajās spēlēs, kas notika Austrālijas pilsētā Sidnejā no 2000. gada 15. septembra līdz 1. oktobrim. Šī bija otrā reize, kad Maķedonija piedalījās vasaras olimpiskajās spēlēs, kopš Dienvidslāvijas sabrukuma. Maķedonija olimpiskajās spēlēs piedalījās ar nosaukumu — Bijusī Dienvidslāvijas Republika Maķedonija. Maķedonija olimpisko komandu 2000. gada vasaras olimpiskajās spēlēs veidoja 10 sportisti (6 vīrieši un 4 sievietes), kuri startēja 5 olimpiskajos sporta veidos. Visvairāk sportisti no Maķedonijas bija pārstāvēti peldēšanā. Maķedonija pirmo reizi bija pārstāvēta vieglatlētikā. 2000. gada vasaras olimpiskajās spēlēs Maķedonija izcīnīja savu pirmo olimpisko medaļu. Šo medaļu, bronzas medaļa, izcīnīja cīņas sporta pārstāvis Magomeds Ibragimovs. Maķedonijas karognesējs olimpisko spēļu atklāšanas ceremonijā bija kanoe airētājs Lazārs Popovskis.