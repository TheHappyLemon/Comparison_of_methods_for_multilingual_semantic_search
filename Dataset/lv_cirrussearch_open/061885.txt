Fulvio Kollovāti (itāļu: Fulvio Collovati, dzimis 1957. gada 9. maijā) ir bijušais Itālijas futbolists, spēlēja aizsarga pozīcijā, bijis Itālijas futbola izlases dalībnieks. Savu karjeru sācis AC Milan komandā, kur 1979. gadā kļuvis par Itālijas čempionu. 1982. gadā pievienojies AC Milan lielākajiem konkurentiem Internazionale. Spēlējis arī Udinese, Roma un Genoa. Itālijas futbola izlases sastāvā spēlējis no 1979. līdz 1986. gadam. Ar izlasi uzvarējis 1982. gada FIFA Pasaules kausā. Piedalījies arī 1980. gada Eiropas čempionātā un 1986. gada FIFA Pasaules kausā.