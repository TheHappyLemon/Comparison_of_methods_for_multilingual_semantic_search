Deniss Makalisters Ričijs (angļu: Dennis MacAlistair Ritchie; dzimis 1941. gada 9. septembrī, miris 2011. gada 12. oktobrī) bija amerikāņu datorzinātnieks, kurš pazīstams ar C programmēšanas valodas izveidi, kā arī nozīmīgu ieguldījumu citu programmēšanas valodu un operētājsistēmu kā Multics un Unix radīšanā. Viņš 1983. gadā saņēma Tjūringa balvu un 1998. gadā arī Nacionālo tehnoloģiju medaļu. Līdz pat savai aiziešanai pensijā 2007. gadā Ričijs vadīja Lucent Technologies sistēmas programmatūras izpētes departamentu.