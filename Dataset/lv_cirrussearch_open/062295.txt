"Nacionālie dārgumi" (angļu: National Treasure) ir 2004. gada ASV piedzīvojumu filma, kuras režisors ir Džons Tērteltaubs. Filmā galvenās lomas atveido Nikolass Keidžs, Šons Bīns, Diāna Krīgere, Džastins Barta, Džons Voits, Hārvijs Keitels un Kristofers Plamers. Keidzš attēlo Bendžaminu Frenklinu Geitsu, vēsturnieku un amatieri kriptogrāfu, kurš cenšas atrast leģendārus templiešu dārgumus, kuru karte ir paslēpta uz ASV Neatkarības deklarācijas. "Nacionālie dārgumi" pirmizrāde notika 2004. gada 19. novembrī un to izplatīja Buena Vista Distribution. Filma bija finansiāli veiksmīga, nopelnot 347,5 miljonus ASV dolāru pie 100 miljonu budžeta. Tā saņēma dalītus kritiķu vērtējumus, īpaši kritizējot tās scenāriju. Turpinājums, "Nacionālie dārgumi: Noslēpumu grāmata", tika izdots 2007. gada decembrī.