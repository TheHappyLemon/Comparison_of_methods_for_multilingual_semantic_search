Olgas šaurums (norvēģu: Olgastretet) ir jūras šaurums Svalbāras austrumos. Tas atdala Karaļa Kārļa Zemi austrumos no Barenca salas un Edža salas rietumos un savieno Hinlopena šaurumu ar Barenca jūru. Šaurums stiepjas ziemeļrietumu—dienvidaustrumu virzienā un ir ap 100 km garš un šaurākajā vietā ap 95 km plats. Šaurums nosaukts par godu Virtembergas karaļa Kārļa I sievai, karalienei konsortei Olgai Nikolajevnai. Šauruma piekrastes ietilpst Ziemeļaustrumu un Dienvidaustrumu Svalbāras dabas rezervātos.