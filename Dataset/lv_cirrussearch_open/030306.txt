Gaļina Ulanova (krievu: Галина Сергеевна Уланова, dzimusi 1910. gada 8. janvārī, mirusi 1998. gada 21. martā) bija krievu baletdejotāja (prima ballerina assoluta) un baleta pedagoģe. Dzimusi Sanktpēterburgā baletdejotājas ģimenē. Mācījās pie Agripinas Vaganovas. No 1928. gada uzstājās Marijas teātrī. No 1944. līdz 1960. gadam bija Maskavas Lielā teātra primadonna. 1951. gadā ieguva PSRS Tautas skatuves mākslinieces nosaukumu. Četru Staļina prēmiju un Ļeņina prēmijas ieguvēja.