Oskars Nīmeiers (Oscar Ribeiro de Almeida Niemeyer Soares Filho; dzimis 1907. gada 15. decembrī, miris 2012. gada 5. decembrī) bija brazīliešu arhitekts. Viņu uzskata par vienu no nozīmīgākajiem arhitektiem, kas attīstījuši moderno arhitektūru. Nīmeiers pazīstams kā sabiedrisko ēku projektētājs Braziljā, kas 1960. gadā kļuva par valsts galvaspilsētu. Tāpat sadarbojies ar citiem arhitektiem Apvienoto Nāciju Organizācijas vadības ēkas Ņujorkā projektēšanā. 1964. gada militārā apvērsuma laikā pameta valsti un atgriezās tajā 1985. gadā. 1988. gadā saņēmis Prickera arhitektūras balvu. Laikā no 1992. līdz 1996. gadam bijis Brazīlijas komunistiskās partijas prezidents. Karjeras laikā dizainējis apmēram 600 projektus. Miris 2012. gada 5. decembrī 104 gadu vecumā.