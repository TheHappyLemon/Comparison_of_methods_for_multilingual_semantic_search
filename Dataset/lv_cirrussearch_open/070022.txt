Krievijas Federācijas Ārlietu ministrija (krievu: Министерство иностранных дел Российской Федерации, МИД РФ) ir Krievijas federāla izpildinstitūcija, kas veic valsts politikas un normatīvi tiesiskā regulējuma izstrādes un īstenošanas funkcijas Krievijas Federācijas ārpolitikas, starptautisko attiecību, starptautiskās sadarbības un attīstības jomā. To vada ārlietu ministrs, kas arī pārstāv Krieviju divpusējās un daudzpusējās sarunās un paraksta starptautiskus līgumus, sadala pienākumus starp saviem vietniekiem un ģenerāldirektoru, apstiprina noteikumus par centrālā aparāta struktūrvienībām, ieceļ centrālā aparāta, ārvalstu pārstāvniecību un teritoriālo iestāžu vadošos darbiniekus. Kopš 2004. gada šo amatu ieņem Sergejs Lavrovs.