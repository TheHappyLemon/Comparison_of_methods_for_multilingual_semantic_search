Šis raksts ir par mosēju Kiprā. Par citām jēdziena Selima mošeja nozīmēm skatīt nozīmju atdalīšanas lapu. Selima mošeja (turku: Selimiye Camii, grieķu: Τέμενος Σελιμιγιέ), vēsturiski pazīstama arī kā Svētās Sofijas katedrāle ir mošeja, kas atrodas Kipras pilsētas Nikosijas ziemeļu daļā, ko de facto kontrolē starptautiski neatzītā Ziemeļkipra. Kad Kipru 1196. gadā iekaroja Ričards Lauvassirds, šajā vietā esot atradusies Bizantijas baznīca. Romas katoļu Svētā Sofijas katedrāle tika uzcelta starp 1209. un 1326. gadu un periodiski, kopā ar Svētā Nikolaja katedrāli Famagustā, tā kalpoja kā Kipras karaļu kronēšanas vieta. 15. gadsimtā katedrāle cieta dženoviešu uzbrukumos un zemestrīcēs. Pēc 1491. gada, kad Kipra nonāca Venēcijas kontrolē, katedrāli atjaunoja. 1571. gadā, kad Kipru ieņēma Osmaņu impērija, katedrāle tika pārveidota par mošeju, nosaucot to Selima vārdā un uzbūvējot divus minaretus. Mūsdienās tā ir Kipras galvenā mošeja.