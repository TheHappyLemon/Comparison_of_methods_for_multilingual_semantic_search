Lāheras ezers (vācu: Laacher See, izrunā: [ˈlaːxɐ ˈzeː]), arī Lāhas ezers (Laach See), ir kalderas krāterezers Vācijā, Reinzemes-Pfalcas federālajā zemē. Ezers atrodas Eifela plakankalnē, 24 km uz ziemeļrietumiem no Koblencas un 37 km uz dienvidiem no Bonnas. Lāheras ezers izveidojies pirms 13 tūkstošiem gadu, kad notika vulkāna izvirdums. Ezera platība ir 3,31 km², un tas ir lielākais ezers Reinzemē-Pfalcā. No ezera izdalās gāzes, kas norāda uz pastāvīgu vulkānismu arī mūsdienās.