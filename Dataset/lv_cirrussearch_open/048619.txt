Brusketa (itāļu: bruschetta, IPA: [bruˈsketta], no bruscare — ‘cept uz oglēm’) ir tradicionāla itāļu uzkoda. Pagatavo no grauzdētas maizes (parasti čabatas), ko ieziež ar ķiploku un olīveļļu; bieži vien papildina ar tomātiem, prošuto šķiņķi, baziliku, mocarellu, olīvām u.c sastāvdaļām. Lieto kā antipasto pirms pamatēdiena vai kā atsevišķu uzkodu. Ar nosaukumu Bruschette tiek tirgotas arī kaltētas fasētās uzkodas.