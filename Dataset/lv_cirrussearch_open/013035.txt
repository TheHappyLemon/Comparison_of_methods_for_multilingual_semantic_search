Elisone Lī Henigana (angļu: Alyson Lee Hannigan; dzimusi 1974. gada 24. martā) ir amerikāņu aktrise. Viņa ir pazīstama ar Vilovas Rozenbergas lomu seriālā "Bafija pret vampīriem" (Buffy the Vampire Slayer), Mišelas Flahertijas lomu "Amerikāņu pīrāga" sērijas pirmajās trijās daļās, kā arī astotajā daļā "Amerikāņu pīrāgs: Salidojums", un Lilijas Oldrinas lomu CBS seriālā "Kā es satiku jūsu māti". Par lomu "Bafija pret vampīriem" 2003. gadā saņēmusi Saturna balvu kā labākā otrā plāna aktrise, tāpat par lomu "Kā es satiku jūsu māti" 2010. gadā saņēmusi People's Choice balvu kā iemīļotākā TV komēdiju aktrise.