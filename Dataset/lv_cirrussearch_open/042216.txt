Krievijas Impērija olimpiskajās spēlēs piedalījās no 1900. līdz 1912. gadam, kopumā trijās olimpiskajās spēlēs, izņemot 1904. gada Sentluisas vasaras olimpiskās spēles. Pēc 1917. gada Krievijas revolūcijas Krievijas sportisti kādu laiku, līdz 1952. gadam, nepiedalījās olimpiskajās spēlēs. No 1952. līdz 1988. gadam tā bija Padomju Savienības sastāvā. Pēc Padomju Savienības sabrukuma 1992. gadā Krievijas sportisti olimpiskajās spēlēs piedalījās Apvienotās Komandas sastāvā. Kopš 1994. gada Krievija olimpiskajās spēlēs startē atsevišķi kā neatkarīga valsts, izņemot 2018. gada ziemas olimpiskās spēles, kad saistībā ar dopinga skandālu no Krievijas tajās varēja startēt tikai atsevišķi sportisti ar uzaicinājumu. Krievijas Impērija izcīnīja 8 olimpiskās medaļas.