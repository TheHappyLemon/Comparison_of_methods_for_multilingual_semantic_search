Ugo Giljamons Sanmartins (spāņu: Hugo Guillamón Sanmartín, dzimis 2000. gada 31. janvārī) ir Spānijas futbolists, spēlē aizsarga vai pussarga pozīcijā, pārstāv Spānijas futbola izlasi. Kopš 2020. gada Giljamons pārstāv Spānijas La Liga komandu Valencia CF. Visus savus jauniešu gadus pavadījis Valencia komandas sistēmā, bet galvenās komandas rindās debitējis 2020. gadā. 2021. gadā Giljamons debitēja Spānijas futbola izlases rindās. Viņš tika iekļauts izlases sastāvā 2022. gada FIFA Pasaules kausam.