2018. gada Milāna—Sanremo bija šosejas riteņbraukšanas viendienas sacensības, kuras notika 17. martā. Tā bija 109. reize, kad notika Milāna—Sanremo sacensības un tās bija astotās sacensības 2018. gada UCI Pasaules tūres kalendārā. Sacensībās uzvarēja Vinčenco Nibali no Bahrain–Merida komandas, kļūstot par pirmo Itālijas braucēju kopš Filipo Pocato 2006. gadā, kurš uzvarējis La Classicissima. Nibali veica uzbrukumu Poggio di San Remo kāpumā, atbildot uz Latvijas riteņbraucēja Krista Neilanda izrāvienu; viņam izdevās noturēt pārsvaru pār sprinteru grupu finiša taisnē un gūt uzvaru. Otro vietu ieguva Keilebs Jūans (Mitchelton–Scott), sprintā pārspējot 2016. gada uzvarētāju Arno Demāru (Groupama–FDJ).