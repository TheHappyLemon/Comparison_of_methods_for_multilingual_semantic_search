Pāvests Benedikts XV ((latīņu: Benedictus PP. XV), dzimis kā Džakomo della Kjeza (itāļu: Giacomo della Chiesa), dzimis 1854. gada 21. novembrī, miris 1922. gada 22. janvārī) bija Romas pāvests, kura pontifikāts ilga no 1914. gada 3. septembra līdz 1922. gada 22. janvārim. Dzimis Dženovas pievārtē marķīza della Kjezas ģimenē. Darbojās Vatikāna diplomātiskajā dienestā. 1914. gada 20. augustā mira pāvests Pijs X. Tā paša gada 28. jūlijā bija sācies Pirmais pasaules karš. Šādos apstākļos konklāvs nolēma uzticēt pāvesta pienākumu pildīšanu cilvēkam ar diplomāta spējām. Benedikts XV dēvēja Pasaules karu par "Eiropas pašnāvību" un uzstājās ar vairākiem miera priekšlikumiem, tomēr faktiski tika ignorēts. Kā zināms, pāvesti izvēlas tos iepriekšējo pāvestu vārdus, kuru principus un politiku tie atbalsta.