"Kapteinis Amerika: Pilsoņu karš" (angļu: Captain America: Civil War) ir 2016. gada ASV supervaroņu filma, kuras režisori ir brāļi Entonijs un Džozefs Ruso. 13. filma Marvel Cinematic Universe filmu sērijā. Turpinājums 2014. gada filmai "Kapteinis Amerika: Ziemas kareivis". Gadu pēc filmas "Atriebēji: Ultrona laikmets" notikumiem tiek plānots izdot likumu par supervaroņu reģistrāciju un kontroli. Tas izraisa domstarpības atriebēju vidū, kas sašķeļ komandu divās frontēs: likumu atbalstošajos, ko vada Tonijs Stārks (Dzelzs vīrs), un neatbalstošajos, ko vada Stīvs Rodžerss (Kapteinis Amerika). Filmas pirmizrāde notika 2016. gada 12. aprīlī Losandželosā. ASV kinoteātros to demonstrēja no 27. aprīlī, Latvijā filmas pirmizrāde notika 29. aprīlī. Šī ir 27. visu laiku ienesīgākā filma.