Šis raksts ir par 1976. gadā dzimušu futbolistu. Par citām jēdziena Smirnovs nozīmēm skatīt nozīmju atdalīšanas lapu. Māris Smirnovs (dzimis 1976. gada 2. jūnijā Daugavpilī) ir bijušais Latvijas futbola aizsargs. Latvijas izlasē aizvadījis 22 spēles. Debitējis izlasē 2002. gadā. Ir spēlējis Dinaburg, FK Lokomotīve, FK Valmiera, FK Ventspils, Vronku "Amica", Ditton klubos. 2006. gada novembrī Māris Smirnovs parakstīja līgumu ar Bukarestes "Dinamo" no Rumānijas, taču jau 2007. gada martā to pameta, pievienojoties FK Jūrmala. 2007. gada vasarā, sezonas vidū, kopā ar daudziem citiem spēlētājiem pameta FK Jūrmala. Augusta sākumā Māris pievienojās Polijas augstākās līgas lejasgala komandai Zabžes "Gornik". 2009. gadā komanda izkrita no augstākās līgas un ar Smirnovu līgumu nepagarināja. 2009. gada septembrī Māris noslēdza līgumu ar FK Ventspils komandu, bet Eiropas līgas spēlēm viņš netika pieteikts, komandu pārstāvot tikai Virslīgas un Latvijas kausa mačos.