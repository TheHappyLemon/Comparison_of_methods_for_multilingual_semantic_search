"Bīstamā metode" (angļu: A Dangerous Method) ir Deivida Kronenberga režisēta 2011. gada filma. Tajā galvenajās lomās spēlē Vigo Mortensens, Maikls Fasbenders, Kīra Naitlija un Vinsents Kasels. Scenārijs tika veidots pēc Kristofera Hemptona 2002. gada lugas The Talking Cure motīviem. Filmas pirmizrāde notika 68. Venēcijas kinofestivālā 2011. gada 2. septembrī. Filmas notikumi risinās īsi pirms Pirmā pasaules kara un atspoguļo attiecības starp jauno psihiatru Karlu Jungu, viņa skolotāju Zigmundu Freidu un Sabinu Špilreinu.