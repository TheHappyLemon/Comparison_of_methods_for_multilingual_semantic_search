Matiass Treteness (norvēģu: Mathias Trettenes, dzimis 1993. gada 8. novembrī) ir Norvēģijas hokejists, spēlē aizsarga pozīcijā. Pašlaik (2023) Treteness pārstāv Somijas hokeja līgas komandu Hemēnlinnas HPK. Iepriekš Treteness spēlējis Norvēģijas Eliteserien līgas komandā Stavangeres "Oilers", Zviedrijas Hockeyallsvenskan līgas komandā Almtuna IS, Vācijas hokeja līgas komandā Krēfeldes "Pinguine" un Šveices komandā HC La Chaux-de-Fonds. Norvēģijas hokeja izlases rindās Treteness ir spēlējis astoņos Pasaules čempionātos, kā arī 2018. gada ziemas olimpiskajās spēlēs.