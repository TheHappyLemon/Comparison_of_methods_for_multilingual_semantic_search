Podolijas augstiene (ukraiņu: Подільська височина, rumāņu: Podișul Podoliei) ir augstiene Ukrainas rietumos un Moldovas ziemeļaustrumos Piedņestrā. Izvietojusies Dienvidbugas un Dņestras upstarpā. Izstiepta ziemeļrietumu—dienvidaustrumu virzienā. Virsas augstums svārstās no 380—320 m ziemeļrietumos līdz 220—130 m dienvidaustrumos. Augstākā virsotne ir Kamula 471 m vjl. Ziemeļos no Podolijas augstienes atrodas Volīnijas augstiene, ar ko tās kopīgi nereti tiek apskatītas kā «Podolijas-Volīnijas augstiene». Augstiene atrodas Ļvivas, Ternopiļas, Hmeļnickas, Ivanofrankivskas, Vinnicas un daļēji arī Odesas apgabalā.