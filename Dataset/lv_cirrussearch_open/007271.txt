Funafuti ir atols, uz kuras ir izvietojusies Tuvalu galvaspilsēta. Galvaspilsētu veido vairāki ciemi, no kuriem lielākie pēc iedzīvotāju skaita ir Alapi (2002. gadā 1024 iedzīvotāji), Fakaifou (1007), Senala (589), Teone (540) un Vaiaku (516). Valsts administratīvās ēkas atrodas Vaiaku ciemā. Funafuti atolu kopā veido aptuveni 30 saliņas, kuru kopējā platība ir 2,4 km². 1943. gadā Amerikas Savienotās Valstis šajā atolā izveidoja militāro bāzi. Neskatoties uz smilšaino augsni, atolā tiek audzēti kokosrieksti, kas tiek eksportēti. Funafuti atrodas arī neliels lidlauks, kas nodrošina aviosatiksmi ar kaimiņvalstīm un citiem Tuvalu atoliem.