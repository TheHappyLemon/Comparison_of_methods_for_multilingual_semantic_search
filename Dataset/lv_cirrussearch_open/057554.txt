Valviferas (Valvifera) ir vienādkājvēžu apkškārta, kas pēc izskata atgādina lielas mitrenes. No citiem vienādkājiem valvifera visvairāk atšķiras ar unikāliem operkulārajiem uropodiem (pēdējā vēdera segmenta ekstremitātēm), kam ir divviru "durvju" veids, un kuri nosedz pleopodus (vēderkājas). Kā papildus īpašības varētu minēt labi attīstītas koksālās plātnes, kā arī to, ka tiem nav mandibulāro palpu (izņemot dienvidu puslodes Holognathidae dzimtas pārstāvjus). Šīs grupas pārstāvji ir gandrīz vienīgi jūru iemītnieki. Daudzas sugas ir visēdāji un kalpo par efektīviem jūru sanitāriem.