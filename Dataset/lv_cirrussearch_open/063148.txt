Vilkinsa šaurums (angļu: Wilkins Strait) ir jūras šaurums Kanādas Arktiskajā arhipelāgā starp Bordena salu ziemeļos un Makenzi Kinga un Broka salām dienvidos. Savieno Prinča Gustava Ādolfa jūru austrumos ar Ziemeļu Ledus okeānu rietumos. Šaurumu atklāja 1947. gadā Kanādas Gaisa spēku apsekošanas lidojumā. Nosaukts par godu austrāliešu polārpētniekam, ģeogrāfam un fotogrāfam Hubertam Vilkinsam (Sir George Hubert Wilkins).