Edvalls Boasons Hāgens (norvēģu: Edvald Boasson Hagen; dzimis 1987. gada 17. maijā) ir profesionāls Norvēģijas šosejas riteņbraucējs, kurš pārstāv UCI Pasaules tūres komandu Team TotalEnergies. Viņš ir desmitkārtējs Norvēģijas čempions individuālajā braucienā un jau savas karjeras sākumā tika uzskatīts par vienu no tābrīža talantīgākajiem braucējiem. 22 gadu vecumā 2009. gada UCI rangā ieņēma 6. vietu. 2012. gada Pasaules čempionātā izcīnījis sudraba medaļu grupas braucienā.