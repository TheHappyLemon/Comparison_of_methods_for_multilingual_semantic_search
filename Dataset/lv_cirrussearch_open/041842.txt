Aļona Savčenko (ukraiņu: Олена Валентинівна Савченко; dzimusi 1984. gada 19. janvārī) ir ukraiņu daiļslidotāja, kas startē pāru slidojumos un sacensībās pārstāv Vāciju. Kopš 2017. gada startē pārī ar Bruno Maso. Karjeru sākusi kā Ukrainas pārstāve (līdz 2002. gadam). Piecas reizes startējusi ziemas olimpiskajās spēlēs (2002, 2006, 2010, 2014, 2018). 2010. un 2014. gada olimpiskajās spēlēs izcīnījusi bronzas medaļu (ar Robinu Šolkoviju), 2018. gadā — zelta medaļu (ar Maso). Vēl ar Šolkoviju un Maso ir izcīnījusi piecas zelta, trīs sudraba un divas bronzas medaļas Pasaules čempionātā. 2009. gadā Savčenko un Šolkovija pāris bija pirmie, kas jaunajā ISU sistēmā no viena no tiesnešiem ieguva 10 punktus.