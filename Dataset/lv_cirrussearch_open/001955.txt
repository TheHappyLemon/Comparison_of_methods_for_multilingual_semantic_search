Komandleitnants ir vecākā virsnieka militāra dienesta pakāpe daudzu valstu jūras spēkos. Tā ir ekvivalenta majora pakāpei sauszemes un gaisa spēkos. Šī dienesta pakāpe seko kapteiņleitnanta pakāpei, un pēc tās ir komandkapteinis. Saskaņā ar NATO Standartizācijas līgumu (STANAG 2116), šai pakapēi ir NATO OF-3 kods. Dažās citās valstīs (Vācijā, Francijā, Spānijā) komandleitnanta pakāpei atbilst korvetes kapteinis. Krievijas, PSRS analogs ir 3. ranga kapteinis (капитан 3-го ранга), Latvijas Karaflotē pirms Otrā pasaules kara šādas pakāpes nebija, to ieviesa, atjaunojot Latvijas bruņotos spēkus 1992. gadā. Līdz 2001. gadam šīs pakāpes nosaukums bija "Jūras spēku kapteinis". Komandleitnanta dienesta pakāpi piešķir kapteiņleitnantam ar augstāko izglītību pēc piecu gadu nodienēšanas kapteiņleitnanta pakāpē, ja viņš ir beidzis jaunākā štāba virsnieka kursu. Komandleitnanta uzplecis Latvijas Jūras spēkos Komandleitnanta uzplecis Karaliskajā karaflotē (Royal Navy) Korvetes kapteiņa Korvettenkapitän uzplecis Vācijas karaflotē 3. ranga kapteņa uzplecis Padomju karaflotē