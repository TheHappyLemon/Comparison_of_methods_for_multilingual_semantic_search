Šis raksts ir par 2012. gada filmu. Par citām jēdziena Atriebēji nozīmēm skatīt nozīmju atdalīšanas lapu. "Atriebēji" (angļu: The Avengers, Marvel's The Avengers, Marvel Avengers Assemble) ir 2012. gada ASV supervaroņu filma, kuras režisors ir Džošs Vedons. Filma ir balstīta uz Marvel Comics supervaroņu komandu ar tādu pašu nosaukumu. "Atriebēji" ir Marvel Cinematic Universe sestā daļa. Galvenās lomas filmā atveido Roberts Daunijs (attēlo Dzelzs vīru), Kriss Evanss (attēlo Kapteini Ameriku), Marks Rafalo (attēlo Halku), Kriss Hemsvorts (attēlo Toru), Skārleta Johansone, Džeremijs Renners, Toms Hidlstons un Semjuels Džeksons (attēlo Niku Furiju). Filmā miera uzturēšanas organizācijas V.A.I.R.O.G.S. priekšnieks Niks Furijs sapulcina Dzelzs vīru, Halku, Toru un Kapteini Amerika, lai izveidotu supervaroņu komandu, kam jācīnās pret Tora brāli Loki, kas cenšas iznīcināt Zemi. Filmas pirmizrāde notika 2012. gada 11. aprīlī El Capitan Theatre, Holivudā, ASV. Filma saņēma vairākus apbalvojumus, tāpat tika nominēta vairākiem, tai skaitā Amerikas Kinoakadēmijas balvai. "Atriebēji" guva 1,51 miljardus ASV dolāru lielus ieņēmumus, un šī ir devītā visu laiku ienesīgākā filma. 2015. gadā iznāca filmas turpinājums "Atriebēji: Ultrona laikmets".