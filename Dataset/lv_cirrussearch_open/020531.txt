Hesuss Anhels Garsija (spāņu: Jesús Ángel García; dzimis 1969. gada 17. oktobrī) ir spāņu vieglatlēts, kas startē 50 km soļošanā. Karjeras laikā sešas reizes startējis olimpiskajās spēlēs, augstākais sasniegums ir 2008. gadā Pekinā izcīnītā 4. vieta. 12 reizes piedalījies Pasaules čempionātā (no 1993. līdz 2015. gadam), kas ir šo sacensību rekords. 1993. gadā Štutgartē arī izcīnījis zelta medaļu, vēl trīs reizes ieguvis sudraba medaļu. Ar panākumiem startējis arī Eiropas čempionātā (sudrabs un bronza).