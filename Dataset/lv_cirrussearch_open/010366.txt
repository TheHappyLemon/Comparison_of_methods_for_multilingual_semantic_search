A Way Away ir somu grupas Indica pirmais albums angļu valodā un tajā ir apvienotas divpadsmit dziesmas no grupas iepriekšējiem albumiem, kas iznāca somiski. Visas dziesmas ir jaunā aranžējumā un dažās no tām ieviesti orķestra elementi. Nightwish līderis Tomass Holopainens ir ne tikai albuma producents, bet arī sarakstījis vārdus dziesmai Precious Dark. Albums tika ierakstīts Petrax un E-major studijās Somijā, Air studijā Lielbritānijā un Boogy Park studijā Vācijā.