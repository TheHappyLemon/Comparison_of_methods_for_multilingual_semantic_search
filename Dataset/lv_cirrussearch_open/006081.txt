Paulu Koelju (Brazīlijas portugāļu: Paulo Coelho; dzimis 1947. gada 24. augustā Riodežaneiro, Brazīlijā) ir brazīliešu rakstnieks. Savu pirmo grāmatu viņš publicēja 1982. gadā. Viņa slavenākais darbs ir "Alķīmiķis" (O Alquimista; 1988), kas tika iztulkota 81 pasaules valodā, tā iekļūstot Ginesa rekordu grāmatā par visvairāk dzīva autora tulkoto darbu. Tāpat grāmata tikusi pārdota vairāk nekā 83 miljonos kopiju visā pasaulē, kas to padara par vienu no vispārdotākajām grāmatām. Pēc "Alķīmiķis" izdošanas P. Koelju ir sarakstījis grāmatu vidēji divos gados. Kopumā viņš ir sarakstījis 30 grāmatas, no kurām divas ir autobiogrāfiski darbi. Sarakstījis tādus darbus kā "Burvja piezīmes", "Ceļavārdi Gaismas Bruņiniekam", "Maktub" (1994), "Nelabais un senjorita Prima", "Pjedro upes krastā es sēdēju un raudāju", "Veronika grib mirt", "Zahir", "Kā aizplūstoša upe", "Akras manuskripts", "Sānsolis", "Spiedze".