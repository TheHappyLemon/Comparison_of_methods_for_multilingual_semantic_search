Gregors Kobels (vācu: Gregor Kobel, dzimis 1997. gada 6. decembrī) ir šveiciešu futbolists, spēlē vārtsarga pozīcijā, Šveices futbola izlases dalībnieks. Kopš 2021. gada Kobels pārstāv Vācijas Bundeslīgas komandu Borussia Dortmund. Iepriekš spēlējis Vācijas komandās 1899 Hoffenheim, FC Augsburg un VfB Stuttgart. Šveices futbola izlases sastāvā debitējis 2021. gadā. Piedalījies 2020. gada Eiropas čempionātā.