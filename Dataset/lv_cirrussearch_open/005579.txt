Skrejlapa ir neliela izmēra reklāmas lapa bez locījumieim. Sākotnēji, kad vēl neeksistēja mūsdienu plašsaziņas līdzekļi (tādi, kā radio un televīzija), skrejlapas tika izmantotas politiskām aģitācijām. Mūsdienās skrejlapas ir košās krāsās izpildīts reklāmas ziņojums ko izmanto mārketingam dalot tās publiskajās vietās vai sūtot pa pastu mērķauditorijai. Skrejlapas visbiežāk reklamē dažādus pasākumus, izstādes, naktsklubus, preces, pakalpojumus u. tml. Nereti skrejlapas kļūst par sava veida atlaižu kuponu noteiktām precēm vai pakalpojumiem vai bezmaksas caurlaidi noteiktam pasakumam. Skrejlapas tiek izmantotas kā lētāka alternatīva salīdzinoši dārgajām reklāmas izkārtnēm, reklāmām televīzijā vai citos plašsaziņas līdzekļos. Lai skrejlapas kā reklāmas līdzeklis būtu efektīvas, svarīgi ievērot vairākus principus, piemēram: reklamējamās preces/pakalpojuma priekšrocību izcelšana pievilcīgs vizuālais noformējums pareizās mērķauditorijas atlase utt. Visbiežāk skrejlapas tiek izpildītas šādos formātos: А6 (105 х 148 mm) А5 (148 х 210 mm) 1/3 А4 (100 х 210 mm)