Šajā uzskaitījumā apkopoti 2002. gada ziemas olimpisko spēļu medaļnieki. Šīs bija XIX ziemas olimpiskās spēles, kas notika ASV pilsētā Soltleiksitijā no 2002. gada 8. februāra līdz 24. februārim. Soltleiksitijas olimpiskajās spēlēs piedalījās 78 valstis, kuras pārstāvēja 2399 sportisti. Kopumā tika sadalīti 78 medaļu komplekti 15 sporta veidos. Šajās ziemas olimpiskajās spēles programma tika papildinātas ar jaunu olimpisko sporta veidu — skeletonu. Kā arī jau esošie sporta veidi papildināti ar vairākām jaunām disciplīnām. Kopumā 407 sportisti ieguva vismaz vienu olimpisko medaļu. Norvēģijas sportisti ieguva visvairāk medaļu kopsummā — 25 medaļas, no tām 13 zelta medaļas. Savukārt Vācijas sportisti ieguva 36 medaļas, bet viņiem bija par vienu zelta medaļu mazāk nekā Norvēģijai. Spēļu rīkotājas ASV sportisti ieguva 34 medaļas (10 zelta medaļas, 13 sudraba medaļas un 11 bronzas medaļas). 24 no 78 pārstāvošajām valstīm ieguva vismaz vienu olimpisko medaļu. Šajās olimpisajās spēlēs pirmās zelta medaļas izcīnīja Austrālijas un Ķīnas sportisti, kā arī Horvātijas un Igaunijas sportisti izcīnīca pirmās olimpiskās medaļas ziemas olimpiskajās spēlēs. No 407 sportistiem, kas ieguva olimpiskās medaļas, 55 sportisti ieguva vairāk nekā vienu medaļu, 31 sportists ieguva vismaz vienu zelta medaļu un 13 sportisti ieguva vairākas zelta medaļas. Georgs Hakls no Vācijas kļuva par pirmo sportistu, kurš ieguvis medaļas piecās olimpiskajās spēlēs pēc kārtas vienā un tajā pašā disciplīnā. ASV bobsleja četrinieks pirmo reizi 46 gadu piedalīšanās vēsturē ieguva medaļas. 2002. gada spēlēs bija arī pirmie Āfrikas izcelsmes ziemas olimpisko spēļu zelta medaļnieki: Voneta Flauersa no ASV startēja boslejā sieviešu disciplīnā un Džeroms Iginla no Kanādas, kurš startēja hokejā vīriešu turnīrā. Šīs spēles ietekmēja dopinga problēmas, dopinga lietošanas rezultātā medaļas tika atņemtas četriem sportistiem. Turklāt dopinga sprieduma skandāls daiļslidošanā izraisīja kopīgu divu zelta medaļu pasniegšanu pāru sacensībās. Ūle Einars Bjērndalens kļuva par medaļām bagātāko sportistu šajās spēlēs, iegūstot četras zelta medaļas, bet Janica Kosteliča bija medaļām bagātākā starp sievietēm, iegūstot trīs zelta un vienu sudraba medaļu.