Čārlzs Edvards Dērnings (angļu: Charles Edward Durning; dzimis 1923. gada 28. februārī, miris 2012. gada 24. decembrī) bija amerikāņu aktieris, kurš piedalījies vairāk nekā 200 filmās, televīzijas šovos un lugās. Piedalījies tādās filmās kā Braiena De Palmas šausmu filmā Sisters (1972), Džordža Roja Hilla komēdijā "Dzelonis" (1973), Billija Vaildera melnajā komēdijā The Front Page (1974), Sidnija Lūmeta krimiālfilmā "Karstākais dienas laiks" (1975), Džeimsa Froulija muzikālajā komēdijā The Muppet Movie (1979), Ulu Grosbarda krimināldrāmā True Confessions (1981), Sidnija Polaka romantiskajā komēdijā "Sirdspuķīte" (Tootsie, 1982), Vorena Bītija kriminālkomēdijā "Diks Treisijs" (Dick Tracy, 1990) un brāļu Koenu komēdijdrāmā "O, brāl, kur tu esi?" (2000). Ticis nominēts Amerikas Kinoakadēmijas balvai kategorijā "Labākais aktieris otrā plāna lomā" par filmām The Best Little Whorehouse in Texas (1982) un "Būt vai nebūt" (To Be or Not to Be, 1983).