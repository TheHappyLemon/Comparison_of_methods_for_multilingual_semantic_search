Korupas nacionālais parks (franču: Parc national de Korup, angļu: Korup National Park) ir 1986. gadā izveidots nacionālais parks Kamerūnas rietumos, pie robežas ar Nigēriju. Nacionālā parka teritoriju lielākoties klāj pirmatnējais tropiskais mežs ar izcilu bioloģisko daudzveidību. Vienlaicīgi tas ir relatīvi viegli sasniedzams un ar plašu taku tīklu. Tā ir populāra putnu un primātu vērošanas vieta. Nacionālajā parkā mīt šimpanzes (Pan troglodytes), drili (Mandrillus leucophaeus), kritiski apdraudētie Preisa sarkanie kolobi (Piliocolobus preussi), sarkanausu gvenoni (Cercopithecus erythrotis).