Pasaules antidopinga aģentūra (angļu: World Anti-Doping Agency, WADA, franču: Agence mondiale antidopage) ir neatkarīgs nodibinājums. Tas tika izveidots 1999. gada 10. novembrī Lozannā, Šveicē, lai veicinātu, koordinētu un uzraudzītu cīņu pret dopingu sportā. Pasaules antidopinga aģentūra ir atbildīga par Pasaules antidopinga kodeksu, ko ir pieņēmušas vairāk nekā 600 sporta organizācijas, tai skaitā starptautiskās sporta veidu federācijas, nacionālās antidopinga organizācijas, Starptautiskā Olimpiskā komiteja, Starptautiskā Paraolimpiskā komiteja. Pasaules antidopinga aģentūras vadība kopš 2001. gada atrodas Monreālā, Kanādā.