Starobiļska (ukraiņu: Старобільськ) ir pilsēta Ukrainas austrumos Luhanskas apgabalā, Starobiļskas rajona centrs. Izvietojusies apgabala ziemeļdaļā Aidaras upes krastos 94 km no apgabala centra Luhanskas. Apdzīvotā vieta dibināta 1686. gadā kā kazaku nocietinātā militārā pilsētiņa Biļska. No 1709. gada to dēvēja par Stara Bilas slobodu, bet 1797. gadā pārdēvēta par Starobiļsku un nozīmēta par apriņķa pilsētu. Otrā pasaules kara laikā Starobiļska dažas dienas bija Ukrainas PSR pagaidu galvaspilsēta, kā arī bija pirmā no Vācijas karaspēka atbrīvotā Ukrainas pilsēta.