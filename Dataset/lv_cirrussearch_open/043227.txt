Telšu apriņķis (lietuviešu: Telšių apskritis) ir pēc teritorijas mazākais no desmit Lietuvas apriņķiem, atrodas valsts rietumos. Kopš 2010. gada 1. jūlija, kad tika atceltas apriņķu administrācijas, apriņķiem ir tikai teritoriālas un statistiskas funkcijas. Apriņķis atrodas vēsturiskajā Kursas (Ceklis), vēlāk Žemaitijas novadā. Apriņķis ziemeļos robežojas ar Latviju, rietumos ar Klaipēdas apriņķi, austrumos ar Šauļu apriņķi, bet dienvidos ar Tauraģes apriņķi. Attālums no apriņķa centram Telšiem līdz Klaipēdai ir 87 kilometri, Šauļiem — 72 kilometri, valsts galvaspilsētai Viļņai — 285 kilometri. Apriņķī ietilpst 4 pašvaldības — Mažeiķu rajona, Pluņģes rajona un Telšu rajona pašvaldības, kā arī Rietavas pašvaldība.