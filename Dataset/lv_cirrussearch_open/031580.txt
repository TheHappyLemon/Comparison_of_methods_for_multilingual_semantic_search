"Tāda ir mīlestība" (angļu: Love Actually) ir 2003. gada Ziemassvētku romantiska kinokomēdija, kuras scenārija autors un režisors ir Ričards Kērtiss. Filmā galvenās lomas atveido vairāki ievērojami britu aktieri. Sižetu veido vairākas līnijas, kas vietām filmā sastopas, tomēr būtībā ir atsevišķi mīlas stāsti laika posmā pirms un pēc Ziemassvētkiem. 2003. gada novembrī izdotai filmai bijuši lieliski ieņēmumi, kas kopumā veido ap 247 miljonus dolāru pie filmas budžeta 45 miljonu dolāru apmērā. Filmu nominēja Zelta globusa balvai kategorijā "Labākais mūzikls vai kinokomēdija".