Karalienes Luīzes tilts (lietuviešu: Karalienės Luizos tiltas, krievu: Мост Королевы Луизы, vācu: Königin-Luise-Brücke) ir robežtilts pār Nemunas upi, kas savieno Lietuvas pilsētu Panemuni un Krievijas Federācijas Kaļiņingradas apgabala pilsētu Sovetsku. Nosaukts Prūsijas karaļa Frīdriha Vilhelma III Hoencollerna sievas Mēklenburgas-Štrēlicas Luīzes vārdā. Tiltu sāka būvēt 1904. gadā, atklāšanas ceremonija notika 1907. gada 18. oktobrī par godu Tilzītes miera līguma 100. gadadienai. Pēc Pirmā pasaules kara kalpoja kā robežtilts, tika ierīkoti robežkontrolpunkts un muita. Par robežtiltu kalpoja līdz 1939. gadam. 1944. gadā tiltu uzspridzināja vācu karaspēks. Tilts tika atjaunots 1947. gadā, 1965. gadā to renovēja. Pēc PSRS sabrukuma tas atkal ir robežtilts. Kopš PSRS sabrukuma vairākas reizes tika veikti restaurācijas darbi.