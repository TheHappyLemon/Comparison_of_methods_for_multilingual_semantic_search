Šis raksts ir par mehānismu. Par upi Krievijā skatīt rakstu Svira (upe). Svira ir ierīce, kas sastāv no izturīga stieņa (pārliktņa) un atbalsta punkta, ap kuru stienis var rotēt. Ar tās palīdzību, vienā galā pieliekot salīdzinoši mazu spēku, otrā galā iegūst lielāku spēku. Svira ir viens no vienkāršajiem mehānismiem, kas bija pazīstams jau senajās civilizācijās. Sviras pārliktņa daļas uz abām pusēm no atbalsta punkta sauc par sviras pleciem.