Ķīnas Futbola asociācijas Superlīga (ķīniešu: 中国足球协会超级联赛, piņjiņs: Zhōngguó Zúqiú Xiéhuì Chāojí Liánsài), pazīstama arī kā Ķīnas Superlīga vai saīsinājumā CSL, ir augstākā futbola līga Ķīnā. Līga tika dibināta 2004. gadā, aizvietojot iepriekš augstāko Chinese Jia-A League līgu. Savā pirmajā sezonā līgā piedalījās 12 komandas, bet 2023. gadā jau 16 komandas. Kopumā līgā ir spēlējušas 36 komandas, no kurām visveiksmīgākās ir Guangzhou (8 tituli), Shandong Taishan (4 tituli) un Shanghai Port (2 tituli). Ķīnas Superlīga ir viena no vispopulārākajām profesionālajām sporta līgām valstī ar vidējo apmeklējumu 24 107 skatītāji (2018. gada sezona), padarot to arī par vienu no visapmeklētākajām futbola līgām pasaulē.