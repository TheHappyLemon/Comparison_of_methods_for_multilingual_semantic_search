Kerčas šaurums (krievu: Керченский пролив, ukraiņu: Керченська протока, Krimas tatāru: Keriç boğazı) ir ap 45 km garš un šaurākajā vietā ap 4,5 km plats jūras šaurums, kas savieno Azovas jūru ar Melno jūru un atdala Ukrainai piederošo Krimas Kerčas pussalu no Krievijai piederošās Tamaņas pussalas. Šauruma rietumu krastā Kerčas pilsēta. Šauruma vidū esošā Tuzlas sala ir teritoriālo strīdu objekts starp Krieviju un Ukrainu. Līdz Krimas tilta pirmās kārtas atklāšanai 2018. gadā krastus savienoja prāmju satiksme.