Nerulmuda (palauiešu: Ngerulmud) ir Palau galvaspilsēta. Pilsēta dibināta 2006. gadā un vienlaicīgi kļuva par jauno valsts galvaspilsētu. Pirms tam Palau galvaspilsēta bija Korora. 2018. gadā Nerulmudā dzīvoja 271 cilvēks. Pilsēta izvietojusies Palau lielākās salas Babeldaobas austrumos Melegeokas pavalstī, 20 km uz ziemeļaustrumiem no Kororas, kas ir lielākā valsts pilsēta.