Ekonomisks mats (angļu: economical mate) — ir mats, kura veidošanā iesaistītas uzbrūkošās puses visas figūras, izņēmums var būt karalis un bandinieki to mazkustības dēļ. Šo terminu ieviesuši šaha problēmisti un tas saistīts ar ekonomijas principa izveidošanos, kas nosaka ka šaha uzdevumā nedrīkst būt nevienas risinājumam nevajadzīgas figūras. Šaha turnīru praksē ekonomisks mats sastopams reti un, kā likums, galotnē, kad abām pusēm palicis minimāls figūru skaits.