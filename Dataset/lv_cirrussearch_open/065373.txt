Torreona (spāņu: Torreón) ir pilsēta Meksikā, Koavilas de Saragosas štatā. 2021. gadā pilsētā dzīvoja 735 340 iedzīvotāji. Savukārt pilsētas aglomerācijā dzīvo 1 497 734 iedzīvotāji, padarot to par apdzīvotāko štatā un devīto apdzīvotāko valstī. Pilsēta ir nozīmīgs ekonomikas un rūpniecības centrs. Sākotnēji pilsētas teritorija bija lopkopības centrs. Pateicoties apūdeņošanai, pilsēta kļuva par nozīmīgu lauksaimniecības un kokvilnas pārstrādes centru. 20. gadsimta vidū tā kļuva par nozīmīgu rūpniecības centru. Pilsētā ir attīstīta tekstilizstrādājumu, apģērbu un metāla apstrādes rūpniecība.