2016. gada Vuelta a España sākās 2016. gada 20. augustā un noslēdzās 11. septembrī. Šī bija 71. reize, kad notika šīs šosejas riteņbraukšanas sacensības. Sacesnības sastāvēja no 21 posma, sākoties ar komandu braucienu. Kopumā sacensībās tika iekļauti 10 finiši pret kalnu. Sacensības noslēdzās Madridē. Sacensību kopvērtējumā uzvarēja Movistar Team pārstāvis Nairo Kintana. Astana komandas sastāvā sacensībās startēja Latvijas čempions grupas un individuālajā braucienā Gatis Smukulis, kurš kopvērtējumā ierindojās 83. vietā, bet atsevišķos posmos izcīnīja 8. un 9. vietu.