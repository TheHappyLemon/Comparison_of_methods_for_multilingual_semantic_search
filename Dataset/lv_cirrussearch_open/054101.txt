Karels Volaids (igauņu: Karel Voolaid; dzimis 1977. gada 4. jūlijā) ir igauņu futbola treneris un bijušais futbolists. No 2019. gada jūlija līdz 2020. gada beigām bija Igaunijas futbola izlases galvenais treneris. Spēlējis pussarga pozīcijā, pārstāvējis vairākus Igaunijas klubus, tostarp spēlējis Paide komandā Igaunijas Meistarlīgā. Trenera karjeru sācis paralēli spēlēšanai jau 2000. gadu sākumā. Trenējis dažādu vecumu Igaunijas jauniešu izlases. No 2006. līdz 2008. gadam bija trenera asistents futbola klubā Flora. 2010. gadā neilgu laiku bijis Nõmme Kalju galvenais treneris. Strādājis arī Somijā kā TPS trenera asistents. 2019. gada jūlijā Igaunijas Futbola asociācija apstiprināja Volaidu Igaunijas izlases galvenā trenera amatā. Sākotnēji līgums tika noslēgts līdz 2020. gada Eiropas čempionāta kvalifikācijas cikla beigām, bet 2019. gada decembrī tika pagarināts līdz 2020. gada beigām.