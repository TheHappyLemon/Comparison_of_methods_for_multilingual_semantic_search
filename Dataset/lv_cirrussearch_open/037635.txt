Klaudio Andress Bravo Munjoss (spāņu: Claudio Andrés Bravo Muñoz; dzimis 1983. gada 13. aprīlī) ir profesionāls Čīles futbola vārtsargs, pārstāv Čīles futbola izlasi. Kopš 2020. gada Bravo pārstāv La Liga klubu Seviljas "Real Betis". Spēlētāja karjeru viņš uzsāka Čīles komandā Colo-Colo, bet 2006. gadā pārcēlās uz Real Sociedad, šajā klubā aizvadot 237 oficiālās spēles. 2014. gadā viņu par 12 miljoniem eiro iegādājās Barcelona, ar ko viņš kopā pirmajā sezonā uzvarēja trijos turnīros un saņēma Rikardo Samoras balvu kā vidēji vismazāk vārtus ielaidušais La Liga. 2016. gada vasarā viņš pārcēlās uz Manchester City. Bravo ir Čīles izlases visvairāk spēles aizvadījušais spēlētājs ar 110 spēlēm pēc 2016. gada sezonas. Izlasē viņš debitēja 2004. gadā un pārstāvējis to divos Pasaules kausa finālturnīros un piecos Copa América turnīros. Viņš bija komandas kapteinis 2015. un 2016. gada turnīrā.