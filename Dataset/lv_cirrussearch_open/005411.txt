2009.—2010. gada UEFA Čempionu līgas sezona bija Eiropas spēcīgākā futbola klubu turnīra 55. sezona un 18. zem UEFA Čempionu līgas nosaukuma. Sezona ilga no 2009. gada 30. jūnija ar pirmās kvalifikācijas kārtas spēlēm un noslēdzās 2010. gada 22. maijam ar finālspēli Santiago Bernabéu stadionā Madridē, Spānijā. Par Čempionu līgas uzvarētājiem kļuva Itālijas A sērijas klubs Internazionale, kas finālā uzvarēja Vācijas Bundeslīgas klubu Bayern Munich ar rezultātu 2—0. Iepriekšējās sezonas čempioni Barcelona sacensības beidza pusfinālu kārtā, kur divu spēļu summā zaudēja Internazionale klubam.