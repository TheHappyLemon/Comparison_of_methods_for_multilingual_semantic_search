Asuāna (arābu: أسوان, Aswān; ēģiptiešu: Swenett; koptu: ⲥⲟⲩⲁⲛ, Souan; sengrieķu: Συήνη, Syene) ir pilsēta Ēģiptes dienvidos, Asuānas muhafazas administratīvais centrs. 6 km no pilsētas atrodas Asuānas aizsprosts. Atrodas Nīlas austrumu krastā. Asuāna bija dienvidu robeža faraonu laika Senajai Ēģiptei. No šejienes karjeriem tika piegādāts granīts daudziem Senās Ēģiptes pieminekļiem, karjeri darbojas arī mūsdienās. Mūsdienās Asuāna ir ziemas kūrorts, tirdzniecības un rūpniecības centrs, darbojas arī starptautiska lidosta. 2012. gadā pilsētas iedzīvotāju skaits sasniedza 290 tūkstošus.