Video (no latīņu valodas video - es skatos, es redzu) ir attēla ieraksta, apstrādes, reproducēšanas, pārraidīšanas un saglabāšanas tehnoloģija. Video tiek ierakstīts kādā fiziskā datu nesējā, piemēram, videokasetē, videodiskā, videolentē. Videosignālu raksturo vairāki parametri, tai skaitā kadru nomaiņas ātrums, attēla proporcijas, attēla formāts, video kvalitāte. Video var ierakstīt dažādos formātos. Video ieraksts - ir elektroniska tehnoloģija vizuālas informācijas ierakstīšanai, kas tiek pasniegts video signāla vai video datu digitālās straumes veidā fiziskā datu nesējā , lai saglabātu šo informāciju un iespēju to pēc tam atskaņot un parādīt izvades ierīcē ( monitorā , ekrānā vai displejā). Video ieraksta rezultāts ir videogramma vai videofonogramma.