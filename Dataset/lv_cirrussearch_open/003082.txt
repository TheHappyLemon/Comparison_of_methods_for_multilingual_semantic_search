Alatri (itāļu: Alatri, izrunā: /a'latri/) ir pilsēta Itālijas centrālajā daļā, Lacio reģiona Frozinones provincē. Pilsētiņa atrodas Kosas (Cosa) upes ielejā, aptuveni 502 metrus virs jūras līmeņa, mazliet uz ziemeļiem no Frozinones pilsētas. Tiek uzskatīts, ka Alatri ir dibināta 1830. gadā p.m.ē. ar latīņu nosaukumu Aletrium (šis fakts ir pieminēts sengrieķu ģeogrāfa Strabona darbos). Visticamāk pilsētiņu dibināja herniki (Hernici), viena no ciltīm, kas dzīvoja Apenīnu pussalā. 306. gadā p.m.ē. Alatri tika iekļauta Senās Romas teritorijā.