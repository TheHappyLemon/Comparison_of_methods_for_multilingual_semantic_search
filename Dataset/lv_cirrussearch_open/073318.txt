Kutikulārie (latīņu: Ecdysozoa) ir pirmmutnieku virstips, kurš tika ieteikts 1997. gadā uz molekulāri — ģenētisko pētījumu pamata. Kutikulārie dzīvnieki raksturojas ar trīsslāņainu, no organiska materiāla veidotu, apvalku (kutikulu), kuru augšanas gaitā tie pastavīgi nomet. Šis kutikulas maiņas process saucas „ecdysis”, kas arī ir grupas nosaukuma pamatā. Kutikulāro organismu vairošanos un attīstību raksturo tādas īpatnības, ka to spermatozoīdi bieži vien ir amēbveidīgi, un tiem nav pārvietošanās viciņas. Un vēl, viņu embriju drostalošanās nenotiek spirāliski, kā lielākajai pirmmutnieku daļai.