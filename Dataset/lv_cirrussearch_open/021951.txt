At Long Last Leave ir amerikāņu animētā seriāla "Simpsoni" 23. sezonas 14. sērija un seriāla 500. sērija. Pirmoreiz tā tika pārraidīta Fox Network televīzijas kanālā 2012. gada 12. februārī. Šajā sērijā Simpsonu ģimene uzzina, ka Springfīldas iedzīvotāji slepeni ir nolēmuši patriekt viņus no pilsētas. Sērijas ievadā tika apkopoti iepriekšējo sezonu dīvāna joki. Lai popularizētu 500 sēriju robežas sasniegšanu Fox kanāls vēlējās pārspēt Ginesa rekordu par pasaulē ilgāko televīzijas skatīšanos (bija jāpārspēj 86 stundas, 6 minūtes un 41 sekunde). Rekorda pārspēšana tika uzsākta 2012. gada 8. februārī ar seriāla pirmo sēriju Simpsons Roasting on an Open Fire un noslēdzās 12. februārī ar 11. sezonas 11. sēriju Faith Off. Tajā brīdī tika sasniegts 86 stundu un 37 minūšu ilgs brīdis, līdz ar to tika pārspēts Ginesa rekords.