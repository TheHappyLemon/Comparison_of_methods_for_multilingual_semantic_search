New General Catalogue (NGC) ir zvaigžņotās debess katalogs, kuru 1888. gadā sāka veidot dāņu astronoms Johans Ludvigs Emīls Dreiers, lai vienotā datubāze apkopotu un klasificētu galaktikas, zvaigžņu kopas un emisijas miglājus. Katalogā ir 7840 ieraksti par noteiktiem astronomiskajiem objektiem. Par katru objektu ir iekļautas pēc iespējas detalizētākas ziņas. Katrs objekts tiek numurēts ar kārtas skaitli, pirms tā vēl uzrakstot NGC, un šī numerācija mūsdienās joprojām ir viena no aktuālākajām astronomijā, lai atsauktos uz konkrētu astronomisko objektu.