Dita fon Tīsa (Dita Von Teese; dzimusi Hetera Renē Svīta (Heather Renée Sweet) 1972. gada 28. septembrī) ir amerikāņu burlesku dejotāja, modele, modes dizainere, rakstniece, aktrise. Bieži tiek dēvēta par "burlesku karalieni". Viņa ir bijusi uz daudzu žurnālu vākiem, tai skaitā Playboy 2002. gadā un vairākiem fetiša žurnāliem. Filmējusies vairāku grupu videoklipos, tai skaitā grupas Green Day videoklipā dziesmai Redundant. Piedalījusies 2009. gada Eirovīzijā kā fona dejotāja Vācijas pārstāvju dziesmā Miss Kiss Kiss Bang. D. fon Tīsa ir bijusi precējusies ar Merilinu Mensonu.