Heronimo Rulli (spāņu: Gerónimo Rulli; dzimis 1992. gada 20. maijā) ir Argentīnas futbolists, spēlē vārtsarga pozīcijā, Argentīnas futbola izlases dalībnieks. Kopš 2023. gada Rulli pārstāv Nīderlandes Eredivisie komandu Ajax. Iepriekš pārstāvējis Argentīnas komandu Estudiantes, Urugvajas komandu Deportivo Maldonado, Spānijas komandas Real Sociedad un Villarreal, Anglijas komandu Manchester City un Francijas komandu Montpellier. Ar Villarreal komandu uzvarējis 2020–21. gada UEFA Eiropas līgas sezonā. Argentīnas futbola izlases rindās debitējis 2018. gadā. Lai gan viņš nenospēlēja nevienu maču, Rulli bija iekļauts izlases sastāvā, kas uzvarēja 2022. gada FIFA Pasaules kausā. Piedalījies arī 2016. gada vasaras olimpiskajās spēlēs.