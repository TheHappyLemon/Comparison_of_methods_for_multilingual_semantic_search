Ziepju opera (angļu: Soap opera), arī telenovele (spāņu: Telenovela), ir ilgstošs televīzijas seriāls, kas parasti tiek pārraidīts dienas laikā katru dienu un ar masu gaumei atbilstošu viegli uztveramu sižetu. Ziepju operas pamatā ir intrigas, melodrāma, daudzi galvenie varoņi un sentimentālisms. Ziepju operas radās ASV 20. gadsimta 30. gados kā radio raidlugas, kuru pārtraukumos atskaņoja veļas pulvera un ziepju reklāmas, jo raidlugas sponsorēja higiēnas preču ražotāji. Mājsaimnieces, klausoties raidlugas, sāka tās saukt par "ziepju operām".