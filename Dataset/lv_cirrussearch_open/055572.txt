Losons Krūss (angļu: Lawson Crouse, dzimis 1997. gada 23. jūnijā) ir Kanādas hokejists, spēlē kreisās malas uzbrucēja pozīcijā. Pašlaik (2023) Krūss pārstāv NHL komandu Arizonas "Coyotes". 2015. gada NHL draftā Krūsu ar kopējo 11 numuru izvēlējās Floridas "Panthers". Viņš bija daļa no Kanādas junioru hokeja izlases, kas 2015. gada Pasaules junioru čempionātā izcīnīja zelta medaļas. 2016. gadā tika aizmainīts uz Arizonas "Coyotes". Kanādas hokeja izlases sastāvā piedalījies 2023. gada Pasaules čempionātā Rīgā.