Viktors Stolberjs (zviedru: Viktor Stålberg, dzimis 1986. gada 17. augustā) ir bijušais Zviedrijas hokejists, spēlēja labās malas uzbrucēja pozīcijā. 2006. gada NHL draftā Stolberju ar kopējo 161. numuru sestajā kārtā izvēlējās Toronto "Maple Leafs". 2009–10. gada sezonā debitēijs NHL komandā Toronto "Maple Leafs". Nākamās trīs sezonas pavadījis Čikāgas "Blackhawks", 2013. gadā izcīnot Stenlija kausu. Vēlāk spēlējis arī Našvilas "Predators", Ņujorkas "Rangers", Karolīnas "Hurricanes" un Otavas "Senators", Zviedrijas hokeja līgas komandā Frölunda HC, KHL komandās Mitišču "Atlant" un Omskas "Avangard", kā arī Nacionālās līgas komandās EV Zug un HC Fribourg-Gottéron. Zviedrijas hokeja izlases sastāvā piedalījies 2012. gada Pasaules čempionātā un 2018. gada ziemas olimpiskajās spēlēs.