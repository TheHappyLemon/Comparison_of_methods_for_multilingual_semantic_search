Beliza olimpiskajās spēlēs piedalās kopš 1968. gada. Kopš šā laika Beliza ir piedalījusies visās vasaras olimpiskajās spēlēs, izņemot 1980. gada vasaras olimpiskās spēles Maskavā, kad pēc ASV iniciatīvas šīs spēles boikotēja. Beliza līdz šim nav piedalījusies nevienās ziemas olimpiskajās spēlēs. No 1968. līdz 1972. gadam tā olimpiskajās spēlēs piedalījās ar nosaukumu Britu Hondurasa (HBR). Līdz šim vēl neviens Belizas sportists olimpiskajās spēlēs nav izcīnījis kādu no medaļām.