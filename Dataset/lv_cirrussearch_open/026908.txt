Biaknabato pakts bija Filipīnu revolūcijas (1896–1897) laikā noslēgta vienošanās starp Filipīnu, kas tobrīd bija Spānijas impērijas kolonija, ģenerālgubernatoru un filipīniešu revolucionāriem, kas paredzēja nemieru pārtraukšanu reģionā. Pakts tika noslēgts 1987. gada 14. decembrī, netālu no Filipīnu galvaspilsētas Manilas, nosaukts atbilstoši Biaknabato pilsētai, kur atradās Emilio Aginabldo vadītā revolucionāru valdība. Saskaņā ar Biaknabato paktu revolucionāri apņēmās pārtraukt pretošanos, saņemot kompensāciju, lai emigrētu. Lai arī revolucionāri pameta valsti, vienošanās netika pildīta, jo jau 1898. gada februārī filipīnieši atsāka cīņu par pašnoteikšanos.