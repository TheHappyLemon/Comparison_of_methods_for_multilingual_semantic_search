Tarima (ķīniešu: 塔里木河, Tǎlǐmù Hé; uiguru: تريم, Tarim) ir upe Centrālāzijā, Tarimas ieplakas Ķīnā galvenā ūdenstece. Veidojas, satekot Jarkantai, Hotenai un Aksu, tek austrumu virzienā, no ziemeļiem apliecot Taklamakana tuksnesi, līdz beznoteces Lopnūra ezeram. Upei sniegūdeņu un lietusūdeņu pieplūde, ūdens duļķains, upe bieži maina gultni, veidojot gultņu labirintu jeb iekšējo deltu, kuras platums līdz 80 km. Pali jūlijā—augustā, ledus sega no novembra līdz martam. Deltā ūdens lielākoties iztvaiko smiltīs, daļa notek Končē, pa kuru tikai atsevišķos gados aiztekot līdz Lopnūram.