Gerhards Romāns fon Mende (vācu: Gerhard Roman von Mende; dzimis 1904. gada 25. decembrī, miris 1963. gada 16. decembrī), bija Rīgā dzimis vācbaltiešu izcelsmes vācu orientālists un turkologs. Nacistu valdīšanas laikā Okupēto Austrumu teritoriju reihministrijas Kaukāza nodaļas vadītājs. Pēc kara - sovetologs, vadīja austrumu tautu pētniecības centru. Sadarbojās ar Vācijas un ASV specdienestiem. Dzimis Rīgā, Biržas bankas darbinieka ģimenē. 1905. gadā kristīts Doma baznīcā. Skolā gāja Jelgavā. 1919. gadā tēvu nogalināja boļševiki, bet ģimene pārcēlās uz Vāciju.