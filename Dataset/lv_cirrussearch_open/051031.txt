Tčeva (poļu: Tczew, vācu: Dirschau — Diršava) ir sena pilsēta Polijas ziemeļos — Pomerānijā, Vislas krastos, Pomožes vojevodistē. 13. gadsimtā Tčeva bija kņazistes centrs. 1433. gadā pilsētu ieņēma husītu karaspēks. Pēc Polijas Pirmās dalīšanas (1772) ietilpa Prūsijā un saucās Diršava (Dirschau), no 1920. gada — Polijā. No 1920. līdz 1930. gadam Tčevā darbojās pirmā jūrskola Polijā. Aizkraukles sadraudzības pilsēta.