Davids Albelda Alikess (spāņu: David Albelda Aliqués, dzimis 1977. gada 1. septembrī) ir Spānijas futbola treneris un bijušais futbolists, spēlējis pussarga pozīcijā, bijis Spānijas futbola izlases dalībnieks. Lielāko daļu karjeras pavadījis Valencia, kur viņš piedalījās kopumā 480 mačos. Vairāk nekā desmit gadus bijis komandas kapteinis. Kopā ar Valencia komandu Albelda izcīnīja divus La Liga titulus, vienu UEFA kausu un vienu UEFA Superkausu. Spānijas futbola izlasi pārstāvējis 2004. gada Eiropas čempionātā, kā arī 2002. un 2006. gada FIFA Pasaules kausā.