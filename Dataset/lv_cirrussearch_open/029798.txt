Midelburga (nīderlandiešu: Middelburg, izrunā: [ˈmɪdəlˌbʏrx]) ir pilsēta Nīderlandes dienvidrietumos. Tā ir Zēlandes provinces administratīvais centrs. 2014. gadā pilsētā dzīvoja 47,7 tūkstoši iedzīvotāju. Pilsēta stipri cieta Otrā pasaules kara laikā. Ievērojamākās apskates vietas ir pilsētas dome, Svētā Nikolaja abatija un 16. gadsimtā celtā baznīca. Ir saglabājušies arī vairāki pilsētas vārti. Tehnoloģiju ziņā Midelburga spēlēja lomu zinātniskajā revolūcijā agrīnajā mūsdienu periodā. Pilsēta vēsturiski bija objektīvu izgatavošanas centrs Nīderlandes zinātnes un tehnoloģiju zelta laikmetā. Mikroskopa un teleskopa izgudrojums 16. gadsimta beigās un 17. gadsimta sākumā bieži tiek piedēvēts Midelburgas briļļu veidotājiem (ieskaitot Zahariju Jansenu un Hansu Lipersiju).