"Nosferatu — nakts fantoms" (vācu: Nosferatu: Phantom der Nacht) ir 1979. gada Rietumvācijas un Francijas šausmu filma, kuras režisors un scenārija autors ir Verners Hercogs. Filmā galvenās lomas atveido Klauss Kinskis, Izabella Adžanī un Bruno Gancs. Filmas darbība pamatā norisinās 19. gadsimta Vismārā un Transilvānijā un tas ir rīmeiks 1922. gada F. V. Murnava filmai "Nosferatu, šausmu simfonija", kas balstīta uz Brema Stokera 1897. gada grāmatu "Drakula". Pastāv divas filmas versijas, viena, kurā aktieri runā angļu valodā un otra, kurā tie runā vācu valodā. Filma guva pozitīvus kritiķu vērtējumus un bija arī finansiāli veiksmīga. Šī bija otrā no kopumā piecām Hercoga filmām, kurā piedalījās Kinskis.