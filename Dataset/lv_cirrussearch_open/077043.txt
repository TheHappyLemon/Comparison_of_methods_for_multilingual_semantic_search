Ņižņijtagila (krievu: Нижний Тагил) ir pilsēta Krievijas Federācijas Sverdlovskas apgabalā. Tā atrodas Urālu austrumu nogāzē, 20 - 25 km no Eiropas un Āzijas robežas 200 m augstumā virs jūras līmeņa pie Tagilas upes. Ņižņijtagilas platība ir 4106 km2 (no 2008. gada 1. aprīļa pēc 22 apdzīvoto vietu pievienošanas pilsētas teritorijai, kuri nobalsoja par pievienošanos; bez ciematiem pilsēta aizņem 298 km2). Pilsētā dzīvo 375 700 iedzīvotāji. Tajā atrodas uzņēmums Uralvagonzavod (Уралвагонзавод), kurā 1972. gadā sāka ražot tanku T-72. Pilsētas saīsinātais nosaukums "Tagila" folklorizējies, pateicoties Krievijas TV TNT humoristiskajam raidījumam Naša Raša, kurā divi krievu tūristus-alkoholiķus parodējoši aktieri pastāvīgi to pieminēja. Vēlāk raidījuma frāzi "Tagila rullē!" sāka izmantot dažādi uzņēmumi, kā suvenīru un alus ražotāji un festivālu rīkotāji.