Alešandri Rodrigiss da Silva (portugāļu: Alexandre Rodrigues da Silva, dzimis 1989. gada 2. septembrī), zināms arī kā Alešandri Patu (Alexandre Pato), ir Brazīlijas futbolists, spēlē uzbrucēja pozīcijā. Pašlaik ir bez kluba. Savu karjeru Patu sāka Brazīlijas komandā Internacional, ar kuru 2006. gada viņš izcīnīja FIFA Klubu Pasaules kausu. 2007. gadā viņš pievienojās Itālijas Serie A komandai AC Milan. 2009. gadā viņš ieguva Zelta puisēna (Golden Boy) balvu, kā gada labākais jaunais spēlētājs. 2013. gadā viņš atgriezās Brazīlijā un pievienojās Corinthians komandai. Vēlāk ticis izīrēts São Paulo un Chelsea. 2016. gadā Patu pārgāja uz La Liga komandu Villarreal CF, kur nospēlēja tikai vienu sezonu. Vēlāk spēlējis Ķīnā un São Paulo. Brazīlijas futbola izlases sastāvā Patu ir spēlējis 2008. un 2012. gada vasaras olimpiskajās spēlēs. 2008. gadā viņš izcīnīja bronzu, bet 2012. gadā – sudrabu. Piedalījies arī 2011. gada Copa América.