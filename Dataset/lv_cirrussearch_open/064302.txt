Šis raksts ir par Čīles administratīvā iedalījuma vienību. Par pretenziju Antarktikā skatīt rakstu Čīles Antarktiskā teritorija. Čīles Antarktikas province (spāņu: Provincia Antártica Chilena) ir viena no Čīles Magaljanesas reģiona provincēm valsts dienvidos Ugunszemes arhipelāgā, kā arī Antarktikā. Provinces centrs un vienīgā pilsēta ir Puertoviljamsa Navarino salā. Administratīvi dalās divās komūnās — Kabodeornosa un Antartika. Robežojas pa sauszemi ziemeļos ar Čīles Tjerras del Fuego provinci, bet ziemeļaustrumos — ar Argentīnas Tjerras del Fuego provinci.