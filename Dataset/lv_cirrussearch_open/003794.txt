Juaņa (kods: CNY) ir oficiālā Ķīnas valūta. To izmanto visā Ķīnā, izņemot Honkongu un Makao. Ķīnieši savu valūtu sauc par žeņmiņbi (ķīniešu: 人民币, piņjiņs: rénmínbì), kas tulkojumā nozīmē "tautas nauda". Savukārt ar vārdu "juaņa" (元, yuán) viņi apzīmē jebkuras valūtas pamatvienību. Centrālā banka, kas izdod valūtu, ir Ķīnas Banka. 2016. gada 1. oktobrī juaņa iekļauta Starptautiskā Valūtas fonda speciālo aizņēmuma tiesību (SDR) valūtu grozam.