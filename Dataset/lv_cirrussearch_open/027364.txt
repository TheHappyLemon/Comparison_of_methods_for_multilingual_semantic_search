Igors Komarovs (Игорь Анатольевич Комаров; dzimis 1964. gada 25. maijā) ir Krievijas uzņēmējs. No 2015. gada janvāra līdz 2018. gada maijam viņš bija valsts kosmiskās korporācijas Roskosmos vadītājs. 1986. gadā Komarovs pabeidza Maskavas Valsts universitāti ekomonikas specialitātē. Mp 1992. līdz 2002. gadam viņš strādāja dažādās finanšu iestādēs vadošos amatos. 2002. gadā Igors Komarovs kļuva par uzņēmuma Noril'skij nikel' ģenerāldirektora vietnieku ekonomikas un finanšu jomā. 2008. gada oktobrī viņš kļuva par valsts uzņēmuma Rostehnologii ģenerāldirektora padomnieku. 2009. gada maijā Komarovs iecelts par autobūvētāja AvtoVAZ vice izpildprezidentu, bet augustā kļuva par uzņēmuma prezidentu. 2009. gada oktobrī viņš ievēlēts par GM-AVTOVAZ direktoru padomes priekšsēdētāju. Komarova vadības laikā rūpnīcā veiktas kardinālas reformas. 2013. gada oktobrī Igors Komarovs atstāja AvtoVAZ. 2013. gada 23. oktobrī kļuva par Krievijas Federālās kosmiskās aģentūras (Roskosmos) vadītāja vietnieku. 2014. gada martā viņš iecelts par Apvienotās raķešu kosmiskās korporācijas vadītāju. 2015 gada 21. janvārī Igors Komarovs kļuva par Roskosmos vadītāju, nomainot Oļegu Ostapenko. 3. februārī viņš arī tika iekļauts Krievijas Kara rūpnieciskajā komisijā. 2015. gada decembrī Krievijas Federālā kosmiskā aģentūra tika reorganizēta par valsts korporāciju Roskosmos, un Komarovs kļuva par tās ģenerāldirektoru. 2018. gada 24. maijā viņu amatā nomainīja Dmitrijs Rogozins. 2018. gada 30. jūnijā Igors Komarovs ievēlēts RKK Energija direktoru padomē.