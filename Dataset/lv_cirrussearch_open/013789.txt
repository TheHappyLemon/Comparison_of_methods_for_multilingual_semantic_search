Kristiāns Alberts Teodors Bilrots (vācu: Christian Albert Theodor Billroth, dzimis 1829. gada 26. aprīlī, miris 1894. gada 6. februārī) bija Prūsijā dzimis austriešu ķirurgs un mūziķis - amatieris. Kā mediķis tiek uzskatīts par abdominālās ķirurģijas pamatlicēju. Studēja Greifsvaldē, Getingenē un Berlīnē. Darbojies kā ārsts Berlīnē, Cīrihē un Vīnē. Pirmais veica ezofagetomijas (1871. gadā), laringektomijas (1873. gadā) un gastrektomijas (1881. gadā) operācijas. Johannesa Brāmsa tuvs draugs. Brāmss dažkārt sūtīja Bilrotam vērtējumam savu jauno darbu partitūras. Teodoram Bilrotam veltīti "Divi stīgu kvarteti" (Op. 51). Pats Bilrots mēģināja zinātniski pētīt mūzikas likumsakarības. Kopā ar Johannesu Brāmsu un kritiķi Eduardu Hansliku oponēja Riharda Vāgnera un Ferenca Lista muzikālajiem uzskatiem.