Sloupstails vīriešiem bija viena no 13 disciplīnām frīstaila slēpošanā 2022. gada ziemas olimpiskajās spēlēs. Sacensības notika Gentinas sniega parkā, Džandzjakou. 2022. gada 14. februārī tika aizvadītas kvalifikācijas kārtas, bet 15. februārī notika fināla sacensības. Sacensībās kopā bija pārstāvētas 27 sportistes no 16 valstīm. Olimpisko zelta medaļu šajā disciplīnā izcīnīja Šveices sportiste Matilde Gremo (finiša rezultāts — 86.56 punkti), sudraba medaļu ieguva Ķīnas sportiste Eilīna Gū (finiša rezultāts — 86.23 punkti), bet bronzas medaļu ieguva Igaunijas sportiste Kellija Sildaru (finiša rezultāts — 82.06 punkti). Gremo šī bija pirmā olimpiskā zelta medaļa. Savukārt Sildaru izcīnīja pirmo olimpisko medaļu Igaunijai frīstaila slēpošanā olimpiskajās spēlēs.