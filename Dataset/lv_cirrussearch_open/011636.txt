Aston Martin Lagonda Limited ir britu autobūves kompānija, kas ražo luksusa klases vieglos automobiļus. Kompānijas galvenais birojs atrodas Gejdonā, Vorikšīrā. Kompānijas nosaukums cēlies no kalna Astons-Klintons, kur viens no kompānijas dibinātājiem, Laionels Martins, 1913. gadā uzvarēja kalnā braukšanas sacīkstēs. No 1994. gada kompānija bija daļa no Premier Automotive Group, kas ir Ford Motor Company apakšuzņēmums, tomēr 2006. gada augustā Ford paziņoja par lēmumu kompāniju pārdot. 2007. gada otrajā kvartālā Ford Motor Company pārdeva Aston Martin investoru konsorcijam ar kompānijas Prodrive īpašnieku Deividu Ričardsu vadībā. 2007. gadā saražoto automobiļu skaits gandrīz neatšķīrās no 2006. gada skaita. Kompānija ir zīmīga ar to, ka lielāka daļa produkcijas, tiek sakomplektēta ar rokām, neizmantojot konveijera robotus. Katram "roku darbam" ir bronzas plāksnīte, uz kuras ir uzrakstīts konkrētā automobiļa montiera vārds un uzvārds. Kompānija ilgus gadus sadarbojas ar kino franšīzi James Bond 007, līdz ar to, tā ir slavena kā Džeimsa Bonda mašīna. Aston Martin to respektē un auto sacīkstēs kompānija piedalās ar numuru 007, kas ir uztraferēts abos automašīnas sānos.