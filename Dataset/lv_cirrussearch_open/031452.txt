Tartu semiotikas skola, arī Tartu—Maskavas semiotikas skola (krievu: Tартуско-московская семиотическая школа, Московско-тартуская семиотическая школа) ir apzīmējums kultūras semiotikas pētniecības tradīcijai 20. gadsimta otrajā pusē, ko nodibināja Tartu Universitātes profesors Jurijs Lotmans. Tā apvienoja gan Tartu, gan Maskavas, gan arī Rīgas, Viļņas, Erevānas un citu bijušās Padomju Savienības akadēmiskās pētniecības centru zinātniekus. Skolas pārstāvji lingvistiskajā analīzē centās izmantot informātikas metodes, valodas un kultūras zīmju sistēmas interpretēja kā universālu kodu, kas sastāv no binārajiem pretstatiem. Tartu semiotikas skolas pētniecībā piedalījušies tādi atzīti semiotikas pārstāvji kā Romans Jākobsons, Tomass Sebeoks, Alberts Kress un Umberto Eko.