Ulver ir 1993. gadā izveidota eksperimentālās mūzikas grupa no Norvēģijas. 1990. gados grupa spēlēja melnā metāla žanra mūziku ar folkloras tematiku, vēlāk tā izdeva pārsvarā elektroniskās mūzikas albumus. 1997. gadā grupa parakstīja līgumu ar ierakstu kompāniju Century Media Records, izlaižot savu trešo albumu Nattens madrigal un kļūstot atpazīstama ārpus Norvēģijas. Pēc konflikta ar Century Media kompāniju grupas līderis Kristofers Rigs (Kristoffer Rygg) 1998. gadā izveidoja savu ierakstu kompāniju Jester Records. Grupa kopš tās izveidošanas ilgstoši nekoncertēja. 2009. gadā tā sniedza pirmos koncertus pēc 15 gadu perioda, uzstājoties arī Norvēģijas Nacionālajā operā.