Džuzepe Peāno (itāļu: Giuseppe Peano; dzimis 1858. gada 27. augustā, miris 1932. gada 20. aprīlī) bija itāļu matemātiķis, viens no mūsdienu matemātiskās loģikas un kopu teorijas pamatlicējiem. 1895. gadā publicētajā Formulario mathematico publicēja matemātikas pamatteorēmu kopumu, izmantojot Pāano izstrādātās loģiskās darbības. Peāno izveidotie simboli ieviesušies matemātikas standartā (to starpā ∈, ⊂, ∩, ∪). Lielu daļu no mūža Peano darbojās Turīnas Universitātē. Darbojies arī mākslīgo valodu radīšanā.