Aleksandrs Metjū "Mets" Bazbijs (angļu: Sir Alexander Matthew "Matt" Busby; dzimis 1909. gada 26. maijā, miris 1994. gada 20. janvārī) bija skotu futbolists un treneris. Visvairāk pazīstams ar Mančestras "United" trenēšanu laika posmā no 1945. līdz 1969. gadam un 1970.–1971. sezonas otrajā pusē. Viņa kā trenera rekordu ilguma ziņā vadot Mančestras "United" pārspējis ir tikai Alekss Fergusons. Pirms kļuva par treneri, Bazbijs spēlēja Mančestras "City" un Liverpool FC sastāvos. "City" sastāvā spēlēja divos FA kausa finālos, vienā no tiem uzvarot. Futbolista karjeru beidzis Otrā pasaules kara dēļ. Pēc tam Bazbijs pieņēma darbu par trenera palīgu Liverpool klubā, bet viņi nevēlējās dot viņam vadību pār komandu, kā viņš vēlējās un viņš pieņēma brīvo trenera vietu Mančestras "United" sistēmā.