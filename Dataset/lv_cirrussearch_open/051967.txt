Izeo ezers (itāļu: Lago d'Iseo) jeb Sebīno ezers (itāļu: Sebino) ir pēc platības ceturtais lielākais Lombardijas ezers. Tam caurtek Oljo upe. Uz ziemeļiem no ezera sākas Kamonikas ieleja. Ezera vidū atrodas vairāk nekā 12 km2 lielā Montes sala. Ezera ūdenslīmeni regulē 1933. gadā ezera dienvidu galā uzceltais dambis. Ezera ziemeļu daļa kopā ar Kamonikas ieleju ietilpst biosfēras rezervātā "Kamonikas ieleja - Alto Sebīno" (Valle Camonica - Alto Sebino). 2016. gada vasarā ezerā tika uzstādīts mākslinieku dueta Kristo un Žannas Klodas vides mākslas objekts The Floating Piers. 16 dienu laikā to apmeklēja 1,2 miljoni cilvēku.