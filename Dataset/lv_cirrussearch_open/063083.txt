2022.—2023. gada Vācijas futbola Bundeslīgas sezona bija 60. Bundeslīgas sezona. Tā sākās 2022. gada 5. augustā, bet noslēdzās 2023. gada 27. maijā. Tā kā 2022. gada FIFA Pasaules kauss rīkotājvalsts Kataras klimatisko apstākļu dēļ notika no 2022. gada 21. novembra līdz 18. decembrim, līgai sezonas laikā bija ilgāka pauze. Izlašu spēlētāji klubiem bija jāatbrīvo 2022. gada 14. novembrī, līdz ar to pēdējā Bundeslīgas spēļu kārta pirms pārtraukuma bija paredzēta no 11. līdz 13. novembrim. Līga atsākās pēc desmit nedēļām 2023. gada 20. janvārī.