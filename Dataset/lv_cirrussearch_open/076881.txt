Spalvu gubumākoņi Cirrocumulus (Cc) ir plāni mākoņi, kuri sastāv no maziem viļņiem, pārslām vai kaudzītēm. Atrodas 5—6 km augstumā, ir 200—400 m biezi, redzamība mākoņu iekšpusē ir 150—500 m. Šiem mākoņiem nav raksturīgas ēnas. Veidojas viļņveida augšupejošu gaisa plūsmu rezultātā un sastāv no ledus kristāliņiem. Cc mākoņos var būt novērojams halo. Nokrišņi no šiem mākoņiem neizkrīt. Eksistē četri spalvu gubumākoņu veidi. Slāņveidīgie (stratiformis) sastāv ne tikai no kaudzītēm, bet no vesela mākoņu slāņa. Lentikurārie (lenticularis) — saistīti kopā viens ar otru, tiem ir noapaļota forma. Katrs torņveidīgais (castellanus) mākonis izskatās kā vertikāls tornis ar stingru pamatu. Pārslveidīgie (floccus) mākoņi izskatās līdzīgi gubumākoņiem, bet tie ir ar pārslveida, neskaidru pamatu. Vēl pastāv spalvu viļņotie gubumākoņi (undalatus), kuri izskatās līdzīgi viļņiem, līdzīgi zivju zvīņām. Caurumainie (lacunosus) pārklāti ar līdzīgiem caurumiem, tāpēc šie mākoņi izskatās kā siets vai reste.