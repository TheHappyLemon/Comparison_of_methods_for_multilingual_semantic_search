Čunanas Universitāte (korejiešu: 중앙대학교) ir privāta pētniecības universitāte, kuras galvenā pilsētiņa atrodas Dienvidkorejas galvaspilsētā Seulā, bet filiāle — Ansonā. Universitātes pirmsākumi ir 1918. gadā metodistu dibināts bērnudārzs. 1922. gadā pie tā tika nodibināta bērnudārza audzinātāju skola, bet 1953. gadā mācību iestāde kļuva par universitāti. Universitātes bijušo un esošo studentu vidū ir dziedātāja Čana Nara (Jang Na-ra, 1981), dziedātāja Čhve Sujena (Choi Soo-young, 1990), aktieris Hjens Bins (Hyun Bin, 1982), kinorežisors Hons Sansu (1960), aktieris Kims Boms (Kim Bum, 1989), aktieris Kims Suhjens (Kim Soo-hyun, 1988), dziedātāja Kvona Juri (Kwon Yu-ri, 1989), aktrise Li Jene (Lee Young-ae, 1971), dziedātājs Sinni (Seungri, 1990), aktrise Paka Sinhje (Park Shin-hye, 1990).