1996.—1997. gada UEFA Čempionu līgas sezona bija Eiropas spēcīgākā futbola klubu turnīra 42. sezona un 5. zem UEFA Čempionu līgas nosaukuma. Sezona ilga no 1996. gada 7. augusta līdz 1997. gada 28. maijam. Finālspēle norisinājās Minhenes olimpiskajā stadionā. Par UEFA Čempionu līgas uzvarētājiem pirmo reizi kļuva Vācijas klubs Borussia Dortmund, kas finālā uzvarēja Itālijas klubu Juventus ar rezultātu 3–1. Pateicoties "Bosmana lēmumam", no šīs sezonas tika atcelti ārzemju spēlētāju ierobežojumi.