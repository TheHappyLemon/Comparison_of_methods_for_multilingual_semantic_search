Šis raksts ir par apdzīvotu vietu Ādažu pagastā. Par citām jēdziena Eimuri nozīmēm skatīt nozīmju atdalīšanas lapu. Eimuri ir ciems Ādažu novada Ādažu pagastā, izvietojies pagasta rietumu daļā, 6 km no novada un pagasta centra Ādažiem un 28 km no Rīgas. Netālu no Eimuriem atrodas Ādažu lidlauks. Latvijas PSR laikā Eimuros, Briljantu ielā, atradās bijusī kolhoza "Ādaži" paraugsaimniecība-govju ferma "Briljanti". Mūsdienās tās teritorijā un tās tuvumā darbojas munīcijas ražotājs "Dupleks D", alus darītavas Labietis un Ārpus, kā arī citi uzņēmumi.