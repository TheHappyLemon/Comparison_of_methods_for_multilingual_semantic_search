Māris Bogdanovičs (dzimis 1991. gada 19. novembrī Dobelē) ir Latvijas šosejas riteņbraucējs, šobrīd pārstāv Taivānas Meiyo CNN Pro cycling team komandu. Treniņus uzsācis Dobeles novada sporta skolā, pēc tam pārstāvējis RSK Tandēms un Alpha Baltic-Unitymarathons.com komandu, trenējies pie Tamāras Bumbieres, Daiņa Rituma. 2016. gadā uzvarēja Baltijas ceļa velobrauciena kopvērtējumā. 2017. gada oktobrī parakstīja līgumu ar UCI kontinetnālo komandu Amore & Vita–Prodir. 2018. gada oktobrī pievienojās Japānā reģistrētajai kontinentālajai komandai Interpro Stradalli Cycling. 2021. gada sezonu pavadījis amatiera statusā Dobeles dzirnavnieks/FeelFree komandā, novembrī pievienojās Meiyo CNN Pro cycling team komandai no Taivānas. Strādājis par treneri Dobeles sporta skolā.