Oto Šterns (vācu: Otto Stern; dzimis 1888. gada 17. februārī, miris 1969. gada 17. augustā) bija ebreju izcelsmes Vācijas, vēlāk ASV fiziķis, 1943. gada Nobela prēmijas fizikā laureāts. Dzimis 1888. gadā Vācijas ebreju ģimenē Žoros. Ieguva doktora grādu fizikālķīmijā Breslavas Universitātē. Kopā ar Alberts Einšteinu kādu laiku strādāja Kārļa Universitātē Prāgā un ETH Cīrihē. 1915. gadā habilitējās Frankfurtes Universitātē. 1921. gadā kļuva par Rostokas Universitātes profesoru. 1922. gadā veica Šterna-Gerlaha eksperimentu. No 1923. gada strādāja jaundibinātajā Hamburgas Universitātes Fizikālās ķīmijas institūtā. Pēc nacistu nākšanas pie varas lielākoties darbojās ASV (Kārnegī Mellona Universitātē Pitsburgā un Kalifornijas Universitātē Bērkli).