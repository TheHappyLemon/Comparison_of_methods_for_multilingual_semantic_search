Trešais pasaules karš ir nosacīts apzīmējums globālam militāram konfliktam, kas pēc mēroga būtu salīdzināms ar Pirmo un Otro pasaules karu. Vairums Trešā pasaules kara iespējamo scenāriju paredz konfrontāciju starp Krievijas Federācijas bruņotajiem spēkiem un NATO valstu bruņotajiem spēkiem. Kā potenciālo Trešā pasaules kara iemeslu min Krievijas Federācijas valdības mēģinājumu atjaunot Padomju Savienības teritoriālās robežas vai globālu enerģijas krīzi un citas starpvalstu ekonomiskās problēmas.