Hasans Salihamidžičs (bosniešu: Hasan Salihamidžić, dzimis 1977. gada 1. janvārī) ir bijušais Bosnijas un Hercegovinas futbolists, spēlēja pussarga pozīcijā, bijis Bosnijas un Hercegovinas futbola izlases dalībnieks. Sācis savu karjeru Vācijas komandā Hamburger SV. 1998. gadā pievienojies Bayern Munich komandai, kur pavadījis nākamos deviņus gadus. Tā laikā viņš izcīnīja sešus Vācijas Bundeslīgas titulus, četrus Vācijas kausus, Starpkontinentālo kausu, kā arī uzvarējis 2000.—2001. gada UEFA Čempionu līgas sezonā. Vēlāk četrus gadus pārstāvējis Itālijas komandu Juventus. Savu karjeru noslēdzis VfL Wolfsburg komandā 2012. gadā. Bosnijas un Hercegovinas futbola izlases sastāvā piedalījies 42 mačos un guvis 6 vārtus. Viņš ir četras reizes ticis atzīts par Bosnijas gada futbolistu un 2001. gadā atzīts par Bosnijas gada sportistu. Pēc spēlētāja karjeras beigām strādājis televīzijas kanālos Sky Deutschland, RTL un ZDF. 2017. gadā kļuvis par Bayern Munich sporta direktoru. Šo amatu pildījis līdz 2023. gadam.