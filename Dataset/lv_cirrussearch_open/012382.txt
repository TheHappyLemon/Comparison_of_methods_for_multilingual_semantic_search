Herkulesa līcis Herkulesa līcis (angļu: Hercules Inlet) ir ap 60 km garš un līdz 18 km plats ar ledu pildīts līcis Ronnes šelfa ledāja dienvidu piekrastē Antarktīdā. Izvietojies Elsvērta Zemes dienvidaustrumos Elsvērta kalnu pakājē un ir Zumberga krasta dienvidu robeža. Līča ziemeļu krastā paceļas Skaitreina ledus pacēlums, dienvidu krastā — Heriteidža grēdas atzars. Nosaukts par godu lidmašīnai LC-130 Hercules, ko ASV Kara flote plaši izmantoja Antarktīdas aerofotografēšanā un kravu transportēšanā.