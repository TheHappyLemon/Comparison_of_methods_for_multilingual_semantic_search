Šis raksts ir par upi. Par Afganistānas vilajetu skatīt rakstu Helmandas vilajets. Helmanda (puštu: د هري سیند, dari: هری رود, persiešu: هيرمند) ir 1150 km gara upe Afganistānā un, nelielu posmu lejtecē, Irānā. Sākas Bābu kalnos uz rietumiem no Kabulas, tek dienvidrietumu virzienā. Lielākās pietekas - Argandaba, Hašrūda. Apūdeņo beznoteces Sistānas baseinu. Ietek Hāmūnu ezeros Irānas teritorijā. Upi izmanto elektroenerģijas iegūšanai un apūdeņošanā, uz tās izbūvēti vairāki dambji. Helmanda pieminēta jau Avestā, to savā daiļradē apdziedājis Ališers Navoji.