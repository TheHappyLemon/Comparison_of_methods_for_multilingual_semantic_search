"Sargasi kosmosā" (angļu: Sargasso of Space) ir amerikāņu rakstnieces Endrū Nortones 1955. gadā sarakstīts zinātniskās fantastikas romāns. Tā ir pirmā daļa no zinātniski fantastisku romānu sērijas par tirdzniecības kosmosa kuģi "Saules karaliene". Latviešu valodā grāmatu 1977. gadā I. Kundziņa tulkojumā sērijā "Fantastikas pasaulē" klajā laidusi izdevniecība "Zinātne".