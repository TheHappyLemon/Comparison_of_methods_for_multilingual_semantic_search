Šis raksts ir par futbola klubu Maskavas "Spartak". Par citām jēdziena Maskavas "Spartak" nozīmēm skatīt nozīmju atdalīšanas lapu. Maskavas "Spartak" (krievu: Футбольный клуб «Спартак» Москва) ir Krievijas futbola klubs no Maskavas. Klubs ir dibināts 1922. gadā, pašlaik spēlē Krievijas Premjerlīgā. Kopš 2014. gada mājas spēles aizvada Otkrytiye Arena stadionā, kurā ir 45 360 skatītāju vietas. Spartak ir viens no titulētākajiem Krievijas futbola klubiem, tas ir desmit reizes kļuvis par Krievijas čempioniem un uzvarējis 12 PSRS čempionātos. Kluba panākumu skaitā ir arī trīs izcīnīti Krievijas kausi un 10 PSRS kausi. Spartak ir arī aizkļuvis līdz pusfināliem visās trīs Eiropas klubu sacensībās.