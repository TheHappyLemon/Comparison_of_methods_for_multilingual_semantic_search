"Baltās ķiveres" (angļu: The White Helmets) ir Lielbritānijas dokumentālā īsfilma. Filma seko Sīrijas Civilās aizsardzības brīvprātīgo glābšanas dienesta darbinieku jeb tā saukto "balto ķiveru" ikdienas darbībām. Filmas režisors ir Orlando von Ainsīdels, bet producente — Džoanna Natasegara. Filma ieguva Amerikas Kinoakadēmijas balvu kategorijā "Labākā dokumentālā īsfilma".