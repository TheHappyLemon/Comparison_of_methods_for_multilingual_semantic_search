Malasledus ir nekustīgs, pie krasta nostiprinājies ledus jūru un okeānu piekrastēs. Veidojas ūdens sasalšanas periodā ledus masai nostiprinoties pie krasta, sēkļa vai pie uz sēkļa nostiprināta aisberga. Var veidoties kā ūdenim sasalstot uz vietas, tā arī piesalstot dreifējošam ledum. Malasledus var stiepties līdz pat vairākus simtus kilometru no krasta un saglabāties vairākus gadus, sasniedzot 10-20 m biezumu. Paisuma vai vēja ietekmē malasledus var sadalīties un veidot pakledu.