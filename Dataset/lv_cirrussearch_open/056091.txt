Kentaurs (grieķu: Κένταυρος, Kéntauros) ir mežu un kalnu dēmons sengrieķu mitoloģijā. Mežonīga būtne, kam raksturīga trauksmaina daba un nesavaldība. Viņš ir pa pusei cilvēks un pa pusei — zirgs. Viņa galva, rokas un torss ir kā cilvēkam, bet kājas kā zirgam. Kentauri tika uzskatīti par cietsirdīgiem — vienīgais izņēmums bija gudrais kentaurs Hīrons, kas izaudzināja daudzus grieķu varoņus. Viņu ar saindētu bultu nejauši nošāva Hērakls.