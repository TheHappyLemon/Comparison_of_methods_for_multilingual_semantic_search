Gustavs Fredriks Sēderstrēms (zviedru: Gustaf Fredrik Söderström; dzimis 1865. gada 25. novembrī, miris 1958. gada 12. decembrī) bija zviedru vieglatlēts un virves vilkšanas speciālists. 1900. gada vasaras olimpiskajās spēlēs izcīnīja zelta medaļu virves vilkšanā. 1897. un 1898. gada viņš bija Zviedrijas čempions lodes grūšanā, kā arī 1898. un 1902. gadā Zviedrijas čempions diska mešanā. Sēderstrēms 1900. gada vasaras olimpiskajās spēlēs startēja gan vieglatlētikā, gan arī virves vilkšanā. Virves vilkšanā, būdams Jauktās komandas pārstāvis, izcīnīja zelta medaļu. Jaukto komandu virves vilkšanā veidoja Zviedrijas un Dānijas sportisti. Vieglatlētikā viņš startēja diska mešanā (rezultāts — 33.07 metri) un lodes grūšanā (rezultāts — 11.18 metri). Abās šajās disciplīnās viņš ieguva 6. vietu.