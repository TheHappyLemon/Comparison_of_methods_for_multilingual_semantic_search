Stanislavs Šestāks (slovāku: Stanislav Šesták, dzimis 1982. gada 16. decembrī) ir Slovākijas futbola treneris un bijušais futbolists, spēlēja uzbrucēja pozīcijā, bijis Slovākijas futbola izlases dalībnieks. Savas karjeras laikā pārstāvējis vairākas komandas Slovākijā, Vācijā, Ungārijā un Turcijā. Vislielākos panākumus guvis ar MŠK Žilina komandu ar kuru viņš divas reizes uzvarēja Slovākijas Superlīgā. Slovākijas futbola izlases sastāvā debitējis 2004. gadā. Piedalījies 2010. gada FIFA Pasaules kausā un 2016. gada Eiropas čempionātā. Kopumā izlases rindās nospēlējis 66 mačus un guvis 13 vārtus.