Zoltāns Speidls (ungāru: Zoltán Speidl; dzimis 1880. gada 17. martā, miris 1917. gada 3. jūlijā) bija ungāru vieglatlēts, kas startēja 1900. gada vasaras olimpiskajās spēlēs. Speidls 1900. gada vasaras olimpiskajās spēlēs Parīzē startēja divās vieglatlētikas skriešanas disciplīnās. 800 metru disciplīnā viņš ieguva piekto vietu. Savukārt 400 metru disciplīnā startēja tikai kvalifikācijas kārtas skrējienā un finālam nekvalificējās. Viņš 1901. gadā bija Ungārijas čempions 440 jardu skrējienā, bet 1897. gadā ieguva bronzas medaļu 100 jardu skriešanā. Kā arī no 1900. līdz 1902. gadam bija trīskārtējs Austrijas čempions 1000 metros.