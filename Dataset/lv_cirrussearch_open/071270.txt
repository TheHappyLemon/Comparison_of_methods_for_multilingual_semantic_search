Mets Rīvss (angļu: Matt Reeves; dzimis 1966. gada 27. aprīlī) ir amerikāņu kinorežisors, scenārists un producents. Kļuvis pazīstams, kad kopā ar Dž. Dž. Eibramsu izveidojuši televīzijas seriālu Felicity (1988—2002). Lielus finansiālus panākumus guva Rīvsa režisētā monstru filma "Nezvērs" (Cloverfield, 2008). Bijis režisors arī vampīru drāmai "Ielaid mani" (2010) un zinātniskās fantastikas filmām "Pērtiķu planētas atmoda" (2014) un "Karš par Pērtiķu planētu" (2017). 2022. gadā izdota Rīvsa režisētā filma "Betmens" (2022) ar Robertu Patinsonu galvenajā lomā.