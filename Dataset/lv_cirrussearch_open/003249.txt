Renē Fāzels (vācu: René Fasel; dzimis 1950. gada 6. februārī Friburgā, Šveicē) ir šveiciešu zobārsts un hokeja amatpersona. Savu karjeru hokejā uzsāka 1960. gadā kā HC Fribourg-Gottéron spēlētājs, 1972. gadā kļuva par hokeja tiesnesi un 1985. gadā kļuva par Šveices Hokeja federācijas prezidentu. 1994. gadā viņu ievēlēja par Starptautiskās Hokeja federācijas prezidentu, šī amata pienākumus viņš pildīja līdz 2021. gadam, kad amatā stājās Liks Tardifs. 1995. gadā kļuva par SOK locekli. 2023. gadā ieguva Krievijas pilsonību.