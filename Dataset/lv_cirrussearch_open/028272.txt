Malvu dzimta (Malvaceae) ir malvu rindas (Malvales) dzimta. Malvu dzimta sīkāk dalās deviņās apakšdzimtās, kurās ietilpst 244 ģintis un vairāk nekā 4225 sugas. Lielākās ģintis pēc sugu skaita ir hibiski (Hibiscus), grēvijas (Grewia), Dombeya un Sida. Starp zināmākajiem malvu dzimtas pārstāvjiem noteikti minami kokvilnas augi (Gossypium), liepas (Tilia) un kakaoaugi (Theobroma). Agrāk malvu dzimtā ietilpa tikai malvu apakšdzimta, un pārējās apakšdzimtas tika klasificētas kā atsevišķas malvu kārtas dzimtas.