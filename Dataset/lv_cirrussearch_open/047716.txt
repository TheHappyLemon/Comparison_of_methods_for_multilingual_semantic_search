"Vindrivera" (angļu: Wind River) ir 2017. gada kriminālfilma, kuras režisors un scenārija autors ir Teilors Šeridans. Galvenās lomas filmā atveido Džeremijs Renners un Elizabete Olsena. Filmas pirmizrāde notika 2017. gada 21. janvārī Sandensas kinofestivālā. Pieredzējis mednieks Korijs Lamberts palīdz FIB aģentei Džeinai Banerei izmeklēt jaunas sievietes slepkavību Vindriveras Indiāņu Rezervātā Vaiomingā.