Terenss Trammels (angļu: Terrence R. Trammell; dzimis 1978. gada 23. novembrī Atlantā, Džordžijas štatā, ASV) ir profesionāls amerikāņu vieglatlēts, startē barjersprintā. Piedalījies trijās Olimpiskajās spēlēs (2000, 2004, 2008). 2000. gadā Sidnejā un 2004. gadā Atēnās viņš izcīnīja sudraba medaļu 110 m/b. Vēl tāda paša kaluma medaļu izcīnījis trijos Pasaules čempionātos (2003, 2005, 2007). 1999. gada Universiādē kļuva par čempionu 110 m/b. Divus gadus (1999—2000) ir bijis NCAA čempions 110 m/b. Pasaules čempionātā telpās izcīnījis divas uzvaras (2001, 2006) un vienu sudraba medaļu (2010) 60 m/b.