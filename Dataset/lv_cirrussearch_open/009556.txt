Dienvidkorejas futbola izlase ir nacionālā futbola komanda, kas pārstāv Dienvidkorejas valsti starptautiskās futbola sacensībās. Dienvidkorejas futbola izlasi pārvalda Dienvidkorejas Futbola Asociācija. Savu pirmo spēli izlase aizvadīja 1948. gadā cīnoties pret Meksikas izlasi. Pasaules kausa finālturnīros Dienvidkoreja ir piedalījusies 11 reizes, bet vislielākais izlases sasniegums ir Dienvidkorejā un Japānā notikušajā 2002. gada Pasaules kausā iegūtā 4. vieta. Āzijas kausa izcīņā dienvidkorejieši ir piedalījušies 14 reizes un ir divkārtēji Āzijas čempioni.