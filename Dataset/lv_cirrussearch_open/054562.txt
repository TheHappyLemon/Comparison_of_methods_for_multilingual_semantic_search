Daglass Kīrs Marijs (angļu: Douglas Kear Murray; dzimis 1979. gada 16. jūlijā Londonā, Anglijā) ir britu konservatīvs autors un politikas komentētājs. Viņš 2007. gadā nodibināja Sociālās kohēzijas centru (Centre for Social Cohesion), kas kļuva par daļu no Henrija Džeksona biedrības, kur viņš bija asociētais direktors no 2011. līdz 2018. gadam. Viņš ir arī Lielbritānijas politikas un kultūras žurnāla The Spectator asociētais redaktors. Marijs tiek raksturots kā konservatīvs, neokonservatīvs un islāma kritiķis.