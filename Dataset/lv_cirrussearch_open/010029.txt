Kristofers Teodors Rabens Studarts (angļu: Christopher Theodore Ruben Studdard: dzimis 1978. gada 12. septembrī) ir amerikāņu dziedātājs, "Amerikāņu elka" otrās sezonas uzvarētājs. Pēc uzvaras šovā ir izdevis četrus studijas albumus, no kuriem lielākos panākumus guvis pirmais: pēc RIAA sistēmas tas tika sertificēts ar platīna disku, Billboard 200 topā tas ierindojās pirmajā vietā. Par dziesmu Superstar R. Studarts tika nominēts Grammy balvai.