Kauņas horālā sinagoga (lietuviešu: Kauno choralinė sinagoga) ir sinagoga, kas atrodas Lietuvas pilsētas Kauņas centrālajā daļā. Sinagoga celta 1872. gadā. 1902. gadā Kauņā bija 25 ebreju sinagogas un lūgšanu nami. Sinagogas celtniecības inciators un lielākais finansētājs bija matemātiķa Hermaņa Minkovska tēvs, tirgotājs Levins Minkovskis. Otrā pasaules kara laikā sinagoga cieta, tomēr pēc kara tika atkal atvērta. Pie sinagogas atrodas piemineklis 50 000 bērniem, kuri gājuši bojā holokaustā.