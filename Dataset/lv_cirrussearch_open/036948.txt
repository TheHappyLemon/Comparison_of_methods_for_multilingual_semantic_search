Poststrukturālisms ir ASV akadēmiskās vides dots apzīmējums Eiropas filozofu un kritiskās teorijas pārstāvju darbiem, kas nonāca starptautiskā atpazīstamībā 1960. un 1970. gados. Poststrukturālismam ir saikne ar strukturālismu, kas Eiropā pastāvēja 20. gadsimta 1. pusē, kā arī eksistenciālo fenomenoloģiju. Poststrukturālisma autori dažādi kritizē strukturālisma idejas, bet pamatā tie noraida strukturālisma stingrās uzskatu pozīcijas, uzsver subjektivitātes nozīmi, kā arī struktūru mainīgo un neviennozīmīgo iedabu. Poststrukturālismu piedēvē tādiem autoriem kā Žaks Lakāns, Žaks Deridā, Mišels Fuko, Žils Delēzs, Žans Bodrijārs un citiem.