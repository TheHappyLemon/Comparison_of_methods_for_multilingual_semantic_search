"Debesskrāpis" (angļu: Skyscraper) ir 2018. gada filma, kuras režisors, scenārists un viens no producentiem ir Rovsons Māršals Tērbers. Filma stāsta par bijušo FIB aģentu, kuram jāizglābj sava ģimene no teroristu ieņemta debesskrāpja. Galvenās lomas atveido Dveins Džonsons, Neve Kempbela, Čins Hāns, Rolands Mellers, Noa Teilors, Braiens Mens, Pablo Šrībers un Hanna Kvinlivāna. Filmas pirmizrāde notika 2018. gada 1. jūlijā Pekinā. Latvijā un ASV to sāka rādīt 2018. gada 13. jūlijā.