Hosē Emilio Santamarija Iglesiass (spāņu: José Emilio Santamaría Iglesias, dzimis 1929. gada 31. jūlijā) ir bijušais Urugvajas un Spānijas futbolists, spēlējis aizsarga pozīcijā, bijis Urugvajas un Spānijas futbola izlases dalībnieks. Savu karjeru 1948. gadā sācis Urugvajas komandā Nacional. 1957. gadā pievienojies Spānijas komandai Real Madrid, ar ko viņš izcīnīja kopumā 12 titulus, tai skaitā četrus Eiropas kausus. Dzimis Urugvajā, Santamarija ir pārstāvējis gan Urugvajas, gan Spānijas futbola izlases. Pārstāvot Urugvaju, piedalījies 1954. gada FIFA Pasaules kausā, bet, pārstāvot Spāniju, 1962. gada FIFA Pasaules kausā. No 1980. līdz 1982. gadam bijis Spānijas futbola izlases galvenais treneris.