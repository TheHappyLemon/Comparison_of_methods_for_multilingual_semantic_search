A5 autoceļš Rīgas apvedceļš (Salaspils—Babīte) ir augstākās kategorijas Latvijas autoceļš, Rīgas apvedceļa daļa. A5 visā garumā ietilpst starptautiskajā autoceļā E77, bet no pieslēguma pie A6 līdz krustojumam ar A7 ir daļa no autoceļa E67. Autoceļa A5 kopgarums ir 40,9 km. Autoceļš ir ar asfaltbetona segumu. Autoceļš šķērso Ķekaviņu, Daugavas—Misas kanālu un vairākkārt Neriņu.