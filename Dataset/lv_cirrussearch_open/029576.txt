Ūdensrats ir vienkāršākais hidrodinamiskais dzinējs, rats ar lāpstiņām, kuru griež ūdens plūsma, un kas pārveido krītoša ūdens enerģiju (hidroenerģiju) griezes enerģijā, lai rata ass spētu veikt darbu. Paceļot ūdeni noteiktā līmenī, tajā uzkrājas šim līmenim atbilstoša potenciālā enerģija, tādēļ krītošs ūdens spēj veikt darbu. Apgrieztu ūdensrata mehānismu izmanto dzenratos, ko izmanto kā dzinekli kuģos. Ūdensrati iedalās trīs pamattipos: ar apakšējo ūdens padevi (norija), η līdz 35 %; ar augšējo ūdens padevi, η līdz 85 %; ar vidējo ūdens padevi, η līdz 75 %;