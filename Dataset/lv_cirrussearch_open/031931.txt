"Dāņu meitene" (angļu: The Danish Girl) ir 2015. gada biogrāfiskā drāma, kuras režisors ir Toms Hūpers. Filmas sižets veidots pēc Deivida Ebershofa romāna The Danish Girl. Filma ir par dāņu māksliniecēm: Lili Elbi (dzimusi kā Einārs Vegeners) un Gerdu Vegeneri. Einārs Vegeners ir viens no pirmajiem zināmajiem cilvēkiem, kam veikta dzimumu maiņas operācija. Galvenās lomas filmā attēlo Edijs Redmeins, Alīsia Vīkandere, Matiass Šoenertss un Bens Višovs. Filmas pirmizrāde notika Venēcijas kinofestivālā. Vairākās valstīs (piemēram, Katarā, Bahreinā, Kuveitā) filma ir aizliegta. "Dāņu meitene" ir saņēmusi vairākus apbalvojumus, tā tika nominēta Amerikas Kinoakadēmijas balvai četrās nominācijās, no kurām vienu arī saņēma (Alīsia Vīkandere kā labākā aktrise otrā plāna lomā).