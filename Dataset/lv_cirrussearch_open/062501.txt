"Vientuļā vietā" (angļu: In a Lonely Place) ir 1950. gada ASV film noir filma, kuras režisors ir Nikolass Rejs. Filmā galvenās lomas attēlo Hamfrijs Bogarts un Glorija Greiema. Filma ir balstīta uz Dorotijas Hjūzas 1947. gada romāna ar tādu pašu nosaukumu. Filma stāsta par potenciāli vardarbīgu scenāristu, kurš tiek turēts aizdomās par slepkavību, līdz viņa jaunā kaimiņiene viņu attaisno. "Vientuļā vietā" pirmizrāde notika 1950. gada augustā. Lai gan šī filma nav tik pazīstama kā citi Bogarta darbi, daudzi uzskata, ka šis ir viens no viņa izcilākajiem sniegumiem. Filmas reputācija laika gaitā ir augusi un tagad tā tiek uzskatīta par vienu no visu laiku labākajiem film noir. Žurnāli Time un Slant Magazine to iekļāva savā 100 visu laiku labāko filmu sarakstā. Slant Magazine to nosauca arī par visu laiku labāko film noir. BBC filmu "Vientuļā vietā" ierindoja kā 89. visu laiku labāko ASV filmu. 2007. gadā filma tika iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma".