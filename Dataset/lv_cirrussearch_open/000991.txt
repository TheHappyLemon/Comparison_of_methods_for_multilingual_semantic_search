Hanna Helēna Ēkholma (zviedru: Hanna Helena Ekholm; dzimusi Helēna Junsone (zviedru: Helena Jonsson) 1984. gada 6. septembrī Helgumā, Zviedrijā) ir bijusī zviedru biatloniste. Pasaules kausa posmos startē kopš 2005. gada. Ir uzvarējusi 11 Pasaules kausa posmos, kopā Pasaules kausa posmos ir bijusi 24 reizes uz goda pjedestāla. 2008.—2009. gada Pasaules kausa sezonā izcīnīja uzvaru kopvērtējumā. 2009. gada Pasaules čempionātā viņa uzvarēja 10 km iedzīšanas distancē, bet 2011. gada Pasaules čempionātā izcīnīja zeltu 15 km klasiskā biatlona distancē. Vēl divas zelta medaļas ieguvusi kā jaukto stafešu dalībniece. 2010. gada vasarā H. Junsone apprecējās ar Zviedrijas izlases biatlonistu Dāvidu Ēkholmu un mainīja uzvārdu. Arī viņas māsa Enni Junsone ir biatloniste, atsevišķos Pasaules kausa posmos bijusi iekļauta nacionālajā komandā. 2012. gadā H. Ēkholma paziņoja par karjeras beigšanu pēc 2011.—2012. gada sezonas noslēguma.