Koordinātas: 66°10′S 51°22′E﻿ / ﻿66.167°S 51.367°E﻿ / -66.167; 51.367 Annas rags Annas rags (angļu: Cape Ann) ir zemesrags Enderbiju Zemes ziemeļos, Austrumantarktīdā. Annas ragu 1929. gada 7. decembrī lidmašīnas pārlidojumā nofotografēla norvēģu polārpētnieks Jalmars Rīsers-Larsens, kurš šeit izkāpa krastā tā paša gada 22. decembrī, pacēla Norvēģijas karogu un pasludināja piekrasti par Norvēģijas īpašumu. Rīsers-Larsens nebija informēts, ka jau iepriekš Norvēģijas valdība jau bija atzinusi Apvienotās Karalistes pretenziju uz Enderbiju Zemi, tādēļ šī pretenzija tika denonsēta. Vēlāk, Rīseram-Larsenam tiekoties ar tajā pašā laikā rīkotās britu-austrāliešu ekspedīcijas vadītāju Daglasu Mosonu, tika secināts, ka Annas rags ir vieta, kuru novērojis britu kapteinis Džons Bisko Enderbiju Zemes atklāšanas ekspedīcijas laikā 1931. gada februārī un ko nosaucis savas sievas vārdā. Kalnam, kas paceļas uzreiz aiz zemesraga, tika piešķirts Bisko kalna nosaukums.