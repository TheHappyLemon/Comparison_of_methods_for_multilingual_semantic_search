"Trons: Mantojums" (angļu: Tron: Legacy) ir 2010. gada zinātniskās fantastikas filma, kuras režisors ir Džozefs Kosinskis. Galvenās lomas atveido Džefs Bridžess, Garets Henlunds, Olīvija Vailda un Maikls Šīns. Filmas pirmizrāde notika 2010. gada 30. novembrī Tokijā. Filma 2011. gadā tika nominēta Amerikas Kinoakadēmijas balvai nominācijā "Labākā skaņas montāža". Filmā virtuālās pasaules dizainera dēls, meklējot savu tēvu, nonāk tēva radītajā digitālajā pasaulē. Tur viņš satiek gan bojātu veidojumu, gan unikālu sabiedroto, kas dzimis digitālajā pasaulē.