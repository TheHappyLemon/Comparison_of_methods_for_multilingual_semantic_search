Slovēnija olimpiskajās spēlēs piedalās kopš 1992. gada, kad tā pirmo reizi piedalījās ziemas olimpiskajās spēlēs Francijas pilsētā Albērvilā. 1992. gadā tā piedalījās arī savās pirmajās vasaras olimpiskajās spēlēs Barselonā. Kopš tā laika Slovēnija ir piedalījusies visās vasaras un ziemas olimpiskajās spēlēs. Pirmais slovēņu sportists, kas olimpiskajās spēlēs piedalījās bija Rūdolfs Cvetko. Viņš 1912. gada Stokholmas spēlēs piedalījās Austrijas komandas sastāvā paukošanas sacensībās. Viņš bija arī pirmais slovēņu sportists, kas izcīnījis olimpisko medaļu. No 1920. līdz 1988. gadam Slovēnijas sportisti startēja Dienvidslāvijas sastāvā. Kopš 1992. gada, kad Slovēnija olimpiskajās spēlēs ir izcīnījusi 52 olimpiskās medaļas no tām 28 medaļas vasaras olimpiskajās spēlēs un 24 medaļas ziemas olimpiskajās spēlēs.