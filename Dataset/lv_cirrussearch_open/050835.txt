Aukštaitijas nacionālais parks (lietuviešu: Aukštaitijos nacionalinis parkas) ir 1974. gadā izveidots nacionālais parks Lietuvas ziemeļaustrumos. Tas ir vecākais nacionālais parks valstī. Līdz 1991. gadam, kad tika nodibināti vēl trīs nacionālie parki, tā nosaukums bija Lietuvas PSR nacionālais parks. Vairāk nekā 70% no teritorijas aizņem meži, kuros var atrast 59 % no visām Lietuvas augu sugām. Parkā ir 126 ezeri, daudzi no kuriem veido sarežģītu ezeru sistēmu, tāpēc parks ir populāra ūdenstūrisma vieta.