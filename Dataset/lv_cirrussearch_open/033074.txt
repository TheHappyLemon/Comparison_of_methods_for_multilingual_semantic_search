Staņislavs Kovaļskis (poļu: Stanisław Kowalski; dzimis 1910. gada 14. aprīlī, miris 2022. gada 5. aprīlī Svidnicā) bija poļu vieglatlēts, startēja veterānu sacensībās. 105 gadu vecumā 2015. gada jūnijā viņš piedalījās Polijas vieglatlētikas čempionātā veterāniem, kurā 100 m distanci veica 34,50 s, grūda lodi 4,27 m tālumā un meta disku 7,50 m tālumā. Ar dalību šajās sacensībās Kovaļskis kļuva par vecāko vieglatlētu pasaulē. Līdz ar 105 gadu vecuma sasniegšanu World Masters Athletics nācās izveidot jaunu vecuma grupu M105, kurā līdz tā paša gada septembrim viņš bija vienīgais pārstāvis.