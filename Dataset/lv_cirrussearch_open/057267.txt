Tu dzīvo tikai divreiz (angļu: You Only Live Twice) ir 1967. gada britu spiegu filma un Džeimsa Bonda filmu sērijas piektā filma, kurā britu specdienesta MI6 aģentu 007 attēlo skotu aktieris Šons Konerijs. Filmas sižets ir balstīts uz 1964. gada Iana Fleminga romānu ar tādu pašu nosaukumu. Filmas režisors pirmo reizi ir Luīss Gilberts, kurš vēlāk bija režisors arī filmām "Spiegs, kurš mīlēja mani" (1977) un "Mēnesgājējs" (1979). Filmā Džeimsam Bondam jānovērš kara draudi starp ASV un PSRS, kas izcēlušies pēc mistiskām kosmosa kuģu nozušanām.