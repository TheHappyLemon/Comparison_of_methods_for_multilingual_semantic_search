The Wild One ir 1953. gada ASV kriminālfilma, kuras režisors ir Lāslo Benedeks un producents Stenlijs Kreimers. Filmā galvenās lomas atveido Marlons Brando, Mērija Mērfija un Roberts Kīts. Filma balstīta uz Frenka Rūnija īso stāstu Cyclists' Raid, kas publicēts 1951. gada janvārī žurnālā Harper's Magazine. Filma stāsta par mierīgu pilsētu, kuru pārņem motociklistu banda. The Wild One tiek uzskatīta par pirmo amerikāņu filmu, kuras tēma ir motociklistu bandu vardarbība. Filmas The Wild One pirmizrāde notika 1953. gada 30. decembrī un to izplatīja Columbia Pictures. Filma pazīstama ar Brando atveidoto Džonija lomu, kļūstot par ietekmīgu 1950. gadu tēlu.