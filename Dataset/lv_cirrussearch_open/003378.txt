Šampaņa-Ardēni (franču: Champagne-Ardenne, izrunā: [ʃɑ̃paɲ aʁdɛn]) ir bijušais Francijas reģions, kas pēc 2016. gada teritoriālās reformas kopā ar agrākajiem Lotringas un Elzasas reģioniem apvienota Lielo Austrumu jeb Grandestas (Grand Est) reģionā. Šampaņa-Ardēni sīkāk iedalās četros departamentos: Ardēni, Augšmarna, Marna un Oba. Šampaņa-Ardēni austrumos robežojas ar Lotringu, dienvidaustrumos ar Franškontē, dienvidos ar Burgundiju, austrumos ar Ildefransu, bet ziemeļaustrumos ar Pikardiju. Ziemeļos tā robežojas ar Beļģiju.