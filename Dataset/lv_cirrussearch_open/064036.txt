"Supervētra" (angļu: Geostorm) ir 2017. gada ASV zinātniskā fantastikas katastrofu filma, kuras režisors ir Dīns Devlins. Filmā galvenās lomas atveido Džerards Batlers, Džims Stērdžess, Ebija Korniša, Eds Heriss un Endijs Garsija. Filma stāsta par satelītu dizaineri, kurš cenšas izglābt pasauli no globāla izmēra vētras, ko izraisa nepareizi funkcionējoši klimata kontroles satelīti. Filmas "Supervētra" pirmizrāde notika 2017. gada 20. oktobrī un to izlaida Warner Bros.. Neskatoties uz to, ka filma nopelnīja 221 miljonu ASV dolāru, to uzskata par komerciāli neveiksmīgu, nesot Warner Bros. 74 miljonu dolāru zaudējumus. Filma saņēma arī negatīvas kritiķu atsauksmes, kritizējot paredzamu scenāriju un neizteiksmīgus vizuālos efektus.