Hītrovas lidosta (angļu: Heathrow Airport), reizēm saukta Londonas Hītrovas lidosta (London Heathrow), ir Apvienotās Karalistes galvaspilsētas Londonas galvenā starptautiskā lidosta, pēc pasažieru plūsmas Eiropas lielākā lidosta un otrā lielākā pasaulē. Lidosta izvietojusies Hilingdonas piepilsētā 23 kilometrus uz rietumiem no pilsētas centra. Lidostai ir divi skrejceļi un 5 termināli. Tā ir bāzes lidosta aviosabiedrībām BMED, bmi, British Airways, GB Airways un Virgin Atlantic.