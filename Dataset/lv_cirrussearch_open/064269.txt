Tairels Malasija (nīderlandiešu: Tyrell Malacia, dzimis 1999. gada 17. augustā) ir nīderlandiešu futbolists, spēlē kreisās malas aizsarga pozīcijā, Nīderlandes futbola izlases dalībnieks. Kopš 2022. gada Malasija pārstāv Anglijas Premjerlīgas komandu Manchester United. Iepriekš spēlējis Nīderlandes komandā Feyenoord, kur 2018. gadā izcīnījis Nīderlandes kausu. Nīderlandes futbola izlases sastāvā debitējis 2021. gadā.