Nadija Murada (kurdu: Nadiye Murad, arābu: نادية مراد, dzimusi 1993. gadā) ir jazīdu cilvēktiesību aktīviste no Irākas, bet pašlaik viņa dzīvo Vācijā. 2018. gadā kopā ar Denisu Mukvegi ieguva Nobela miera prēmiju par “viņu ieguldījumu cīņā pret seksuālas vardarbības izmantošanu kā kara ieroci”. 2016. gadā viņa saņēma arī Saharova balvu. Kopš 2016. gada septembra ir arī Labas gribas vēstniece. Irākas pilsoņu kara laikā 2014. gadā Islāma valsts kaujinieki viņu nolaupīja un trīs mēnešus turēja gūstā.