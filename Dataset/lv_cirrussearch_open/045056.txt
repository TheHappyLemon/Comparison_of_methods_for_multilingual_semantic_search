"Spoku pasaule" (angļu: Ghost World) ir 2001. gada ASV, Apvienotās Karalistes un Vācijas melnā kinokomēdija, kas balstīta uz Daniela Klouvsa tāda paša nosaukuma komiksu grāmatu. Filmas režisors un viens no scenārija autoriem Terijs Zvaigovs. Galvenās lomas filmā atveido Skārleta Johansone, Tora Birča, Breds Renfro, Bobs Balabans, Ileana Duglasa un Stīvs Bušemi. Filmas pirmizrāde notika 2001. gada 16. jūnijā Sietlas filmu festivālā. Enida un Rebeka ir divas draudzenes, kuras dzīvo kādā Amerikas pilsētā. Viņu draudzībā parādās plaisa pēc tam, kad Enida sāk interesēties par vecāku vīrieti Seimūru un apņemas palīdzēt viņam romantiskajā ziņā.