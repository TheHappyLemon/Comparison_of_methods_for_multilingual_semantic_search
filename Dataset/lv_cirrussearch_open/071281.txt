"Renfīds" (angļu: Renfield) ir 2023. gada ASV šausmu kinokomēdija, kuras režisors ir Kriss Makkejs. Filmā galvenās lomas atveido Nikolass Holts, Akvafina, Bens Švarcs, Šohre Agdašlū, Brendons Skots Džonss, Adrians Martiness un Nikolass Keidžs. Filma balstīta uz Brema Stokera 1897. gada romāna "Drakula" varoņiem un stāsta par Drakulas kalpu Renfīldu, kurš cenšas atrast veidu, kā tikt vaļā no sava priekšnieka. Filmas "Renfīlds" pirmizrāde notika 2023. gada 30. martā un to izplatīja Universal Pictures. Latvijā filmas pirmizrāde notika 2023. gada 14. aprīlī. Filma saņēma atšķirīgus kritiķu vērtējumus, slavējot komisko toni un aktierspēli, bet kritizējot scenāriju. Filma kļuva par kases ieņēmumu izgāšanos, nopelnot tikai 26,5 miljonus ASV dolāru pie 65 miljonu budžeta.