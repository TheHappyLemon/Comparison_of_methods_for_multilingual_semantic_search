Timotijs Leonards Daltons Ledžets (angļu: Timothy Leonard Dalton Leggett; dzimis 1946. gada 21. martā), plašāk pazīstams kā Timotijs Daltons (angļu: Timothy Dalton), ir britu aktieris. Vislabāk pazīstams kā britu MI6 spiega Džeimsa Bonda tēla atveidotājs filmās "Dzīvās ugunis" (1987) un "Tiesības nogalināt" (1989). Viņam piedāvāja atveidot Džeimsu Bondu arī 1995. gada filmā "Zeltacs", taču viņš atteicās, un šo lomu ieguva Pīrss Brosnans. Viņš ir piedalījies arī tādās filmās kā Flash Gordon (1980), "Trakie Tūņi. Piedzīvojumi turpinās" (2003), "Krutie kruķi" (2007) un "Tūrists" (2010).