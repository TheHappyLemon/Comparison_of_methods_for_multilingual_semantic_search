Valērijs Vasiļjevs (krievu: Валерий Иванович Васильев; dzimis 1949. gada 3. augustā, miris 2012. gada 19. aprīlī) bija krievu hokejists, aizsargs, PSRS hokeja izlases dalībnieks. PSRS izlases rindās kļuvis par divkārtēju olimpisko čempionu, astoņkārtēju pasaules čempionu. Lielāko daļu karjeras Vasiļjevs aizvadīja Maskavas "Dinamo" rindās. Viņa valkāto sesto numuru komanda ir iemūžinājusi. 1998. gadā iekļauts IIHF Slavas zālē.