Adriāno Malori (itāļu: Adriano Malori; dzimis 1988. gada 28. janvārī Parmā) ir Itālijas šosejas riteņbraucējs, kas pārstāv UCI ProTeam komandu Movistar Team. 2010. gada Tour de France viņš saņēma Lanterne Rouge apbalvojumu par pēdējo vietu tūrē, atpaliekot no Andi Šleka gandrīz četras ar pusi stundas. 2011. gadā izcīnījis Itālijas čempiona titulu individuālajā braucienā. 2012. gada Giro d'Italia pēc 6. posma, kurā viņš izcīnīja otro vietu, Malori kļuva par sacensību līderi. Šo statusu viņš zaudēja jau nākamajā posmā. 2014. gada Vuelta a España pēdējā posmā, kas bija īss individuālais brauciens, Malori izcīnīja savu pirmo uzvaru kādā no Lielajām tūrēm.