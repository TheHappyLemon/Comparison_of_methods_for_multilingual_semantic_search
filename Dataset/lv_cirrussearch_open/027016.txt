"Brokastu klubs" (angļu: The Breakfast Club) ir 1985. gada ASV komēdijdrāmas filma, kuras režisors, scenārija autors un producents ir Džons Hjūzs. Filma ir par pieciem pusaudžiem, katrs no kuriem pārstāv savu sociālo grupu, kam sestdiena jāpavada skolā izdarīto pārkāpumu dēļ. Tajā galvenās lomas attēlo Emilio Estevess, Pols Glīsons, Entonijs Maikls Holls, Džons Kapeloss, Džads Nelsons, Mollija Ringvolda un Elija Šīdija. Kritiķi šo uzskata par vienu no visu laiku labākajām vidusskolu filmām, kā arī par vienu no labak atmiņā paliekošajiem Hjūza darbiem. Entertainment Weekly to ierindoja pirmajā vietā 50 labāko vidusskolu filmu sarakstā.