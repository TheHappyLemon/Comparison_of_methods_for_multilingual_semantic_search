Get It Right ir amerikāņu seriāla "Radīti skatuvei" (Glee) aktieru izpildīts singls no seriāla skaņu celiņa Glee: The Music, Volume 5. Vadošo vokālu dziesmā izpilda Lija Mišela, kas attēlo Reičelu Beriju, bekvokālu — Hetere Morisa un Dženna Uškovica. Get It Right tika izdots 2011. gada 15. martā sadarbībā ar ierakstu kompāniju Columbia Records. Dziesmu sarakstīja seriāla mūzikas producents Ādams Anderss, kā arī Pērs Estrēms. Kopā ar Loser Like Me šī ir viena no pirmajām seriālā izpildītajām oriģināldziesmām. Tā tika izpildīta seriāla otrās sezonas 16. sērijā Original Song. ASV Billboard Hot 100 topā singls ierindojies 16. vietā.