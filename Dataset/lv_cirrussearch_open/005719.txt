2007. gada Pasaules kauss regbijā notika Francijā no 2007. gada 7. septembra līdz 20. oktobrim. Tas pēc skaita bija 6. Pasaules kausa finālturnīrs. Turnīrā piedalījās 20 valstu izlases, kas sacentās par Veba Elisa kausu. Francija ieguva turnīra rīkošanas tiesības 2003. gadā, kad tā uzvarēja Angliju balsojumā. Par Pasaules kausa ieguvējiem otro reizi turnīra vēsturē kļuva Dienvidāfrikas izlase, kas finālā uzvarēja Anglijas izlasi.