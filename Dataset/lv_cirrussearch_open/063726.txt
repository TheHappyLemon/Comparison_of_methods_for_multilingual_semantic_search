Žersons de Oliveira Nuness (portugāļu: Gérson de Oliveira Nunes, dzimis 1941. gada 11. janvārī), pazīstams kā Žersons, ir bijušais Brazīlijas futbolists, spēlēja pussarga pozīcijā, bijis Brazīlijas futbola izlases dalībnieks. Izcīnījis vairākas trofejas ar Brazīlijas komandām Flamengo, Botafogo, São Paulo un Fluminense. Brazīlijas futbola izlasi pārstāvējis no 1961. līdz 1972. gadam, kopumā 70 mačos gūstot 14 vārtus. Viņš tiek uzskatīts par vienu no galvenajiem izlases spēlētājiem, kad tā izcīnīja FIFA Pasaules kausu 1970. gadā Meksikā. Piedalījies arī 1966. gada FIFA Pasaules kausā.