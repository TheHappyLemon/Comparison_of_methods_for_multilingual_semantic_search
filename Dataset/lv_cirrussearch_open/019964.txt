Mārtins Landau (angļu: Martin Landau; dzimis 1928. gada 20. jūnijā Bruklinā, miris 2017. gada 15. jūlijā Losandželosā) bija amerikāņu aktieris un producents. Karjeru sācis 1950. gados. Viena no viņa pirmajām lomām bija loma Alfreda Hičkoka filmā "Uz ziemeļiem caur ziemeļrietumiem". Saņēmis trīs Amerikas Kinoakadēmijas balvas nominācijas kā labākais aktieris otrā plāna lomā par lomām filmās Tucker: The Man and His Dream (1988), "Noziegumi un likumpārkāpumi" (1989) un "Eds Vuds" (1994); par lomu filmā "Eds Vuds" viņš arī to ieguva. Par lomu seriālā "Neiespējamā misija" 1968. gadā saņēmis Zelta globusa balvu kā aktieris — labākā televīzijas zvaigzne. Tāpat saņēmis divas Zelta globusa balvas kā labākais aktieris otrā plāna lomā par filmām Tucker: The Man and His Dream un "Eds Vuds". 2001. gadā Landau piešķīra zvaigzni Holivudas Slavas alejā.