Šis raksts ir par garšvielu. Par jonu savienojumiem skatīt rakstu sāļi. Sāls ir balts, kristālisks minerāls, kura galvenā sastāvdaļa ir nātrija hlorīds (NaCl). Tirdzniecībā galvenokārt ir attīrīts un rafinēts sāls. Nereti, lai uzlabotu sāls īpašības, tam piejauc dažādas vielas. Atkarībā no piejaukumiem mainās sāls krāsa. Komerciāliem mērķiem iegūst arī akmeņsāli un jūras sāli.