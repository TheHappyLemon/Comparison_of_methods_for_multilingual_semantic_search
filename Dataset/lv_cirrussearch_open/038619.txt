Džeks Deivids Fišers (Jack David Fischer; dzimis 1974. gada 23. janvārī) ir NASA astronauts, ASV Gaisa spēku izmēģinātājlidotājs, pulkvedis. 1996. gadā Džeks Fišers ASV Gaisa spēku akadēmijā ieguva bakalaura grādu astronautikas inženierijā. 1998. gadā viņš Masačūsetsas Tehnoloģiju institūtā ieguva maģistra grādu aeronautikā un astronautikā. 1998. gadā Fišers apmeklēja specializētos pēdējā kursa studentu pilotu apmācības kursus Loklina gaisa spēku bāzē Teksasā. Pēc augstskolas beigšanas viņš apmeklēja F-15E Strike Eagle kursus Seimūra Džonsona gaisa spēku bāzē Ziemeļkarolīnā. Pēc tam Fišeru iecēla par operāciju pilotu 391. iznīcinātāju eskadrā. Pēc 2001. gada 11. septembra Džeks Fišers tika nosūtīts divos kaujas komandējumos dienvidrietumu Āzijā. Viņš piedalījās operācijā Enduring Freedom ("Ilgstoša brīvība") Afganistānā un operācijā Southern Watch ("Dienvidu uzraugs") Irākā. 2004. gadā Fišers absolvēja ASV Gaisa spēku izmēģinātājpilotu skolu Edvardsa gaisa spēku bāzē Kalifornijā. 2006. gadā viņš tika ieskaitīts 411. lidojumu izmēģinājumu eskadrā Edvardsa gaisa spēku bāzē, izmēģinot F-22 Raptor. 2008. gadā Fišers kļuva par stratēģiskās politikas praktikantu Pentagonā. 2009. gada jūnijā Džeku Fišeru iekļāva NASA 20. astronautu grupā. 2011. gadā viņš saņēma astronauta kvalifikāciju. Džeka Fišera pirmais kosmiskais lidojums sākās 2017. gada aprīlī, kopā ar Krievijas pārstāvi Fjodoru Jurčihinu kosmosa kuģī Sojuz MS-04 dodoties uz Starptautisko kosmosa staciju. Viņš bija 51. un 52. ekspedīcijas lidojuma inženieris. Uz zemes atgriezās 2017. gada 3. septembrī. Kosmisko lidojumu kopsavilkums: Iziešanas atklātā kosmosā: