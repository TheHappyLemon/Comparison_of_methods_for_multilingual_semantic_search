Fussball Club Basel 1893, plašāk zināms kā FC Basel vai vienkārši Basel, ir Šveices futbola klubs no Bāzeles. Klubs ir dibināts 1893. gadā, spēlē Šveices Superlīgā. Mājas spēles komanda aizvada Sv. Jakoba Parka stadionā, kur ir 38 512 skatītāju vietas. Basel ir viens no titulētākajiem Šveices futbola klubiem, vietējā čempionātā tas uzvarējis 20 reizes. Veiksmīgākais posms klubam bija 1960. un 1970. gadu beigas, kad klubs čempionātā uzvarēja septiņas reizes laika posmā no 1967. līdz 1980. gadam. 1980. gadi bija grūtāks periods, un klubs vairākus gadus pēc kārtas neiekļuva Eiropas klubu turnīros un 1987. gadā izkrita uz zemāku līgu. Augstākajā līgā tas atgriezās 2000. gados un 2002. gadā ieguva titulu pēc 22 gadu pārtraukuma. Ļoti sekmīga klubam ir pēdējā desmitgade. Lielākais panākums Eiropas klubu turnīros ir iekļūšana UEFA Eiropas līgas pusfinālā 2012.–2013. gada sezonā.