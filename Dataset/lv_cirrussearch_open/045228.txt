Leigo ezermūzikas festivāls (igauņu: Leigo järvemuusika festival) ir Lutikē, Otepē apkārtnē, Valgas apriņķī kopš 1988. gadā notiekošs klasiskās un tautas mūzikas festivāls. Festivālu aizsāka igauņu biologs un ceļotājs Tenu Tamms astoņdesmito gadu sākumā nopirktā zemesgabalā ierīkotā tūrisma atpūtas kompleksā ar 14 uzstādinātiem ezeriem. 2017. gada 4. un 5. augustā festivāls atzīmēja savu 20. gadadienu, un togad tajā ar diviem koncertiem uzstājās orķestris un kamerkoris Voces musicales, ko diriģēja Ainārs Rubiķis. Pirmā koncerta programmā bija iekļauts Pētera Vaska vijoļkoncerts „Tālā gaisma”, kura solists bija Sandis Šteinbergs, bet festivāla noslēgumā savā 80. dzimšanas dienā diriģēja Nēme Jervi.