Gigs Jangs (angļu: Gig Young; dzimis Bairons Elsvorts Bārs (Byron Elsworth Barr) 1913. gada 4. novembrī, miris 1978. gada 19. oktobrī) bija amerikāņu kino, televīzijas un teātra aktieris. Jangs nominēts Amerikas Kinoakadēmijas balvai kategorijā "Labākais aktieris otrā plāna lomā" par filmām Come Fill the Cup (1951) un Teacher's Pet (1958), šo balvu saņemot par lomu Sidnija Polaka filmā "Nodzītus zirgus arī nošauj, vai ne?" (1969). 1978. gada 19. oktobrī Jangu ar sievu atrada mirušus viņu dzīvoklī Manhatanā. Policija apstiprināja, ka Jangs nošāva savu sievu un pēc tam pats sevi. Motīvs sievas slepkavībai un pašnāvībai netika atrasts.