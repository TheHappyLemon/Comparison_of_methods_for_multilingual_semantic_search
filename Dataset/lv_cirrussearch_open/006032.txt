Mareks Jurevičus (dzimis 1985. gada 17. janvārī Liepājā) ir profesionāls latviešu basketbolists, spēlē uzbrūkošā aizsarga un vieglā uzbrucēja pozīcijās, Latvijas basketbola izlases dalībnieks. Pašlaik (2014) pārstāv Ukrainas klubu Mykolaiv. Pirms tam spēlējis LBL klubos Liepājas "Lauvas" un BK Ventspils. Divas sezonas pavadījis Itālijas basketbola klubos Veronas "Tezenis", Ostuni "Assi" un Prima Veroli. Jurevičus 2013. gada vasarā panāca vienošanos ar Francijas spēcīgākās līgas - "Pro A" komandu Élan Chalon. Četrās Eurocup spēlēs latviešu basketbolists laukumā vidēji pavadīja 17,8 minūtes, gūstot 6 punktus un izcīnot 1,3 atlecošās bumbas, bet piecos LNB Pro A mačos vidēji laukumā pavadīja 9,8 minūtes, izceļoties ar 3,4 punktiem. Kluba vadība nebija apmierināta ar pienesumu komandā un lauza kontraktu. Basketbolists atgriezās dzimtās pilsētas klubā Liepājas Lauvas. Kopā ar Latvijas izlasi spēlēja 2011. gada Eiropas čempionāta kvalifikācijas turnīrā 2010. gada augustā. Nākamajos gados Jurevičus nav pārstāvējis Latvijas izlasi ne Eiropas čempionātu kvalifikācijas, ne finālturnīru spēlēs.