"Infekcija" (angļu: Contagion) ir 2011. gada ASV filma, kuras režisors ir Stīvens Soderbergs. Filmā parādīta cīņa pret nāvējošu vīrusu no tā identifikācijas līdz brīdim, kad tiek izstrādāta vakcīna. Filmas pirmizrāde notika Venēcijas kinofestivālā 2011. gada 3. septembrī, Latvijā — tā paša gada 30. septembrī. Filmas galvenās lomas atveido Mariona Kotijāra, Mets Deimons, Lorenss Fišbērns, Džūds Lo, Gvineta Paltrova un Keita Vinsleta.