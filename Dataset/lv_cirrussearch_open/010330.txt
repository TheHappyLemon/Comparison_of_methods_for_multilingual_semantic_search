Žans Kokto (franču: Jean Cocteau; dzimis 1889. gada 5. jūlijā, miris 1963. gada 11. oktobrī) bija franču rakstnieks, grafiķis, dizaineris un režisors. Kopš 1910. gadu vidus Kokto sāka darboties Parīzes mākslas dzīvē, sadraudzējoties ar tādiem māksliniekiem kā Marsels Prusts, Pablo Pikaso, Eriks Satī un Andrē Žids. Vēlāk Kokto deva lielu ieguldījumu sirreālisma attīstībā, neskatoties, ka pats sevi par sirreālistu neuzskatīja un sirreālisma dogmas noraidīja. 1955. gadā tika iecelts par Franču akadēmijas biedru.