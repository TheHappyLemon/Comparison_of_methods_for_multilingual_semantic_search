Limonīts ir purva rūda, kas izgulsnējas no avotu, purvu un ezeru ūdeņiem ar paaugstinātu dzelzs saturu (satur dzelzs hidroksīdu). Purva rūda ir brūngans porains iezis, kura iegulas sastopamas galvenokārt reljefa pazeminājumos un nogāzēs. Limonīts sastopams arī kā sarkanbrūna miltveida masa — tas ir irdenais jeb okers (krāsu zeme). Purva rūda, tāpat kā kūdra un saldūdens kaļķieži, turpina veidoties arī mūsdienās.