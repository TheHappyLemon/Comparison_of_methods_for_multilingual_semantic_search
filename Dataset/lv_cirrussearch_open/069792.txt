Skrejritenis ir cilvēka darbināms ielas transportlīdzeklis ar stūri, klāju un riteņiem. Tradicionālākajā izpratnē skrejritenis ir transportlīdzeklis, ko darbina ar muskuļu spēku — ar kāju atgrūžot no zemes. Tomēr pēdējā laikā plaši izplatīti ir kļuvuši elektriskie skrejriteņi, kuru galvenais (un vienīgais praktiskais) piedziņas veids ir elektrodzinējs. Skrejriteņus izmanto ne tikai kā personīgo transportu, bet arī brīvā laika pavadīšanai, sportam un vingrošanai. Ir vairāku veidu skrejriteņi ar dažādiem parametriem, bet pārvietošanās princips paliek nemainīgs.