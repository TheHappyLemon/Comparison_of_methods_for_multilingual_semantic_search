Tojamas prefektūra (japāņu: 富山県) ir viena no Japānas prefektūrām, kas atrodas Čjūbu reģionā uz Honsju salas. Prefektūra robežojas ar Isikavas prefektūru rietumos, ar Gifu prefektūru dienvidos un ar Nagano prefektūru un ar Niigatas prefektūru austrumos, bet ziemeļos to apskalo Japāņu jūra. Prefektūra kopējā platība ir 4 247,22 km² un sīkāk sastāv no 2 rajoniem, 15 pašvaldībām un 10 pilsētām. Lielākā pilsēta un administratīvais centrs ir Tojama. Pēc 2017. gada datiem prefektūrā dzīvo 1 055 893 iedzīvotāji. Tā ir trīsdesmit trešā lielākā Japānas prefektūra pēc platības un trīsdesmit astotā lielākā pēc iedzīvotāju skaita. 30% no prefektūras teritorijas aizņem nacionālie parki. Tojamas prefektūra ir vadošais rūpniecības centrs Japāņu jūras piekrastē.