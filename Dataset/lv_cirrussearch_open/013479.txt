Parhima (vācu: Parchim) ir pilsēta Vācijā, Mēklenburgā-Priekšpomerānijā, uz dienvidaustrumiem no Šverīnes. Apriņķa centrs. Senajā apbūvē - ķieģeļu gotika. Pilsētas pievārtē atrodas bijušais militārais lidlauks, kas mūsdienās pārveidots par civilo. Pilsēta radusies 12. gadsimtā. 16. gadsimtā piedzīvoja uzplaukumu. 1554. gadā šeit tika dibināta ģimnāzija. Attīstību iedragāja Trīsdesmitgadu karš. Parhima ir prūšu feldmaršala Helmuta fon Moltkes (Helmuth Karl Bernhard von Moltke, 1815-1840) dzimtā pilsēta.