Skaties arī jēdzienu ar līdzīgu nosaukumu: Kalmara. Kolmara (franču: Colmar) ir pilsēta un komūna Francijas ziemeļaustrumos, Elzasas reģionā, Augšreinas departamentā. Atrodas netālu no Francijas robežas ar Vāciju, 300 kilometru attālumā no Francijas galvaspilsētas Parīzes un 64 kilometru attālumā no Strasbūras. Augšreinas departamenta administratīvais centrs un lielākā pilsēta. Tā ir Elzasas reģiona trešā lielākā komūna. No 1871. līdz 1918. gadam un no 1940. līdz 1945. gadam iekļauta Vācijas teritorijā. Pilsēta vidēji atrodas 197 metrus virs jūras līmeņa. Pilsētas kopējā platība ir 66,57 km², pēc 2011. gada datiem pilsētā dzīvo 67 409 iedzīvotāji, bet pilsētas aglomerācijā — 126 300 iedzīvotāji. Pilsēta ir plašāk pazīstama ar savu atjaunoto arhitektūru un muzejiem.