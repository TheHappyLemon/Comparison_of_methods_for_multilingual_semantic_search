Emīlija-Romanja (itāļu: Emilia-Romagna) ir reģions Ziemeļitālijā. Tās ziemeļu robeža ir Po upe, austrumos to apskalo Adrijas jūra, dienvidos ir robeža ar Sanmarīno un Apenīniem. Emīlija-Romanja robežojas ar 6 citiem Itālijas reģioniem. Lielākās pilsētas ir Boloņa, Modēna un Parma. Administratīvi sīkāk Emīlija-Romanja tiek iedalīta deviņās provincēs: Boloņas, Ferrāras, Forli-Čezēnas, Modēnas, Parmas, Pjačencas, Redžo Emīlijas, Rimini un Ravennas provincē. Emīlijas-Romanjas provincēs ir 341 komūna.