Havajiešu valoda (ʻŌlelo Hawaiʻi) ir polinēziešu saimes valoda, kas izplatīta galvenokārt ASV sastāvā esošajās Havaju salās, kur tā kopā ar angļu valodu ir oficiālā valoda. 20. gadsimtā dažādu iemeslu dēļ havajiešu valodas lietojums strauji samazinājās, to lielākoties saziņā aizstājot ar angļu valodu, un šobrīd pēc dažādiem avotiem havajiešu valodu no vairāk nekā 140 tūkstošiem havajiešu dzimtās valodas līmenī prot tikai 200—27 000 cilvēku. Havajiešu valoda ir apdraudēta valoda.