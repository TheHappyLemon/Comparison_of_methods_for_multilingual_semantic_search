"Tuvu" (franču: Close) ir 2022. gada Beļģijas, Francijas un Nīderlandes kopražojuma drāmas filma, kuras režisors ir Lūkass Donts. Filmā galvenās lomas atveido Edens Dambrins, Gustavs de Vēle, Emilī Dekenē un Lea Drukere. Filma stāsta par diviem tuviem draugiem, starp kuriem rodas plaisa, kad skolasbiedri pamana viņu tuvību. Filmas "Tuvu" pirmizrāde notika 2022. gada 26. maijā 75. Kannu kinofestivālā, kur tā saņēma Grand Prix balvu, dalot to ar Klēras Denī filmu "Zvaigznes pusdienlaikā". "Tuvu" nominēta 95. Kinoakadēmijas balvai kategorijā "Labākā starptautiskā spēlfilma". Filma saņēma pozitīvas kritiķu atsauksmes. Tīmekļa vietnē Rotten Tomatoes filmai ir 91% vērtējums.