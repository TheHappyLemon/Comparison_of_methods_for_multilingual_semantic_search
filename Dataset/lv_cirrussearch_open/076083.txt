Janvāris Februāris Marts Aprīlis Maijs Jūnijs Jūlijs Augusts Septembris Oktobris Novembris Decembris Janvāris (latīņu: Januarius, par godu Senās Romas dievam Jānusam) ir gada pirmais mēnesis. Janvārī ir 31 diena, tas ir viens no 7 mēnešiem, kuros ir 31 diena. Latviešu mēneša senais nosaukums ir ziemas mēnesis, savukārt lietuviešu senais nosaukums ir vasaris, bet mūsdienās — sausis. Mēnesis savu nosaukumu ieguvis pateicoties Romas ķēniņam Numam Pompīlijam par godu romiešu dievam Jānusam, kuram bija veltīta šī mēneša pirmā diena. Veiktajā kalendāra reformā Nums ievietoja janvāri kā gada pirmo mēnesi, pirms tam tas bija gada vienpadsmitais mēnesis, bet pirmais bija marts. Šā mēneša pirmajā trešdaļā saule atrodas Mežāža zvaigznājā, pēc tam Ūdensvīra zīmē.