Nacionālās basketbola asociācijas 1986.—1987. gada sezona bija 41. NBA sezona. Šajā sezonā piedalījās 23 komandas (visas no ASV). Par NBA čempioniem kļuva Losandželosas "Lakers" spēlētāji, kas sešu spēļu finālsērijā pieveica Bostonas "Celtics" ar 4—2. Tas bija "Lakers" otrais tituls pēc kārtas. Finālsērija ilga no 2. jūnija līdz 14. jūnijam. Par regulārās sezonas vērtīgāko spēlētāju tika atzīts Maģiskais Džonsons ("Lakers"), Maikls Džordans ("Bulls") bija sezonas rezultatīvākais spēlētājs. Finālsērijā par vērtīgāko spēlētāju atzina čempionvienības dalībnieku Maģisko Džonsonu. 1986. gada NBA drafts notika 1986. gada 17. jūnijā, tajā Klīvlendas "Cavaliers" ar pirmo numuru izvēlējās Bredu Dohertiju. 37. NBA Visu zvaigžņu spēle notika Kingdome arēnā Sietlā. Tajā Rietumu komanda uzvarēja Austrumus ar 154–149. Par spēles vērtīgāko spēlētāju tika atzīts Sietlas "SuperSonics" spēlētājs Toms Čemberss.