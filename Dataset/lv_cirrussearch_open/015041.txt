Laura Asadauskaite (lietuviešu: Laura Asadauskaitė; dzimusi 1984. gada 28. februārī) ir lietuviešu modernās pieccīņas sportiste. Četras reizes piedalījusies olimpiskajās spēlēs (2008, 2012, 2016, 2020). 2012. gadā Londonā izcīnīja zelta medaļu, kas bija Lietuvas sportistu otrā uzvara Londonas Olimpiskajās spēlēs pēc peldētājas Rūtas Meilutītes, 2020. gada olimpiskajās spēlēs Tokijā izcīnījusi sudraba medaļu. Tāpat sportiste ir izcīnījusi vairākas medaļas Eiropas un Pasaules čempionātā. L. Asadauskaite tika atzīta par 2011. un 2015. gada Lietuvas gada labāko sportisti. Viņas vīrs Andrejs Zadneprovskis arī ir modernās pieccīņas sportists, izcīnījis Olimpisko spēļu sudraba un bronzas medaļu.