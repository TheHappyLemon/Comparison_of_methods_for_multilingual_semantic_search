"Haizivs stāsts" (angļu: Shark Tale) ir 2004. gada ASV animācijas filma, kuras režisori ir Vikija Džensone, Bibo Berdžerons un Robs Letermans. Galvenās lomas ierunājuši Vills Smits, Renē Zelvēgere, Andželīna Džolija, Roberts De Niro, Mārtins Skorsēze un Džeks Bleks. Filmas pirmizrāde notika 2004. gada 10. septembrī Venēcijā. Filmu 2004. gadā nominēja Amerikas Kinoakadēmijas balvai kategorijā "Labākā animācijas filma", kur tā zaudēja animācijas filmai "Lieliskie". Zivtiņa Oskars samelo, ka ir nogalinājis haizivju bosa dēlu, lai kļūtu par varoni savā koraļļu rifa iedzīvotāju kopienā.