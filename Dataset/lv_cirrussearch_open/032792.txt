Apvienotā futbola akadēmija "Olaine" ir Latvijas futbola klubs no Olaines, kas pašlaik spēlē Nākotnes līgas čempionātā. Klubs tika izveidots 2013. gada decembrī, apvienojot trīs futbola klubus — FK Olaine, SK Super Nova un FK Baltika. Mājas spēles aizvada Olaines stadionā. 2016. gada sezonā startēja ar nosaukumu AFA Olaine/SK Super Nova, bet 2017. gada sezonā startēja kopā ar FK Progress kā FK Progress/AFA Olaine. Pēc 2017. gada sezonas FK Progress pievienojās Daugavpils komandai BFC Daugavpils, bet AFA Olaine startēja 2. līgā, Kurzemes/Zemgales čempionātā.