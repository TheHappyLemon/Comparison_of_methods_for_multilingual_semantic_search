Žeremi Sorele Ndžitaps Fotso (franču: Geremi Sorele Njitap Fotso, dzimis 1978. gada 20. decembrī) ir bijušais Kamerūnas futbolists, spēlējis aizsarga vai pussarga pozīcijā, bijis Kamerūnas futbola izlases dalībnieks. Savus karjeras spilgtākos posmus Žeremi pavadīja Real Madrid un Chelsea komandās. Ar Real Madrid komandu vienreiz uzvarējis La Liga turnīrā un divreiz ieguvis UEFA Čempionu līgas trofeju. Ar Chelsea komandu Žeremi divas reizes ieguva Anglijas Premjerlīgas čempionu titulu. Kamerūnas futbola izlases sastāvā aizvadījis 118 mačus un guvis 13 vārtus. 2000. un 2002. gadā ieguvis Āfrikas Nāciju kausa trofeju. Piedalījies 2002. un 2010. gada FIFA Pasaules kausā, kā arī 2000. gada vasaras olimpiskajās spēlēs.