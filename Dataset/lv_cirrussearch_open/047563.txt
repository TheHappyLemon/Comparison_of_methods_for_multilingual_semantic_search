Maikls Kreigs "Maiks" Džadžs (angļu: Michael Craig "Mike" Judge, dzimis 1962. gada 17. oktobrī) ir Ekvadorā dzimis amerikāņu aktieris, kinorežisors, kinoproducents un komponists. Absolvējis Kalifornijas Universitāti Sandjego, kur studēja fiziku. 1993. gadā izveidoja multiplikācijas seriālu "Bīviss un Batheds". Viņš arī ir viens no animācijas seriālu "Varenais Hils" (1997–2010), The Goode Family (2009), "Silīcija ieleja" (2014–2019) un Mike Judge Presents: Tales from the Tour Bus (2017–2018) līdzautors. Režisējis un rakstīja scenārijus tādām filmām kā Beavis and Butt-Head Do America (1996), "Darbs ofisā" (1999), "Idiokrātija" (2006) un "Ekstrakts" (Extract, 2009).