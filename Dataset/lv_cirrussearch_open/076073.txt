Igaunijas brīvdabas muzejs (igauņu: Eesti Vabaõhumuuseum) ir etnogrāfijas muzejs, kurā atrodas dabisku izmēru dažādas 18. un 19. gadsimta celtnes — Igaunijas tautas arhitektūras paraugi. Tajā aplūkojams gan zvejnieku, gan zemkopju ciems, jaunsaimnieka sēta, baznīca, krogs, skolas ēka, vairākas dzirnavas un ugunsdzēsēju stacija. muzeja platība ir 79 hektāri, tajā ir 72 atsevišķas ēkas no visiem Igaunijas etnogrāfiskajiem novadiem — Ziemeļigaunijas, Rietumigaunijas un Dienvidigaunijas. Muzejs veido pārskatu par igauņu tautas celtniecību un sadzīvi pēdējo divu gadsimtu laikā. Muzejs dibināts 1957. gadā, bet apmeklētājiem atvērts 1964. gadā. Muzejs atrodas Tallinā, Vabaõhumuuseumi tee 12.