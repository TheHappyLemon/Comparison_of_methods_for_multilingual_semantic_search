Šis raksts ir par kurvjziežu dzimtas augu ģinti. Par ciemu Saldus novadā skatīt rakstu Saulgriezes (ciems). Saulgriezes (Helianthus) ir kurvjziežu dzimtas lakstaugu ģints. Ģintī ietilpst aptuveni 70 sugas. To dabiskais izplatības areāls ir Ziemeļamerika, izņemot trīs sugas, kas sastopamas arī Dienvidamerikā. Mūsdienās saulgriezes aug arī citās pasaules daļās. Latvijā aug divas sugas — vasaras saulgrieze un bumbuļu topinambūrs.