Greiems Džeimss Sauness (angļu: Graeme James Souness; dzimis 1953. gada 6. maijā Edinburgā, Skotijā) ir bijušais skotu futbolists un treneris. Lielāko ievērību Sauness ieguvis, ilggadēji būdams viens no "Liverpool" līderiem un bijis pat komandas kapteinis. Viņš bijis ne vien ievērojams spēlētājs, bet arī treneris, vadot vairākus atpazīstamus klubus visā pasaulē, tai skaitā "Liverpool". Piecus gadus viņš bija spēlējošais treneris Skotijas klubā Glāzgovas "Rangers", bet pēdējā vadītā komanda ir Ņūkāslas "United". Šobrīd Sauness iesaistījies apskatnieka darbā, strādājot Īrijas telekanālā "RTE", kā arī "Sky Sports" un "Al Jazeera Sports".