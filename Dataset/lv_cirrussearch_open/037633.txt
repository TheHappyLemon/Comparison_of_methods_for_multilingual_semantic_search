Kickstarter ir ASV sabiedriska labuma korporācija Bruklinā, Ņujorkā, kas uztur globālu pūļa finansējuma platformu. Uzņēmuma paustais mērķis ir "palīdzēt radošiem projektiem īstenoties". 2015. gadā tika ziņots, ka Kickstarter savā pastāvēšanas laikā 257 000 radošiem (ar kino, mūziku, izrādēm, komiksiem, žurnālistisko darbību, datorspēlēm, tehnoloģijām un pārtiku saistītiem) projektiem savācis vairāk kā 1,9 miljardus ASV dolāru no 9,4 miljoniem cilvēku. Cilvēki, kuri finansiāli atbalsta Kickstarter projektus, apmaiņā par savu ieguldījumu var pieteikties uz taustāmiem labumiem. Šim modelim ir saknes mākslas patronāžas abonēšans modelī, kad mākslinieki dodas pa tiešo pie publikas, lai finansētu savu darbību.