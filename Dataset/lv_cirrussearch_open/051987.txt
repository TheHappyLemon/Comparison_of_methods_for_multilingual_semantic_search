Viļņas Svēto apustuļu Pētera un Pāvila baznīca (lietuviešu: Vilniaus Šv. apaštalų Petro ir Povilo bažnyčia, poļu: Kościół Śwętych Apostołów Piotra i Pawła) ir 18. gadsimta beigās uzcelta baroka stila Romas katoļu baznīca, kas atrodas Lietuvas galvaspilsētas Viļņas Antakalna seņūnijā. Tiek uzskatīta par Polijas-Lietuvas baroka meistardarbu. Pirms esošās baznīcas šajā vietā atradās Laterāna kanoniķu klosteris un baznīca, kas tika nopostīta Krievu - poļu kara laikā. Pašreizējo baznīcu 18. gadsimta beigās sāka celt Lietuvas lielhetmanis Mihails Kazimirs Pacs, kas pats apglabāts baznīcā. Baznīcas būvi pabeidza viņa brālis Žemaitijas bīskaps Kazimirs Pacs. Baznīcas interjeru veidoja meistari no Itālijas. Kopš uzcelšanas baznīcas interjers mainījies maz. 1803. gadā baznīcā uzstādīja Francišeka Smugleviča altārgleznu. 20. gadsimta sākumā ierīkoja ērģeles. Baznīca darbojās arī Lietuvas PSR laikā, bet no 1976. līdz 1987. gadam tika veikta tās restaurācija. No 1956. līdz 1989. gadam, kad Viļņas katedrāle bija pārvērsta par muzeju, baznīcā atradās Svētā Kazimira relikvijas. Dievkalpojumi baznīcā notiek lietuviski un poliski. Mihails Kazimirs Pacs Baznīcas plāns Interjers Griesti