"Amerikāņu ģimenīte" (angļu: Modern Family) ir amerikāņu komēdijseriāls, kura autori ir Kristofers Loids un Stīvens Levitans. Seriālu ASV translē telekompānija ABC, savukārt Latvijā — TV6, Kanāls 2. Tam ir sešas sezonas, kopumā vairāk nekā 140 sērijas. Pirmā sērija tika pārraidīta 2009. gada 23. septembrī. "Amerikāņu ģimenīte" ir par trim ģimenēm, kuru dažus locekļus saista radnieciskas saites, un to piedzīvojumiem. Tajā galvenās lomas atveido Eds O'Nīls, Sofija Vergara, Džūlija Bouena, Tajs Barells, Džese Tailers Fergusons, Ēriks Stonestrīts, Sāra Hailenda, Eriela Vintera, Nolans Gūlds, Riko Rodrigess un Obrija Andersone-Emonsa. "Amerikāņu ģimenīte" ir ieguvis vairākas balvas, tai skaitā Emmy un Grammy balvu kā labākais komēdijseriāls.