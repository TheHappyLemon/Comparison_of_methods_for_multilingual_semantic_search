Aržantāna (franču: Argentan) ir pilsēta Francijas ziemeļrietumos, Normandijas reģionā, Normandijas augstienē pie Ornas upes. Pirms romiešu ierašanās apmetne bija gallu cilts arviju (arvii) centrs. Romieši šeit nodibināja apmetni. Viduslaikos bieži tika uzskatīta par vienu no Normandijas svarīgākajām pilsētām. Šeit attīstījās mežģīņu ražošana. 2. pasaules kara laikā pilsēta gandrīz pilnīgi tika nopostīta. Mūsdienās ekonomika balstās uz tūrismu.