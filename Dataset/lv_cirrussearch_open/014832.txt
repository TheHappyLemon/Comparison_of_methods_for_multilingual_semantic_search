Lori "Lolo" Džonsa (angļu: Lori "Lolo" Jones; dzimusi 1982. gada 5. augustā), amerikāņu vieglatlēte un bobslejiste. Vieglatlētikā startējusi 100 m/b distancē. Piedalījusies 2008. gada vasaras olimpiskajās spēlēs Pekinā, kur finālā ierindojās tikai 7. vietā ar rezultātu 12,72 s, lai arī pirms devītās barjeras atradās skrējiena vadībā. 2008. gada Pasaules vieglatlētikas finālsacensībās Štutgartē izcīnījusi otro vietu. 2012. gada vasaras olimpiskajās spēlēs izcīnījusi 4. vietu. NCAA pārstāvējusi Luiziānas štata universitāti, trīs reizes uzvarēja NCAA čempionātā un 11 reizes tika iekļauta All-American izlasēs. Sacensībās telpās 60 m/b distancē ir trīs reizes kļuvusi par ASV čempioni, 2008. un 2010. gadā uzvarējusi Pasaules čempionātā telpās. Tāpat sportistei pieder ASV rekords 60 m/b distancē (7,72 s). 2012. gada nogalē iekļuva ASV bosleja izlasē. Savā Pasaules kausa debijā izcīnīja 2. vietu Leikpleisidā. 2013. gada Pasaules čempionātā izcīnījusi zelta medaļu komandu sacensībās. Kvalificējusies startam 2014. gada ziemas olimpiskajās spēlēs.