Vācijas futbola izlase ir nacionālā futbola komanda, kas pārstāv Vācijas valsti starptautiskās futbola sacensībās. Vācijas futbola izlasi pārvalda Vācijas Futbola asociācija. Vācijas izlase ir četrkārtēja Pasaules čempione, kā arī trīsreiz ir triumfējusi Eiropas čempionātā, tādējādi Vācijas izlase ir titulētākā Eiropas futbola izlase. Pēc Otrā pasaules kara apvienotā Vācija sadalījās, izveidojoties divām valstīm VFR (Rietumvācija) un VDR (Austrumvācija). Laika posmā pēc Otrā pasaules kara līdz 1990. gadam pastāvēja VDR futbola izlase, bet, pēc abu Vāciju atkalapvienošanās, atkal pastāvēja apvienotās Vācijas izlase.