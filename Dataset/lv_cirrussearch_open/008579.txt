1951. gada NBA Visu zvaigžņu spēle bija pirmā NBA Visu zvaigžņu spēle. Tā notika 1950.—1951. gada NBA sezonas laikā 1951. gada 2. martā Boston Garden arēnā Bostonā, Masačūsetsas štatā. Spēlē uzvarēja Austrumi, kas ar rezultātu 111—94 pārspēja Rietumus. Par pirmo Visu zvaigžņu spēles vērtīgāko spēlētāju tika atzīts Bostonas "Celtics" spēlētājs Eds Makolijs. Lai arī pirms spēles daudzi bija pesimistiski noskaņoti pret šādas spēles nepieciešamību, to apmeklēja 10 094 skatītāji (vidēji regulārajā sezonā spēles vēroja 3500 skatītāji) un pasākums tika atzīts par izdevušos.