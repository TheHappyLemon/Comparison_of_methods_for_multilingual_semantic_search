Dons Migels de Servantess Saavedra (spāņu: Don Miguel de Cervantes Saavedra, izrunā: [miˈɣel de θerˈβantes saˈβeðɾa]; dzimis, iespējams, 1547. gada 29. septembrī, miris 1616. gada 23. aprīlī) bija kastīliešu rakstnieks, dzejnieks un dramaturgs. Viņa slavenākais darbs ir "Dons Kihots", ko uzskata par pirmo moderno romānu un vienu no nozīmīgākajiem darbiem literatūras vēsturē. M. de Servantesa ietekme uz spāņu valodu ir bijusi tik liela, ka ir ieviesies termins "Servantesa valoda".