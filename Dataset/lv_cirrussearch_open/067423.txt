Izraēlas sieviešu basketbola izlase ir nacionālā basketbola sieviešu komanda, kas pārstāv Izraēlu starptautiskās basketbola sacensībās, tādās kā Eiropas čempionāts, Pasaules kauss, olimpiskās spēles. Pašlaik (2023) Izraēlas izlase FIBA Pasaules izlašu rangā ieņem 49. vietu. Olimpiskajām spēlēm un Pasaules kausam līdz šim nav kvalificējusies, labākais sasniegums Eiropas čempionātā ir 8. vieta 1991. gadā, kad Izraēla rīkoja čempionātu. Kopā ar Slovēniju Izraēla bija arī viena no 2023. gada Eiropas čempionāta rīkotājvalstīm.