Boeing 777 ir ASV aviobūves kompānijas Boeing Commercial Airplanes lielo attālumu reaktīvā divu dzinēju pasažieru lidmašīnu sērija. Tajā ir sēdvietas vairāk nekā 300 pasažieriem un atkarībā no modeļa tā var veikt 9700—17 370 km lielus attālumus. Boeing 777 ir lielākā diametra reaktīvo dzinēju lidmašīna starp visām lidmašīnām, pie katras galvenās šasijas atrodas seši riteņi. Boeing 777 tika izstrādāts, konsultējoties ar astoņām lielajām aviokompānijām, lai aizvietotu vecas lielās lidmašīnas un samazinātu jaudas atšķirību starp Boeing 767 un Boeing 747. Tā ir pirmā pilnībā datorizstrādātā komerciālā lidmašīna. Boeing 777 tiek ražots kopš 1993. gada, līdz 2012. gada martam ir saražotas 1000 lidmašīnas. Pirmais lidojums ar Boeing 777 notika 1994. gada 12. jūnijā. Viena 777-200ER lidmašīna maksā 244,7 miljonus ASV dolāru, 777-200LR — 275,8 miljonus, 777-300ER — 298,3 miljonus un 777F — 280,1 miljonu, Jaunākā versija 777X maksā 498,6 miljonus.[nepieciešama atsauce]