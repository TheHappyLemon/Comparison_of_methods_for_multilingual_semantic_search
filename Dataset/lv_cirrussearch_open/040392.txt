Gibraltāra Nacionālā līga (angļu: Gibraltar National League) ir Gibraltāra vienīgā pieaugušo vīriešu futbola līga. Tā tika izveidota 2019. gadā, apvienojot Gibraltāra Premjerdivīziju, kas bija augstākā futbola līga kopš 1905. gada, un Gibraltāra Otro divīziju. Gibraltāra futbola čempionāts notiek kopš 1895. gada. Čempionātā pašlaik piedalās 11 komandas. Visvairāk reizes (25) Gibraltāra čempiontitulu ir izcīnījis klubs Lincoln Red Imps.