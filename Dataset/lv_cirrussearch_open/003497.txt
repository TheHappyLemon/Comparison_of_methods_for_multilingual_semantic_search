Lase Virens (somu: Lasse Virén; dzimis 1949. gada 22. jūlijā Mirskilā, Somijā) ir bijušais somu vieglatlēts, garo distanču skrējējs. Startējis trijās Olimpiskajās spēlēs (1972, 1976, 1980). Kopumā izcīnīja 4 zelta medaļas: 1972. gadā Minhenē 5000 un 10 000 metru distancēs, šo pašu panākumu atkārtoja arī 1976. gadā Monreālā. Eiropas čempionātos viņš ir izcīnījis bronzas medaļu 1974. gadā Romā 5000 m distancē. L. Virens ir viens no veiksmīgakajiem somu garo distanču skrējējiem un kopā ar saviem tautiešiem P. Nurmi un V. Ritolu ir pieskaitāmi pie "lidojošo somu" pulka.