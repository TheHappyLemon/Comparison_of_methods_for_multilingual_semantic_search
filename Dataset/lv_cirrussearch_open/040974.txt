Kvadvo Asamoā (angļu: Kwadwo Asamoah; dzimis 1988. gada 9. decembrī) ir bijušais Ganas futbolists, pussargs, Ganas futbola izlases dalībnieks. Profesionāla futbolista karjeru sāka 2008. gadā Itālijas klubā Udinese. No 2012. līdz 2018. gadam spēlēja Juventus sastāvā, sešas reizes izcīnot Itālijas čempiontitulu. 2018. gada jūlijā pārgāja uz citu A sērijas klubu — Internazionale. Ganas izlases sastāvā ir piedalījies divos FIFA Pasaules kausa finālturnīros (2010., 2014), kā arī četrās Āfrikas Nāciju kausa izcīņās.