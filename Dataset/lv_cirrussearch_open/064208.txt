Dānija bija pārstāvēta 1900. vasaras olimpiskajās spēlēs, kas norisinājās Francijas galvaspilsētā Parīzē no 1900. gada 14. maija līdz 28. oktobrim. Šīs bija otrās vasaras olimpiskās spēles, kurās tā startēja. Dāniju šajās olimpiskajās spēlēs pārstāvēja 12 sportisti, kuri startēja 5 sporta veidos. Lielākā daļa no sportistiem bija pārstāvēta šaušanā. Pirmoreiz Dānija bija pārstāvēta peldēšanā un virves vilkšanā. Dānijas virves vilkšanas pārstāvji startēja kopā ar Zviedrijas sportistiem kā Jauktās komandas pārstāvji, kur izcīnīja arī zelta medaļu. Šajās olimpiskajās spēlēs Dānija izcīnīja 6 olimpiskās medaļas (1 zelta, 3 sudraba un 2 bronzas medaļas), trijos sporta veidos. Medaļu kopvērtējumā ierindojoties 10. vietā. Visvairāk medaļas, 4 olimpiskās medaļas, tika izcīnītas šaušanas sacensībās. Pirmoreiz Dānija olimpiskās medaļas tā ieguva peldēšanā un vieglatlētikā. Dānijas sportists šaušanas sacensībās Anderss Peters Nīlsens šajās olimpiskajās spēlēs izcīnīja trīs sudraba medaļas, tādējādi kļūdams par olimpiskajām medaļām bagātāko Dānijas sportistu.