Šis raksts ir par čīliešu rakstnieci. Par citām jēdziena Aljende nozīmēm skatīt nozīmju atdalīšanas lapu. Izabella Aljende Ljona (Isabel Allende Llona, dzimusi 1942. gada 2. augustā Limā) - čīliešu rakstniece. Salvadora Aljendes brāļameita. Dzimusi Limā, čīliešu diplomāta ģimenē. No 1945. līdz 1953. gadam dzīvoja Čīlē , pēc tam Bolīvijā un Libānā. Pēc Augusto Pinočeta apvērsuma devās emigrācijā uz Venecuēlu. Kopš 1988. gada dzīvo ASV un 2003. gadā kļuva ar ASV pilsoni. 1982. gadā publicēja savu pirmo un visslavenāko darbu - Spoku māja (La Casa de los Espiritus, The House of the Spirits).