Elēna Džonsone Sirlīfa (Ellen Johnson Sirleaf; dzimusi 1938. gada 29. oktobrī) ir Libērijas politiķe, bijusī Libērijas prezidente. Prezidentes amatā bija no 2006. gada 16. janvāra līdz 2018. gada 22. janvārim. Laika posmā no 1979. līdz 1980. gadam viņa bija valsts finanšu ministre, kad Libērijā notika valsts apvērsums. Pēc tam viņa atstāja Libēriju un darbojās dažādās finanšu institūcijās. Kandidēja 1997. gada prezidenta vēlēšanās, taču ierindojās 2. vietā. Tika ievēlēta 2005. gada vēlēšanās un 2006. gada 16. janvārī sāka pildīt Libērijas prezidentes amata pienākumus. Viņa bija pirmā un vienīgā ievēlētā valsts vadītāja Āfrikā. Tika pārievēlēta 2011. gada vēlēšanās. 2017. gada vēlēšanās vairs nevarēja kandidēt, jo jau bija servējusi divus termiņus. 2011. gadā kopā ar Leimahu Gbovī un Tevekulu Kermānu saņēma Nobela miera prēmiju.