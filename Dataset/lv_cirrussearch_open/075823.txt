Pinčova (poļu: Pińczów) ir pilsēta, apriņķa un tāda paša nosaukuma gminas centrs Polijas dienviddaļā, Sventokšiskas vojevodistē. Pilsēta veidojusies ap XII gadsimta akmeņlauztuvēm. Cietusi Otrā pasaules kara laikā, tomēr kā tūrisma objekti apkārtnē saglabājušies XVIII gadsimta Velkopolsku dzimtas pils, vairākas baznīcas un klosteri. 1944. gada jūlijā - augustā pilsētā varu sagrāba poļu spēki uz brīdi nodibinot t. s. Piņčovas republiku. XV - XVII gadsimtā Piņčova bija viens no svarīgākajiem Polijas reformācijas centriem, un ievērojamu kultūras centru ar reformatoru spiestuvi un skolu. Šeit darbojās un miris poļu baznīcas reformators Jans Laskis (Jan Łaski, 1499 - 1560), kā arī kādu laiku dzīvoja itāļu baznīcas reformators Bernardino Okino (Bernardino Ochino, 1487-1564). XVI gadsimta beigās Piņčovā bija darbnīca itāliešu izcelsmes arhitektam un tēlniekam Santi Guči (Santi Gucci, ap 1530 - 1600), kurš bija viens no pazīstamākajiem manierisma pārstāvjiem Polijā.