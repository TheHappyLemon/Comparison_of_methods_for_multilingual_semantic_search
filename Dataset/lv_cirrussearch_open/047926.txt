Jaroslava Švedova (krievu: Ярослава Шведова; dzimusi 1987. gada 12. septembrī) ir Krievijā dzimusi Kazahstānas tenisiste, spēlē ar labo roku. Divas reizes uzvarējusi Grand Slam turnīru dubultspēlēs — Vimbldonas čempionātā un ASV atklātajā čempionātā (abas reizes 2010. gadā kopā ar amerikānieti Vāniju Kingu). Vēl piecas reizes spēlējusi finālā — 4 reizes dubultspēļu finālā un vienu reizi jauktajās dubultspēlēs. 2016. gada februārī dubultspēļu rangā ieņēma trešo vietu. Jaroslavas Švedovas tēvs ir krievs, bet māte — baškīriete. Viņas māte Nurzija Bahmanova 1992. gadā kļuva par pasaules čempioni 100 km skrējienā.