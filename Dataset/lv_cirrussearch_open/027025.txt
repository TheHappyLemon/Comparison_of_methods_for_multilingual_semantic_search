Edvards Viljams Bruks (angļu: Edward William Brooke III; dzimis 1919. gada 26. oktobrī, miris 2015. gada 3. janvārī) bija amerikāņu politiķis, pārstāvējis Republikānisko partiju. 1966. gadā Bruks kļuva par pirmo afroamerikāni, ko iedzīvotāji ievēlējuši Senātā. Par nākamo iedzīvotāju ievēlēto afroamerikāni, kas ievēlēts Senātā, kļuva demokrāte Kerola Mozlija Brauna no Ilinoisas štata 1993. gadā. Saskaņā ar 2014. gada datiem Bruks ir vienīgais afroamerikānis, kas Senāta aizvadījis vairākus termiņus. Pirms ievēlēšanas Senātā bijis Masačūsetsas štata ģenerālprokurors (1963—1967). Dzīves pēdējo pusotru gadu bijis vecākais dzīvais bijušais senators.