Hefrens (grieķu: Χεφρήν, Chephren) bija Senās Ēģiptes faraons, kas valdīja 26 gadus 4. dinastijas laikā ap 2570. gadu p. m. ē. Pieņēmis titulu "Ra dēls" (sa Ra). Viņa tēvs ir 4. dinastijas faraons Heopss. Par faraonu kļuva pēc pusbrāļa Džedefras. Hefrenam ir celta otra lielākā Gīzas piramīda — Hefrena piramīda. Daži eģiptologi uzskata, ka viņa valdīšanas laikā ir celta piramīdai blakus esošā Lielā Sfinksa, tomēr tas tiek apšaubīts. Par viņa dzīvi maz kas ir zināms. Hērodots viņu raksturoja kā nežēlīgu un ķecerīgu valdnieku.