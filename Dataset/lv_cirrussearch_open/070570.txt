Pandija, arī Jupiters LXV ir neliels Jupitera pavadonis. To 2017. gadā atklāja zinātnieku komanda Skota Šeparda (Scott S. Sheppard) vadībā Cerro Tololo observatorijā, Čīlē. Pēc atklāšanas pavadonim tika piešķirts pagaidu apzīmējums S/2017 J 4. 2018. gada 25. septembrī Starptautiskā Astronomijas savienība pavadonim piešķīra pastāvīgo nosaukumu Jupiters LXV. 2019. gada 19. augustā Starptautiskā Astronomijas savienība pavadoni nodēvēja par Pandiju. Pandija ir tēls grieķu mitoloģijā, pilnmēness dieviete, Selēnes un Zeva meita. Pandija ir neliels pavadonis, diametrs tikai apmēram 3 km. Tas pieder Himalijas grupai.