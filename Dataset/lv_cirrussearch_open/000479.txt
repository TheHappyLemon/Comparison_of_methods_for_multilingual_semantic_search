Riebiņi (agrāk Ribene) ir apdzīvota vieta Latgalē, Preiļu novadā. Riebiņu pagasta centrs. Izvietojušies Feimankas krastos 6 km no Preiļiem un 213 km no Rīgas. Riebiņos ir pagasta administrācija, vidusskola, bērnudārzs, kultūras nams, bibliotēka, Svētā Franciska katoļu baznīca, Svētā Nikolaja pareizticīgo baznīca. Apskates objekti ir Riebiņu muiža ar parku un Riebiņu zirgaudzētava.