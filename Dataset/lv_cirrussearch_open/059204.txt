Rotaļu lācītis no mīksta materiāla ir viens no populārākajiem mīksto rotaļlietu veidiem 20. gadsimtā un 21. gadsimta sākumā. Rietumeiropā un Amerikā rotaļu lācītis ir pazīstams galvenokārt ar nosaukumu Teddy (angļu: Teddy bear), kas tradicionāli saistīts ar ASV prezidenta Teodora Rūzvelta vārdu. 20. gadsimta sākuma dažādu Eiropas un Amerikas uzņēmumu rotaļu lācīši (ražoti pirms Otrā pasaules kara) ir populārs kolekcionējams objekts.