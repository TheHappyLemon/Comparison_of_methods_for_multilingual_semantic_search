Roberts Hauards Grabss (angļu: Robert Howard Grubbs; dzimis 1942. gada 27. februārī, miris 2021. gada 19. decembrī) bija amerikāņu ķīmiķis, Nobela prēmijas ķīmijā 2005. gada laureāts. Dzimis Kentuki štata lauku apvidū. Mācījies Floridas Universitātē, kur ieguva bakalaura un maģistra grādu un Kolumbijas Universitātē, kur ieguva doktora grādu. Papildinājies Stenforda Universitātē un Mičiganas Universitātē. Kopš 1978. gada strādā Kalifornijas Tehnoloģiju institūtā. Pētījumi metālorganisko savienojumu un organiskajā ķīmijā, sevišķi olefīna apmaiņas reakcijā (Olefin metathesis), par ko ieguvis Nobela prēmiju. Saņēmis arī daudzus citus starptautiskus apbalvojumus.