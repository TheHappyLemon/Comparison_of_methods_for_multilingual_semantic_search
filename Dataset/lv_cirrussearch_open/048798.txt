Layer Cake ir 2004. gada kriminālfilma, kas balstīta uz Dž. Dž. Konolija tāda paša nosaukuma romānu. Filmas režisors un viens no producentiem ir Metjū Vons. Galvenās lomas filmā atveido Denjels Kreigs, Kolms Mīnijs, Kenets Krenhams, Džordžs Heriss, Džeimijs Formans, Maikls Gembons un Sjēna Millere. Filmas pirmizrāde notika 2004. gada 1. oktobrī. "XXXX" ir veiksmīgs narkotiku dīleris, kurš vēlas pamest narkotiku biznesu. Neilgi pirms viņa plānotās priekšlaicīgās pensionēšanās XXXX no sava šefa saņem divus uzdevumus: atrast šefa partnera no narkotikām atkarīgo meitu Čārliju, kura ir pazudusi, kā arī pārraudzīt viena miljona ekstazī tablešu iegādi no bandīta "Hercoga".