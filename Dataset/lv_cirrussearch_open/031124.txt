Skaties arī jēdzienu ar līdzīgu nosaukumu: Nokia 6110. Nokia 6110 Navigator bija Somijas uzņēmuma Nokia viedtālrunis. Izlaists 2006. gadā. Bija pielāgots navigācijas lietošanai, tam bija iepriekšielādētas navigācijas kartes. Tas bija otrais (aiz N95) Nokia telefons ar GPS atbalstu. Tas darbojās GSM 850, 900, 1800 un 1900, kā arī WCDMA un HSDPA 2100 tīklā. Modelis bija apgādāts ar ARM11 369 Mhz procesoru un darbojās ar S60 3. paaudzes (Symbian v9.2) operētājsistēmu. Telefons izveidots ar sabīdāmu taustiņu bloku. 2008. gada februārī Vodafone atsauca 3000 Nokia 6110 Navigator telefonus saistībā ar GPS problēmām. 2008. gadā izlaista uzlabota versija Nokia 6210 Navigator.