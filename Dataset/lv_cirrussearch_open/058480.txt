Nijmegen Eendracht Combinatie, pazīstams kā NEC jeb NEC Nijmegen, ir profesionāls Nīderlandes futbola klubs, kas bāzēts Neimegenā. Klubs ir dibināts 1900. gadā. Pašlaik spēlē Nīderlandes futbola augstākajā līgā Eredivisie. Mājas spēles aizvada stadionā Goffertstadion, kā ietilpība ir 12 500 vietu. Komanda ir četras reizes spēlējusi Nīderlandes kausa izcīņas jeb KNVB kausa finālā, bet ne reizi nav uzvarējusi. Labākais sasniegums Eredivisie ir 5. vieta 2002.—2003. gada sezonā. Klubs ir divas reizes uzvarējis Nīderlandes Pirmajā divīzijā (Eerste Divisie).