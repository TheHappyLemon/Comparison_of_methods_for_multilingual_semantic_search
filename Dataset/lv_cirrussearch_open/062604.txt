Henrikuss Petruss Augustīnuss Johanness "Henri" Smulderss (nīderlandiešu: Henricus Petrus Augustinus Johannes "Henri" Smulders; dzimis 1863. gada 20. augustā, miris 1933. gada 8. novembrī) bija nīderlandiešu burātājs, olimpiskās sudraba ieguvējs 1900. gada vasaras olimpiskajās spēlēs. Smulderss 1900. gada Parīzes olimpiskajās spēlēs startēja burāšanas sacensībās. Open klases sacensībās viņš nefinišēja. 3 līdz 10 tonnu laivu klases pirmajā braucienā viņš izcīnīja sudraba medaļu, bet šīs pašas disciplīnas otrajā braucienā — 4. vietu. Abās disciplīnās viņš startēja kopā ar Krisu Hoijkāsu un Ariju van der Veldenu.