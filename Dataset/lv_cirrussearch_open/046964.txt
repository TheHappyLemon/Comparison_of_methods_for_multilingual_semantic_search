Nezināma vērtība "dzīvesbiedra_nosaukums" Džeimss Džozefs Pārsonss (angļu: James Joseph Parsons; dzimis 1973. gada 24. martā) ir amerikāņu aktieris. Pazīstams ar Šeldona Kūpera lomu komēdijseriālā "Lielā sprādziena teorija" (2007—2019). Par šo lomu ir saņēmis vairākus apbalvojumus, tai skaitā Primetime Emmy un Zelta globusa balvu galvenā aktiera komēdijseriālā nominācijā. 2018. gadā žurnāls Forbes viņu ievietoja pirmajā vietā starp pasaulē pelnošākajiem televīzijas aktieriem ar gada peļņu 26,5 miljoni ASV dolāru. 2011. gadā debitēja Brodvejā, kur atveidoja Tomiju Boutraitu lugā The Normal Heart, par ko saņēma Drama Desk balvu. Vēlāk viņš atveidoja to pašu lomu lugas ekranizējumā par ko saņēma savu septīto Emmy balvas nomināciju. Piedalījies arī Tony balvu ieguvušajā lugā The Boys in the Band (2019), un vēlāk kopā ar visu lugas trupu filmējies 2020. gada kino adaptācijā. Kino Pārsonss ieskaņojis galveno tēlu animācijas filmā "Mājas" (2015), kā arī atveidojis otrā plāna lomas filmās "Vienādojums ar nezināmajiem" (2016) un "Pievilcīgs, ļauns un slikts" (2019). Pārsonss ir seriāla "Jaunais Šeldons" (Young Sheldon), par seriālā "Lielā sprādziena teorija" attēlotā Šeldona Kūpera bērnību, idejas autors un izpildproducents.