Hemptonkortas pils (angļu: Hampton Court Palace) ir 16. gadsimta Anglijas karalim piederošs pils ansamblis, kas atrodas Londonas dienvidrietumu pievārtē Temzas upes kreisajā krastā. Pils izbūve sākta 1514. gadā kardināla un karaļa Henrija VIII galvenā ministra Tomasa Volsija (Thomas Wolsey) vajadzībām. 1529. gadā Volsijs krita nežēlastībā un pils kļuva par Henrija VIII iemīļotu uzturēšanās vietu. Henrijs VIII pili krietni paplašināja. 17. gadsimtā karalis Viljams III pili vēl vairāk pārbūvēja un rezultātā tā ir divu dažādu stilu - Tjudoru arhitektūras un baroka sajaukums. Karalis Džordžs II bija pēdējais monarhs, kura rezidence bija Hemptonkortas pils. Mūsdienās pils ir atvērta apmeklētājiem.