Kevins Kostners (angļu: Kevin Costner; dzimis 1955. gada 18. janvārī Linvudā, Losandželosas apgabalā) ir ASV aktieris, kinorežisors un producents. Lielākos panākumus guvis ar filmu "Dejas ar vilkiem" (1990), par kuru saņēma divas Amerikas Kinoakadēmijas balvas — kā producents par labāko filmu un kā režisors par labāko režiju, kā arī ieguva nomināciju kā aktieris. Par šo pašu filmu Kostners saņēma arī Zelta globusa balvu labākajam režisoram. Par lomu TV miniseriālā Hatfields & McCoys (2012) Kostners ieguva Zelta globusa balvu kategorijā "Labākais aktieris TV miniseriālā vai TV filmā", kā arī Emmy balvu.