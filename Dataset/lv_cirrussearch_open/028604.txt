Deutsche Bank Dvīņu torņi (vācu: Hauptverwaltung Deutsche Bank) ir divi debesskrāpji, kas atrodas Frankfurtē pie Mainas, Vācijā. Ēkas atrodas Frankfurtes biznesa rajonā. Debesskrāpji ir būvēti Vācijas lielākās bankas Deutsche Bank vajadzībām, un tajos ir izvietota bankas galvenā mītnes vieta. Torņi tika sākti būvēt 1978. gadā, bet būvniecību pabeidza 1984. gadā, un sākumā tās tika būvētas viesnīcas vajadzībām. Ēku īpašnieku būvniecības laikā tomēr izlēma neturpināt būvniecību un ēkas nopirka Deutsche Bank. Ēkās no 2007. līdz 2011. gadam notika renovācijas darbi. Ēku komplekss sastāv no diviem torņiem un četrstāvu ēkas, kas savieno abus torņus. Debesskrāpji ir vienāda augstuma, un katram no tiem ir četrdesmit stāvi, kuru kopējā platība ir 60 000 m², bet ēku augstums līdz jumtam ir 155 metri. Debeskrāpjiem ir tieša piekļuve Frankfurtes pazemes dzelzceļa tīklam. Pie ēku ieejas ir novietota pasaulē lielākā cilvēka formas statuja, kas veidota no monolīta.