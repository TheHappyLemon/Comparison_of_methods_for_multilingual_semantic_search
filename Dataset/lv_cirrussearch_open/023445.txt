D'Irvila jūra ir Dienvidu okeānam piederīga malas jūra Antarktīdas piekrastē, aptuveni starp 130 un 160° austrumu platuma grādiem, iepretī Austrālijai. Nosaukta franču ceļotāja un pētnieka Žila Dimona d'Irvila vārdā. D'Irvila jūrā atrodas Dienvidu magnētiskais pols. Tai pieguļ Adelijas Zeme, Džordža V krasts, Klēras krasts. Jūrā no Antarktīdas ieplūst Ninnisa šļūdonis un Merca šļūdonis. Krastā atrodas Francijai piederošā Dimondirvilas polārā stacija. Rietumos atrodas Mosona jūra, austrumos — Somova jūra.