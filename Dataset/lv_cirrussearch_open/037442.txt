Viktors Suhorukovs (krievu: Виктор Сухоруков; dzimis 1951. gada 10. novembrī) ir padomju un krievu aktieris. Viņš sākot ar 1974. gadu ir piedalījies vairāk nekā 50 filmās un televīzijas seriālos. Atveidojis galveno lomu filmā "Laimīgās dienas" (Счастливые дни, 1991), ko demonstrēja 1992. gada Kannu kinofestivālā. Filmējies filmās "Suņa gads" (Год собаки, 1994), "Pils" (Замок, 1994), "Brālis" (1997), "Par kropļiem un cilvēkiem" (Про уродов и людей, 1998), "Brālis 2" (2000), "Antikillers" (Антикиллер, 2002), "Punduris Gardegunis" (2003), "Nakts pārdevējs" (Ночной продавец, 2005), "Aklās vistiņas" (2005), "Sala"(Остров, 2006), "Stērstes" (Овсянки, 2010), "Ivans cara dēls un Pelēkais Vilks" (2011) un "Paradīze" (Рай, 2016). Piedalījies seriālā "Fizruks".