Amaury Sport Organisation (ASO) ir daļa no Francijas mediju grupas, EPA (Éditions Philippe Amaury). Tā organizē tādus sporta pasākumus kā velosacensības Tour de France, Vuelta a España un Parīze—Nica, kā arī Dakaras ralliju automašīnām un motocikliem. 2008. gadā tā uzsāka organizēt Centrāleiropas ralliju, rallijreida izturības braucienu Rumānijā un Ungārijā. Tour de France 1903. gadā izveidoja laikraksts L'Auto. Laikraksts tika likvidēts pēc kara, jo tam bija saistība ar vācu okupācijas spēkiem un organizēšanu pārņēma cits laikraksts, L'Équipe. L'Équipe (tagad daļa no EPA) organizēja tūri, līdz to pārņēma tā mātes uzņēmums ASO. ASO organizē arī Parīzes maratonu, riteņbraukšanas pasākumus Āfrikā (Tour du Faso) un Vidējos Austrumos (Tour of Qatar), golfa (Open de France, Lacoste Ladies Open de France un Grand Prix Schweppes) un burāšanas (Tour de France à la voile) pasākumus. ASO prezidents ir Žans Etjēns Amorī, EPA dibinātāja Filipa Amorī dēls.