Pirkšana ir komerciāla darbība, kas saistīta ar preces vai pakalpojuma saņemšanu no pārdevēja, pēc brīvprātīgas abu pušu vienošanās par cenu un citiem pirkšanas-pārdošanas darījuma nosacījumiem. Vairums pirkšanas darījumu notiek tirgū, kur pārdevēji pircējiem masveidā piedāvā jau gatavus, bieži vien tipveida produktus. Taču daudzos gadījumos pirkšana un pārdošana var būt komplicēts process, kas aizsākas ar pārdodamās preces pasūtīšanu, projektēšanu un izgatavošanu. Parasti tie ir sarežģīti objekti vai tehniskas būves, piemēram, elektrostacijas, kuģi, dažādi infrastruktūras u.c. objekti.