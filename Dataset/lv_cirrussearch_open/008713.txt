Klods Šabrols (franču: Claude Chabrol; dzimis 1930. gada 24. jūnijā, miris 2010. gada 12. septembrī) bija franču kinorežisors, viens no ievērojamākajiem franču jaunā viļņa filmu veidotājiem. Šabrols savu karjeru iesāka ar filmu Smukulītis Seržs, kas kļuva par vienu no pirmajām franču jaunā viļņa stilā uzņemtajām filmām un ieguva lielu kritiķu atzinību. Savā karjerā Šabrols uzņēma vairāk kā 70 filmas, kas galvenokārt bija krimināldrāmas, trilleri, arī komēdijas. Šablors un viņa darbi ir ieguvuši vairākus nozīmīgus apbalvojumus Berlīnes un Kannu kinofestivālos.