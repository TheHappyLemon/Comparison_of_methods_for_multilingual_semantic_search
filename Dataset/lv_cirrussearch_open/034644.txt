Plēsonība ir starpsugu attiecības, kad viens organisms, plēsoņa, iznīcina citu organismu, upuri, lai iegūtu sev barību. Plēsonība ir viena no trijām nomācošajām jeb ekspluatatīvajām attiecībām. Pārējās divas ir parazītisms un pusparazītisms. Plēsoņām parasti ir labi attīstīts ķermenis, satveršanas, kustību un maņu orgāni, strauja reakcija. Upuru īpatnības ir aizsargkrāsa, saasināta uzmanība, slēpšanās un bēgšanas instinkts un citi.