Amēlija (angļu: Amelia) ir 2009. gada biogrāfiska filma, kuras režisore ir Mira Neira. Galvenās lomas filmā atveido Hilarija Svonka, Ričards Gīrs, Kristofers Eklstons un Jūens Makgregors. Filmas pirmizrāde notika 2009. gada 23. oktobrī. Filma veidota par leģendārās amerikāņu pilotes Amēlijas Ērhārtas dzīvi. Ērhārta, kura centās veikt lidojumu apkārt visai pasaulei, 1937. gadā pazuda bez vēsts, lidojot pāri Klusajam okeānam.