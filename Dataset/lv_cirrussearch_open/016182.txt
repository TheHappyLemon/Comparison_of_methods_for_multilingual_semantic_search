Agridžento (itāļu: Agrigento), līdz 1927. gadam Džirdženti (Girgenti), ir pilsēta Itālijā, Sicīlijas dienvidos, Agridžento provinces administratīvais centrs. 2012. gada aprīlī pilsētā dzīvoja aptuveni 59,1 tūkstoši iedzīvotāju. Pilsētu ap 581. gadu p.m.ē. dibināja senie grieķi. Tās nosaukums bija Akraga (Ἀκράγας, Akragas). 5. gadsimtā p.m.ē. Akragās dzīvoja sengrieķu filozofs, politiķis un ārsts Empedokls. Senās Romas laikos pilsētas latīniskais nosaukums bija Agrigentum. Agridžento tautsaimniecība balstās uz sēra un potaša ieguvi, kā arī uz lauksaimniecību un tūrismu. Agridžento bezdarba līmenis ir 19,2%.