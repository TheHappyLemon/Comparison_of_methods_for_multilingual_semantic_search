Šorttreks ir ziemas sporta veids, kurā sportists ar speciālām slidām kājās cenšas pēc iespējas ātrāk veikt distanci. Sacensības šajā sporta veidā notiek 60×30 m lielos ledus laukumos ledus hallēs, viens aplis ir 111,12 metrus garš. Šorttreks attīstījās kā ātrslidošanas veids Ziemeļamerikā hokeja laukumos. 1967. gadā to uzņēma Starptautiskā Slidošanas federācija, lai arī līdz pat 1976. gadam neatzina starptautiskas sacensības. Šorttreks kopš 1992. gada ir iekļauts Olimpisko spēļu programmā.