Puškinskije Goru rajons (krievu: Пушкиногорский район) ir Krievijas Pleskavas apgabala administratīvais rajons. Rajons robežojas ar Pleskavas apgabala Ostrovas, Novorževas, Opočkas un Krasnogorodskas rajoniem. Pie Puškinskije Goru pilsētciemata atrodas Mihailovska - bijušais dzejnieka Aleksandra Puškina mātes īpašums. Šajā vietā Puškins vairākkārt dzīvoja un radīja savus darbus, arī izsūtījuma laikā no 1824. līdz 1826. gadam. Puškinskije Goru Svetogorskas klosterī atrodas arī dzejnieka kaps. Mūsdienās šeit ierīkots kompleksais muzejs - rezervāts.