"Trakais Makss: Skarbais ceļš" (angļu: Mad Max: Fury Road) ir 2015. gada asa sižeta filma, kuras režisors un viens no producentiem ir Džordžs Millers. Ceturtā daļa "Trakā Maksa" filmu sērijā. Filmas darbība notiek nākotnē tuksnesī, Trakais Makss kopā ar braucējiem cīnās pret kulta līderi un viņa armiju. Galvenās lomas tajā attēlo Toms Hārdijs, Šarlīze Terona, Hjū Keiss-Bairns, Nikolass Holts, Rozija Hantingtona-Vitlija, Railija Kio, Zoja Kravica, Ebija Lī un Kortnija Ītone. Hārdijs nomainīja Melu Gibsonu galvenajā lomā. Filmas pirmizrāde notika 2015. gada 7. maijā. Ar vairāk nekā 375 miljonus ASV dolāru lieliem ieņēmumiem tā kļuva par sērijas ienesīgāko filmu. Vairāki kritiķi to nosauca par 2015. gada labāko filmu, kā arī par vienu no visu laiku labākajām asa sižeta filmām. Saņēmusi vairākus apbalvojumus. Tā tika nominēta Amerikas Kinoakadēmijas balvai desmit nominācijās, balva tika saņemta sešās nominācijās (lielākais uzvaru skaits ceremonijā). Filmai paredzēti vairāki turpinājumi.