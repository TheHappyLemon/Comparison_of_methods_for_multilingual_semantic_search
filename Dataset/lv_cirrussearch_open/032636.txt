Šarlote Amālija (angļu: Charlotte Amalie) ir ASV Virdžīnu galvaspilsēta un lielākā pilsēta. Izvietojusies Sentomasas salas dienvidrietumu daļā, Karību jūras krastā. Pēc 2020. gada datiem pilsētā dzīvo 14 477 iedzīvotājs. Aktīvās tūrisma sezonas laikā iedzīvotāju skaits var pat dubultoties. Šarlotes Amālijas ekonomika galvenokārt balstās uz tūrismu, kā arī rotaslietu, rokdarbu un ruma ražošanu. Pilsēta ir populārs tūrisma galamērķis. Pilsētas osta ir viena no noslogotākajām ostām Karību reģionā. Katru gadu pilsētā piestāj ap 1,5 miljoniem pasažieru, bet rekords tika sasniegts 2004. gadā, kad tajā piestāja četri miljoni kruīza kuģu pasažieru. Tas ir pats populārākais kruīza kuģu galamērķis Karību jūrā un katru dienu tajā piestāj ap pieciem kruīza kuģiem. Pilsētā atrodas rietumu puslodes vecākā luterāņu baznīca. Pilsētā atrodas Blackbeardas pils, kas ir iekļauta Nacionālajā vēstures pieminekļu sarakstā. Osta ir nosaukta par godu Dānijas un Norvēģijas karalienei un karaļa Kristiāna V sievai Šarlotei Amālijai. Tā ir dibināta 1666. gadā.