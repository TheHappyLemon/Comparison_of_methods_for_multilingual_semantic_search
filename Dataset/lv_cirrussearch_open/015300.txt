Anabella Everija "Bella" Torna (angļu: Annabella Avery "Bella" Thorne; dzimusi 1997. gada 8. oktobrī) ir amerikāņu aktrise, dejotāja, dziedātāja, modele. Viņa vislabāk ir pazīstama ar Sisijas Džonsas lomu Disney Channel seriālā Shake It Up. B. Torna ir filmējusies vairāk nekā 20 dažādās filmās un TV seriālos, kā arī vairāk nekā 60 reklāmās. Saņēmusi 2011. gada Young Artist Awards balvu kā labākā vadošā jaunā aktrise. Atveidojusi lomas tādās filmās kā "Aleksandrs un briesmīga, murgaina, neizdevusies, ļoti slikta diena" (Alexander and the Terrible, Horrible, No Good, Very Bad Day, 2014), "Kopā pret pašu gribu" (Blended, 2014), "Alvins un burunduki: Diženais burunduļojums" (2015), "Tusnīte" (The DUFF, 2015), "Amitivila: Atmošanās" (Amityville: The Awakening, 2017), The Babysitter (2017), "Pusnakts saule" (Midnight Sun, 2018), "Slepkavību lielvalsts" (2018) un Infamous (2020).