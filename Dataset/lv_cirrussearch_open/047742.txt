Kopīgais visums vai kopīgā pasaule ir vairāku darbu kopums, kurā vairāki rakstnieki (vai mākslinieki) neatkarīgi viens no otra veido atsevišķus darbus, kas iekļaujas kopējā sižeta līnijā, tēlos vai šī projekta pasaulē. Parasti kopīgais visums ir raksturīgs zinātniskās fantastikas žanram. Tas atšķiras no rakstnieku kopdarba, kur vairāki rakstnieki vienlaikus strādā pie viena un tā paša darba, kā arī atšķiras no krosoveriem, kur darbi un tēli ir atšķirīgi, un tos vieno tikai vienreizēja tikšanās. Terminu "kopīgais visums" izmanto arī komiksos, lai atspoguļotu kopējo vidi, ko radījis izdevējs un kurā tēli, notikumi un norises vietas no vienas produktu līnijas varētu parādīties citās mediju franšīzēs. Kopīgo visumu, kas tiek publicēta dažādos medijos (piemēram, romānos, filmās, videospēlēs, u.t.t.), un kur katra publikācija audzē pasaules vēsturi, pamatstāvokli, sauc par "iedomāto izklaides vidi" (imaginary entertainment environment). Tāpat termins tiek izmantots daudz plašākā nozīmē ārpus literārās vides, lai izteiktu starpdisciplinaritāti vai sociālo vienotību, biežāk "kopīgā diskursa visuma" kontekstā.