Esmē Dentersa (nīderlandiešu: Esmée Denters; dzimusi 1988. gada 28. septembrī Arnhemā, Gelderlandē, Nīderlandē) ir nīderlandiešu dziedātāja. Savu karjeru sāka, publicējot YouTube vietnē savas iedziedātās mākslinieku dziesmu kaverversijas. 2009. gadā izdeva savu debijas studijas albumu Outta Here, kura producents ir Džastins Timberleiks. Nīderlandē tas sasniedza topa 5. vietu, Beļģijā tas ierindojās 55. vietā. Debijas singla Outta Here videoklipu viņa publicēja savā oficiālajā YouTube kanālā 2009. gada 22. maijā. 3. septembrī tika publicēts dziesmas Admit It videoklips. Bijusi Džastina Timberleika, Enrikes Iglesiasa, Ne-Yo, Honor Society, N-Dubz Christmas Party koncertu iesildītājmāksliniece un Stanfour koncerta īpašā viešņa.