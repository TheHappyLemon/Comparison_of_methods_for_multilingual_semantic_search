Stambulas "Beşiktaş" (turku: Beşiktaş Jimnastik Kulübü, Bešiktašas vingrošanas klubs) ir Turcijas sporta klubs no Bešiktašas rajona Stambulā, Turcijas lielākajā pilsētā. Klubs dibināts 1903. gadā. Visvairāk pazīstams ar futbola komandu, kas spēlē Turcijas Superlīgā. Beşiktaş futbolisti ir 15 reizes kļuvuši par valsts čempioniem (divas reizes uzvarot Turcijas federācijas kausā un 13 reizes līgā), kā arī deviņas reizes izcīnījuši Turcijas kausu. Lielākais panākums Eiropas klubu turnīros ir iekļūšana Eiropas Čempionvienību kausa (tagad UEFA Čempionu līga) ceturtdaļfinālā 1986.–1987. gada sezonā.