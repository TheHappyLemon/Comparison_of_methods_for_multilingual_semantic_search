200 metri vīriešiem bija viena no 23 disciplīnām, kas tika aizvadīta vieglatlētikas sacensību ietvaros 1900. gada vasaras olimpiskajās spēlēs Parīzē. Sacensības notika 1900. gada 22. jūlijā, krietni pēc lielākās daļas pārējo vieglatlētikas pasākumu, Kruakatelānā, Buloņas meža teritorijā. Tajās startēja 8 sportisti no septiņām valstīm. Disciplīna bija sadalīta divās kārtās, kuras notika vienā dienā. Pirmajā kārtā bija 2 priekšskrējieni, kurā katrā startēja 4 sportisti. Divi labākie sportisti no katra priekšskrējiena startēja fināla skrējienā. Zelta medaļu, ar fināla rezultātu 22,2 sekundes izcīnīja ASV sportists Volters Tjūksberijs. Sudraba medaļu ieguva Indijas sportists Normens Pričards, viņa rezultāts bija 22.8 sekundes. Savukārt bronzas medaļu ieguva Austrālijas sportists Stens Roulijs, kura rezultāts finālā bija 22.9 sekundes. ASV sportists Viljams Holands, ar rezultātu 24.0 sekundes, uzstādīja pirmo olimpisko rekordu šajā disciplīnā. Vēlāk fināla skrējienā šo rekordu uzlaboja Volters Tjūksberijs, viņa jaunais rekords bija — 22.2 sekundes.