"Kauns" (angļu: Shame) ir 2011. gada drāma, kuras režisors un viens no scenārija autoriem ir Stīvs Makvīns. Galvenās lomas atveido Maikls Fasbenders, Kerija Maligana, Džeimss Badžs Deils un Nikola Beharija. Filmas pirmizrāde notika 2011. gada 4. septembrī Venēcijas filmu festivālā. Brendonam Salivanam ir atkarība no seksa. Tomēr viņa rūpīgi kultivētā privātā dzīve sabrūk pēc tam, kad Brendona māsa Sisija ierodas pie viņa uz nenoteiktu laiku.