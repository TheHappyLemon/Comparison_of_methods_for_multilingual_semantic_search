Puštuni (puštunu: پښتون Paṣtūn vai پختون Paxtūn) jeb afgāņi ir irāņu tauta, kura galvenokārt dzīvo Afganistānas dienvidos un austrumos, kā arī Pakistānas rietumu provincēs. Puštuni runā puštunu valodā. Precīzu paštunu skaitu nav iespējams aplēst, jo kopš Afganistānas pilsoņu kara sākuma Afganistānā netika veiktas tautas skaitīšanas, bet 2020. gadā to skaits tiek lēsts aptuveni 53 miljonu apmērā, no tiem tikai aptuveni 25 % dzīvo Afganistānā, kur paštūni ir vadošā un dominējošā etniskā grupa (50 % iedzīvotāju).