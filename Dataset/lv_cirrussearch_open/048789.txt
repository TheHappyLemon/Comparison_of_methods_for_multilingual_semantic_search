Polijas apriņķis (poļu: powiat, izrunā: [ˈpɔvʲjat]) ir Polijas otrā līmeņa administratīvā iedalījuma vienība. Apriņķi ietilpst vojevodistēs, pirmā līmeņa administratīvā iedalījuma vienībās. Polijā ir 314 apriņķi. Vēl Polijas administratīvā iedalījuma otrajā līmenī ir 66 pilsētas ar apriņķa tiesībām. Polijas teritorijas dalījums apriņķos tika atjaunots 1999. gadā. Tāds tas bija arī līdz 1975. gadam gan Polijas Tautas Republikas, gan Polijas—Lietuvas ūnijas laikā.