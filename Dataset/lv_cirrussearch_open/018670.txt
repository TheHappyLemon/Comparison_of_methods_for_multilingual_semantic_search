Šis raksts ir par indiešu aktrisi. Par Sudas pieteku Kapuru skatīt rakstu Dūņupe (Sudas pieteka). Karīna Kapura (Kareena Kapoor; dzimusi 1980. gada 21. septembrī) ir indiešu aktrise, filmējas Bolivudas filmās. Viena no pelnošākajām Bolivudas aktrisēm. Viņa ir aktieru Randīra Kapura un Babitas meita, Randīrs Kapurs ir no ievērojamās Kapuru ģimenes, vairāki tās pārstāvji bijuši veiksmīgi aktieri un režisori. Kapura filmējusies dažāda žanra filmās, saņēmusi sešas Filmfare balvas (hindu kinoindustrijas "Oskars"). Kino debitējusi 2000. gadā ar lomu filmā Refugee. Kopš tā laika tēlojusi tādās filmās kā Asoka (2001), Kabhi Khushi Kabhie Gham... (2001), Chameli (2004), Dev (2004), Omkara (2006), Jab We Met (2007). Ienesīgākās filmas ar viņas dalību ir drāmas 3 Idiots (2009), Bodyguard (2011) un Bajrangi Bhaijaan (2015), asa sižeta filma Singham Returns (2014) un komēdijas Veere Di Wedding (2018) un Good Newwz (2019).