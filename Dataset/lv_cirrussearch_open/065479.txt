"Ekstāze" (franču: Climax) ir 2018. gada Beļģijas un Francijas psiholoģiska šausmu filma, kuras režisors un scenārija autors ir Gaspars Noē. Filmā galvenās lomas atveido gandrīz tikai dejotāji, kuriem visiem, izņemot Sofiju Butellu un Suheilu Jakubu, nebija nekāda aktieru pieredzes. Filmas darbība norisinās 1996. gadā un tā stāsta par vairākiem franču dejotājiem, kas pulcējas mēģinājumam nomaļā un tukšā skolas ēkā. Visas nakts svinības pārvēršas par murgu, kad viņi uzzina, ka sangrijai ir pievienots LSD. Filmas "Ekstāze" pirmizrāde notika 2018. gada 13. maijā Kannu kinofestivālā, kur tā saņēma Art Cinema Award balvu. Filma saņēma pozitīvas kritiķu atsauksmes, slavējot režiju, kinematogrāfiju, skaņu celiņu un horeogrāfiju, lai gan kritizēja vardarbību un konkrēta stāsta trūkumu.