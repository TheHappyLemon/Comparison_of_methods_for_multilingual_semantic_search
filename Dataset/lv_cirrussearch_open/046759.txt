2019. gada UAE Tour bija šosejas riteņbraukšanas daudzdienu sacensības, kas notika no 24. februāra līdz 2. martam. Tā bija pirmā reize, kad notika UAE Tour sacensības un tās bija trešās sacensības 2019. gada UCI Pasaules tūres kalendārā. Sacensības tika izveidotas apvienojot Dubai Tour un Abu Dhabi Tour daudzdienu sacensības. Sacensību kopvērtējumā uzvarēja Slovēnijas sportists Primožs Rogličs (Jumbo–Visma).