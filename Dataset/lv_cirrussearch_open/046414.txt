"Viens pats mājās 4" (angļu: Home Alone 4: Taking Back the House, arī Home Alone 4) ir 2002. gada komēdija, kuras režisors ir Rods Daniels. Atšķirībā no filmas "Viens pats mājās 3", kur par galveno varoni ir kļuvis astoņgadīgs zēns Alekss Pruits, šī filma turpina stāstu par Makalisteru ģimeni, tomēr galvenās lomas attēlo citi aktieri: Maiks Vīnbergs, Frenčs Stjuarts, Misija Paila, Džeisons Begs, Ēriks Avari, Barbara Bebkoka, Džoanna Goinga un Klēra Kerija. Filmā Kevina Makalistera vecāki ir šķīrušies, tagad viņš dzīvo kopā ar mammu, taču izlemj Ziemassvētkus svinēt kopā ar tēti, kurš dzīvo milzīgā savrupmājā, kas pieder viņa bagātajai draudzenei Natālijai. Tikmēr laupītājs Mārvs Merčants, viens no "Slapjajiem bandītiem", sadarbojas ar jaunu noziedznieci Veru, lai ielauztos savrupmājā.