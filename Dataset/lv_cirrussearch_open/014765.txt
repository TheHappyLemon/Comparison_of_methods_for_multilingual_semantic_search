Džordina Vībere (angļu: Jordyn Wieber; dzimusi 1995. gada 12. jūlijā) ir amerikāņu vingrotāja. Trenēties vingrošanā sākusi četru gadu vecumā. 2011. gadā sāka piedalīties pieaugušo sacensībās un jau pirmajā gadā guva panākumus Pasaules čempionātā, kur izcīnīja divas zelta medaļas komandu sacensībās un individuālajā daudzcīņā, kā arī bronzas medaļu vingrojumā uz baļķa. Piedalījusies 2012. gada vasaras olimpiskajās spēlēs, kur komandu sacensībās izcīnīja zelta medaļu. Ar panākumiem ir startējusi arī Pacific Rim čempionātā (četras zelta medaļas), Amerikas kausa izcīņā (trīs zelta medaļas).