Lomonda ezers (Lohlomonda ezers, Lohlomonds, angļu: Loch Lomond, skotu gēlu: Loch Laomainn) ir pēc virsmas platības lielākais ezers Lielbritānijā. Atrodas Skotijā, ap 23 km ziemeļos no Glāzgovas. Pēc ūdens tilpuma otrs lielākais ezers Lielbritānijā aiz Lohnesa. Ūdens apmaiņas periods ir 1,9 gadi. Iekļauts nacionālajā parkā (Loch Lomond and the Trossachs National Park). Ramsāres vieta. Austrumu krastā atrodas Benlomonda kalns (974 m augsts). Daudz salu, tai skaitā lielākā ezera sala Britu salās - Inchmurrin. Vairākas salas ir kranogi - aizvēsturiski nocietinājumi. Skaistais ezers minēts daudzās dziesmās un dzejā.