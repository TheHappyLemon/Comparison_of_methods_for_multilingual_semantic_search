Jevgeņijs Kafeļņikovs (krievu: Евгений Александрович Кафельников; dzimis 1974. gada 18. februārī) ir bijušais krievu tenisists, bijis ATP vienspēļu ranga līderis. Divas reizes uzvarējis Grand Slam vienspēļu turnīrā (1996. gada Francijas atklātais čempionāts, 1999. gada Austrālijas atklātais čempionāts), četras reizes dubultspēļu turnīrā (1996., 1997. un 2002. gada Francijas atklātais čempionāts, 1997. gada ASV atklātais čempionāts). Izcīnījis uzvaru 2000. gada vasaras olimpiskajās spēlēs vienspēlēs un 1996. gada ATP tūres noslēguma sacensībās. Kopā ar Krievijas komandu 2002. gadā uzvarējis Deivisa kausā. Kafeļņikovs ir pēdējais vīrietis, kas vienās Grand Slam sacensībās uzvarējis gan vienspēlēs, gan dubultspēlēs. Astoņas reizes (1994—2001) atzīts par Krievijas gada labāko tenisistu. Spēlējis golfu, ir Krievijas čempions golfā. Pēc karjeras beigām komentē tenisu, bijis Marata Safina treneris 2008. gada Miami Masters laikā.