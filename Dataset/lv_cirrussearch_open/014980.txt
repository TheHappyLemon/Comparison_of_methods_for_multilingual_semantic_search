Koftrija pussala Koftrija pussala (angļu: Coughtrey Peninsula), arī Sanavirona pussala (spāņu: Península Sanavirón; Argentīnas avotos) vai Aldunates pussala (spāņu: península Aldunate; Čīles avotos) ir ap 1 km gara un līdz 300 m plata ziemeļu—dienvidu virzienā orientēta galvenokārt ar ledu klāta pussala Antarktīdā. Izvietojusies Danko krastā starp Paradīzes līci ziemeļos un Skontorpa līci dienvidos. Pussalu atklāja 1913.—1914. gadā skotu ģeologa Deivida Fergusona ekspedīcija, kas to noteica kā salu un nosauca par Koftrija salu (Coughtrey Island). 1949.—1950. gados apvidu apsekoja Argentīnas Antarktiskā ekspedīcija un nokartēja to kā pussalu, nosaucot to hidrogrāfiskā kuģa Sanavirón vārdā. Čīles avotos pussala tiek dēvēta par godu bijušajam valsts ārlietu ministram Roberto Aldunatem (Roberto Aldunate), kas piedalījās 1962.—1963. gadu Čīles Antarktiskajā ekspedīcijā. Kopš 1951. gada pussalas ziemeļu galā darbojas Argentīnas polārstacija Brauna.