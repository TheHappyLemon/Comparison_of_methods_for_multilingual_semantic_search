"Amerikāņu snaiperis" (angļu: American Sniper) ir 2014. gada ASV biogrāfiskā kara drāma, kuras režisors ir Klints Īstvuds. Filmas sižets veidots pēc Krisa Kaila autobiogrāfijas American Sniper: The Autobiography of the Most Lethal Sniper in U.S. Military History. Filma ir par ASV jūras kājnieku, snaiperi Krisu Kailu, kas nosūtīts uz karu Irākā. Tajā galvenās lomas attēlo Bredlijs Kūpers un Sjēna Millere. "Amerikāņu snaiperis" pirmizrāde notika 2014. gada 11. novembrī Amerikas Kinoinstitūta rīkotajā festivālā, kinoteātros ASV filmas pirmizrāde notika 2014. gada 25. decembrī. AFI to nosauca par vienu no desmit gada labākajām filmām. Tā nominēta Amerikas Kinoakadēmijas balvai sešās nominācijās, tai skaitā kā labākā filma.