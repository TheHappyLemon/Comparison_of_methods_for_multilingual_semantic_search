Šis raksts ir par futbolistu. Par riteņbraucēju skatīt rakstu Rui Košta (riteņbraucējs). Rui Manuels Sezars Košta (portugāļu: Rui Manuel César Costa; dzimis 1972. gada 29. martā) ir bijušais portugāļu futbolists, spēlējis pussarga pozīcijā, bijis Portugāles izlases dalībnieks. Pašlaik (2022) ir Portugāles kluba Lisabonas "Benfica" prezidents. Lielāko karjeras daļu aizvadījis divos Itālijas klubos: Fiorentina un Milan. Vēl ir spēlējis Portugāles Benfica un Fafe klubos. Milan sastāvā 2003. gadā guvis uzvaru Čempionu līgā. Portugāles izlases sastāvā sasniedzis 2004. gada Eiropas čempionāta finālu. 2004. gadā bijušais Brazīlijas futbolists Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē.