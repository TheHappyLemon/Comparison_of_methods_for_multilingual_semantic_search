Šajā uzskaitījumā apkopoti 1980. gada ziemas olimpisko spēļu medaļnieki. Šīs bija XIII ziemas olimpiskās spēles, kas notika ASV pilsētā Leikplesidā no 1980. gada 14. februāra līdz 23. februārim. Leikplesidas olimpiskajās spēlēs piedalījās 37 valstis, kuras pārstāvēja 1072 sportisti. Kopumā tika sadalīti 38 medaļu komplekti 10 sporta veidos. Olimpisko spēļu programma, salīdzinot ar iepriekšējām 1976. gada Insbrukas ziemas olimpiskajām spēlēm tika papildināta ar sprinta disciplīnu biatlonā. Visvairāk medaļu izcīnīja Padomju Savienības sportisti (22 medaļas), otrajā vietā neoficiālajā komandu vērtējumā ierindojās Austrumvācija ar 23 medaļām (Austrumvācijai bija mazāk zelta medaļu) un trešajā vietā — ASV ar 12 medaļām.