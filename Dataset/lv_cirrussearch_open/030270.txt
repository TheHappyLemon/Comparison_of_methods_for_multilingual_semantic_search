Centrālāfrikas Republikas administratīvo iedalījumu veido 14 prefektūras, 2 ekonomiskās prefektūras (Nanas-Grebizi un Sangas-Mbaēres) un Centrālāfrikas Republikas galvaspilsētas Bangi autonomā komūna. Prefektūras sīkāk iedalās 71 apakšprefektūrā, kuras savukārt sīkāk iedalās komūnās. Visas prefektūras nosauktas pēc tām caurtekošo upju vārdiem. Katrai prefektūrai ir savs parlaments - Galvenā padome (Conseil Général) un prefekts. Pilsoņu kara dēļ šis sadalījums un varas sistēma ne vienmēr atbilst faktiskajam stāvoklim, un pēdējie ticamie skaitļi par iedzīvotāju skaitu ir 2003. gada tautas skaitīšana.