Roberts Edvardss (angļu: Robert Geoffrey Edwards; dzimis 1925. gada 27. septembrī, miris 2013. gada 10. aprīlī) bija britu fiziologs un reproduktīvās medicīnas un ārpusdzemdes apaugļošanas pionieris. Kopā ar ķirurgu Patriku Stepto (1913—1988) R. Edvardss veiksmīgi aizsāka ārpusdzemdes apaugļošanas zinātni, kā rezultātā 1978. gada 25. jūlijā dzima pirmais mēģenē radītais bērns. 2010. gadā viņam tika pasniegta Nobela prēmija fizioloģijā vai medicīnā par ārpusdzemdes apaugļošanas zinātnes attīstību.