Patriks Bartošāks (čehu: Patrik Bartošák, dzimis 1993. gada 29. martā) ir Čehijas hokejists, spēlē vārtsarga pozīcijā. Kopš 2023. gada Bartošāks pārstāv KHL komandu Mountfied HK". 2013. gada NHL draftā Bartošāku ar kopējo 146. numuru piektajā kārtā izvēlējās Losandželosas "Kings". Savu profesionālo karjeru 2014. gadā iesācis AHL komandā Mančestras "Monarchs", ar ko viņš 2015. gadā ieguva Kaldera kausu. 2016. gadā atgriezies dzimtenē uz pievienojies Čehijas Ekstralīgas komandai HC Vítkovice Steel. Vēlāk spēlējis arī HC Oceláři Třinec, Zviedrijas hokeja līgas komandā Modo Hockey un Somijas hokeja līgas komandā Lahti "Pelicans". 2021. gadā pievienojies KHL komandai Habarovskas "Amur". Čehijas hokeja izlases sastāvā piedalījies 2019. gada Pasaules čempionātā, kā arī 2018. un 2022. gada ziemas olimpiskajās spēlēs.