Švehata (vācu: Schwechat) ir 62 kilometrus gara Donavas labā krasta pieteka Austrijā, Lejasaustrijas federālajā zemē uz dienvidiem no Vīnes. Izteka pie Šepfla kalna Vīnervaldē. Līdz Bādenei pie Vīnes tek austrumu-dienvidaustrumu virzienā, pēc tam pagriežas uz ziemeļaustrumiem, līdz aiz Švehatas un lejpus Vīnes ietek Donavā. Bez Bādenes un Švehatas upes krastos atrodas Allanda. Upes ielejas posmu no Majerlingas līdz Bādenei devē par Helēnentāli.