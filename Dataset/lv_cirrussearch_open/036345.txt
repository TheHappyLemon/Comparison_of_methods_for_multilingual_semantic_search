Sakristeja ir telpa, kur glabā garīdzniekiem nepieciešamos piederumus, piemēram, apģērbu (albu un ornātu), traukus un dokumentus. Sakristejā garīdznieki pārģērbjas pirms un pēc dievkalpojumiem, kā arī tur glabājas baznīcas ieraksti par laulībām un kristībām. Visbiežāk sakristeja atrodas baznīcā, bet, piemēram, dažos klosteros, tā dažkārt var būt arī atsevišķā ēkā. Vecās baznīcās tā ir pie sānu vai centrālā altāra, bet jaunās tā var būt dažādās baznīcas vietās, piemēram, pie ieejas.