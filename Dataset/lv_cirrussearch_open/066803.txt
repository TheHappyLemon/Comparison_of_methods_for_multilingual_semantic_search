Francijs ir ķīmiskais elements ar simbolu Fr un atomskaitli 87. Francijs ir sārmu metāls, kuram ir zemākā elektronegativitāte no visiem zināmajiem elementiem. Visi francija izotopi ir radioaktīvi. Tiek pieņemts, ka francijam ir līdzīgas ķīmiskās īpašības, kā citiem sārmu metāliem. Tāpat kā visiem citiem sārmu metāliem, arī francijam ir tikai viens valences elektrons. Stabilākā izotopa 223Fr pussabrukšanas periods ir 21,8 minūtes.