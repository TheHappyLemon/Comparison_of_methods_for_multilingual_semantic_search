Vims Venderss (vācu: Wim Wenders; dzimis 1945. gada 14. augustā) ir vācu režisors, rakstnieks, fotogrāfs un producents. Viņš ir viens no galvenajiem vācu jaunā kino kustības režisoriem. Vendersa filmas ir ieguvušas balvas Berlīnes, Kannu un Venēcijas kinofestivālos. Pats režisors par 1993. gada filmu In weiter Ferne, so nah! Kannu kinofestivālā saņēma labākā režisora balvu. Vims Venderss strādā arī dokumentālā kino žanrā. Trīs reizes nominēts Amerikas Kinoakadēmijas balvai kategorijā "Labākā dokumentālā filma" — par dokumentālajām filmām Buena Vista Social Club (1999), Pina (2011), The Salt of the Earth (2014). Vims Venderss bijis Eiropas Kino akadēmijas prezidents (1996—2000).