Absolut Vodka ir Zviedrijas degvīna zīmols. To ražo uzņēmums Vin & Sprit. Zviedrijas valdība, kurai piederēja Vin & Sprit, 2008. gada martā izsolē pārdeva 100 % uzņēmuma akciju Francijas uzņēmumam Pernod Ricard. Pašlaik Absolut ir trešais lielākais alkoholisko dzērienu zīmols pasaulē aiz Bacardi un Smirnoff, kas tiek pārdots 126 valstīs. Lielākais eksporta tirgus ir ASV, kur 2003. gadā tika pārdoti aptuveni 73 miljoni litru degvīna. 2011. gadā tika saražoti 99 miljoni litri Absolut Vodka degvīna.