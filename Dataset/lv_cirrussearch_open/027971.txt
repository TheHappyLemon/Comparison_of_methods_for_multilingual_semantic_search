"Apskurbušais mežs" (angļu: The Drunken Forest) ir dabaspētnieka Džeralda Darela grāmata, kas izdota 1956. gadā. Tajā autors apraksta savu un sievas Džekijas sešus mēnešus ilgo dzīvnieku vākšanas ekspedīciju uz Argentīnu un Paragvaju, kur viņi devās 1953/1954. gadā. Lielāko ekspedīcijas daļu Dareli pavadīja putniem bagātajā Grančako apgabalā Paragvajā — karstā tropu reģionā Paranas baseinā, tāpēc putnu šajā reģionā savāktajā kolekcijā bija divreiz vairāk nekā citu vietējās faunas pārstāvju. Ekspedīcija bija reizē arī Darelu medus mēnesis, un grāmatu Džeralds veltīja savai sievai. Grāmatu ilustrējis angļu mākslinieks Ralfs Tompsons. Darbu latviski 1980. gadā laida klajā izdevniecība Liesma reizē ar citu Darela grāmatu "Noslēpumaino trokšņu zeme".