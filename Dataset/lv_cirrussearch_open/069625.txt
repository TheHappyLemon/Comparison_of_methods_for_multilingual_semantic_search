Oge Nilss Bors (dāņu: Aage Niels Bohr; dzimis 1922. gada 19. jūnijā, miris 2009. gada 8. septembrī) bija Dānijas kodolfiziķis un profesors Koenhāgenas Universitātē. 1975. gadā Oge Bors kopā ar Benu Motelsonu un Džeimsu Reinvoteru ieguva Nobela prēmiju fizikā “par sakarības atklāšanu starp kolektīvo kustību un daļiņu kustību atoma kodolā un uz šīs sakarības balstītas atoma kodola struktūras teorijas attīstīšanu”. Viņa tēvs bija Nilss Bors, kurš 1922. gadā ieguva Nobela prēmiju fizikā. Oge Bors bija iesaistīts arī Manhetenas projektā.