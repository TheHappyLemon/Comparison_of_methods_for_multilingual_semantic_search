Svens Adriāns Botmans (nīderlandiešu: Sven Adriaan Botman; dzimis 2000. gada 12. janvārī) ir Nīderlandes futbolists, spēlē centra aizsarga pozīcijā. Kopš 2022. gada Botmans pārstāv Anglijas Premjerlīgas komandu Newcastle United. Iepriekš spēlējis Nīderlandes komandās Jong Ajax un Heerenveen, kā arī Francijas komandā Lille. Ar Lille komandu uzvarējis 2020–21. gada Francijas 1. līgas sezonā. Pārstāvējis dažādu vecumu Nīderlandes jauniešu izlases.