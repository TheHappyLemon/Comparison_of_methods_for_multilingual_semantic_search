Šis raksts ir par vīriešu izlašu sacensībām. Par sieviešu izlašu turnīru skatīt rakstu UEFA Nāciju līga sievietēm. UEFA Nāciju līga ir starptautiskas futbola izlašu sacensības, kurās spēlē UEFA dalībvalstu vīriešu izlases. Pirmais turnīrs sākās 2018. gada septembrī pēc 2018. gada Pasaules kausa sacensībām. Turnīrs aizstāja lielāko daļu starptautisko draudzības spēļu, kas iepriekš šajā laikā tika aizvadītas.