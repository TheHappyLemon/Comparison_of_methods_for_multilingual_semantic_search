"Nāve bērēs" (angļu: Death at a Funeral) ir 2007. gada Apvienotās Karalistes, ASV un Vācijas melnā kinokomēdija, kuras režisors ir Frenks Ozs. Filmā galvenās lomas atveido Jūens Bremners, Pīters Dinklidžs, Metjū Makfedjens, Kriss Māršals un Alans Tjūdiks. Bērēs ierodas kāds svešinieks, kurš atklāj tumšu noslēpumu par mirušo ģimenes patriarhu, uzsākot haosu. Filmas "Nāve bērēs" pirmizrāde notika 2007. gada 17. augustā. Filma saņēma pārsvarā pozitīvas kritiķu atsauksmes un bija komerciāli veiksmīga, nopelnot 46,8 miljonus ASV dolāru pie 9 miljonu budžeta. Tīmekļa vietnē Rotten Tomatoes filmai ir 62% vērtējums. Filmai izdoti vairāki rīmeiki, tai skaitā 2010. gada amerikāņu versija ar tādu pašu nosaukumu.