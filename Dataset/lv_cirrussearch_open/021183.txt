Jāņa 3:16 ir Jāņa evaņģēlija trešās nodaļas 16. pants. Tas ir viens no citētākajiem pantiem no Bībeles, tāpat tas tiek saukts par Bībeles populārāko pantu. Vēl Jāņa 3:16 tiek saukts par "Evaņģēliju īsumā", jo to var uzskatīt par tradicionālās kristietības centrālo dogmu: "Jo tik ļoti Dievs pasauli mīlējis, ka Viņš devis Savu vienpiedzimušo Dēlu, lai neviens, kas Viņam tic, nepazustu, bet dabūtu mūžīgo dzīvību." Šo frāzi Jēzus izteica diskusijā ar farizeju Nikodēmu.