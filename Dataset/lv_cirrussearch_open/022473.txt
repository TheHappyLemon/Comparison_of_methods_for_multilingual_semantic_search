Arhe, arī Jupiters XLIII ir Jupitera pavadonis. To 2002. gadā atklāja Havaju universitātes zinātnieku komanda, kuru vadīja Skots Šepards (Scott S. Sheppard). Pavadoņa pagaidu apzīmējums bija S/2002 J1. 2005. gada 30. martā Starptautiskā Astronomijas savienība pavadonim piešķīra vārdu Arhe. Arhe ir tēls grieķu mitoloģijā, viena no mūzām. Arhe ir neliels pavadonis. Tā diametrs ir tikai apmēram 3 km. Pavadonis ir piederīgs Karmes grupai.