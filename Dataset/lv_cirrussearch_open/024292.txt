Imunoloģija ir zinātne, kas pēta cilvēka un dzīvnieka organisma neuzņēmības pret infekcijas ierosinātājiem, svešiem audiem un vielām nodrošinošās aizsargreakcijas. Imunoloģija tiek iedalīta teorētiskajā un lietišķajā jeb klīniskajā imunoloģijā. Starp galvenajām zinātnes nozarēm ir alergoloģija, imūnķīmija un imūnmorfoloģija. Viena no pirmajām imunoloģijā gūtajām atziņām ir tā, ka cilvēki atkārtoti nesaslimst ar lipīgajām slimībām, kuras ir pārslimojuši.