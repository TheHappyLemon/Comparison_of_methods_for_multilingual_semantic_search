Deviņadatu stagars (Pungitius pungitius) ir viena no stagaru dzimtas (Gasterosteidae) zivju sugām. Tā ir saldūdens vai jūras zivs. Sastopama Ziemeļu puslodes saldūdens tilpēs un jūru piekrastēs Eiropā, Āzijā un Ziemeļamerikā. Kad deviņadatu stagari savairojas un to ir daudz, ar tiem barojas citas zivis un putni. Cilvēki komerciāli stagarus izmanto, lai ražotu zivju eļļu.