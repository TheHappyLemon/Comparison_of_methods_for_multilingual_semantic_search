Šis raksts ir par motociklistu. Par politiķi skatīt rakstu Jānis Vinters (politiķis). Jānis Vinters (dzimis 1971. gada 19. decembrī) ir latviešu motosportists, kurš ir vairākkārt piedalījies Dakāras rallijā. Pirmajos divos gados Dakārā Vinters izstājās, bet 2006. gadā bija godpilnajā 10. vietā. 2007. gadā Jānis uzvarot divos ātrumposmos finišēja 6. vietā. Jānim ir arī brālis Einārs, kurš piedalās šajā rallijā kopš 2007. gada. Abi bija gatavi piedalīties arī 2008. gadā, tomēr ralliju drošības apsvērumu dēļ atcēla. Jānim pieder zemnieku saimniecība "Līgo". Tā ir 1800 hektārus liela, atrodas Elejas pagastā un viņam pieder kopš 1989. gada. Sākumā tā bija vien 15 hektārus liela, tomēr 1994. gadā, saprotot biznesa nerentabilitāti viņš apvienoja savu saimniecību ar sava brāļa. Šobrīd tajā aug kvieši, rapsis un kukurūza. Kā arī 2010. gada augustā brāļi Vinteri atvēra biogāzes ražotni un uzsāka elektrības ražošanu no kukurūzas skābbarības. 2012. gadā Vinteru saimniecība jaunuzceltajā 1 hektāra lielajā stikla siltumnīcā sāka audzēt hibrīdo gurķu sēklu.