Meža (slovēņu: Meža, vācu: Mieß) ir 43 kilometru gara Dravas labā krasta pieteka Slovēnijas ziemeļos un neliels posms augštecē - Austrijā. Iztece pie Olševas kalna, Karavankos. Pēc tam ietek pazemē un pēc kilometra parādās atkal. Tek austrumu-ziemeļaustrumu virzienā. Ietek Dravā pie Dravogradas. Upes krastos atrodas Črna Karintijā, Mežica, Ravne Karintijā. Savulaik Meža bija viena no piesārņotākajām upēm Slovēnijā, jo pie upes atradās Mežicas svina raktuves un Ravnes metalurģiskais kombināts.