"Pašnāvnieku vienība" (angļu: Suicide Squad) ir 2016. gada ASV asa sižeta filma, kuras režisors un scenārija autors ir Deivids Eijers. Filmas sižets balstīts uz DC Comics ļaundaru tāda paša nosaukuma komandu. DC Extended Universe trešā daļa. Filma ir par valdības noalgoto ļaundaru komandu, kam jāveic dažādas bīstamas slepenas operācijas. Tajā galvenās lomas attēlo Vills Smits, Džēreds Leto, Margota Robija, Jūels Kinnamans, Vaiola Deivisa, Džajs Kortnijs, Džejs Ernandess, Adevale Akinnuoie-Agbadžs, Aiks Barinholcs, Skots Īstvuds un Kara Delevinja. "Pašnāvnieku vienība" pirmizrāde notika 2016. gada 1. augustā. Tā kļuva par 2016. gada desmito ienesīgāko filmu. Filma saņēma negatīvu kritiķu vērtējumu, kas kritizēja sižetu, režisora darbu un tēlus, taču atzinīgi tika novērtēts Leto un Robijas tēlojums.