Rūdolfs "Rūds" Jozefs Krols (nīderlandiešu: Rudolf "Ruud" Jozef Krol, dzimis 1949. gada 24. martā) ir Nīderlandes futbola treneris un bijušais futbolists, spēlēja aizsarga pozīcijā, bijis Nīderlandes futbola izlases dalībnieks. Savu lielāko daļu spēlētāja karjeras pavadījis savas dzimtās pilsētas komandā Amsterdamas "Ajax". Ar Ajax komandu Krols sešas reizes uzvarēja Eredivisie čempionātā, kā arī trīs reizes ieguva Eiropas kausa trofeju. Vēlāk spēlējis arī Kanādā, Itālijā un Francijā. Nīderlandes futbola izlases sastāvā spēlējis no 1969. līdz 1983. gadam. Piedalījies 1974. un 1978. gada FIFA Pasaules kausā, kā arī 1976. un 1980. gada Eiropas čempionātā. Pēc spēlētāja karjeras beigām kļuvis par treneri. Strādājis Beļģijā, Šveicē, Ēģiptē, Apvienotajos Arābu Emirātos, Francijā, Dienvidāfrikā, Tunisijā, Lībijā, Marokā un Kuveitā. Vadījis arī Ēģiptes un Tunisijas futbola izlasei.