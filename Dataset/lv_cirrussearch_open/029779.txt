Penkule ir ciems Dobeles novada Penkules pagastā, pagasta centrs. Izvietojies pagasta dienviddaļā Auces un Ālaves starpupē autoceļu P96 un V1128 krustojumā 22 km no novada centra Dobeles un 90 km no Rīgas. Penkulē atrodas pagasta pārvalde, pamatskola, kultūras nams, bibliotēka, dienas centrs «Tevi gaida», feldšerpunkts, pasts, veikals, luterāņu baznīca. Uz dienvidiem no ciema atrodas Penkules lidlauks. Sena apdzīvota vieta, kas kā Wanpen vēstures avotos pirmoreiz minēta 1272. gadā Spārnenes novada sadalīšanas protokolā. Mūsdienu apdzīvotā vieta attīstījusies ap bijušās Penkules muižas (Pankelhof) centru un Penkules kroņa pagasta valdi. Penkules luterāņu baznīca ir vietējas nozīmes arhitektūras piemineklis. Penkules pagasta kultūras nams Penkules baznīcas tornis