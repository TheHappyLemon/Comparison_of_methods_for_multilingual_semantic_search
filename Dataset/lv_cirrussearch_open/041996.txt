"Zvaigžņotā nakts" (nīderlandiešu: De sterrennacht) ir nīderlandiešu mākslinieka Vinsenta van Goga 1889. gada glezna. Gleznā attēlots skats no van Goga sanatorijas istabas loga Senremī. Kopš 1941. gada tā atrodas Ņujorkas Modernās mākslas muzeja kolekcijā. Tiek uzskatīts par vienu no van Goga labākajiem darbiem, kā arī par vienu no rietumu kultūras atpazīstamākajiem darbiem.