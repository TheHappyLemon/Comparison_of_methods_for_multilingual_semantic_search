2015. gada Pasaules čempionāts cīņas sportā notika no 7. līdz 12. septembrim ASV pilsētā Lasvegasā. Šis čempionāts bija arī pirmais kvalifikācijas posms dalībai 2016. gada vasaras olimpiskajām spēlēm Riodežaneiro. Katrā svara kategorijā seši spēcīgākie cīkstoņi atnesa savai valstij olimpiskās licences. Tika izcīnīti 24 medaļu komplekti. Katrā svara kategorijā no valsts piedalījās ne vairāk kā viens sportists. Komandu vērtējumā Krievijas cīkstoņi kļuva par labākajiem abās vīriešu disciplīnās, sievietēm japānietes ieņēma pirmo vietu ar ievērojamu pārsvaru. Slavenās Japānas cīkstones ieguva savus kārtējos pasaules čempionu titulus: Saori Jošida kļuva par 13-kārtējo pasaules čempioni (absolūts rekords čempionātu vēsturē gan sieviešu, gan vīriešu vidū), bet Kaori Ičo — par 10-kārtējo. Kubas smagsvars Mihains Lopess pasaules čempionātos izcīnīja savu astoto medaļu, līdz ar to viņa īpašumā bija 5 zelta un 3 sudraba godalgas. Krievu cīkstonis Biļans Mahovs izcīnīja bronzas medaļas smagsvara kategorijā gan grieķu-romiešu, gan brīvajā cīņā.