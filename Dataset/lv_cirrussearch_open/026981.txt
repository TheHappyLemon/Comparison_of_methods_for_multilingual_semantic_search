Integrēto pakalpojumu cipartīkls (angļu: Integrated Services Digital Network) jeb tīkls ISDN ir starptautiskās Telesakaru savienības komitejas ITU-T izstrādāts datu pārraides tīkla standarts, kas nodrošina datu, audio un video informācijas pārraidi pa vienotu cipartīklu. Latviski tā apzīmēšanai tiek lietoti arī termini integrētais pakalpojumu cipartīkls, integrētā servisa cipartīkls un integrēto pakalpojumu digitālais tīkls. Kā šo pakalpojumu piemērus var minēt telefonu, faksu, Interneta pieslēgumu.