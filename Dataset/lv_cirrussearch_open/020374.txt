Marks Deivids Makgvairs (angļu: Mark David McGwire; dzimis 1963. gada 1. oktobrī) ir bijušais amerikāņu beisbolists, tagad — beisbola treneris. Pašlaik (2013) ir MLB kluba Losandželosas "Dodgers" sišanas treneris. Karjeras laikā pārstāvējis divus MLB klubus: Oklendas "Athletics" un Sentluisas "Cardinals". 1989. gadā "Athletics" sastāvā guva uzvaru Pasaules sērijas izcīņā. Tāpat 12 reizes piedalījies Visu zvaigžņu spēlē. 2010. gadā publiski atzinis, ka karjeras laikā lietojis dopingu. 1984. gadā ASV izlases sastāvā izcīnījis sudraba medaļu 1984. gada vasaras olimpiskajās spēlēs. 2001. gadā beidzis karjeru. Pēc sportista karjeras beigām kļuvis par treneri. 2010. gadā sāka strādāt "Cardinals" klubā, tomēr 2013. gadā pievērsās trenēšanai Losandželosas "Dodgers" klubā, kur ir sišanas treneris. Ticis iekļauts MLB līgas gadsimta simboliskajā izlasē.