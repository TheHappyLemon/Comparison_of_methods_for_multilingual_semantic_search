Malaizijas Grand Prix ir ikgadēja Formula 1 Grand Prix izcīņa. Pirmā oficiālā Malaizijas Grand Prix notika 1999. gadā un notiek joprojām. Sacīkstes norisinās Sepangas trasē. Neoficiālās sacīkstes notika Tomsona ceļa trasē (tagad atrodas Singapūrā) un Šahalamas trasē. Tajās visvairāk uzvaru guva Honkongas pārstāvis Džons Makdonalds. Mūsdienās visvairāk (pa trim) uzvaras ir guvis Mihaels Šūmahers un Fernando Alonso. Sākotnēji tika ziņots, ka sākot ar 2009. gadu sacīkstes Malaizijā norisināsies naktī, lai skatītāji Eiropā varētu tās vērot pa dienu, tomēr pusgadu vēlāk šis paziņojums tika atsaukts.