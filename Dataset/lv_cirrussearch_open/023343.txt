Kalifornijas lauvronis jeb Kalifornijas jūras lauva (Zalophus californianus) ir viena no ausroņu dzimtas (Otariidae) jūras zīdītāju sugām. Izplatīts Ziemeļamerikas Klusā okeāna piekrastēs, no Aļaskas dienvidaustrumiem līdz Meksikas centrālajai daļai, Kalifornijas līci ieskaitot. Tā tuvākais radinieks ir Galapagu lauvronis (Zalophus wollebaeki), kuru nesenā pagātnē sistematizēja kā Kalifornijas lauvroņa pasugu.