"Zudusī pasaule" (angļu: Land of the Lost) ir 2009. gada ASV zinātniskās fantastikas kinokomēdija, kuras režisors ir Breds Silberlings. Filmā galvenās lomas atveido Vills Ferels, Denijs Makbraids, Anna Frīla un Jorma Takone. Filma balstīta uz Sida un Mārtija Kroftu 1974. gada televīzijas seriāla ar tādu pašu nosaukumu. Zinātnieks Riks Māršals, viņa asistente Hollija un neaptēstais Vills nokļūst zudušajā pasaulē, kurā dzīvo dinozauri. Filmas "Zudusī pasaule" pirmizrāde notika 2009. gada 5. jūnijā un to izplatīja Universal Pictures. Filma saņēma negatīvas kritiķu atsauksmes un bija finansiāla izgāšanās, nopelnot tikai 68,8 miljonus ASV dolāru pie 100 miljonu budžeta. To nominēja septiņām Zelta avenes balvām, tai skaitā kategorijā "Sliktākā filma".