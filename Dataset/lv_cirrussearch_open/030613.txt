Albrehts Teodors Emils grāfs fon Rons (vācu: Albrecht Theodor Emil Graf von Roon, dzimis 1803. gada 30. aprīlī, miris 1879. gada 23. februārī) bija Prūsijas valsts darbinieks un karavīrs. Būdams Prūsijas kara ministrs no 1859. līdz 1873. gadam, kopā ar Oto fon Bismarku un Helmutu fon Moltki vecāko bija viens no ietekmīgākajām personām valstī. Albrehts fon Rons vadīja Prūsijas armijas modernizāciju, kas palīdzēja gūt uzvaras pār Austriju, Dāniju un Franciju, šādi nodrošinot Vācijas apvienošanos ap Prūsijas valsti.