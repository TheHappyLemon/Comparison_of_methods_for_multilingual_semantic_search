Cediņas kauja (poļu: Bitwa pod Cedynią, vācu: Schlacht bei Zehden) bija kauja starp Polijas kņaza Meško I un Saksijas Austrumu markas markgrāfa Odo I karaspēku 972. gada 24. jūnijā, kurā poļu karaspēks sakāva vācu spēkus. Tā aprakstīta Merzeburgas Tītmāra hronikā, to pieminējis Galls Anonīms. Kauja bija maz zināma ārpus vēsturnieku aprindām līdz Otrajam pasaules karam. Nostiprinoties Polijas—Vācijas robežai pa Oderas upi pēc Otrā pasaules kara, sociālistiskā Polijas valsts kaujas piemiņu izmantoja jaunās robežas leģitimizēšanai.