Libors Šulāks (čehu: Libor Šulák, dzimis 1994. gada 4. martā) ir Čehijas hokejists, spēlē aizsarga pozīcijā. Kopš 2021. gada Šulāks pārstāv KHL komandu Vladivostokas "Admiral". Iepriekš spēlējis Čehijas komandās SK Kadaň un Orli Znojmo, Somijas hokeja līgas komandās Lahti "Pelicans", KooKoo un Oulu "Kärpät" un KHL komandā Čerepovecas "Severstal". 2018–19. gada sezonā aizvadījis 6 mačus NHL komandā Detroitas "Red Wings". Čehijas hokeja izlases sastāvā ticis iekļauts trijos Pasaules čempionātos. Šulāks tika iekļauts izlases sastāvam 2022. gada ziemas olimpiskajās spēlēs.