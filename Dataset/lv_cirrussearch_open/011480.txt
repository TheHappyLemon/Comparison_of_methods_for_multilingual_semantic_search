"Reičela precas" (angļu: Rachel Getting Married) ir 2008. gada ASV drāmas filma, kuras režisors ir Džonatans Demijs. Filmas sižeta pamatā ir Sidnija Lumeta meitas Dženijas debijas scenārijs. Filma ir stāsts par no narkotikām atkarīgo Kimu (attēlo Anna Hetaveja) un viņas māsu Reičelu (attēlo Rozmarija Devita) un māsu attiecībām pirms Reičelas kāzām. Filmas pirmizrāde notika 2008. gada 3. oktobrī Venēcijas kinofestivālā. Galvenās lomas atveidotāju Annu Hetaveju par šo lomu nominēja Amerikas Kinoakadēmijas balvai, tomēr to ieguva Keita Vinsleta par lomu filmā "Lasītājs".