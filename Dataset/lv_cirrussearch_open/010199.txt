Žils Hofmans (franču: Jules A. Hoffmann; dzimis 1941. gada 2. augustā) ir Luksemburgā dzimis franču biologs. Kopā ar Brūsu Betleru viņš 2011. gadā saņēma Nobela prēmiju fizioloģijā vai medicīnā par "pētījumiem iedzimtās imunitātes aktivizēšanā". Tāpat 2011. gadā saņēma Šova balvu (Shaw Prize), kas tiek uzskatīta par "Austrumu Nobela prēmiju". 2007. gadā viņš kļuva par Francijas Zinātņu akadēmijas prezidentu. Studējis Strasbūras universitātē.