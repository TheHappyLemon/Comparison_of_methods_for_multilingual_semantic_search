Starptautiskā cīņas federācija (angļu: United World Wrestling; franču: Fédération Internationale des Luttes Associées) ir amatieru cīņas sporta starptautiskā organizācija. Tās pienākumos ietilpst olimpisko cīņas sporta veidu vadība vasaras olimpiskajās spēlēs, starptautisko sacensību organizācija un vadība grieķu-romiešu cīņā vīriešiem, brīvā cīņā vīriešiem un sievietēm, kā arī dažos asociētajos neolimpiskajos cīņas sporta veidos. Tās galvenais pasākums ir pasaules čempionāts cīņas sportā.