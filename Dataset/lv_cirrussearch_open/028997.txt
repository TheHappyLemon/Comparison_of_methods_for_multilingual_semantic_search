Drošais jaukšanas algoritms 1 jeb SHA-1 (angļu: Secure Hash Algorithm 1) ir kriptogrāfiska jaucējfunkcija, ko izstrādāja ASV Nacionālās drošības aģentūra (NSA) un kas ir ASV Federālais informācijas apstrādes standarts (FIPS), ko publicējis ASV Nacionālais standartu un tehnoloģijas institūts (NIST). SHA-1 rezulāts ir 160 bitus jeb 20 baitus gara jaucējvērtība. To parasti attēlo kā 40 ciparus garu heksadecimālu skaitli. 2005. gadā kriptoanalītiķi atklāja veiksmīgus uzbrukumus SHA-1, kas nozīmēja, ka tā nav tik droša, kā tik uzskatīts līdz tam. Kopš 2010. gadā NIST pieprasa dažādiem pielietojumiem ASV fenderālajās aģentūrās pāriet uz SHA-2. Šobrīd nav atklāti veiksmīgi uzbrukumi SHA-2, lai gan algoritmiski tas ir līdzīgs SHA-1. 2013. gada novembrī Microsoft paziņoja, ka sākot ar 2017. gadu operētājsistēma Windows pārstās pieņemt SHA-1 SSL sertifikātus. 2014. gada septembrī Google paziņoja, ka arī pārlūkprogramma Google Chrome pārstās pieņemt SHA-1 SSL sertifikātus 2017. gadā. 2017. gada 23. februārī CWI Amsterdam un Google paziņoja par praktiski veiktu jaucējsadursmes uzbrukumu SHA-1 algoritmam, kā pierādījumu publicējot divus atšķirīgus PDF failus ar vienādu jaucējvērtību.