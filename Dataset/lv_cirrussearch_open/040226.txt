Qarabağ FK ir Azerbaidžānas futbola klubs. Dibināts 1951. gadā. Pārstāv Agdamas pilsētu, kur arī sakotnēji tika izveidots, bet pēc tās sagraušanas Kalnu Karabahas kara laikā kopš 1993. gada kluba bāzes vieta ir galvaspilsēta Baku. Pašlaik spēlē Azerbaidžānas Premjerlīgā. Klubs ir piecas reizes kļuvis par Azerbaidžānas čempioniem un sešas reizes ieguvis Azerbaidžānas kausu. 2017.—2018. gada sezonā pirmo reizi kvalificējās UEFA Čempionu līgas grupu turnīram. Mājas spēles aizvada Azərsun Arena stadionā Baku, bet Eiropas kausu spēles Tofika Bahramova stadionā vai Baku Olimpiskajā stadionā.