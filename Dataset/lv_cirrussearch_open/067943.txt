"Lielās autosacīkstes" (angļu: The Great Race) ir 1965. gada ASV kinokomēdija, kuras režisors ir Bleiks Edvardss. Filmā galvenās lomas atveido Tonijs Kērtiss, Džeks Lemons, Natālija Vuda un Pīters Falks. Filmas mūzikas autors ir Henrijs Mansīni. Filmas darbība norisinās 20. gadsimta sākumā un stāsta par diviem kaskadieriem, varonīgo Lesliju (Kērtiss) un ļauno Profesoru Feitu (Lemons), kuri piedalās auto sacensībās no Ņujorkas līdz Parīzei. Filmas "Lielās autosacīkstes" pirmizrāde notika 1965. gada 1. jūlijā un to izplatīja Warner Bros.. Filmas budžets bija 12 miljoni ASV dolāru (mūsdienās aptuveni 98 miljoni), padarot to par līdz tam visdārkāko uzņemto kinokomēdiju. Filmas sižetu ietekmēja patiesas sacīkstes no Ņujorkas līdz Parīzei, kas norisinājās 1908. gadā. Filmu nominēja piecām Amerikas Kinoakadēmijas balvām, saņemot vienu kategorijā "Labākā skaņa". Tīmekļa vietnē Rotten Tomatoes filmai ir 72% vērtējums.