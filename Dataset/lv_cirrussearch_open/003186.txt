Hāgas pils (zviedru: Haga slott), agrāk saukta par Karalienes paviljonu (zviedru: Drottningens paviljong), ir viena no Zviedrijas karaliskās ģimenes pilīm, būvēta 1802.—1805. gadā. Tā atrodas Stokholmas pilsētas pievārtē, ziemeļu pusē, administratīvā atrašanās vieta ir Stokholmas lēnī, Solnas komūnā. To iekļauj Hāgas parks. Pili pēc karaļa Gustava IV Ādolfa pasūtījuma radījis arhitekts Kārlis Kristofers Gjorvels. Tā atrodas ziemeļu pusē no Gustava III paviljona. Hāgas pils ir valsts arhitektūras piemineklis. Apskatei pils nav pieejama. Pašlaik pils ir kroņprinceses Viktorijas ģimenes rezidence.