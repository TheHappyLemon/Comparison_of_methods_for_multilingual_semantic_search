"Cilvēks, kurš nokrita uz Zemes" (angļu: The Man Who Fell to Earth) ir 1976. gada Apvienotās Karalistes zinātniskās fantastikas drāmas filma, kuras režisors ir Nikolass Rougs. Filmā galvenās lomas atveido Deivids Bovijs, Rips Torns, Kendija Klārka, Baks Henrijs un Bērnijs Keisijs. Filma ir balstīta uz Voltera Tevisa 1963. gada romāna ar tādu pašu nosaukumu. Filma stāsta par humanoīdu citplanētieti Tomasu Džeromu Ņūtonu (Bovijs), kurš nosēžas uz Zemes, meklējot veidu, kā nogādāt ūdeni uz savu planētu, kas cieš no liela sausuma, bet nonāk cilvēku netikumu un korupcijas ielenkumā. "Cilvēks, kurš nokrita uz Zemes" pirmizrāde notika 1976. gada 18. martā. Tā tiek uzskatīta par vienu no visu laiku labākajām zinātniskās fantastikas filmām, kā ar par vienu no Rouga labākajām filmām. Filma ir ieguvusi kulta statusu sirreālo ainu dēļ, kā arī tāpēc, ka tā ir Deivida Bovija pirmā kinoloma.