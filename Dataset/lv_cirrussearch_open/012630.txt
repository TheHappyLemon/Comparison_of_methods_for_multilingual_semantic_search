Koordinātas: 72°52′30″S 60°01′55″W﻿ / ﻿72.87500°S 60.03194°W﻿ / -72.87500; -60.03194 Makintoša rags Makintoša rags (angļu: Cape Mackintosh) ir zemesrags Antarktīdā, Kempa pussalas galējais ziemeļu punkts pie ieejas Meisona līcī. Nosacīti atdala Pālmera Zemes Bleka krastu ziemeļos no Lesitera krasta dienvidos. Tiek uzskatīts par Larsena šelfa ledāja galējo dienvidu robežu. Zemesragu pirmie, iespējams, atklāja ASV Antarktikas dienesta ekspedīcijas dalībnieki, kas nofotografēja daļu Kempa pussalas 1940. gada decembrī. Zemesragu pirmā uzmērīja Finna Ronnes ekspedīcija 1947. gadā. Nosaukts par godu britu jūras biologam un okeanogrāfam, Nacionālā Okeanogrāfijas institūta direktora vietniekam Neilam Makintošam (Neil Alison Mackintosh).