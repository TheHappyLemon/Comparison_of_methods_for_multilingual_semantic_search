Dienvidhorasānas ostāns (persiešu: استان خراسان جنوبی, Ostān-e Khorāsān-e Jonūbī) ir Irānas ostāns valsts austrumos. Robežojas ar Afganistānu austrumos, Semnānu un Rezāvi Horasānu ziemeļos, Kermānu un Sistānu un Beludžistānu dienvidos un Isfahānas un Jezdas ostāniem rietumos. Ostāna administratīvais centrs ir Bīrdžanda. Dienvidhorasāna ir viens no trim ostāniem, kas tika izveidoti pēc Horasānas ostāna sadalīšanas 2004. gadā. Lielākās pilsētas ir Bīrdžanda (203 636), Gāena (42 323), Tabasa (35 150) un Ferdousa (28 695).