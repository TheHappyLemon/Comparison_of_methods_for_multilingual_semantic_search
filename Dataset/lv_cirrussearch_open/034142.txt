Verdere (Hāfele) (vācu: Werder (Havel)) ir valsts apstiprināta kūrortpilsēta (Erholungsort) Vācijā, Brandenburgā, Potsdamas-Mitelmarkas apriņķī uz rietumiem no Potsdamas pie Hāfeles upes. Pazīstama ar svētkiem Baumblütenfest, kas tradicionāli notiek nedēļā ap 1. maiju. Verdere ir tradicionāls vīnkopības rajons, un ir pasaulē vistālāk uz ziemeļiem novietotais starptautiski atzītais kvalitatīvas vīnkopības rajons. 20. gadsimtā šis vīnkopības reģions nīkuļoja, līdz 1955./56. gada bargajā ziemā gāja bojā pavisam. Tomēr kopš 20. gadsimta beigām tas atjaunots un 1991. gadā iekļauts Weinanbaugebiet Saale-Unstrut vīnkopības rajonā.