Krievijas Nacionālā gvarde, arī Rosgvarde (krievu: Росгвардия) ir Krievijas Federācijas militārais formējums. Tā ir tieši pakļauta šīs valsts prezidentam. To veido Nacionālās gvardes karaspēks, kas agrāk bija Krievijas Iekšlietu karaspēks. Nacionālās gvardes izveide ļauj Krievijas valdībai veikt militāras operācijas valsts teritorijā pret bruņotiem iekšējiem spēkiem. Rosgvarde tika izveidota 2016. gada 5. aprīlī. Karavīru skaits ir aptuveni 340 tūkstoši.