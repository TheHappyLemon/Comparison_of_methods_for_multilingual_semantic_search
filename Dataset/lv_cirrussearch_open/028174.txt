Šis raksts ir par politiķi. Par citām jēdziena Zīle nozīmēm skatīt nozīmju atdalīšanas lapu. Roberts Zīle (dzimis 1958. gada 20. jūnijā Rīgā) ir latviešu ekonomists un politiķis, bijis apvienības "Tēvzemei un Brīvībai"/LNNK priekšsēdētājs, Saeimas deputāts, finanšu un satiksmes ministrs vairākās valdībās. Kopš 2004. gada R. Zīle ir Eiropas Parlamenta deputāts, pārstāvot Nacionālo apvienību "Visu Latvijai!"—"Tēvzemei un Brīvībai/LNNK". 2022. gadā ievēlēts par vienu no Eiropas Parlamenta viceprezidentiem.