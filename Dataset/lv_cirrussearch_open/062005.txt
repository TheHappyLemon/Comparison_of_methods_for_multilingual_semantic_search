Roberts Morss (angļu: Robert Morse; dzimis 1931. gada 18. maijā , miris 2022. gada 20. aprīlī) bija amerikāņu aktieris. Morss piedalījies 1961 gada Brodvejas mūzikla How to Succeed in Business Without Really Trying iestudējumā, par ko ieguva Tony balvu, kā arī mūzikla 1967. gada kino adaptācijā. Filmējies televīzijas kanāla AMC seriālā Mad Men (2007–2015). Savu otro Tony balvu Morss ieguva par Trūmena Kapotes atveidošanu 1989. gada monoizrādē Tru. 1992. gadā šo lugu demonstrēja TV seriālā American Playhouse un Morss par tēlojumu ieguva Primetime Emmy balvu.