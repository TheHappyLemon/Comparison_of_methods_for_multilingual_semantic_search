Lielais Sarkanais plankums ir pastāvīgs augsta spiediena reģions Jupitera atmosfērā, kas veido anticiklonu 22° uz dienvidiem no planētas ekvatora. Tas nepārtraukti novērots jau 188 gadus, kopš 1830. gada. Šādas vētras gāzes gigantu turbulentajās atmosfērās nav nekas neparasts. Iepriekšējie novērojumi no 1665. līdz 1713. gadam tiek uzskatīti par to pašu vētru; un, ja tas ir pareizi, vētra ir pastāvējusi vismaz 350 gadus. 1600. gadā novērotā vētra, iespējams, ir cita, nevis šobrīd novērojamā. Starp novērojumiem 17. gadsimtā un 1830. gadā ir ilgs laika posms, un nav zināms, vai vētra šajā posmā nav izzudusi, pārmainījusies.