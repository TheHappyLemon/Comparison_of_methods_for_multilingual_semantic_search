Kosovas Republikas karogs (albāņu: flamuri i Republikës së Kosovës, serbu: застава Републике Косово/zastava Republike Kosovo) ir viens no oficiālajiem daļēji atzītās Kosovas Republikas simboliem. Karogs tika pieņemts 2008. gada 17. februārī, to pieņēma Kosovas Asambleja pēc Kosovas Republikas neatkarības pasludināšanas no Serbijas. Daudzas valstis, piemēram, Serbija, Krievija un Ķīna, neatzīst Kosovas valsti un Kosovas karogu.