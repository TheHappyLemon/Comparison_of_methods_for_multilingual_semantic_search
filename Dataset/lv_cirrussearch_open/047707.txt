Salome Zurabišvili (gruzīnu: სალომე ზურაბიშვილი; dzimusi 1952. gada 18. martā) ir Gruzijas politiķe, bijusī Francijas diplomāte. Kopš 2018. gada decembra ir Gruzijas prezidente. Dzimusi Parīzē, Francijā, gruzīnu imigrantu ģimenē. 20. gadsimta 70. gados pievienojās Francijas diplomātiskajam dienestam, trīsdesmit gadu laikā ieņēmusi dažādus augsta līmeņa amatus. No 2003. līdz 2004. gadam bijusi Francijas vēstniece Gruzijā. 2004. gadā pēc Francijas un Gruzijas savstarpējās vienošanās Zurabišvili pieņēma Gruzijas pilsonību un kļuva par valsts ārlietu ministri. 2016. gadā ievēlēta Gruzijas parlamentā. 2018. gadā uzvarējusi Gruzijas prezidenta vēlēšanās, kļūstot par pirmo sievieti valsts prezidentes amatā. Viņa ir pēdējā tautas vēlētā prezidente, jo nākamais prezidents tiks izraudzīts elektoru kolēģijas balsojumā.