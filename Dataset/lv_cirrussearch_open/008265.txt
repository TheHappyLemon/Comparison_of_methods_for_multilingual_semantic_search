Napalm Death ir grindcore mūzikas grupa no Birmingemas Anglijā. Grupa ir izveidota 1981. gadā, un, lai arī viss tās sākotnējais pamatsastāvs ir nomainījies, tās pašreizējais pamatsastāvs ir palicis nemainīgs kopš 1990. gadu sākuma. Napalm Death ir zināmi kā grindcore žanra veidotāji, savos pirmajos ierakstos jaucot tādus dažādus žanrus kā nāves metālu ar hārdkoru ar īsām dziesmām, ātru ritmu, rūkošu vokālu un sociopolitiskiem dziesmu vārdiem. Grupas 1987. gadā izdotais debija albums Scum nozīmīgi ietekmēja daudzus tālākos mūziķus smagā metāla žanrā. Napalm Death ir izdevusi 14 albumus, un Nielsen SoundScan to ir ierindojis septītajā vietā starp nāves metāla grupām pēc Amerkas Savienotajās Valstīs pārdoto ierakstu daudzuma.