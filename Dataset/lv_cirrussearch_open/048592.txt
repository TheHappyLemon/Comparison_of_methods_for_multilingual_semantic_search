FK Lviv ir profesionāls Ukrainas futbola klubs no Ļvivas. Klubs ir dibināts 2006. gadā, pašlaik spēlē Ukrainas Premjerlīgā. Mājas spēles komanda aizvada Arena Lviv stadionā, kura ietilpība ir 34 512 vietas. 2008. gadā ieņēma 2. vietu Ukrainas Pirmajā līgā un iekļuva Premjerlīgā, taču debijas sezonā (2008.—2009.) ierindojās tikai 15. vietā un Premjerlīgu atstāja. 2012. gadā finansiālu problēmu dēļ profesionālā komanda pārstāja darboties un pastāvēja tikai kluba akadēmija. 2016. gadā kluba pirmā komanda tika atjaunota un 2017. gadā ieguva profesionālu statusu. 2018. gadā klubs apvienojās ar Rivnes "Veres" un ieņēma tā vietu Premjerlīgā. 2018.—2019. gada sezonā Premjerlīgā ieguva 6. vietu.