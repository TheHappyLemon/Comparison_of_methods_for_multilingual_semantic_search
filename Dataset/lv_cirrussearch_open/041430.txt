Alphensijas kamaniņu un bobsleja trase (korejiešu: 알펜시아 슬라이딩 센터) ir bobsleja, kamaniņu un skeletona trase Alphensijas kūrortā, Dienvidkorejā, Phjončhanas apgabalā. Šajā trasē norisinājās 2018. gada ziemas olimpisko spēļu sacensības. Trases ietilpība ir 7000 skatītāju (1000 sēdvietas un 6000 stāvvietas). Trases garums ir 2018 metri, kas īpaši uzsver olimpisko spēļu norises gadu, un platums — 1,40 metri. Trase platība ir 177000 m2, un tās augstums virs jūras līmeņa ir 940 metri trases sākumā un 800 metri finišā. Trasē norisinājās 2017. gada attiecīgo sporta veidu čempionāti, lai pilnībā sagatavotu visu nepieciešamo olimpiskajām spēlēm.