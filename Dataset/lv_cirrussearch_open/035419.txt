Nikolā Sarkozī (franču: Nicolas Sarkozy, izrunā: [ni.kɔ.la saʁ.kɔ.zi]; dzimis 1955. gada 28. janvārī Parīzē, Francijā) ir ungāru/franču/ebreju izcelsmes Francijas politiķis, bijušais Francijas prezidents (2007–2012). 2004. gadā viņš bija Francijas Ekonomikas, finanšu un rūpniecības ministrs, bet no 2005. līdz pat savas prezidentūras sākšanai 2007. gadā — Iekšlietu ministrs. 2018. gadā Nikolā Sarkozī aizturēja un nopratināja aizdomās par nelikumīga finansējuma saņemšanu savai 2007. gada prezidenta kampaņai no bijušā Lībijas līdera Muammara Kadāfi.