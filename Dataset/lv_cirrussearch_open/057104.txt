Heiligenkreicas abatija jeb Svētā Krusta abatija (vācu: Stift Heiligenkreuz) ir 12. gadsimtā dibināts cisterciešu klosteris, kas atrodas uz dienvidrietumiem no Austrijas galvaspilsētas Vīnes, Vīnervaldes dienviddaļā. Tā ir pasaulē vecākais nepārtraukti funcionējošais cisterciešu klosteris. Klosteri 1133. gadā dibināja Austrijas markgrāfs Leopolds III, pēc sava dēla Freizingas Oto vēlēšanās, kurš kopš 20. gadsimta vidus ir apglabāts abatijā. Kopš 1188. gada klosterī glabājas arī Patiesā Krusta relikvija. Klostera attīstību atbalstīja Austrijā valdošā Bābenbergu dinastija, šeit apglabāti 13 Bābenbergu dinastijas pārstāvji. Heiligenkreicas abatijai izdevās izvairīties no sekularizācijas imperatora Jozefa II reliģisko reformu laikā 16. gadsimta otrajā pusē. Mūsdienās bez klostera šeit darbojās garīgais seminārs (Priesterseminar Leopoldinum).