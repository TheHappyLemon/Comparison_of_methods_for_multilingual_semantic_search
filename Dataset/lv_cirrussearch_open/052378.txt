Normans Vahtra (igauņu: Norman Vahtra; dzimis 1996. gada 23. novembrī) ir Igaunijas šosejas riteņbraucējs, pārstāv UCI WorldTeam komandu Israel–Premier Tech. 2018. gadā, pārstāvot Cycling Tartu komandu (U23 komanda, ko vadīja bijušais profesionālis Rene Mandri), Vahtra izcīnīja 8 uzvaras UCI sacensībās. Pēc šīs sezonas Vahtra pievienojās Israel Cycling Academy komandai, kā arī sezonas beigās pārstāvēja Igauniju Pasaules čempionātā.