Virdžils van Deiks (nīderlandiešu: Virgil van Dijk; dzimis 1991. gada 8. jūlijā) ir Nīderlandes futbolists. Pašlaik (2024) pārstāv Anglijas Premjerlīgas klubu Liverpool FC un Nīderlandes futbola izlasi. Gan Liverpūles komandā, gan Nīderlandes izlasē pilda komandas kapteiņa funkcijas. Karjeru V. van Deiks sāka Eredivisie klubā FC Groningen. 2013. gadā pārcēlās uz Skotijas klubu Glāzgovas "Celtic". Celtic komandā izcīnīja divus Skotijas Premjerlīgas titulus. 2015. gadā parakstīja piecu gadu līgumu ar Southampton FC. 2018. gadā van Deiks par 84,6 miljoniem eiro pārcēlās uz Liverpool FC, tādējādi kļūstot par dārgāko aizsargu pasaulē.