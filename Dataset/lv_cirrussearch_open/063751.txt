Otrā Harkivas kauja (vācu: Zweite Schlacht um Charkow, krievu: Харьковская операция 1942 года, Вторая битва за Харьков, Харьковская катастрофа) bija Otrā pasaules kara Austrumu frontes kauja 1942. gada maijā Harkiva apgabalā. Vērmahta 6. armija, sadarbojoties ar ģenerāļa Evalda fon Kleista 1. tanku armiju, atsita Sarkanās armijas uzbrukumu Harkivai un Izjumas apkārtnē ielenca vairākas PSRS armijas, gūstā saņemot gandrīz 240 000 padomju karavīru, 2600 artilērijas iekārtu un 1200 tanku. Vērmahta uzvara nodrošināja 1942. gada vasaras uzbrukumu dienvidaustrumu virzienā.