Džeimss Brodbents (angļu: James Broadbent, dzimis 1949. gada 24. maijā) ir angļu aktieris. Saņēmis gan Amerikas Kinoakadēmijas balvu kategorijā "Labākais aktieris otrā plāna lomā", gan Zelta globusa balvu tajā pašā kategorijā par lomu filmā "Airisa" (Iris, 2001). Saņēmis arī BAFTA televīzijas balvu un Zelta globusu par lomu televīzijas filmā Longford (2006). Četras reizes nominēts BAFTA kino balvai un vienīgo reizi to saņēmis par lomu Baza Lurmena filmā "Mulenrūža" (2001). Nominēts arī divām Emmy balvām un četrām Ekrāna aktieru ģildes balvām. Brodbents pirmo reizi kļuva atpazīstams, 1980. gados piedaloties BBC situāciju komēdijā Only Fools and Horses. Piedalījies arī Terija Giljama filmās "Laika bandīti" (1980) un "Brazīlija" (1995), bet slavens kļuvis, pateicoties dalībai Maika Lī filmā Life Is Sweet (1990). Vēlāk piedalījies filmās "Lodes pār Brodveju" (1994), "Īkstīši" (1997), "Bridžitas Džonsas dienasgrāmata" (2001), "Ņujorkas bandas" (2002), "Bridžita Džonsa. Saprāta robeža" (2004), "80 dienās apkārt zemeslodei" (2004), "Krutie kruķi" (2007), "Indiana Džonss un kristāla galvaskausa karaļvalsts" (2008), "Vēl viens gads" (2010), "Dzelzs lēdija" (2011), "Artūrs izglābj Ziemassvētkus" (2011), "Mākoņu atlants" (2012), "Lācēna Padingtona piedzīvojumi" (2014), "Bruklina" (2015), "Bridžitas Džonsas mazulis" (2016), "Lācēna Padingtona piedzīvojumi 2" (2017).