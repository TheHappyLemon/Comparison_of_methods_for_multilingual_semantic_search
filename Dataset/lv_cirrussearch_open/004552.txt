Kaljāri (itāļu: Cagliari, izrunā: [ˈkaʎʎari], sardīniešu: Casteddu) ir pilsēta Itālijā, Sardīnijas reģiona un salas administratīvais centrs. Kaljāri atrodas Sardīnijas dienvidos pie Kaljāri līča. Uzskata, ka pilsētas teritorija ir bijusi apdzīvota jau aizvēsturiskos laikos, un pirmie, kas šeit izveidoja apmetni, bija feniķieši. Vēlāk to apdzīvoja senie grieķi. Šajā laikā pilsētu pazina kā Cardlis. Vēlāk tas kļuva par kartāgiešu nozīmīgāko cietoksni Sardīnijā. Otrā pūniešu kara laikā (218-201 p.m.ē.) Kaljāri okupēja romieši. Senās Romas laikos pilsēta bija zināma ar latīņu nosaukumu Caralis jeb Carales. Burtiskā tulkojumā sardīniešu nosaukumus Casteddu nozīmē "pils", "cietoksnis".