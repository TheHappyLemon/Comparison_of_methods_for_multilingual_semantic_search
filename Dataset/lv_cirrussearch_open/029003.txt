Aizdevums jeb aizņēmums ir darījums, ar kuru viena puse jeb aizdevējs nodod otras puses jeb aizņēmēja īpašumā vai operatīvā pārvaldīšanā naudu vai kādu lietu. Aizņēmējs apņemas atdot aizdevējam tādu pašu naudas summu vai līdzīgu tās pašas lietas un tāda paša labuma lietu daudzumu. Aizdevuma līgums tiek noslēgts naudas vai mantas nodošanas brīdī. Bankas aizdevums ir naudas līdzekļi, ko uz procentiem aizdod banka. Aizdevuma avots ir bankas resursi, kas veidojas no bankas piesaistītajiem līdzekļiem. Bankās pastāv īstermiņa un ilgtermiņa aizdevumi un tie tiek izsniegti ar nekustamā vai kustamā īpašuma ķīlu vai aizdevums bez ķīlas, kas parasti ir pieejams liela kapitāla pārvaldītājiem.