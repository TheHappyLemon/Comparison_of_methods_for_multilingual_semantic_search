Jaunais pāvests (angļu: The Young Pope) ir Itālijas televīzijas seriāls angļu valodā, ko izveidojis un režisējis Paolo Sorrentīno pēc Sky Atlantic, HBO un Canal+ pasūtījuma. Seriālā galvenās lomas attēlo Džūds Lo un Daiena Kītone. Seriāla pasaules pirmizrāde notika 2016. gada 3. septembrī 73. Venēcijas kinofestivālā, kur ārpus konkurs a tika demonstrētas pirmās divas sērijas. Tā bija pirmā reize festivāla vēsturē, kad tā programmā bija iekļauts televīzijas seriāls. Televīzijas pirmizrāde notika 2016. gada 21. oktobrī Itālijas Sky Atlantic kanālā. 20. oktobrī Wildside producents Lorenco Mjeli paziņoja, ka tiek gatavota arī seriāla otrā sezona. Seriālā izmantoti arī latviešu komponista Pētera Vaska skaņdarbi. Seriāls Latvijā pieejams ar nosaukumu "Jaunais pāvests" un skatāms MTG ViaPlay un Lattelecom Shortcut platfromā.