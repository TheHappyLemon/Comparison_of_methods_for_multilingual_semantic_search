Andrea Bardzalji (itāļu: Andrea Barzagli; dzimis 1981. gada 8. maijā) ir bijušais itāļu futbolists, spēlēja aizsarga pozīcijā, bijušais Itālijas futbola izlases dalībnieks. Galvenokārt profesionāļa karjeras laikā spēlējis Itālijā, laikā no 2008. līdz 2011. gadam pārstāvēja Vācijas klubu VfL Wolfsburg. Wolfsburg sastāvā uzvarējis 2008.—2009. gada Bundeslīgas sezonā, Juventus sastāvā septiņas reizes uzvarējis Itālijas čempionātā. Itālijas izlases sastāvā spēlē kopš 2004. gada. Pārstāvējis izlasi 2006. gada Pasaules kausā un divos Eiropas čempionātos (2008, 2012). 2006. gada Pasaules kausā tika gūta uzvara turnīrā. Tāpat izlases sastāvā izcīnījis bronzas medaļu 2004. gada vasaras olimpiskajās spēlēs. 2017. gada 13. novembrī paziņoja par karjeras beigšanu valstvienībā.