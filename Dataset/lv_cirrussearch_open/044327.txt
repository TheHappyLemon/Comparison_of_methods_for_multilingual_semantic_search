"Cīnītājs" (angļu: The Fighter) ir 2010. gada biogrāfiska sporta filma, kuras režisors ir Deivids Rasels. Galvenās lomas atveido Marks Volbergs, Kristians Beils, Eimija Adamsa, Melisa Leo un Džeks MakDžī. Filmas pirmizrāde notika 2010. gada 6. decembrī Holivudā. Filma 2011. gadā tika nominēta septiņām Amerikas Kinoakadēmijas balvām, tai skaitā divas reizes nominācijā par labāko otrā plāna aktrisi; filma ieguva balvas nominācijās "Labākais aktieris otrā plāna lomā" un "Labākā aktrise otrā plāna lomā". Filma balstās uz Mikija Vorda biogrāfiju. Filmā Mikijs Vords ir jauns bokseris, kurš cenšas izvairīties no sava vecākā brāļa ēnas, lai pats izsistos boksa pasaulē.