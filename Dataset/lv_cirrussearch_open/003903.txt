"Visu zemju proletārieši, savienojieties!" (vācu: Proletarier aller Länder, vereinigt euch!) ir viens no pazīstamākajiem komunistiskajiem lozungiem. Pirmo reizi to lietoja Kārlis Markss un Frīdrihs Engelss savā darbā "Komunistiskās partijas manifests". Padomju Savienībā šis lozungs bija atrodams gan uz tās ģerboņa visās padomju republiku valodās, kā arī uz visu padomju republiku ģerboņiem nacionālajā un krievu valodā. Lozungs tika izmantots ne tikai uz ģerboņa, bet to drukāja arī uz naudas, lietoja uz apbalvojumiem un citur. Cits šī lozunga variants "Visu zemju un apspiesto tautu proletārieši, savienojieties!" parādījās 1920. gadā. Tas radās 3. Internacionāles laikā un bija adresēts Austrumāzijas tautām. Šis variants ieguva popularitāti starp maoistiem un citiem sociālisma un komunismas strāvojumiem Austrumāzijā.