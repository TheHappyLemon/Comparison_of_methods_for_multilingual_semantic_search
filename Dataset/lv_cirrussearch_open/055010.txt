Ugo Sančess (spāņu: Hugo Sánchez, dzimis 1958. gada 11. jūlijā) ir bijušais Meksikas futbolists un futbola treneris, spēlēja uzbrucēja pozīcijā. Tiek dēvēts par vienu visu laiku labākajiem Meksikas futbolistiem. 2004. gadā Sančess tika iekļauts FIFA 100 sarakstā. Sančess ir ceturtais labākais La Liga vārtu guvējs vēsturē, kā arī septītais labākais vārtu guvējs Real Madrid vēsturē. Savu karjeru Sančess sāka Meksikas klubā Club Universidad Nacional. 1981. gadā Sančess pievienojās Spānijas komandai Atletico Madrid, bet 1985. gadā pievienojās Atletico lielākajiem konkurentiem Madrides "Real" (futbols)Real Madrid. Tur viņš pavadīja savas karjeras labākos gadus, izcīnot piecus La Liga titulus. Vēlāk viņš pievienojās Meksikas klubam Club América. Spēlēja arī Spānijas komandā Rayo Vallecano, Austrijas komandā FC Linz un MLS komandā Dallas Burn. Karjeru noslēdza Atlético Celaya komandā. Meksikas futbola izlases sastāvā Sančess ir spēlējis 1978., 1986. un 1994. gada FIFA Pasaules kausā, kā arī 1976. gada vasaras olimpiskajās spēlēs. Trenera karjerā Sančess ir trenējis vairākus Meksikas klubus, kā arī no 2006. līdz 2008. gadam Meksikas futbola izlasi.