Eimija Raiena (angļu: Amy Ryan; dzimusi 1968. gada 3. maijā) ir amerikāņu aktrise. Tikusi nominēta Amerikas Kinoakadēmijas balvai un divām Tony balvām. Kļuvusi pazīstama ar lomu filmā "Ardievu, mazā, ardievu!" (2007), par ko saņēmusi Critics' Choice Award balvu un nominēta Kinoakadēmijas balvai kategorijā "Labākā aktrise otrā plāna lomā". Piedalījusies arī filmās You Can Count on Me (2000), "Kapote" (2005), "Sātana spēles" (Before the Devil Knows You're Dead, 2007), "Samainītais" (2008), Jack Goes Boating (2010), Win Win (2011), "Putncilvēks" (2014), "Slepenais aģents: Cīņa pret Eskobaru" (2016), Beautiful Boy (2018), Lost Girls (2020), Worth (2020) un "Visas Bo bailes" (2023). Piedalījusies arī HBO seriālos "Noklausīšanās" (The Wire, 2002—2008) un In Treatment (2010), NBC seriālā "Ofiss" (2008—2011) un Hulu seriālā Only Murders in the Building.