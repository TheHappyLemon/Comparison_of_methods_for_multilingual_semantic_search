Zinaīda Liepiņa (bijusi arī Zāģere; dzimusi 1907. gada 13. augustā, mirusi 2000. gada 15. martā) bija latviešu vieglatlēte, galvenokārt startējusi tāllēkšanā. Viņa piedalījās 1928. gada vasaras olimpiskajās spēlēs, kur 100 m sprinta distancē izcīnījusi 27. vietu ar 14,0 s. Ar Elfrīdu Karlsoni-Kukaini bijušas pirmās Latvijas sportistes, kas piedalījušās Olimpiskajās spēlēs (startējušas vienā dienā). Piedalījusies 1925. gada "sieviešu Olimpiādē", kur izcīnīja piekto vietu tāllēkšanā. Viņa ir izcīnījusi 12 Latvijas čempiones titulus dažādās disciplīnās. Tāpat 14 reizes labojusi Latvijas rekordus dažādās disciplīnās. Otrā pasaules kara beigās emigrējusi uz Vāciju, pēc tam pārcēlusies uz dzīvi ASV.