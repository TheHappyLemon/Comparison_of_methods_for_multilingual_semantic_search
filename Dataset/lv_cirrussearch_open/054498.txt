Čārlzs Bjūruss (angļu: Charles Burroughs; dzimis 1876. gada 3. decembrī, miris 1902. gada 23. novembrī) bija amerikāņu vieglatlēts, 1900. gada vasaras olimpisko spēļu dalībnieks. Bjūruss 1900. gada vasaras olimpiskajās spēlēs Parīzē startēja 100 metru skriešanas disciplīnā. Kvalifikācijas kārtā viņš savā priekšskrējienā uzrādīja labāko rezultātu, 11,4 sekundes, un kvalificējās turpmākajai cīņai. Viņa pusfināla rezultāts nav zināms, iespējams, tajā viņš ieņēma trešo vietu. Viņam nācās startēt atkārtotā skrējiena kārtā, kur viņš ieņēma, iespējams, 4. līdz 6. vietu, jo precīzs rezultāts nav zināms. Fināla kārtai viņš nekvalificējās.