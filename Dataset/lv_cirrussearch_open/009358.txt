Maļinova ir ciems Augšdaugavas novada Maļinovas pagastā, pagasta centrs. Izvietojusies pagasta vidienē pie autoceļa A13 19 km no novada centra Daugavpilī un 239 km no Rīgas. Apdzīvotā vieta izaugusi pēckara gados bijušās Malinovkas (Maļinovkas) sādžas vietā kā ciema padomes un kolhoza «Znamja Oktjabrja» centrs. Maļinovā atrodas pagasta pārvalde, kultūras nams, bibliotēka, feldšeru punkts, Iļjas (Elijas) pareizticīgo baznīca.