Nūjošana ir dabiska[nepieciešama atsauce] un enerģiska iešana, izmantojot īpaši veidotu nūjošanas nūju pāri. Nūjojot saglabājas dabiska un no biomehānikas viedokļa pareiza gaita un stāja. Arī roku kustība nūjojot atbilst dabiskam[nepieciešama atsauce] rokas vēzienam iešanas laikā. Nūjošanas kustību papildina dažas klasiskā stila distanču slēpošanai raksturīgas iezīmes: slīpi atpakaļ vērsta nūja rokas atspēriena laikā, nūjas kontrole ar roktura un nūjas saites palīdzību, nūju aktīva izmantošana. Tehniski pareiza nūjas izmantošana ļauj kustībā iesaistīt ķermeņa augšdaļu un ar nūju palīdzību virzīt ķermeni uz priekšu. Iešanas slodze tiek vienmērīgi sadalīta uz dažādām muskuļu grupām.