Hesuss Luiss "Koldo" Alvaress de Eulate Guerge (spāņu: Jesús Luis "Koldo" Álvarez de Eulate Güergue, dzimis 1970. gada 4. septembrī) ir Andoras futbola treneris un bijušais futbolists, spēlēja vārtsarga pozīcijā. Kopš 2010. gada Alvaress ir Andoras futbola izlases galvenais treneris. Dzimis Spānijā, kur sācis arī savu karjeru. Bijis Atletico Madrid pieteikumā 1991. gada Spānijas Karaļa kausa finālā, kurā komanda izcīnīja uzvaru. 1994. gadā viņš pievienojās Spānijas futbola sistēmā spēlējošajai FC Andorra, kur pavadījis 14 no 15 turpmākajām sezonām. Andoras futbola izlases rindās debitējis 1998. gadā pēc tam, kad ticis naturalizēts. Izlases rindās kopumā aizvadījis 78 mačus.