Emersons Leans (portugāļu: Émerson Leão, dzimis 1949. gada 11. jūlijā) ir bijušais Brazīlijas futbolists un futbola treneris, spēlēja vārtsarga pozīcijā, bijis Brazīlijas futbola izlases dalībnieks. Leans tiek uzskatīts par vienu no Brazīlijas visu laiku labākajiem vārtsargiem. Visu savu karjeru pavadījis Brazīlijā, vislielākos sasniegumus gūstot, spēlējot Palmeiras komandā. Brazīlijas futbola izlases sastāvā spēlējis no 1969. līdz 1986. gadam, kopumā aizvadot 80 mačus. Ar izlasi uzvarējis 1970. gada FIFA Pasaules kausā. Piedalījies arī 1974., 1978. un 1986. gada FIFA Pasaules kausā. Pēc spēlētāja karjeras beigām kļuvis par treneri. No 2000. līdz 2001. gadam vadījis Brazīlijas futbola izlasi.