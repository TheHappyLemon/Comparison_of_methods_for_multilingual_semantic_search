Šarls Frederiks Petī (franču: Charles Frédéric Petit; dzimis 1857. gada 6. maijā, miris 1947. gada 19. februārī) bija franču loka šāvējs, divu olimpisko bronzas medaļu ieguvējs 1900. gada vasaras olimpiskajās spēlēs. Viņš 1900. gada olimpiskajās spēlēs Parīzē startēja divās loka šaušanas disciplīnās — Au Cordon Doré, 33 metri un Au Chapelet, 33 metri. Šajās abās disciplīnās viņš izcīnīja bronzas medaļas.