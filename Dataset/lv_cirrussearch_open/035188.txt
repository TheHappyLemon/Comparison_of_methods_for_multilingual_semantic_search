Gdiņas "Arka" (poļu: Arka Gdynia, izrunā: [ˈarka ˈɡdɨɲa]) ir Polijas futbola klubs no Gdiņas. Klubs dibināts 1929. gadā, pašlaik spēlē Polijas 1. līgā. Mājas spēles aizvada GOSiR jeb Gdiņas pilsētas stadionā, kura ietilpība ir 15 139 vietas. Klubs ir divreiz (1979. un 2017. gadā) izcīnījis Polijas kausu. Augstākais sasniegums Polijas čempionātā (Ekstraklasa) ir 7. vieta 1977.—1978. gada sezonā. No 2016. līdz 2020. gadam komandu pārstāvēja Latvijas vārtsargs Pāvels Šteinbors.