Džanluidži Donnarumma (itāļu: Gianluigi Donnarumma; dzimis 1999. gada 25. februārī) ir Itālijas futbolists, spēlē vārtsarga pozīcijā, Itālijas futbola izlases dalībnieks. Kopš 2021. gada Donnarumma pārstāv Francijas Ligue 1 komandu Parīzes "Saint-Germain". Donnarumma jau kopš 14 gadu vecuma pārstāv AC Milan klubu. Itālijas A sērijā debitēja 2015. gada 25. oktobrī 16 gadu un 242 dienu vecumā, tādējādi kļūstot par otru jaunāko spēlētāju, kas nācis sākumsastāvā Serie A. Pēc 2016.—2017. gada sezonas par Donnarummu interesējās gan Parīzes "Saint-Germain", gan Madrides "Real", bet viņš tomēr pagarināja līgumu ar AC Milan. 2020–21. gada sezonā tika atzīts par Serie A labāko vārtsargu. Pēc sezonas, beidzoties līgumam, Donnarumma pievienojās Francijas komandai Paris Saint-Germain. 2017. gada 1. septembrī Donnarumma debitēja Itālijas futbola izlasē pret Franciju, nākot uz maiņu pēc pirmā puslaika un nomainot Džanluidži Bufonu. Donnarumma kļuva par jaunāko spēlētāju, kas spēlējis Itālijas futbola izlasē. Pārstāvējis izlasi 2020. gada Eiropas čempionātā, kurā Itālija ieguva čempionu titulu. Donnarumma ieguva arī turnīra vērtīgākā spēlētāja balvu.