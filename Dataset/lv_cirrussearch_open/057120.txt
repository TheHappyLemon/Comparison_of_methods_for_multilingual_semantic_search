Meisons Vils Džons Grīnvuds (angļu: Mason Will John Greenwood; dzimis 2001. gada 1. oktobrī) ir Anglijas futbolists. Kopš 2023. gada Grīnvuds pārstāv Spānijas La Liga komandu Getafe, kas viņu īrē no Manchester United. 2022. gada janvārī Grīnvuds tika aizturēts aizdomās par sievietes izvarošanu un uzbrukumu, bet dažas dienas vēlāk par seksuālu vardarbību un draudiem nogalināt. Kopš tā brīža Grīnvuds nav trenējies ne Manchester United, ne Anglijas izlases rindās. 2023. gada februāri visas apsūdzības pret viņu tika atceltas. 2023. gada augustā Manchester United paziņoja, ka Grīnvuds komandu pametīs. Manchester United sastāvā debitēja 2019. gada 6. martā UEFA Čempionu līgas astotdaļfināla atbildes spēlē pret Francijas klubu Paris Saint-Germain.