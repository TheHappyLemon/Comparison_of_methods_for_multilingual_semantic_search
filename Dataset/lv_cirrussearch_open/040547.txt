Vengrova (poļu: Węgrów) ir pilsēta Polijā, Mazovijas vojevodistē uz rietumiem no Sokolovas Podlaskas. Rakstos pirmoreiz minēta 1414. gadā. Starp XVI un XVIII gadsimtiem viens no Polijas reformācijas centriem. Līdz 2. pasaules karam pilsētā bija ievērojama ebreju minoritāte. Pilsētas baznīcas sakristejā atrodas metāla spogulis, kas esot piederējis burvim panam Tvardovskim un kas rādījis nākotni līdz 1812. gadā to esot saplēsis Napoleons, kad redzējis spogulī savu sakāvi Krievijā. Vengrovas baznīcas altāri un krucifiksu radījis baroka arhitekts Andreass Šliters (Andreas Schlüter). Padomju politiķa Staņislava Kosiora (Станислав Викентьевич Косиор, 1889 - 1939) dzimtā pilsēta.