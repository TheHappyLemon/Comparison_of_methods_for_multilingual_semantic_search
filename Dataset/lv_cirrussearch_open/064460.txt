Hornas raga nacionālais parks (spāņu: Parque nacional Cabo de Hornos) ir 1945. gadā izveidots nacionālais parks Čīles un Dienvidamerikas galējos dienvidos. 630,93 km2 lielajā parkā ietilpst Ermita (kopā ar Hornas ragu) un Vulastona salas un tas ir pasaulē vistālāk uz dienvidiem esošais nacionālais parks. Kopā ar blakus esošo Alberto de Agostini nacionālo parku veiso UNESCO Biosfēras rezervātu. Parka teritorijā dzīvo jūrasūdrs, jūras leopards, Magelāna pingvīns (Spheniscus magellanicus), sarkankāju kormorāns (Poikilocarbo gaimardi), dienvidu karaliskais albatross (Diomedea epomophora), Dienvidamerikas cūkdelfīns (Phocoena spinipinnis) u.c. dzīvnieki.