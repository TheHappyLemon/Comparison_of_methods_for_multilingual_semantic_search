Viktorijas Zeme (angļu: Victoria Land) ir dabas apgabals Antarktīdā starp Rosa jūru austrumos un Vilksa zemi rietumos. Izvietojusies starp 142° un 170° austrumu garumu un stiepjas no Adēra raga Klusā okeāna piekrastē uz dienvidiem līdz Minnas pussalai pie Rosa šelfa ledāja. Ietilpst Austrālijas Antarktiskajā Teritorijā un Jaunzēlandes pretenzijā Rosa Teritorijā. Viktorijas Zeme ietver daļu no Transantarktīdas kalnu grēdas ar Sausajām ielejām. Augstākā virsotne ir Minto kalns (4165 m). Rietumu daļā ir līdz 2,5 km biezs ledus plato. Piekrastē daudz glečeru, lielākie no kuriem ir Deivida glečers ar tā turpinājumu Drigalska ledus mēli un Renika glečers Somova jūras piekrastē. Zemi 1841. gada janvārī atklāja Džeimsa Rosa ekspedīcija un nosauca par godu Lielbritānijas karalienei Viktorijai. Viktorijas Zemē darbojas divas polārstacijas: Gondvana (Vācijas) un Mariocukelli (Itālijas).