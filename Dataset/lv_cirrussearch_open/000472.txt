Mayday ir starptautisks briesmu signāls, kas radiotelefonijā nozīmē to pašu, ko SOS signāls radiotelegrāfijā. Kaut arī signāla nosaukums angļu valodā nozīmē "maija diena", tas cēlies, angliski transkribējot franču valodas vārdu m`aidez, kas ir saīsināta frāze venez m'aider (tulkojumā — "nāciet man palīgā", "palīdziet man"). Mayday signālu lieto situācijās, kad cilvēku dzīvībām draud tiešas briesmas, piemēram, lidmašīnu un jūras kuģu katastrofu gadījumos. Signālu raida trīs reizes pēc kārtas — «Mayday, Mayday, Mayday», lai nesajauktu ar kādu līdzīgi skanošu frāzi, kā arī, lai varētu atšķirt pašu briesmu signālu no paziņojuma par to.