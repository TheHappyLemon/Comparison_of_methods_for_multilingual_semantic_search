Ustka (poļu: Ustka) ir pilsēta Polijas ziemeļos, Pomožes vojevodistē, uz ziemeļrietumiem no Slupskas, osta Baltijas jūras krastā. Tūrisma centrs. Populāra tūrisma vieta, kā arī zvejas osta. Pilsētas pievārtē atrodas Polijas Gaisa spēku centrālais poligons (Centralny Poligon Sił Powietrznych w Ustka). Sociālistiskās Polijas laikā Ustkas apkaimē atradās meterioloģisko reķešu palaišanas poligons. Līdz pat 1945. gadam Ustka atradās Vācijas sastāvā, un tās nosaukums bija Štolpminde (Stolpmünde). Nacistu valdīšanas sākumposmā Ustkas ostā tika sparīgi attīstīta, jo Štolminde bija izvēlēta kā galvenā osta jūras sakariem ar Austrumprūsiju, apejot Polijas teritoriju. Tomēr līdz ar Otrais pasaules kara sākumu celtniecība tika pārtraukta. Ostas trešais - nepabeigtais mols ir vairāku kara laika leģendu avots. Ustkas populārākā - Austrumu pludmale, katru gadu rudens vētrās tiek pamatīgi noskalota, jo šeit Baltijas jūrā ir stāvkrasts, tāpēc katru gadu ievērojami līdzekļi tiek ieguldīti pludmales atjaunošanai.