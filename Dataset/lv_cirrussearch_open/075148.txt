San Mames bija futbola stadions Bilbao, Basku Zemē, Spānijā. Tajā no 1913. līdz 2013. gadam savas mājas spēles aizvadīja klubs Bilbao "Athletic". Tā ietilpība slēgšanas brīdī bija 40 000 vietu. Stadions tika atklāts 1913. gada 21. augustā. Savu nosaukumu stadions ieguvis pateicoties San Mames (Svētā Mamanta) baznīcai, kurai līdzās tas tika uzcelts. Mamants bija agrīnais kristietis, kuru romieši iemeta pie lauvām. Saistības ar baznīcu dēļ stadions tika dēvēts arī par La Catedral. Tajā tika aizvadītas trīs 1982. gada FIFA Pasaules kausa grupu turnīra spēles. 2013. gadā tika atklāts jauns stadions ar tādu pašu nosaukumu. Atvadu spēle vecajā stadionā notika 2013. gada 5. jūnijā, tajā Athletic draudzības mačā tikās ar Biskajas provinces komandu. Nākamajās dienās sākās stadiona nojaukšana.