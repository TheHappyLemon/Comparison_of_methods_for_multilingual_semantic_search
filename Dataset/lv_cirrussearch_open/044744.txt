Donalds Makinlijs Glovers (angļu: Donald McKinley Glover, dzimis 1983. gada 25. septembrī) ir amerikāņu aktieris, komiķis, kinoproducents, režisors, reperis un dīdžejs. Kā reperis viņš uzstājas ar skatuves vārdu Childish Gambino, savukārt kā diskžokejs — mcDJ. 2016. gadā ieguva Zelta globusa balvu kā labākais televīzijas muzikālā seriāla vai komēdijas aktieris par darbu seriālā Atlanta. Ir filmējies tādās filmās kā "Zirnekļcilvēks: Atgriešanās mājās" (2017) un "Hans Solo: Zvaigžņu karu stāsts" (2018). Kā reperis izdevis trīs mūzikas albumus: Camp (2011), Because the Internet (2013) un Awaken, My Love! (2016).