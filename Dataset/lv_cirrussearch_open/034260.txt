Admirs Mehmedi (albāņu: Admir Mehmedi, dzimis 1991. gada 16. martā Gostivarā, Dienvidslāvijā) ir albāņu izcelsmes bijušais Šveices futbolists un Šveices futbola izlases spēlētājs. Dzimis bijušajā Dienvidslāvijas republikā Maķedonijā. Divu gadu vecumā kopā ar ģimeni izceļojis uz Šveici. Futbola gaitas sācis Bellinconas un Vintertūras jauniešu komandās, bet 2006. gadā pārcēlies uz Cīrihi, kur jau 17 gadu vecumā sācis spēlēt FC Zürich pieaugušo komandā. 2012. gadā pārcēlies uz Dynamo Kyiv, bet jau nākamajā gadā — uz Vācijas Bundeslīgas klubu SC Freiburg. Kad 2015. gadā Freiburgas klubs izkrita no Bundeslīgas, Mehmedi pārcēlās uz Bayer Leverkusen. Mehmedi spēlējis visu vecumu Šveices jauniešu un junioru izlasēs. Pieaugušo izlasē debitējis 2012. gadā kvalifikācijas mačā pret Angliju.