Augstlēkšana vīriešiem bija viena no vieglatlētikas disciplīnām, kas bija iekļautas 1896. gada vasaras olimpisko spēļu programmā. Šī bija viena no sešām laukuma disciplīnām un viena no četrām lēkšanas disciplīnām vieglatlētikā. Augstlēkšanas sacensības tika aizvadītas 10. aprīlī Panatinaiko stadionā. Tajās startēja 5 sportisti no 3 valstīm. Šī bija viena no divām disciplīnām, kurās visas olimpiskās medaļas izcīnīja ASV sportisti. Zelta medaļu ieguva Ellerijs Klārks, bet sudraba medaļas ieguva Roberts Garets un Džeimss Konolijs. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika pasniegtas sudraba un bronzas medaļas.