2013.—2014. gada KHL sezona bija sestā Kontinentālās hokeja līgas sezona, kas sākās 2013. gada 9. septembrī. Gagarina kausu pirmo reizi kluba pastāvēšanas vēsturē izcīnīja Magņitogorskas "Metallurg". 2013. gada aprīļa nogalē līgas vadība paziņoja, ka ar 2013.—2014. gada sezonu KHL pievienosies Zagrebas "Medveščak", kā arī Vladivostokas "Admiral", tādējādi līgas komandu skaitu palielinot līdz 28. Jūnijā Čehovas "Vitjaz" paziņoja par komandas pārcelšanu no Čehovas uz Podoļsku.