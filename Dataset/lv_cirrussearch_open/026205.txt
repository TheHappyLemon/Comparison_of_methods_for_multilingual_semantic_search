Kosmos-27 jeb 3MV-1 № 3 bija PSRS starpplanētu zonde, kuras sākotnējais uzdevums bija Veneras pārlidojums un kapsulas nolaišanās uz planētas virsmas. Nesējraķetes kļūmes dēļ kosmiskais aparāts palika Zemes orbītā, bet nākamajā dienā sadega atmosfērā. Šis bija trešais Marsa un Veneras izpētei paredzeto zonžu 3MV eksemplārs. Kosmiskajā aparātā bija uzstādīta fototelevīzijas kamera. Nolaižamajā aparātā ar masu 285 kg ievietots vimpelis ar PSRS ģerboni. 3MV-1 № 3 tika palaista 1964. gada 27. martā 03:24:42 UTC ar nesējraķeti Molnija no Baikonuras kosmodroma. Ceturtās pakāpes (Blok L) kļūmes dēļ zonde palika Zemes orbītā. Oficiāli netika atklāts kosmiskā aparāta lidojuma mērķis, un tas nosaukts par Kosmos-27. 28. novembrī Kosmos-27 sadega Zemes atmosfērā.