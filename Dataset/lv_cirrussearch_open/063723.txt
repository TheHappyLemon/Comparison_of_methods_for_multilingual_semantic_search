Katalina Ēva Novāka (ungāru: Novák Katalin Éva; dzimusi 1977. gada 6. septembrī Segedā) ir ungāru politiķe. No 2022. gada maija līdz 2024. gada februārim bija Ungārijas prezidente. Novāka ir pirmā sieviete Ungārijas prezidenta amatā, kā arī jaunākā prezidente Ungārijas vēsturē, ievēlēta 44 gadu vecumā. Pārstāv partiju Fidesz. No 2018. līdz 2022. gadam ir bijusi Nacionālās asamblejas (Ungārijas parlamenta) deputāte, kā arī ģimenes lietu ministre Viktora Orbāna ceturtajā valdībā (2020—2021). Studējusi ekonomiku Budapeštas Korvina universitātē un tiesību zinātni Segedas Universitātē. Papildus studēja arī ārzemēs Parīzes Nanteres universitātē. No 2017. līdz 2021. gadam bija partijas Fidesz vicepriekšsēdētāja. 2024. gada 10. februārī paziņoja par atkāpšanos no prezidenta amata, pēc tam, kad apžēloja bijušo valsts bērnu nama direktora vietnieku, kuram 2018. gadā piesprieda vairāk nekā trīs gadu cietumsods par pedofilijas epizodēm, ko paveica bērnu nama direktors.