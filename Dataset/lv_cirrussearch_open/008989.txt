Pāvests Klements V (latīņu: Clemens V), īstajā vārdā Reimons Bertrāns de Go (franču: Raymond Bertrand de Got; dzimis ap 1264. gadu Gaskoņā, miris 1314. gada 20. aprīlī Langedokā), bija Romas pāvests no 1305. gada līdz savai nāvei 1314. gadā. 1305. gadā pārcēla kūriju uz Aviņonu, 1311. gadā sasauca Vjennas koncilu, bet 1312. gadā likvidēja Templiešu ordeni. Tajā pašā gadā iesāka izmeklēšanu arī pret Vācu ordeni, nosūtīja savu sūtni un inkvizitoru Francisku no Moliano (nuntius super inquisitionis negotio) uz Livoniju.