Lapblusiņas (latīņu: Psyllidae) ir mazi kukaiņi, kuri barojas ar augiem. Tās mēdz baroties tikai ar vienas sugas augiem (monofāgi) vai arī retos gadījumos ar savstarpēji radniecīgām augu sugām (oligofāgi). Kopā ar laputīm, bruņutīm, baltblusiņām un vīnogulāju utīm Phylloxeroidea tās pieder pie augutu apakškārtas. Visas augutis, tātad, arī lapblusiņas, tiek uzskatītas par "primitīvāko" grupu blakšu kārtā. Visi minētie kukaiņi savulaik tika iedalīti vienā dzimtā, bet tikai salīdzinoši nesen tās tika atdalītas.