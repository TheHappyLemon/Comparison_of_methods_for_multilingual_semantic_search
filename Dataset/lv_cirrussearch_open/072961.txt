Absints (franču: absinthe — 'vērmeles') ir spēcīgs alkoholiskais dzēriens, kura sastāvā ir ap 70% etanola, bet var būt arī 55% un pat 85%. Svarīgākā absinta sastāvdaļa ir vērmeļu (Artemisia absinthium) ekstrakts, kura sastāvā ir liels daudzums tujona. Pateicoties tieši tujonam, absints ievērojams ar savu iedarbību, ļaujot cilvēkam, to iedzerot, agri apreibt. Absintam var arī pievienot melisu, anīsu, fenheli, kalmes, lakricu, dižzirdzenes, piparmētru, izopu un citus augus. Augi tiek pievienoti, jo vērmeles ir ļoti rūgtas.