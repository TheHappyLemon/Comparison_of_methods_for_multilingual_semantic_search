Kortreika (nīderlandiešu: Kortrijk, izrunā: [ˈkɔrtrɛi̯k]; rietumflāmu: Kortryk; franču: Courtrai, izrunā: [kuʁtʁɛ]) ir pilsēta Beļģijā, Rietumflandrijas provincē Lisas upes krastos. Pilsēta atrodas 25 km uz ziemeļaustrumiem no Francijas pilsētas Lilles. Senās Romas laikā pilsētas latīniskais nosaukums bija Cortoriacum. 12. gadsimtā Kortreika bija slavena ar to, ka tā bija damastu (audumi ar ieaustiem ornamemtiem) ražošanas centrs. Tekstilrūpniecība ir attīstīta vēl joprojām arī mūsdienās.