Oļģerts Hehts (dzimis 1931. gada 30. decembrī, miris 2016. gada 16. septembrī) bija latviešu basketbolists, spēlējis uzbrucēja pozīcijā, Latvijas PSR basketbola izlases dalībnieks, bijis PSRS basketbola izlases kandidāts. Trīskārtējs Eirolīgas čempions Rīgas ASK sastāvā (1958, 1959, 1960) un četrkārtējs PSRS čempions (1955, 1956, 1957, 1958). Viņš ir pirmais latvietis, kas oficiālā spēlē veicis slam dunk. Pēc sportista karjeras strādājis par Latvijas Lauksaimniecības akadēmijas Fiziskās audzināšanas katedras vadītāju. Uzņemts Latvijas Basketbola savienības Goda zālē.