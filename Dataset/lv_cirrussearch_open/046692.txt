Jurga Šeduikīte (lietuviešu: Jurga Šeduikytė; dzimusi 1980. gada 10. februārī) ir lietuviešu dziedātāja un dziesmu autore. Mācījusies Viļņas Universitātes žurnālistikas fakultātē. Dziedātājas solo karjeru uzsāka 2005. gadā. Viņas debijas singls Nebijok nokļūva Lietuvas mūzikas topu vadībā. 2007. gadā, ar singlu 5th season, ieguva pirmo vietu starptautiskajā Baltijas dziesmu konkursā, kas notika Karlshamnā. Ieguva MTV Eiropas mūzikas balvu kategorijā "Labākais Baltijas izpildītājs". Šobrīd ir izdoti 8 Jurgas albumi.