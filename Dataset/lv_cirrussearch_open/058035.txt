"Veronikas dubultā dzīve" (franču: La double vie de Véronique, poļu: Podwójne życie Weroniki) ir 1991. gada Francijas, Polijas un Norvēģijas kopražojuma drāma, kuras režisors un viens no scenārija autoriem ir Kšištofs Keslovskis. Filmā galvenās lomas attēlo Irēna Žakoba, Filips Voltērs, Sandrīne Dimā un Aleksandrs Bardīnī. Filma ir stāsts par diviem tēliem — poļu kora dziedātāju Veroniku (Žakoba) un viņas dubultnieci, franču mūzikas skolotāju Veroniku (Žakoba). Abas sievietes viena otru nepazīst, tomēr viņas saista kāda mistiska un emocionāla saite. "Veronikas dubultā dzīve" bija Keslovska pirmā filma, kura daļēji tika uzņemta ārpus Polijas. Irēna Žakoba saņēma labākās aktrises balvu 1991. gada Kannu kinofestivālā. Filma galvenokārt saņēma pozitīvas kritiķu atsauksmes.