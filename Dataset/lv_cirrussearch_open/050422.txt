Narevas nacionālais parks (poļu: Narwiański Park Narodowy) ir 1996. gadā izveidots nacionālais parks Polijas ziemeļaustrumos. 73,5 km2 plašais nacionālais parks ietver Narevas upes palieni apmēram 35 kilometru garumā lejpus Suražas pilsētas, kur Narevas upe veido daudzas attekas. Gandrīz visu nacionālo parku aizņem mitrāji, ko ietver melnalkšņa un baltā vītola audzes. Parkā dzīvo vismaz 179 sugu putni. Parka administrācija atrodas Kurovo ciemā. Nacionālais parks ietilpst Rāmsaras konvencijas sarakstā.