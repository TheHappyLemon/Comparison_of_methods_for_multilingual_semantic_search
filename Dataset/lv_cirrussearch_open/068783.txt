Kuopio katedrāle (somu: Kuopion tuomiokirkko, zviedru: Kuopio domkyrka) ir 19. gadsimta pirmajā pusē celta Somijas Evaņģēliski luteriskās baznīcas katedrāle, kas atrodas Somijas austrumos, Kuopio pilsētā. Koupio diecēzes, kas dibināta 1939. gadā, galvenā baznīca. Katedrāles projekta autors ir zviedru arhitekts Pērs Vilhelms Palmrots (Per Wilhelm Palmroth, 1765—1825), kurš ir daudzu Zviedrijas un Somijas baznīcu autors. Baznīcas priekšā atrodas somu atmodas darbinieka Juhana Snellmana (Johan Vilhelm Snellman, 1806—1881) krūšutēls. 1843. gadā radītās altārgleznas autors ir Bernds Gūdenjelms (Berndt Godenhjelm, 1799—1881). Altārglezna