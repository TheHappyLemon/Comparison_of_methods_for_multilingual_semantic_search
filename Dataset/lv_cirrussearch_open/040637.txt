Ģeometrijā diagonāle ir nogrieznis, kas savieno divas daudzstūra vai daudzskaldņa virsotnes, kad attiecīgās virsotnes neatrodas uz vienas un tās pašas šķautnes. Neformāli aprakstot, jebkura slīpa līnija tiek saukta par diagonāli. Vārds “diagonāle” cēlies no seno grieķu valodas διαγώνιος, diagonios, kas tiešā tulkojumā nozīmē “no leņķa līdz leņķim”, to izmantoja gan Strabons, gan Eiklīds aprakstot līniju, kas savieno divas rombu vai kubu virsotnes, un vēlāk šis termins adoptējās latīņu valodā kā diagonus (“slīpa līnija”). Matricu algebrā kvadrātiskas matricas diagonāle ir elementi, kas izvietoti no viena stūra uz tālāko stūri. Ir vēl arī citi, ne-matemātiskie lietojumi.