Eiropas Ekonomikas kopiena (EEK; angļu: European Economic Community), arī Kopējais tirgus (Common Market), bija starptautiska organizācija, kas tika izveidota ar Romas līgumu 1957. gadā. Viena no Eiropas Savienības priekštecēm. Eiropas Ekonomikas kopienu dibināja sešas valstis — Beļģija, Francija, Vācija, Itālija, Luksemburga un Nīderlande. Pirmā paplašināšanās bija 1973. gadā, kad pievienojās Dānija, Īrija un Apvienotā Karaliste. 1980. gados kopienai pievienojās Grieķija, Spānija un Portugāle.