Astra 1N ir Luksemburgā bāzētas kompānijas SES Astra sakaru pavadonis, kas palaists 2011. gadā. To izgatavojusi kompānija Astrium uz platformas Eurostar E3000 bāzes. Tas nodrošina ciparu televīzijas un radio translāciju Eiropai, galvenokārt Apvienotās Karalistes un Īrijas tirgiem. Apgādāts ar 104 Ku joslas raidītājiem. Sākotnēji bija plānots Astra 1N novietot pozīcijā 19,2° austrumu garuma, kur tas kopā ar Astra 1KR, Astra 1L un Astra 1M apkalpotu klientus Vāvijā, Francijā un Spānijā. Pēc palaišanas orbītā pavadonis tomēr tika novietots 28,2° A punktā, lai nodrošinātu Apvienotās Karalistes un Īrijas sakaru kapacitāti līdz Astra 2E un Astra 2F palaišanai 2012. un 2013. gadā. Pavadoni galvenokārt izmanto televīzijas kanāli Channel 4 un ITV. Caur to arī tiek nodrošināts platjoslas interneta pieslēgums ASTRA2Connect. Astra 1N tika palaists 2011. gada 6. augustā 22:54 UTC ar nesējraķeti Ariane 5ECA no Gviānas kosmiskā centra kopā ar Japānas pavadoni BSAT-3c/JCSAT-110R. 24. oktobrī SAS paziņoja, ka Astra 1N sācis strādāt darba režīmā.