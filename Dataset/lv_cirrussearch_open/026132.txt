Greitsmokimauntinsu nacionālais parks (angļu: Great Smoky Mountains National Park) ir nacionālais parks ASV. Atrodas Tenesī un Ziemeļkarolīnas štatā, ASV. Šis ir apmeklētākais nacionālais parks ASV — 2013. gadā to apmeklēja vairāk nekā 9,3 miljoni cilvēku (nākamais apmeklētākais ir Lielā kanjona nacionālais parks ar 4,5 miljoniem). Aizņem 211 415 ha lielu platību, tajā atrodas dažas no Apalaču kalnu augstākajām virsotnēm. Dibināts 1934. gadā, lai saglabātu pēdējo atlikušo lielas platības dienvidu cietkoksnes mežu ASV. 1976. gadā tas tika iekļauts UNESCO Starptautiskajā biosfēras rezervātu sarakstā, 1983. gadā — Pasaules mantojuma sarakstā. Ap kalnu kori parasti ir zila dūmaka, no tā arī kalni ieguvuši savu nosaukumu, kas tulkojumā no angļu valodas nozīmē ‘Lielie Dūmakainie kalni’.