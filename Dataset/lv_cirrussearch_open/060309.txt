Sloupstails vīriešiem bija viena no 13 disciplīnām frīstaila slēpošanā 2022. gada ziemas olimpiskajās spēlēs. Sacensības notika Gentinas sniega parkā, Džandzjakou. 2022. gada 14. februārī tika aizvadītas kvalifikācijas kārtas, bet 16. februārī notika fināla sacensības. Sacensībās kopā bija pārstāvēti 31 sportists no 13 valstīm. Olimpisko zelta medaļu šajā disciplīnā izcīnīja ASV sportists Alekss Hols (finiša rezultāts — 90.01 punkti). Sudraba medaļu arī izcīnīja ASV sportists Niks Gepers (finiša rezultāts — 86.48 punkti). Savukārt bronzas medaļu ieguva Zviedrijas sportists Jespers Tjaders (finiša rezultāts — 85.35 punkti). Holam un Tjaderam šīs bija pirmās olimpiskās medaļas.