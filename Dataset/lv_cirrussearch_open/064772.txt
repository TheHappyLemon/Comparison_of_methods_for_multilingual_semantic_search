Rotanels Džerods Kārmaikls (angļu: Rothaniel Jerrod Carmichael; dzimis 1987. gada 6. aprīlī) ir amerikāņu stendapa komiķis, aktieris, scenārists, un filmu veidotājs. Viņš ir izlaidis trīs stendapa komēdijas speciālizlaidumus straumēšanas servisā HBO: Love at the Store (2014), 8 (2017) un Rothaniel (2022). Vēl viņš ir viens no veidotājiem, scenāristiem, producents un galvenās lomas atveidotājs autobiogrāfiskajā NBC situāciju komēdijseriālā The Carmichael Show (2015—2017). Kārmaikls režisējis, producējis un atveidojis galveno lomu filmā On the Count of Three (2021). 2022. gadā viņš ieguva Primetime Emmy balvu par scenāriju speciālizlaidumam Rothaniel, kā arī nominēts par tā paša gada Saturday Night Live pieaicināto vadītāju. Viņš vadīja 80. Zelta globusa balvas pasniegšanas ceremoniju. Atveidojis un ieskaņojis nelielas lomas filmās "Sliktie kaimiņi" (2014), "Sliktie kaimiņi 2" (2016), "Katastrofu mākslinieks" (2017), "Transformeri: Pēdējais bruņinieks" (2017), "Ferdinands" (2017) un "Nabaga radības" (2023).