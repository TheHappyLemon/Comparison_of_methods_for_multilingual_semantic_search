Jelounaifa (angļu: Yellowknife, izrunā: [ˈjɛloʊnaɪf]; dogribu: Sǫǫ̀mbak'è ) ir pilsēta Ziemeļrietumu Teritorijās, Kanādā. Šis ir Ziemeļrietumu Teritoriju administratīvais centrs. Ar vairāk nekā 20,3 tūkstošiem iedzīvotāju šī ir arī Ziemeļrietumu Teritoriju lielākā pilsēta. Jelounaifa atrodas Greitsleivleika krastā, apmēram 400 km uz dienvidiem no Ziemeļu polārā loka. Tiek uzskatīts, ka Jelounaifa tika dibināta 1934. gadā pēc zelta atrašanas šeit. Tas ātri kļuva par Ziemeļrietumu Teritoriju ekonomisko centru, 1967. gadā kļuva par to administratīvo centru.