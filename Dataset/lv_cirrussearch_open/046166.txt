"Ielaid mani" (angļu: Let Me In) ir 2010. gada ASV un Apvienotās Karalistes romantiska šausmu filma, kuras režisors un scenārija autors ir Mets Rīvss. Galvenās lomas filmā atveido Hloja Greisa Moreca, Kodijs Smits-Makfī, Eliass Koteass un Ričards Dženkinss. Filmas pirmizrāde notika 2010. gada 13. septembrī Toronto kinofestivālā. Jauns zēns, kuru skolā apceļ, sadraudzējas ar meiteni-vampīru, kas dzīvo slepenībā kopā ar savu aizbildni.