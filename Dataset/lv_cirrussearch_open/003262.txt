Roberts Enke (vācu: Robert Enke; dzimis 1977. gada 24. augustā Jēnā, Austrumvācijā, miris 2009. gada 10. novembrī Neustadt am Rübenberge, Vācijā) bija vācu futbolists, spēlēja vārtsarga pozīcijā. Savas profesionāļa karjeras laikā pārstāvējis Vācijas, Turcijas un Spānijas klubus. Savu profesionāļa karjeru sāka 1995. gadā Carl Zeiss Jena kluba sastāvā. Lielāko karjeras daļu pavadīja Hannover 96 kluba sastāvā (2004—2009). Vācijas pieaugušo izlases sastāvā spēlēja laika posmā no 2007. līdz 2009. gadam, taču pirms tam pārstāvēja Vācijas U-21 izlasi. 2008. gadā bija Vācijas izlases vārtsargs 2008. gada Eiropas čempionātā, kur Vācija izcīnīja 2. vietu. Pirms savas nāves R. Enke tika uzskatīts par kandidātu uz pirmā vārtsarga lomu 2010. gada FIFA Pasaules kausa izcīņas finālturnīrā. 2009. gada 10. novembrī Roberts Enke veica pašnāvību.