"Saulgriežu kults" (angļu: Midsommar) ir 2019. gada ASV un Zviedrijas šausmu filma, kuras režisors un scenārija autors ir Ari Asters. Filmā galvenās lomas atveido Florensa Pjū, Džeks Reinors, Viljams Džeksons Hārpers, Vilhelms Blomgrēns, Ellora Torkija, Ārčijs Madekve un Vills Poulters. Filma stāsta par jaunu meiteni, kura dodas līdz savam draugam uz vasaras saulgriežu svinībām, kur tiek piekoptas pagānu kulta tradīcijas. Filmas "Saulgriežu kults" pirmizrāde notika 2019. gada 8. jūnijā un to izplatīja A24. Filma ir finansiāli veiksmīga, nopelnot 48 miljonus ASV dolāru pie 9 miljonu budžeta. Filma saņēma arī pozitīvas kritiķu atsauksmes, slavējot Astera režiju un Pjū aktierspēli. Tīmekļa vietnē Rotten Tomatoes filmai ir 83% vērtējums.