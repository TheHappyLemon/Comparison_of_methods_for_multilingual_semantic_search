Jirži Mencels (čehu: Jiří Menzel, dzimis 1938. gada 23. februārī, miris 2020. gada 5. septembrī) bija čehu kinorežisors, teātra režisors, aktieris un scenāriju autors, čehu kino jaunā viļņa pārstāvis. Mencela 1966. gada filma "Rūpīgi novēroti vilcieni" (Ostře sledované vlaky) pēc Bohumila Hrabala darba motīviem ieguva Oskara balvu kā labākā filma svešvalodā. 1969. gadā radītā Skřivánci na niti (Larks on a String) tika aizliegta, ieraudzīja dienas gaismu tikai 1990. gadā pēc komunisma režīma sabrukuma un ieguva Zelta lāci Berlīnes kinofestivālā. Par filmu Konec starych casu (1989) ieguva lobaka režisora balvu Monreālas pasaues filmu festivālā, bet par filmu Obsluhoval jsem anglického krále (I Served the King of England, 2006) Mencels ieguva FIPRESCI balvu Berlīnes kinofestivālā, kā arī vairākas citas starptautisku festivālu balvas. Miris 2020. gada 5. septembrī 82 gadu vecumā no COVID-19 izraisītas pneimonijas.