Oņegas ezers (krievu: Онежское озеро, somu: Ääninen, Äänisjärvi, karēļu: Oniegu, vepsu: Änine) ir liels ezers Krievijā, Karēlijas Republikā un Ļeņingradas un Vologdas apgabalos. Otrs lielākais ezers Eiropā, 17 lielākais pasaulē. Ūdens apmaiņas laiks — 12 gadi. Ezers ir bagāts ar salām — kopā 1369 salas ar kopējo platību 250 km². Ezera rietumu krastā atrodas Karēlijas Republikas galvaspilsēta Petrozavodska. No ezera iztek Sviras upe uz Lādogas ezeru. Koka baznīcas, kas atrodas uz Kiži salas ezera ziemeļu daļā, iekļautas UNESCO Pasaules mantojuma sarakstā. Vērtīgākie arhitektūras un kultūras pieminekļi ir divas neparastas koka baznīcas, kas celtas 18. gadsimtā. Cits unikāls kultūrvēsturiskais piemineklis ir ap 800 aizvēsturiski petroglifi ezera piekrastes klintīs, kas liecina, ka ezera krastos cilvēki dzīvojuši jau sen. Ezerā populārs burāšanas sports — Petrozavodskā atrodas burāšanas klubs. Ezerā notiek starptautiskā Oņegas regate.