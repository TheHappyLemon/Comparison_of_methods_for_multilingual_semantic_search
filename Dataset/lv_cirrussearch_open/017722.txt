Doneckas "Šahtar" (ukraiņu: ФК «Шахтар» Донецьк) ir Ukrainas futbola klubs no Doneckas. Klubs ir dibināts 1936. gadā, spēlē Ukrainas Premjerlīgā. Kluba krāsas ir oranža un melna. Šahtar futbolisti ir 14 reizes kļuvuši par Ukrainas čempioniem, 13 reizes izcīnījuši Ukrainas kausu, kā arī astoņas reizes uzvarējuši Ukrainas superkausā. Lielākais panākums starptautiskā mērogā ir uzvara UEFA kausa izcīņā 2008.–2009. gada sezonā. Sakarā ar karu Donbasā, Šahtar no 2014. līdz 2016. gadam savas mājas spēles aizvadīja Arena Lviv stadionā Ļvivā. Kopš 2017. gada spēlē Metalist stadionā Harkivā.