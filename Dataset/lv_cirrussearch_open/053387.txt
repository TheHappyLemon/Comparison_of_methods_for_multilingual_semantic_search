Māra Kegi (angļu: Mara Keggi; dzimusi 1962. gada 7. oktobrī) ir bijusī ASV airētāja. Piedalījusies 1988. gada vasaras olimpiskajās spēlēs Seulā, startējot bezstūrmaņa divnieku disciplīnā, kopā ar Bārbaru Kirču izcīnot sesto vietu. 1996. gada olimpiskajās spēlēs Atlantā viņa bija akadēmiskās airēšanas sacensību direktore. Māras tēvs ir ASV latvietis ķirurgs ortopēds Kristaps Keggi.