Hans, arī Kagans (no tjurk. Hagan, Hakan, Kagan, Kaan — valdnieks, monarhs) — Eirāzijas stepju tautās augstākais tituls, suverēns monarhs. Sākotnēji neatkarīgas cilts vēlēts vadonis. Ar laiku titulu sāk mantot. Pēc pirmā tjurku kaganāta VI gs. — suverēns valdnieks, pēc statusa līdzvērtīgs eiropiešu karalim, princim, lielhercogam, lielkņazam. Pirmo reizi rakstītos avotos fiksēts III gs. sjaņbiešu ciltīs (mūsdienu Ziemeļķīna un Mongolija). IV gs. sākumā to pārņēma žužaņu (žuaņžuaņi - 蠕蠕, piņj. Ruǎnruǎn) valstī, bet V gs. no tiem šo titulu pārņēma avāri un tjurki.