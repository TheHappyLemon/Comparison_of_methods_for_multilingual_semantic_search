Šis raksts ir par dzelzceļa staciju Rīgā. Par citām jēdziena Zasulauks nozīmēm skatīt nozīmju atdalīšanas lapu. Zasulauks ir dzelzceļa stacija Rīgā, Kurzemes rajonā, Zasulauka apkaimē, līnijā Torņakalns—Tukums II. No Zasulauka sākas arī līnija Zasulauks—Bolderāja. Zasulauka stacijā ietilpst vagonu remonta centra "Zasulauks" (Zasulauka depo) sliežu ceļi. Zasulauka stacijā pietur pasažieru elektrovilcieni, kas kursē līnijā Rīga—Tukums. Tai tuvākās ir Torņakalna stacija (Rīgas virzienā) un Depo pieturas punkts (Jūrmalas virzienā). Cauri Zasulaukam kursē kravas vilcieni uz Bolderāju (notiek arī mazintensīva kravas satiksme Tukuma virzienā). Zasulaukā darbojas biļešu kase.