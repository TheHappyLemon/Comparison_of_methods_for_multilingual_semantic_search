Borispiļas starptautiskā lidosta (ukraiņu: Міжнародний аеропорт "Бориспіль"; IATA: KBP, ICAO: UKBB) ir starptautiska lidosta Borispiļā, 29 kilometrus uz austrumiem no Ukrainas galvaspilsētas Kijivas. Tā ir lielākā lidosta valstī, apkalpojot 65% no pasažieru apjoma, ieskaitot visus starpkontinentālos lidojumus un vairumu no starptautiskajiem lidojumiem. Kopā ar mazāko Žuļanu lidostu tā ir viena no divām Kijivas pasažieru lidostām.