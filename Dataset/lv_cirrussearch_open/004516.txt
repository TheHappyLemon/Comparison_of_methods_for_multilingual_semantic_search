Huans Martins del Potro (spāņu: Juan Martín del Potro, izrunā: [ˈxwan marˈtin del ˈpotɾo]; dzimis 1988. gada 23. septembrī Tandilā, Argentīnā) ir argentīniešu tenisists. Profesionāļa karjeru uzsāka 2005. gadā. H. M. del Potro labākais sasniegums ATP rangā ir 3. vieta, kas tika sasniegta 2018. gada 13. augustā, dubultspēlēs — 105. vieta (2009. gada 25. maijā). Pirmoreiz vienspēļu ranga pirmajā desmitniekā viņš iekļuva 2009. gada 6. oktobrī. Viņa labākais panākums Grand Slam turnīros ir uzvara 2009. gada ASV Atklātajā čempionātā.