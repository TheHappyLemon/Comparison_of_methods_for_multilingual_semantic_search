Hidajets "Hedo" Turkoglu (turku: Hidayet "Hedo" Türkoğlu, izrunā: [ˈhedo ˈtyɾkoːɫu]; dzimis 1979. gada 19. martā Stambulā, Turcijā) ir bijušais turku basketbolists, spēlēja vieglā uzbrucēja pozīcijā, bijušais Turcijas basketbola izlases dalībnieks. Pašlaik (2013) pārstāv NBA klubu Orlando "Magic". Profesionāļa karjeru uzsāka 1996. gadā Turcijas līgas kluba Stambulas "Efes Pilsen" sastāvā. 2000. gada NBA draftā viņu izraudzījās Sakramento "Kings" ar kopējo 16. kārtas numuru. Kopā ar Turcijas izlasi izcīnīja sudraba medaļu 2001. gada Eiropas čempionātā un 2010. gada Pasaules čempionātā, abi turnīri notika Turcijā. 2010. gada Pasaules čempionātā viņš tika iekļauts turnīra simboliskajā izlasē. 2013. gada februārī tika pieķerts aizliegtā steroīda metenolona lietošanā, saņēma 20 spēļu diskvalifikāciju un šajā sezonā "Magic" sastāvā vairs laukumā neizgāja.