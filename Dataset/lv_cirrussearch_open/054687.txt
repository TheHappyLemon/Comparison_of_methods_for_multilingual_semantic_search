Kisumu (angļu: Kisumu) ir pilsēta Kenijas rietumos, Viktorijas ezera ziemeļaustrumu krastā, Kisumu apgabala administratīvais centrs. 2019. gadā pilsētā dzīvoja 1 155 574 iedzīvotāji. Kisumu ir trešā lielākā pilsēta valstī (aiz Nairobi un Mombasas) un trešā lielākā pilsēta Viktorijas ezers krastos (aiz Kampalas Ugandā un Mvanzas Tanzānijā). Kisumu ir ostas pilsēta Viktorijas ezera Vinamas līča krastā. Vairums iedzīvotāju ir luo un pilsēta ir šīs tautas kultūras centrs. Kisumu ar 20. gadsimta sākumā uzcelto 1000 mm Ugandas dzelzceļu caur Nairobi savienota ar Kenijas galveno ostas pilsētu Mombasu, tomēr pasažieru kustība 2021. gadā pa to nenotika. Pilsēta dibināta 1901. gadā kā šī dzelzceļa galastacija. Kisumu apkaimē dzimis Baraka Obamas tēvs, bet aktrises Lupitas Ņono tēvs no 2017. gada ir Kisumu apgabala gubernators.