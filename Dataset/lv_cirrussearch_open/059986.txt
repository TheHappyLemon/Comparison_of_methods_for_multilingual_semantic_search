Vukesonas arēna (ķīniešu: 五棵松体育馆; zināma arī kā Kadiljaka centrs ķīniešu: 凯迪拉克中心) ir daudzfunkcionāla iekštelpu arēna Ķīnas galvaspilsētā Pekinā. Sākotnēji arēna tika būvēta 2008. gada vasaras olimpisko spēļu basketbola turnīram. Arēnu būvēja no 2005. gada 29. marta līdz 2008. gada 11. janvārim. Atēnas ietilpība ir 19 000 skatītāju vietu, un tās platība ir 63 000 m². 2011. gada 21. janvārī arēna tika pārdēvēta par MasterCard Center, bet 2016. gada 1. janvārī — par LeSports Center. Pēc LeTV Sports slēgšanas arēna tika īslaicīgi nosaukta par Huaxi Live. Kopš 2017. gada septembra General Motors Cadillac nodaļai pieder arēnas nosaukuma piešķiršanas tiesības. 2015. gada 14. decembrī Kontinentālā hokeja līga paziņoja, ka arēnā spēlēs tās Pekinas paplašināšanās komanda — Pekinas "Kunlun Red Star". 2022. gada ziemas olimpisko spēļu laikā arēnā tika aizvadīts hokeja turnīrs. Arēnā kopš 2008. gada ir uzstājušies arī vairāki pasaulslaveni mūziķi savu turneju laikā.