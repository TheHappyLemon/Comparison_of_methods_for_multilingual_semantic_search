Mihails Aleksandrovičs Šolohovs (krievu: Михаи́л Алекса́ндрович Шо́лохов, dzimis 1905. gada 24. maijā, miris 1984. gada 21. februārī) bija krievu rakstnieks. 1965. gadā saņēma Nobela prēmiju literatūrā par māksliniecisko spēku un viengabalainību, ar kādu viņš savā episkajā darbā "Klusā Dona" attēlojis vēsturisku posmu krievu tautas dzīvē. Viņa vārdā ir nosaukts asteroīds, kas atrodas asteroīdu joslā, — 2448 Šolohovs. Pēdējos gados arvien lielāku spēku iegūst argumentācija, ka viņš nemaz nav slavenā romāna un citu darbu autors.