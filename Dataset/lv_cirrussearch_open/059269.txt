Kateržina Sinjakova (čehu: Kateřina Siniaková; dzimusi 1996. gada 10. maijā) ir čehu tenisiste, septiņu Grand Slam turnīru uzvarētāja dubultspēlēs (2022. un 2023. gada Austrālijas atklātais čempionāts, 2018. un 2021. gada Francijas atklātais čempionāts, 2018. un 2022. gada Vimbldonas čempionāts un 2022. gada ASV atklātais čempionāts). Viņa ir arī vicečempione divos Grand Slam dubultspēļu turnīros (2017. gada ASV čempionāts, 2021. gada Austrālijas čempionāts), 2020. gada olimpiskā čempione dubultspēlēs, viena WTA fināla uzvarētāja (2021) un viena WTA fināla fināliste (2018). Kopumā uzvarējusi 21 WTA turnīrā dubultspēlēs un 3 vienspēlēs. Pašreizējā pasaules pirmā rakete dubultspēlēs. Federācijas kausa ieguvēja (2018) Čehijas izlases sastāvā.