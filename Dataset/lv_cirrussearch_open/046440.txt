"Briesmonis Parīzē" (franču: Un monstre à Paris) ir 2011. gada Francijas animācijas filma, kuras režisors un scenārists ir Bibo Berdžerons. Galvenās lomas filmā ieskaņoja Matjē Šedīds un Vanesa Paradī, filmas pirmizrāde notika Francijā 2011. gada 12. oktobrī. 2012. gadā filma tika nominēta Cēzara balvai kā gada labākā animācijas filma, tomēr tā zaudēja filmai The Rabbi's Cat. Filmā divi draugi veic eksperimentu kāda zinātnieka mājā. Eksperimenta gaitā viņi pārvērš blusu milzīgā briesmonī, kas iemīlas Parīzes skaistākajā dziedātājā Lusilā.