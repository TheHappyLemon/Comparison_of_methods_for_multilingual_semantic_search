Tomass Vinterbergs (dāņu: Thomas Vinterberg, dzimis 1969. gada 19. maijā) ir dāņu kinorežisors. Kopā ar savu tautieti Larsu fon Trīru viņš bija viens no kino kustības Dogma 95 izveidotājiem. Vinterbergs ir vislabāk pazīstams ar filmām "Viesības" (Festen, 1998), Submarino (2010), "Medības" (2012), Far from the Madding Crowd (2015), "Kurska" (Kursk, 2018) un "Vēl pa mēriņam" (2020). Par filmu "Vēl pa mēriņam" Vinterbergs tika nominēts Kinoakadēmijas balvai kā labākais režisors, kā arī ieguva Akadēmijas balvu par labāko starptautisko spēlfilmu.