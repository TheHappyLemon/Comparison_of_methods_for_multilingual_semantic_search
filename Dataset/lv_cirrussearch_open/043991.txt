"Nejaukais es 3" (angļu: Despicable Me 3) ir 2017. gada amerikāņu 3D datoranimācijas kinokomēdija, kuras režisori ir Pjērs Kofēns un Kails Balda. Filma ir turpinājums 2013. gada filmai "Nejaukais es 2". Oriģinālvalodā lomas ieskaņojuši :Stīvs Karels, Kristena Viga, Trejs Pārkers, Miranda Kosgrova, Stīvs Kūgans, Dženija Sleita, Dana Geiera un Džūlija Endrūsa. Filmā Grū satiek savu dvīņubrāli Drū, kā arī pievienojas kādai organizācijai, lai notvertu ļaundari Baltazaru Bretu. 2017. gadā šī filma kļuvusi par visskatītāko filmu Latvijas kinoteātros.