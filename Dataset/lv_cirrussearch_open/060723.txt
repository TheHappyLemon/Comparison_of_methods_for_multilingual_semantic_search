Ņujorkas "Mets" (angļu: New York Mets) ir profesionāls beisbola klubs, kas ir bāzēts Kvīnsas rajonā, Ņujorkā, ASV. Tas ir dibināts 1962. gadā. "Mets" spēlē Augstākās beisbola līgas (MLB) Nacionālās līgas Austrumu divīzijā. Klubs savas pastāvēšanas vēsturē ir uzvarējis divās Pasaules sērijās. Klubs savas mājas spēles aizvada Citi Field stadionā. "Mets" ir viena no divām MLB komandām, kas bāzējas Ņujorkā. Otra ir Ņujorkas "Yankees".