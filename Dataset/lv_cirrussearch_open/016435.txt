Pabrade (lietuviešu: Pabradė) ir pilsēta Lietuvā, uz ziemeļaustrumiem no Viļņas pie Žeimenas upes. Rakstos pirmoreiz minēta 15. gadsimtā. Sākusi straujāk attīstīties pēc Sanktpēterburgas - Varšavas dzelzceļa līnijas izbūves 1862. gadā. 13 kilometrus uz austrumiem no pilsētas atrodas Zalavas ciems - Polijas valsts dibinātāja Juzefa Pilsudska (Józef Piłsudski, 1867-1935) dzimtā vieta.