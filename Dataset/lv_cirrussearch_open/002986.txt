Viktorija Karolīna Bekhema (angļu: Victoria Caroline Beckham; dzimusi Adamsa 1974. gada 17. aprīlī Hārlovā, Anglijā) ir britu dziedātāja, dziesmu autore, dejotāja, uzņēmēja, aktrise un modele. Savas karjeras sākumā bija britu popgrupas Spice Girls dalībniece, taču grupas izjukšanas brīdī turpināja dziedātājas karjeru, sasniegdama Lielbritānijas topa pirmo desmitnieku. Taču lielāku popularitāti viņa ir izpelnījusies ar modes dizaineres karjeru. Bekhema ir filmējusies piecās dokumentālajās filmās. V. Bekhema ir precējusies ar vienu no slavenākajiem angļu futbolistiem Deividu Bekhemu. 2015. gadā pāra kopējā bagātība tika lēsta naudas ieņēmumi bija 508 miljonu britu mārciņu apjomā.