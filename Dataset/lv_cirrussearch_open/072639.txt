Ronalds Arājs (dzimis 1987. gada 29. novembrī Tukumā) ir bijušais latviešu vieglatlēts, sprinteris. Viņa pamatdisciplīnas bija 100 m un 200 m sprints. R. Arāja personiskais rekords 100 metru sprintā ir 10,18 sekundes, ko viņš sasniedza 2011. gada jūlijā Bergamo, šis rezultāts kļuva par jaunu Latvijas rekordu, par 0,1 sekundi uzlabojot Sergeja Inšakova 1997. gadā sasniegto rezultātu. 200 metru distancē viņa personiskais rekords ir 20,75 sekundes. Trenējies pie Edvīna Krūma. 2013. gadā R. Arājs pievērsās arī bobslejam un kā stūmējs gatavojās 2014. gada ziemas olimpiskajām spēlēm Sočos, taču Olimpiādē nepiedalījās.