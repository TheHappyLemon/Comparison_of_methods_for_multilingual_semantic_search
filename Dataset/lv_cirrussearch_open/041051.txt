Boksīts, arī alumīnija rūda, ir nogulumiezis, kas ir galvenais alumīnija ieguves avots pasaulē. Tas galvenokārt sastāv no tādiem minerāliem kā gibsīta (Al(OH)3), bēmīta (γ-AlO(OH)) un diaspora (α-AlO(OH)), kam piejaukti klāt dzelzs oksīdi un māls. Boksīts ir veidojies bazalta un gneisa sairšanas procesā. 2018. gadā visvairāk boksīta pasaulē ieguva Austrālijā, Gvinejā un Ķīnā, bet visvairāk izpētīto rezervju bija Gvinejā, Austrālijā un Vjetnamā. Tur ik gadu iegūst gandrīz trešdaļu no visā pasaulē kopējā iegūtā boksīta daudzuma. Alumīnija oksīdu no boksīta atdala, iedarbojoties uz boksītu zem spiediena ar nātrija sārma šķīdumu (veidojas nātrija alumināts). Lielāko daļu no iegūtā alumīnija oksīda izmanto tālāk, lai iegūtu alumīniju.