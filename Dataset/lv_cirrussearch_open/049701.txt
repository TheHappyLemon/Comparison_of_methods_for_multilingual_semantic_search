Stargarda, agrāk Stargarda Ščeciņska (poļu: Stargard Szczeciński) ir pilsēta Polijas ziemeļrietumos, Rietumpomožes vojevodistē. Saldus sadraudzības pilsēta. Ievērojams dzelzceļa mezgls, jo atzarojas līnijas no Ščecinas un Poznaņu un Gdaņsku. Līdz 1945. gadam vācu Štargarda Pomerānijā (vācu: Stargard in Pommern). 14.—15. gs konkurēja ar Štetīni kā reģiona tirdzniecības centrs. Bija Hanzas savienības pilsēta. Stipri cieta Trīsdesmitgadu karā. Kopš 1701. gada Prūsijas (Vācijas) teritorijā. 1945. gada februārī Stargardas Ščeciņskas apkārtnē notika viens no pēdējiem lielajiem vācu armijas pretuzbrukumiem Austrumu frontē — Operācija "Saulgrieži" (Unternehmen Sonnenwende). Pilsēta smagi izpostīta Otrā pasaules kara laikā, tomēr ir saglabājušies pilsētas aizsardzības mūru un torņu atliekas un ķieģeļu gotikas baznīcas. Pēc 1945. gada tika piešķirta Polijai.