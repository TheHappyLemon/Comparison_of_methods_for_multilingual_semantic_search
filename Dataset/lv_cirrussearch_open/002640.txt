Maksims Čudovs (krievu: Максим Александрович Чудов; dzimis 1982. gada 12. novembrī Mihailovkā, Baškīrijā, Krievijā) ir krievu biatlonists. Pasaules kausa posmos startē kopš 2004.—2005. gada sezonas. Ir startējis 2006. un 2010. gada ziemas olimpiskajās spēlēs, izcīnījis bronzas medaļu 2010. gadā Vankūverā 4 x 7,5 km stafetē. Startējis 5 Pasaules čempionātos laika posmā no 2005. līdz 2009. gadam. Pasaules čempionātos ir izcīnījis 3 uzvaras (sprints 2008. gadā, stafete 2008. gadā un stafete 2007. gadā), trīs sudraba medaļas (iedzīšana 2009., 2008. un 2007. gadā) un 2008. gada čempionāta masu startā izcīnīja bronzas medaļu.