Ungārijas futbola izlase ir nacionālā futbola komanda, kas pārstāv Ungārijas valsti starptautiskās futbola sacensībās. Ungārijas futbola izlasi pārvalda Ungārijas Futbola Federācija. Savus lielākos panākumus Ungārijas izlase sasniedza 20. gadsimta vidū. Šajā laikā tā bija viena no spēcīgākajām futbola izlasēm pasaulē, divas reizes iegūstot 2. vietu Pasaules čempionātos (1938. un 1954. gadā). Pēdējos gados Ungārijas izlase vairs nav starp spēcīgākajām un pēdējoreiz Pasaules kausa finālturnīrā spēlēja 1986. gadā.