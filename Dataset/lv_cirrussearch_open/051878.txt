Harīrūda (dari: هری رود) vai Harīsīnda (puštu: د هري سیند) Afganistānā jeb Tedžena (turkmēņu: Tejen) Turkmenistānā ir 1150 km gara upe, kas sākas Bābu kalnos, tek pa Afganistānas un Turkmenistānas teritoriju, līdz izsīkst Karakuma tuksnesī. Augštecē upei izteikts kalnu upes raksturs, tā tek rietumu virzienā. Pie Džāmas upes ietekas Harīrūdā atrodas Džāmas minarets. Lejpus Herātas upe pagriežas uz ziemeļiem, veidojot iesākumā Afganistānas — Irānas, vēlāk Tadžikistānas — Irānas robežu. Upe izsīkst tuksnesī lejpus Tedženas oāzei. Dažkārt Harīrūda sausuma periodos izsīkst pavisam. Uz upes izveidots Afganistānas - Indijas draudzības aizsprosts upes augštecē un Irānas - Turmenistānas draudzības aizsprosts uz abu valstu robežas. Upes krastos atrodas Herāta, Tedžena.