Anilings ir seksa paņēmiens, kurā anālā atvere tiek kairināta ar mēli vai lūpām. Var būt dažādi veidi, kādā var tikt veikts anilings. Anālā atvere var tikt stimulēta ar skūpstīšanu, laizīšanu, kustībām ar mēli starp sēžamvietas ciskām vai iekšā un laukā no anālās atveres. Anilingu veic vienlīdz bieži dažādu seksuālo orientāciju pāri un grupas, noslieces šajā aspektā nav konstatētas. Anilings ir viens no riskantākajiem seksa paņēmieniem, jo, tāpat kā anālajā seksā, taisnajā zarnā var būt dažādi veselībai bīstami vīrusi, baktērijas un parazīti. Tā var inficēties ar hepatītu A, hepatītu B, hepatītu C, poliomielītu, parazītiskos tārpus un dažādām seksuāli transmisīvās slimībām, t.sk. HIV/AIDS, gadījumos, ja cilvēks, kam tiek izdarīts anilings, ir bijis ar to inficēts. Ja pēc anilinga tiek veikti dzimumorgānu orālie kontakti, pastāv arī neliels risks, ka baktērija Escherichia coli var iekļūt urīnvadkanālā un izraisīt urīnvadu infekciju.