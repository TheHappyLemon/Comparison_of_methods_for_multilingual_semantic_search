Kuzīnijas (latīņu: Cousinia) ir viena no lielākajām kurvjziežu dzimtas ģintīm, kurā ir klasificētas aptuveni 650—700 sugas. Lielākā daļa sugu ir sastopamas Centrālāzijā un Rietumāzijā, taču dažas ir introducētas Baltijas valstīs. Latvijā ir konstatēta liegā kuzīnija (Cousinia tenella, sinonīms Arctium tenellum). Vairākas kuzīniju sugas senāk bija klasificētas kā diždadži (Arctium).