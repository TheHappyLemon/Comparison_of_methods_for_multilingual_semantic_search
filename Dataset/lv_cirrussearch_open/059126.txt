Rihards Mellers Nilsens (dāņu: Richard Møller Nielsen, dzimis 1937. gada 19. augustā, miris 2014. gada 13. februārī) bija Dānijas futbolists un futbola treneris, bijis Dānijas futbola izlases dalībnieks. Kā spēlētājs pārstāvējis Odense klubu. Savus vislielākos panākumus guvis kā treneris. Vadījis vairākus Dānijas klubus. Vadot Odense klubu, divreiz kļuvis par Dānijas čempionu. Ar Dānijas futbola izlasi uzvarējis 1992. gada Eiropas čempionātā un 1995. gada FIFA Konfederāciju kausā.