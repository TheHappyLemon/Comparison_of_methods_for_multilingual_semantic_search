Klīvlenda šovs (angļu: The Cleveland Show) bija ASV animācijas seriāla "Mana trakā ģimene" atvasinājums, kuru kanālam FOX izveidoja Sets Makfārlins, Maiks Henrijs un Ričards Epls. Tā pirmā sērija rādīta 2009. gada 27. septembrī savukārt pēdējā sērija iznāca 2013. gada 19. maijā. Seriāls stāstīja par "Manas trakās ģimenes" otrā plāna tēlu Klīvlendu Braunu un viņa ģimeni, galvenās lomas tajā ieskaņojuši Maiks Henrijs, Sanā Latāna, Dens Mintss, Kevins Maikls Ričardsons, Reigana Gomesa Prestona un Džeisons Sudeikis. Latvijā seriālu demonstrēja televīzijas kanālos LNT un TV6.