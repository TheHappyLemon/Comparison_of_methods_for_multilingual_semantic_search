Simons Stevins (nīderlandiešu: Simon Stevin; dzimis 1548. gadā, miris 1620. gadā) bija flāmu matemātiķis un inženieris. Par Stevina dzīvi trūkst precīzu datu. Dzimis Brigē ārlaulībā. Strādājis tirdzniecībā, ceļoja pa Ziemeļeiropu. Vēlāk studēja Leidenes Universitātē, kur sadraudzējies ar Orānijas Moricu, vēlāk kļūdams par Morica padomnieku. Pēc Stevina darba De Thiende publikācijas 1585. gadā, Eiropas matemātikā ieviesās decimāldaļskaitļi. 1595. gadā pirmais parādīja kvadrātvienādojuma universālo atrisinājumu. 1608. gadā Stevins pirmais izskaidroja plūdmaiņas uz Zemes ar Mēness ietekmi. Uzlaboja slūžu konstrukciju. Projektēja militārās aizsardzības būves. Pārsteidza laikabiedrus, izgatavojot jahtu, kas ar riteņu palīdzību pārvietojās pa sauszemi. Stevinam ir darbs arī mūzikas teorijā. Ieviesa daudzus matemātiskas dabas jaunvārdus nīderlandiešu valodā.