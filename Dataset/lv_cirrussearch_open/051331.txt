Vasko da Gamas tilts (portugāļu: Ponte Vasco da Gama) ir 1998. gadā atklāts vanšu tilts pār Težu upes estuāru Portugālē, uz ziemeļaustrumiem no Lisabonas centra. Tas ir garākais tilts Eiropas Savienībā un otrs garākais Eiropā (pēc Krimas tilta). Izbūvēts 1998. gadā (uz vispasaules izstādes Expo 98 atklāšanu), lai atslogotu 25. aprīļa tiltu Lisabonas centrā. Tilts nosaukts portugāļu jūrasbraucēja Vasko da Gamas vārdā. Tilts tika uzcelts 18 mēnešu laikā, pirms tam 18 mēnešus veicot sagatavošanās darbus, tā izmaksas 1,1 miljards ASV dolāru. Par tilta šķērsošanu virzienā uz ziemeļiem (Lisabonu) tiek iekasēta maksa.