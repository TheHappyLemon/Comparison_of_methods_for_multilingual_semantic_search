Kilians Mērfijs (angļu: Cillian Murphy, dzimis 1976. gada 25. maijā) ir īru kino un teātra aktieris. Kļuvis pazīstams ar spēju attēlot dažāda rakstura lomas, kā arī viņa īpatnēji zilo acu dēļ. Attēlojis lomas tādās filmās, kā "28 dienas vēlāk" (2002), "Nakts reiss" (2005), "Saules gaisma" (2007), "Pirmsākums" (2010), "Openheimers" (2023). Attēlojis galveno lomu, Tomasu Šelbiju, TV seriālā "Birmingemas banda" (Peaky Blinders, 2013–2022). Par titullomas atveidošanu Kristofera Nolana 2023. gada filmā "Oppenheimers", viņš ieguva Amerikas Kinoakadēmijas balvu kategorijā "Labākais aktieris galvenajā lomā", Zelta globusa balvu kategorijā "Labākais aktieris drāmas filmā" un BAFTA kino balvu kategorijā "Labākais aktieris galvenajā lomā".