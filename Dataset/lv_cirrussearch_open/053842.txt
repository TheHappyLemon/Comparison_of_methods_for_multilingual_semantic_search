Cauruļu licējs ir jūras kuģis, kuru izmanto zemūdens infrastruktūras izbūvē. Kuģi izmanto, lai savienotu naftas ieguves platformas jūrā ar rafinēšanas rūpnīcām krastā. Lai izpildītu šādu uzdevumu, tipiskam cauruļu licējam ir smagsvara kravu celtnis, kuru izmanto, lai uzstādītu sūkņus un vārstus, kā arī aprīkojums, lai guldītu cauruli starp zemūdens konstrukcijām. Izšķir cauruļu J un S guldīšanas metodes. Abos gadījumos caurule var tikt padota no spoles vai sametināta pa posmiem. Caurules likšanas laikā, lai noturētu cauruļu licēju vajadzīgajā pozīcijā un uzturētu nepieciešamo ātrumu, izmanto dinamiskās pozicionēšanas sistēmu vai enkurus, kuri iznesti no kuģa dažādos virzienos. Tehnikas attīstība ir devusi iespēju ieguldīt caurules vairāk nekā 2 500 m dziļi zem ūdens. Terminu "cauruļu licējs" vai "cauruļu licējkuģis" attiecina uz visiem kuģiem, kuri spēj guldīt caurules okeāna dibenā. Tas var ietvert arī "divējāda pielietojuma" kuģus. Šie kuģi ir spējīgi likt caurules okeāna dibenā papildus savam pamata uzdevumam. Divējāda pielietojuma cauruļu licēju piemēri ir baržas, modificēti balkeri, modificēti urbšanas kuģi, daļēji iegremdējamie smagsvara kravu pārvadātāji - cauruļu licēji, kā arī citi kuģi. Vairākiem valsts naftas uzņēmumiem pieder un tie ekspluatē cauruļu likšanas baržas naftas ieguves projektiem jūrā. HYSY 202 bija pirmā Ķīnā uzbūvētā cauruļu likšanas barža.