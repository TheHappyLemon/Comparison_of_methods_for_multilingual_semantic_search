"Krusttēvs 2" (angļu: The Godfather Part II) ir 1974. gada amerikāņu kriminālfilma, kuras režisors ir Frānsiss Fords Kopola. Filmas sižets daļēji ir balstīts uz Mario Pjuzo 1969. gada romānu ar tādu pašu nosaukumu. Šis ir turpinājums 1972. gada filmai "Krusttēvs". Visa filmu triloģija ir stāsts par Ņujorkas sicīliešu mafijas Korleone ģimeni. Galvenās lomas filmā atveido Als Pačīno, Roberts Djuvals, Daiena Kītone, Roberts De Niro, Talija Šaira, Morgana Kinga, Džons Kazale, Marianna Hila, Lī Strasbergs un Maikls Gaco. Filma tika nominēta 11 Amerikas Kinoakadēmijas balvām, un tā kļuva par pirmo filmu turpinājumu, kas saņēmusi balvu kā gada labākā filma. Filmas turpinājums "Krusttēvs 3" tika izdots 16 gadus vēlāk 1990. gadā.