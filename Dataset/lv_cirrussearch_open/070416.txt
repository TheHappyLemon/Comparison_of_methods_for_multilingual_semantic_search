Puazeija likums ir lamināras plūsmas apraksts cilindriskā caurulē, ja tiek ņemti vērā viskozie spēki. Likumu formulējis franču ārsts un fiziķis Ž. M. Puazeijs (Jean-Leonard-Marie Poiseuille). Kā formula tas pierakstās: Q = π R 4 ( P 1 − P 2 ) 8 η L {\displaystyle Q={\frac {\pi R^{4}(P_{1}-P_{2})}{8\eta L}}} , kur Q {\displaystyle Q} ir tilpuma vai masas plūsma, R {\displaystyle R} ir caurules rādiuss, P 1 − P 2 {\displaystyle P_{1}-P_{2}} ir spiedienu starpība abos cauruļu galos, η {\displaystyle \eta } ir viskozitātes koeficients un L {\displaystyle L} ir caurules garums. Šī formula pieņem, ka caurules augstums un šķērsgriezuma laukums nemainās, šķidrums ir nesaspiežams, caurules garums ir daudzkārt lielāks par rādiusu L >> R {\displaystyle L>>R} un plūsmai nav paātrinājuma. Formulu var aptuveni interpretēt, piemēram, asinsrites kontekstā. Tā kā masas plūsma ir atkarīga no rādiusa ceturtajā pakāpē, artērijas rādiusam samazinoties holesterīna vai aterosklerozes dēļ, sirdij vajag vairāk strādāt, lai panāktu tādu pašu plūsmu.