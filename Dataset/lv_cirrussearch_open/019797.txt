Parastā tīklērce (Tetranychus urticae) ir neliela izmēra ērce (0,3—0,6 mm), kas pārtiek no augiem un ko bieži uzskata par kaitēkli. Parasti ziemo pieaugušās tīklērces. Barojas ar dažādu sugu augiem, uz lapām parādās agri pavasarī, kad gaisa temperatūra paceļas līdz 12—14° C. Tās dēj olas uz lapu apakšpusēm, viena mātīte izdēj 20—90 olas. Kāpuri, kas izšķīlušies no olām, sūc auga sulu, atrodoties lapas apakšpusē. Viena paaudze attīstības ciklu iziet 15—30 dienās. Tīklērces savairošanos veicina silti un sausi laikapstākļi.