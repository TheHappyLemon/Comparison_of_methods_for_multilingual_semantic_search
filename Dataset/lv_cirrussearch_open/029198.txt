Jakovs Zeļdovičs (baltkrievu: Якаў Барысавіч Зяльдовіч, krievu: Я́ков Бори́сович Зельдо́вич; dzimis 1914. gada 8. martā, miris 1987. gada 2. decembrī) bija Baltkrievijas ebreju izcelsmes padomju fiziķis. No 1958. gada - PSRS ZA akadēmiķis. Piedalījās padomju atombumbas izstrādē. Darbi adsorbcijas, katalīzes, triecienviļņu teorijās. Devis ieguldījumu kodolfizikas, elementārdaļiņu fizikas, astrofizikas, kosmoloģijas un relativitātes teorijas attīstībā. Dzimis Minskā advokāta ģimenē, bet, kad Jakovam bija četri mēneši, ģimene pārcēlās uz Ļeņingradu. Studējis Ļeņingradas Valsts Universitātē un Ļeņingradas Politehniskajā institūtā. Pēc tam strādāja Maskavas Ķīmiskās fizikas problēmu institūtā. Trīskārtējs Sociālistiskā Darba Varonis. Četrkārtējs Staļina prēmijas un vienas Ļeņina prēmijas laureāts. Trīskārtējs Ļeņina ordeņa ieguvējs.