Conficker (zināms arī kā Downup, Downadup un Kido) — mūsdienu viens no zināmajiem un bīstamākajiem datora tārpiem. Programma tika uzrakstīta Microsoft Visual C++ valodā un pirmoreiz tīklā parādījās 2008. gada 21. novembrī. Uzbrūk Microsoft Windows operētājsistēmām (no Windows 2000 līdz Windows 7 un Windows Server 2008 R2). Līdz 2009. gada janvārim vīruss bija skāris no 9 līdz 15 miljoniem pasaules datoru. 2009. gada 13. janvārī Microsoft solīja 250 000 dolāru par vīrusa autora informāciju. 1. aprīlī bija paredzēts, ka vīrusam jāaktivizējas, taču tas neaktivējās, bet bīstamība ir saglabājusies līdz pat šai dienai. Epidēmija kļuva iespējama, jo zināma daļa lietotāju laikus neizmantoja vienlaikus ar biļetenu MS08-067 pieejamu atjauninājuma ielādēšanas iespēju.