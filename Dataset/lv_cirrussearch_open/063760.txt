Zviedrija bija pārstāvēta 1900. vasaras olimpiskajās spēlēs, kas norisinājās Francijas galvaspilsētā Parīzē no 1900. gada 14. maija līdz 28. oktobrim. Šīs bija otrās vasaras olimpiskās spēles, kurās tā startēja. Zviedrija šajās olimpiskajās startēja ar 10 sportistiem, visi vīrieši, kuri startēja četros dažādos sporta veidos. Zviedrija pirmo reizi bija pārstāvēta paukošanā, peldēšanā un virves vilkšanā. Virves vilkšanā Zviedrijas sportisti, startēja kopā ar trim Dānijas sportistiem kā Jauktā komanda. Šajās olimpiskajās spēlēs Zviedrija izcīnīja vienu bronzas medaļu, kopvērtējumā ierindojoties 20. vietā. Šo bronzas medaļu izcīnīja zviedru maratona skrējējs Ernsts Fasts. Zviedrijas virves vilcēji Augusts Nilsons, Gustavs Sēderstrēms un Kārlis Štāfs kopā ar Dānijas sportistiem kā Jauktā komanda izcīnīja zelta medaļu virves vilkšanā.