Kapučīno ir uz espreso bāzes veidots kafijas dzēriens, kas sastāv no espreso, tvaicēta piena un piena putām. Vislabākais rezultāts tiek sasniegts, lietojot pilnpienu: saputo pienu; pagatavo espreso kapučīno tasē; saputoto pienu ielej espreso, un kafiju uzreiz pasniedz. Kapučīno (capuccino) nosaukums atvasināts no kapucīnu ordeņa nosaukuma. Brāļi, dzerot kafiju ar pienu, ievēroja, ka pienu ielejot izveidojas garšīgas putiņas, kuru apjomu var palielināt saputojot.