Māriuss Linnvīks (norvēģu: Marius Lindvik; dzimis 1998. gada 27. jūnijā) ir Norvēģijas tramplīnlēcējs, 2022. gada olimpiskais čempions sacensībās uz lielā tramplīna. Pasaules kausā debitējis 2015. gada decembrī, tomēr viņa nākamās sacensības šajā līmenī sekoja vien 2018. gada janvārī. Pirmo individuālo pjedestālu izcīnījis 2019. gada 15. decembrī Klingentālē. Neilgi pēc tam izcīnījis arī pirmo uzvaru pasaules kausā — 2021. gada 1. janvārī Garmišā-Partenkirhenē. M. Linnvīks ir piedalījies 2022. gada ziemas olimpiskajās spēlēs, kļūstot par čempionu sacensībās uz lielā tramplīna, kā arī divos pasaules čempionātos (2021, 2023). Tāpat Linnvīks ir 2018. gada pasaules junioru čempions.