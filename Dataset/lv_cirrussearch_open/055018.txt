Paulu Robertu Falkau (portugāļu: Paulo Roberto Falcão, dzimis 1953. gada 16. oktobrī) ir Brazīlijas futbola treneris, bijušais futbolists un Brazīlijas futbola izlases spēlētājs. Spēlēja pussarga pozīcijā. Falkau tiek uzskatīts par vienu no Brazīlijas visu laiku labākajiem futbolistiem. Viņa spilgtākie karjeras gadi pagāja AS Roma komandā, kur viņš no komandas faniem ieguva iesauku "astotais Romas karalis" (L’ottavo re di Roma). 2004. gadā Falkau tika iekļauts FIFA 100 sarakstā. Brazīlijas futbola izlases sastāvā spēlēja 1982. un 1986. gada FIFA Pasaules kausā, kā arī 1972. gada vasaras olimpiskajās spēlēs.