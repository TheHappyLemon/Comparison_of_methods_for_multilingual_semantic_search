Candyman ir 1992. gada ASV šausmu filma, kuras režisors un scenārija autors ir Bernards Rouzs. Filmā galvenās lomas atveido Virdžīnija Madsena, Tonijs Tods, Ksanders Berkelijs un Kasi Lemonsa. Filma ir balstīta uz Klaiva Bārkera īsā stāsta The Forbidden. Filma stāsta par Čikāgas studenti, kura veido diplomdarbu par mūsdienu teikām un folkloru, kas viņu noved pie leģendas "Kendimena", afroamerikāņu mākslinieka un verga dēla, kurš tika noslepkavots 19. gadsimta beigās. Candyman pirmizrāde notika 1992. gada 11. septembrī Toronto Starptautiskajā kinofestivālā. Filma saņēma pārsvarā pozitīvas kritiķu atsauksmes un nopelnīja vairāk nekā 25 miljonus ASV dolāru. Mūsdienās tā nereti tiek uzskatīta par šausmu kino klasiku. Filmai sekoja divi turpinājumi: Candyman: Farewell to the Flesh (1995) un Candyman: Day of the Dead. 2021. gadā tika izdota filma "Kendimens", kas ir šīs filmas tiešs turpinājums.