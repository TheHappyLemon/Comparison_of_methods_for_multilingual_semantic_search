Rolandu Žorže Pirešs da Fonseka (portugāļu: Rolando Jorge Pires da Fonseca, dzimis 1985. gada 31. augustā), pazīstams kā Rolandu (Rolando), ir Portugāles futbolists, spēlē aizsarga pozīcijā, bijis Portugāles futbola izlases dalībnieks. Piedalījies vairāk nekā 200 Portugāles Premjerlīgas mačos ar Belenenses, Porto un Braga komandām. Ar Porto komandu izcīnījis četrus Premjerlīgas titulus un 2011. gadā uzvarējis UEFA Eiropas līgā. Spēlējis arī Itālijas A sērijas komandās Napoli un Internazionale, Beļģijas Pro līgas komandā Anderlecht un Francijas 1. līgas komandā Marseille. Portugāles futbola izlases sastāvā piedalījies 2010. gada FIFA Pasaules kausā un 2012. gada Eiropas čempionātā.