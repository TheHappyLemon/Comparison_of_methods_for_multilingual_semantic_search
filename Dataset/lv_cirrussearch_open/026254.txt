Mesavērdas nacionālais parks (angļu: Mesa Verde National Park) ir nacionālais parks Montezumas apgabalā, Kolorādo, ASV. Izveidots, lai aizsargātu nozīmīgus aizvēsturiskus klints mājokļus. 1978. gadā iekļauts UNESCO Pasaules mantojuma sarakstā. Aizņem 210 km2 lielu teritoriju netālu no Four Corners reģiona. Tajā atrodas simtiem pueblu apmetņu drupu, kas ir līdz 13 gadsimtiem vecas, un vairāk nekā 4000 arheoloģisko izrakumu vietas. Tiek uzskatīts, ka nacionālajā parkā esošā Klints pils ir lielākais klints mājoklis Ziemeļamerikā.