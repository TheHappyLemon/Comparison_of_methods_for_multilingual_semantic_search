Astoņvainaglapu driāde (Dryas octopetala) ir rožu dzimtas daudzgadīgs ložņājošs pundurkrūms. Sastopams Arktikas tundru lielākajā daļā un tālajos ziemeļos, kā arī zemākos platumos kalnu tundrā. Suga ir viena no vislabāk izpētītajām Arktikā un ir daudz pētniecisku un eksperimentālu datu par tās ekoloģiju. Pateicoties tās dekorativitātei, astoņvainaglapu driādi stāda akmeņdārzos. Astoņvainaglapu driādei radniecīga suga ir Dryas integrifolia, ar kuru kopējā areālā var krustoties, veidojot hibrīdus.