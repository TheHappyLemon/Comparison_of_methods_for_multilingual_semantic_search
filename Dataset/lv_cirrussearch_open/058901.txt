Focus Features LLC ir ASV filmu ražošanas un izplatīšanas uzņēmums, kas pieder kompānijai Comcast, un ir Universal Pictures meitas uzņēmums. Focus Features ASV un citās pasaules valstīs izplata neatkarīgas un ārvalstu filmas. 2018. gada novembrī pēc dokumentālās filmas Won't You Be My Neighbor? un Spaika Lī filmas "Melnais KKKlanmens" panākumiem laikraksts The Hollywood Reporter nosauca uzņēmumu Focus Features par gada panākumiem bagātāko izplatītāju. Studijas līdz šim veiksmīgākā filma ir "Dauntonas abatija" (Downton Abbey), kuras pasaules kases ienākumi ir 194,3 miljoni ASV dolāru.