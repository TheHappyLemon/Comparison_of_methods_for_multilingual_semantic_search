Sorry, Wrong Number ir 1948. gada ASV film noir trillera filma, kuras režisors ir Anatols Litvaks. Filmā galvenās lomas atveido Bārbara Stenvika un Bērts Lankasters. Filma balstīta uz Lusillas Flečeres tāda paša nosaukuma 1943. gada radio iestudējumu. Filma stāsta par pie gultas piekalto bagāta uzņēmēja meitu, kura nejauši pa telefonu dzird slepkavības plānu. Filmas Sorry, Wrong Number pirmizrāde notika 1948. gada 1. septembrī un to izplatīja Paramount Pictures. Filma saņēma pozitīvus kritiķu vērtējumus, īpaši slavējot Stenvikas aktierspēli, kuru par šo lomu nominēja Amerikas Kinoakadēmijas balvai kategorijā "Labākā aktrise galvenajā lomā". Tīmekļa vietnē Rotten Tomatoes filmai ir 86% vērtējums.