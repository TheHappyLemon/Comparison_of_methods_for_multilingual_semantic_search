Sisu Nasu ir Somijā ražots militārais bezceļu kāpurķēžu transportlīdzeklis. Sastāv no diviem savienotiem moduļiem. Tas var pārvietot 18 karavīrus vai divas tonnas kravas. Nasu 1980. gadu sākumā izstrādāja uzņēmums Sisu Somijas bruņotajiem spēkiem. Pirmais eksemplārs tika izmēģināts 1985. gadā, un nākamajā gadā sākās ražošana. Ārēji Nasu ir līdzīgs Zviedrijas Bandvagn 206, bet ir pilnībā cita konstrukcija; tas ir gandrīz par metru garāks un par tonnu smagāks. Lai varētu pārvarēt purvus un sniegu, tas ir apgādāts ar 62 cm platām kāpurķēdēm. Transportlīdzeklis var peldus pārvarēt ūdens šķēršļus ar ātrumu līdz 6 km/h, uz priekšu dzenot ar kāpurķēdēm.