Ļevs Vigotskis (krievu: Лев Семёнович Выго́тский); dzimis 1896. gada 17. novembrī, miris 1934. gada 11. jūnijā) bija Baltkrievijas ebreju izcelsmes krievu psihologs, kurš darbojās PSRS divdesmitajos gados un trīsdesmito gadu pirmajā pusē. Izveidojis psiholoģijas novirzienu, ko dēvē par kultūrvēsturisko psiholoģiju. Darbi literatūrpētniecībā, pedoloģijā, bērna attīstībā. Viņa vārdā nosaukta domubiedru grupa - Vigotska pulciņš. Miris no tuberkulozes 37 gadu vecumā. Relatīvi mazpazīstams Rietumos, no jauna atklāts 20. gadsimta sešdesmitajos gados. Pazīstamākais Vigotska darbs ir 1934. gadā izdotais "Domāšana un runa" (Мышление и речь).