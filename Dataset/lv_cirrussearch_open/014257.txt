Manic Street Preachers ir Velsas rokgrupa, kas tika izveidota 1986. gadā. Grupas pašreizējie dalībnieki ir Džeimss Dīns Bredfīlds, Nikijs Vairs un Šons Mūrs. Grupa sākotnēji bija kvartets; tās sastāvā ietilpa arī Ričijs Edvardss, kurš 1995. gada 1. februārī pazuda bez vēsts. Grupa savu lielāko popularitāti sasniedza 1990. gados. Manic Street Preachers komerciāli veiksmīgākais albums ir 1998. gadā izdotais This Is My Truth Tell Me Yours, kas sasniedza 1. vietu Apvienotās Karalistes albumu topā un ieguva trīskāršu platīna statusu.