10 kilometri klasiskajā stilā sievietēm bija viena no 12 disciplīnām distanču slēpošanā 2022. gada ziemas olimpiskajās spēlēs. Sacensības notika Džandzjakou, Džandzjakou slēpošanas centrā. Tajās bija pārstāvēti 98 sportisti no 37 valstīm. Disciplīnā sportistēm bija jāveic 10 kilometru slēpojums klasiskajā stilā. Olimpisko zelta medaļu šajā disciplīnā ieguva Norvēģijas sportiste Terēse Juheuga (finiša laiks — 28:06.3), sudraba medaļu ieguva Somijas sportiste Kertu Niskanena (finiša laiks — 28:06.7), savukārt arī bronzas medaļu ieguva Somijas sportiste Krista Permekoski (finiša laiks — 28:37.8). Šajā disciplīnā startēja arī četras Latvijas sportistes — Kitija Auziņa, Patrīcija Eiduka, Samanta Krampe un Estere Volfa. No viņām labāko rezultātu, izcīnot 23. vietu, ieguva Patrīcija Eiduka (finiša laiks — 30:34.7), Kitija Auziņa ieguva 68. vietu (finiša laiks — 33:26.3), Estere Volfa ieņēma 84. vietu (finiša laiks — 36:36.9) un Samanta Krampe ieguva 93. vietu (finiša laiks — 39:34.2).