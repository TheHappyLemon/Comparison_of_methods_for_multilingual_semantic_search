Rozalīna Jalova (Rosalyn Sussman Yalow; dzimusi 1921. gada 19. jūlijā, mirusi 2011. gada 30. maijā) bija ASV medicīnas fiziķe. Izstrādājusi radioimunoloģisko metodi. 1977. gadā viņa kopā ar Rožē Gijmēnu un Endrū Šalliju saņēma Nobela prēmiju fizioloģijā vai medicīnā "par viņu atklājumiem attiecībā uz peptīdu hormonu ražošanu smadzenēs". Radioimunoloģisko metodi Jalova kopā ar ārsta Solomona Bersona komandu izstrādāja Bronksas Veterānu administrācijas slimnīcā. Pēc šīs metodes ar radioaktīvo izotopu palīdzību var pētīt fizioloģisko sistēmu šķidrumu nelielus daudzumus. Sākotnēji to izmantoja insulīna līmeņa pētīšanai cukura diabētā, bet kopš tā laika radioimunoloģisko metodi izmanto simtiem citās jomās.