Šis raksts ir par mūzikas albumu. Par citām jēdziena The Game nozīmēm skatīt nozīmju atdalīšanas lapu. The Game ir grupas Queen albums, kas iznāca 1980. gadā. Tas bija Queen vislabāk pārdotais albums ASV, pārspējot News of the World ierakstu. Dziesmu topa pirmajās vietās bija dziesmas Another One Bites the Dust un Crazy Little Thing Called Love. Šis bija pirmais grupas albums, kurā tika izmantoti sintezatori. The Game bija īsākais grupas albums, tas ilga apmēram 35 ar pusi minūtes. Iesākumā kā albuma nosaukums bija plānots "Play the Game", gluži tāpat kā viena no albuma dziesmām. Tomēr Rodžers Teilors sociālo normu dēļ ierosināja pārdēvēt ierakstu vienkārši uz "The Game".