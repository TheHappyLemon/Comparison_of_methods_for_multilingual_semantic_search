Metformīns ir guanidīna atvasinājums un pieder pie hipoglikemizējošo (glikozes līmeni pazeminoši) līdzekļu grupas. Metformīnu lieto pie 2. tipa cukura diabēta un policistisko olnīcu sindroma. Tas nomāc glikozes veidošanos aknās, atvieglo audu šūnām asimilēt glikozi neatkarīgi no insulīna, samazina apetīti, kā arī daļai pacientu samazina svaru. Izteiktas pārdozēšanas gadījumos var izraisīt laktacidozi un hipoglikēmiju, lai gan kopumā risks ir zems.