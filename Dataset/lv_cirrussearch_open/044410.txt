"Maršals" (angļu: Marshall) ir 2017. gada biogrāfiska drāma, kuras režisors un viens no producentiem ir Redžinalds Hadlins. Galvenās lomas atveido Čedviks Bouzmens, Keita Hadsone, Džošs Gads, Dens Stīvenss un Džeimss Kromvels. Filmas pirmizrāde notika 2017. gada 20. septembrī Hovardas Universitātē. Filma tika nominēta Amerikas Kinoakadēmijas balvai kategorijā "Labākā dziesma". Filma stāsta par Targudu Maršalu, juristu un pirmo afroamerikāņu Augstākās tiesas tiesnesi, un vienu no viņa pirmajām lietām, "Konektikutas štats pret Džozefu Spellu".