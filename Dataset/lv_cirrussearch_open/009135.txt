Dausprungs (lietuviešu: Dausprungas, senkrievu: Довъспроункъ) bija vēlākā Lietuvas dižkunigaiša Mindauga vecākais brālis, viens no pieciem augstākajiem Lietuvas kunigaišiem (senkrievu tekstā: кнѧзи Литовьскии), kas 1219. gadā noslēdza miera līgumu ar bijušā Kijevas lielkņaza Romāna Mstislaviča dēliem Volīnijas kņaziem Daniēlu un Vasiļko. Indriķa hronikas tekstā Dausprunga vārds nav pieminēts, tas nozīmē, ka viņš nav piedalījies karagājienos uz Senlatviju. Viņa priekštecis varētu būt kā pirmais Volīnijas metrikā minētā līgumā pieminētais kunigaitis Živinbuds.