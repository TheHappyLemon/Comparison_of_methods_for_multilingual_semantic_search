Ēģiptiešu hieroglifos kartuša ir vertikāli novietots ovāls kontūrs ar horizontālu pieskari apakšā vai horizontāli novietots ovāls kontūrs ar vertikālu pieskari sānā. Kartuša norāda, ka tajā rakstītais ir valdnieka vārds. Kartušas attiecībā uz Senās Ēģiptes faraoniem sāka lietot trešās dinastijas beigās, taču tās kļuva plaši izplatītas tikai ceturtās dinastijas pirmā faraona Snofru valdīšanas laikā.