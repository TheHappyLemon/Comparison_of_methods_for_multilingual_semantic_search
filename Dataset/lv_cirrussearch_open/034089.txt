2016. gada Eiropas čempionātam futbolā katrai nacionālajai izlasei līdz 2016. gada 31. maijam, vismaz desmit dienas pirms turnīra atklāšanas spēles, bija jāiesniedz pieteikums ar 23 spēlētājiem, no kuriem trijiem ir jābūt vārtsargiem. Ja iesniegtais spēlētājs pirms komandas pirmās spēles saslimst vai tiek savainots pietiekami nopietni, lai nevarētu piedalīties turnīrā, viņu var nomainīt ar citu spēlētāju, ja gan komandas, gan UEFA Medicīniskās komitejas ārsts apstiprina, ka savainojums vai slimība ir pietiekami nopietna, lai liegtu spēlētājam dalību turnīrā. Katra spēlētāja vecums norādīts uz 2016. gada 10. jūniju, turnīra sākuma datumu. Nospēlēto spēļu skaits neiekļauj spēles, kas aizvadītas pēc turnīra sākuma. Norādītais klubs ir pēdējais spēlētāja pārstāvētais klubs oficiālā spēlē pirms turnīra sākuma. Kluba valsts norāda uz nacionālo asociāciju (nevis līgu), kam piesaistīts klubs.