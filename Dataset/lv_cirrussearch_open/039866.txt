Mārtiņš Pluto (dzimis 1998. gada 13. janvārī) ir profesionāls Latvijas šosejas riteņbraucējs, kas pārstāv Nīderlandes kontinentālo komandu Abloc CT. M. Pluto jaunības gadus pavadījis Nīderlandē. Junioru vecuma grupā sportists, kurš pirmo šosejas riteņbraukšanas treniņus aizvadīja pie trenera Jāņa Krišlauka "RRS/Purvciems" nodaļā, pārstāvēja Nīderlandes junioru komandā "Monkey Town". 2017. gada oktobrī tika ziņots, ka 2018. gada sezonu Pluto iesāks šī kluba pieaugušo komandā. 2016. gadā Pluto kļuva par Latvijas junioru čempionu individuālajā braucienā, bet 2017. gadā izcīnīja bronzas medaļu Latvijas U23 čempionātā grupas braucienā. 2018. gadā Pluto kļuva par Latvijas U23 čempionu grupas braucienā. 2022. gada jūnijā uzvarēja Midden-Brabant Poort Omloop, izcīnot savu pirmo uzvaru UCI kategorijas sacensībās.