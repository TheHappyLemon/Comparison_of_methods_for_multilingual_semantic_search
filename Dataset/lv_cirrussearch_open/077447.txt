Pasaules Meteoroloģijas Organizācija (angļu: World Meteorological Organization) ir specializēta Apvienoto Nāciju Organizācijas pakļautībā esoša organizācija meteoroloģijas jomā. Tā tika izveidota 1950. gada 23. martā. Šajā dienā tā svin starptautisko meteoroloģijas dienu. Pasaules Meteoroloģijas Organizācija ir kompetents ANO orgāns, kurš atbild par Zemes un atmosfēras stāvokli un tās mijiedarbību ar okeāniem. PMO galvenā ēka atrodas Ženēvā, Šveicē.