Džons Pols Lārkins (angļu: John Paul Larkin, pazīstams ar skatuves vārdu Scatman John, dzimis 1942. gada 13. martā Elmontē, Kalifornijā, miris 1999. gada 3. decembrī Losandželosā, Kalifornijā) bija amerikāņu mūziķis, kas pazīstams ar 1990. gados populārajām dziesmām "Scatman (Ski Ba Bop Ba Dop Bop)" un "Scatman's World". Sev raksturīgo stostīšanās runas defektu, kuru nebija varējis pārvarēt visu mūžu, viņš izmantoja, 53 gadu vecumā kļūstot par dziedātāju. Miris 1999. gadā no plaušu vēža.