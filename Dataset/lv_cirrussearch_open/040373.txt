Inles ezers (birmiešu: အင်းလေးကန်) ir otrs lielākais Mjanmas saldūdens ezers pēc Indogi ezera (Indawgyi). Pazīstams ar saviem ciemiem uz ūdens un īpatnējo faunu, kopš 2015. gada iekļauts Pasaules biosfēras rezervju tīkla (World Network of Biosphere Reserves) sarakstā. Ezerā dzīvo 35 zivju sugas, no kurām 17 ir endēmas, kā arī 45 gliemju sugas , no kurām 30 ir endēmas. Ezera krastos galvenokārt dzīvo inthu (အင်းသားလူမျိုး) tauta, kas lauksaimniecībai izmanto mākslīgi veidotas peldošas salas.