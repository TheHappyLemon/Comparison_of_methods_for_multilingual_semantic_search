Tuxedomoon ir eksperimentālās mūzikas grupa, kuru 1977. gadā Sanfrancisko (ASV) izveidoja mūzikas studenti Bleins Reiningers un Stīvens Brauns. Grupas stils ir grūti definējams, bet to visbiežāk pieskaita postpankrokam un jaunajam vilnim. Tuxedomoon sastāvs ir pastāvīgi mainījies, tomēr lielāko ietekmi tās stila tapšanā atstājis multimākslinieks Vinstons Tongs. 2007. gadā grupa uzstājusies arī Rīgā.