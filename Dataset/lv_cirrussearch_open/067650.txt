Islāms Krievijā (krievu: ислам в России) ir otrā izplatītākā reliģija Krievijas Federācija pēc kristietības. Precīzs musulmaņu skaits Krievijā joprojām nav skaidrs, un par to notiek diskusijas. Saskaņā ar 2002. gada tautas skaitīšanas datiem musulmaņu skaits Krievijā bija aptuveni 14,5 miljoni jeb 10 % no valsts iedzīvotājiem. Saskaņā ar Krievijas Federācijas Eiropas daļas musulmaņu garīgās pārvaldes datiem tajā laikā Krievijā bija līdz 20 miljoniem islāma piekritēju. Saskaņā ar 2002. gada Krievijas tautas skaitīšanas datiem "etniskie musulmaņi" jeb tautas, kas tradicionāli piekopj islāmu, ir vairākums septiņos Krievijas Federācijas subjektos: Ingušijā (98 %), Čečenijā (96 %), Dagestānā (94 %), Kabardā-Balkārijā (70 %), Karačaja-Čerkesijā (54,6 %), Baškortostānā (54,5 %) un Tatarstānā (54 %). Reliģijas eksperti lēš, ka krievu tautības musulmaņu skaits ir no 3000 līdz 20 000. Musulmaņu skaits Krievijā turpina pieaugt dabiskā pieauguma dēļ, īpaši Ziemeļkaukāza tautu vidū, kā arī migrantu, galvenokārt no Vidusāzijas un Azerbaidžānas. Tādējādi musulmaņu īpatsvars Krievijas Federācijas iedzīvotāju vidū ievērojami palielinās.