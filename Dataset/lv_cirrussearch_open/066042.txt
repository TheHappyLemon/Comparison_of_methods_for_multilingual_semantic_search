Gantises kalni (tibetiešu: གངས་ཏི་སེ, Gangdisê; ķīniešu: 岡底斯山, Gāngdǐsī Shān) vai Transhimalaji ir kalnu grēda Tibetas kalnienē, veido tās dienvidu robežu. Stiepjas 1600 km garumā paralēli Himalajiem, no kuriem to atdala Brahmaputras un Satledžas augšteču ielejas. Grēdas augstākā virsotne ir Ņenčentanlha (7162 m vjl) grēdas austrumu daļā uz dienvidiem no Namcho ezera, bet zināmākā virsotne ir budistu, hinduistu un džainu svētais kalns Kailašs (6638 m vjl) grēdas rietumos.