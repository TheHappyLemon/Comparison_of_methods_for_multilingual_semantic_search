Juliuss Mendheims (vācu: Julius Mendheim; dzimis 1788. gadā, miris 1836. gada 25. augustā) bija vācu šahists un šaha problēmists. No 1810. gada dzīvojis Berlīnē. Bijis viens no 1827. gadā izveidotās Berlīnes šaha skolas dibinātājiem, pirmais zināmais Berlīnes meistars. Pārstāvot Berlīni viens spēlējis korespondencšaha mačus ar Breslavas un Hamburgas komandām. Bijis vairāku šaha grāmatu autors.