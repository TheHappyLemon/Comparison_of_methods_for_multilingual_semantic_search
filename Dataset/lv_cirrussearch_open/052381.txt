Bobans Babunskis (maķedoniešu: Бобан Бабунски; dzimis 1968. gada 5. maijā) ir Maķedonijas (tagad Ziemeļmaķedonijas) bijušais futbolists un futbola treneris. Ir spēlējis Dienvidslāvijas futbola izlasē (1991. gadā) un no 1993. līdz 2000. gadam bija Maķedonijas futbola izlases spēlētājs. Ir spēlējis dažādu valstu futbola komandās. Karjeru sāka savā dzimtajā pusē, Skopjes FK Vardar. Pēc tam ir spēlējis Bulgārijā, Spānijā, Japānā, Grieķijā, Beļģijā un Vācijā. No 2005. līdz 2006. gadam bija kā pagaidu treneris Maķedonijas izlasei, bija šīs izlases pagaidu treneris arī 2011. gadā. No 2009. līdz 2014. gadam ir bijis Maķedonijas U21 izlases galvenais treneris.