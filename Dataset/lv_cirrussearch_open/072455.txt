Baku (azerbaidžāņu: Bakı, izrunā: [bɑˈcɯ]) ir Azerbaidžānas galvaspilsēta. Tā ir Kaspijas jūras piekrastes un Kaukāza lielākā pilsēta un osta. 2012. gadā pilsētā dzīvoja 2,12 miljoni iedzīvotāju, kas ir aptuveni ceturtā daļa no visiem Azerbaidžānas iedzīvotājiem. Kaspijas jūras piekrastē Baku atrodas 28 metrus zem jūras līmeņa. Tā ir lielākā pilsēta pasaulē, kas atrodas zem jūras līmeņa.