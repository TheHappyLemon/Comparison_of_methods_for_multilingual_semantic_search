Morāviešu valoda (morāviešu: moravščina, čehu: moravština) ir čehu valodas variants, kurā runā Morāvijā, vēsturiskā reģionā mūsdienu Čehijas austrumos. Kaut gan parasti tā tiek uzskatīta par čehu valodas dialektu (vai dialektu grupu), pēc daļas runātāju domām tā ir atšķirīga valoda. Pēc 2011.g. Čehijas iedzīvotāju skaitīšanas rezultātiem 108 469 personas uzskata morāviešu valodu par savu dzimto valodu. Morāviešu valodā līdz šim laikam saglabājušās daudzas arhaiskas iezīmes, kuras no literārās čehu valodas ir izzudušas, bet vēl arvien tās var atrast citās slāvu valodās.