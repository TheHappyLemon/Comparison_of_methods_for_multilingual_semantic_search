Edmunds Pīlāgs (dzimis 1927. gada 7. jūnijā, miris 1995. gada 21. maijā) bija latviešu vieglatlēts, startējis 400 m distancē. Mācījies Kandavas Lauksaimniecības tehnikumā un Latvijas Valsts Fiziskās kultūras institūtā. Piedalījies 1952. gada vasaras olimpiskajās spēlēs, kur nepārvarēja priekšsacīkšu kārtu 400 m distancē, PSRS komandas sastāvā nepārvarēja arī 4x400 m stafetes priekšsacīkstes. Piedalījies 1954. gada Eiropas čempionātā. Piecas reizes karjeras laikā labojis PSRS rekordu 4x400 m stafetē. 400 m, 800 m un stafešu distancēs 14 reizes labojis Latvijas rekordu.