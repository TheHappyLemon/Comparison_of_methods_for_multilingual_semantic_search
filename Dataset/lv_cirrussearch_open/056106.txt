Disko līcis (dāņu: Diskobugten) jeb Kekertasūptunua (grenlandiešu: Qeqertarsuup tunua) ir līcis Grenlandes rietumu piekrastē, Bafina jūrā. Uz ziemeļiem no Disko līča atrodas Disko sala un Nūsuakas pussala, kas atdala Disko līci no Ūmannakas fjorda. Disko līča krastos atrodas Grenlandes trešā lielākā pilsēta Ilulisata (4670 iedzīvotāji 2020. gadā), kā arī vairākas mazākas apdzīvotās vietas. Līcī ieplūst Ilulisatas ledus fjords, kas iekļauts UNESCO Pasaules mantojuma sarakstā. Eiropieši ieradās Disko līcī jau Ērika Rudā laikā 10. gadsimtā nodibinot t.s. vikingu Rietumu apmetnes (Austrumu apmetnes atradās Grenlandes dienvidos, Kujatā apvidū).