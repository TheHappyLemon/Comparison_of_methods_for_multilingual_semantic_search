Karloss Bokanegra (spāņu: Carlos Bocanegra, dzimis 1979. gada 25. maijā) ir bijušais ASV futbolists, spēlējis aizsarga pozīcijā, bijis ASV futbola izlases dalībnieks, sešus gadus bijis arī izlases kapteinis. Divas reizes ticis atzīts par MLS gada labāko aizsargu. Pārstāvējis komandas ASV, Anglijā, Francijā, Skotijā un Spānijā. ASV futbola izlasi pārstāvējis 2006. un 2010. gada FIFA Pasaules kausā, kā arī četros CONCACAF Zelta kausa finālturnīros. No 2007. līdz 2012. gadam bijis izlases kapteinis.