Bokss 2016. gada vasaras olimpiskajā spēlēs Riodežaneiro norisinājās no 6. līdz 21. augustam. Boksa sacensības notika Riocentro 6. paviljonā. Šajās olimpiskajās spēlēs boksā startēja 286 sportisti, kuri sacentās 13 disciplīnās. No 13 disciplīnām 10 sacentās tikai vīrieši un 3 tikai sievietes. Visvairāk medaļu, 7 olimpiskās medaļas (3 zelta, 2 sudraba un 2 bronzas), izcīnīja Uzbekistānas bokseri. Otrajā vietā ar 6 medaļām (3 zelta un 3 bronzas) ierindojās Kubas bokseri un 3. vietā bija Francijas bokseri ar 6 medaļām (2 zelta, 2 sudraba un 2 bronzas).