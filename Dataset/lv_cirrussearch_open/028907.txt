2015. gada Nepālas zemestrīce bija 2015. gada 25. aprīlī plkst. 11.56 pēc vietējā laika notikusi zemestrīce ar magnitūdu 7,8—8,1. Zemestrīces epicentrs atradās ap 34 km uz dienvidaustrumiem no Lamdžungas Nepālā, hipocentrs atradās apmēram 15 km dziļumā. Šī bija spēcīgākā zemestrīce Nepālā kopš 1934. gada zemestrīces. Tiek uzskatīts, ka zemestrīcē gāja bojā aptuveni 9000 cilvēku. Tika skarta Nepāla, Tibeta, Bangladeša, Butāna un daļa Indijas. Tika iznīcinātas vairākas Katmandu ielejā esošās UNESCO Pasaules mantojuma sarakstā iekļautās ēkas.