Zoltāns Gera (ungāru: Zoltán Gera, dzimis 1979. gada 22. aprīlī) ir Ungārijas futbola treneris un bijušais futbolists, spēlēja pussarga pozīcijā, bijis Ungārijas futbola izlases dalībnieks. Kopš 2019. gada Gera ir Ungārijas U21 izlases galvenais treneris. Savu karjeru sācis Ungārijas komandā Harkány SE. Vēlāk spēlējis arī Pécs un Ferencváros. 2004. gadā pievienojies Anglijas Premjerlīgas komandai West Bromwich Albion. Kopumā West Brom komandā viņš nospēlēja četras sezonas, divas no tām Premjerlīgā, bet pārējās divas Anglijas čempionātā. 2008. gadā pievienojies citai Premjerlīgas komandai Fulham, kur viņš pavadīja trīs sezonas, līdz 2011. gadā atgriezās West Brom. 2014. gadā atgriezies Ungārijas komandā Ferencváros. 2018. gadā noslēdzis spēlētāja karjeru. Ungārijas futbola izlases sastāvā debitējis 2002. gadā. Piedalījies 2016. gada Eiropas čempionātā.