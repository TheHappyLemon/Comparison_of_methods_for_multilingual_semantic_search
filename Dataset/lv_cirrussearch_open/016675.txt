Tingvadlavahdns (arī Tingvalavatns; islandiešu: Þingvallavatn) ir lielākais dabiskais ezers Īslandē, valsts dienvidrietumos netālu no Reikjavīkas. Ezera ziemeļu krastā 930. gadā tika dibināts Īslandes parlaments Altings. Ezers iekļauts Tingvedliras nacionālajā parkā. Ezers atrodas tieši divu tektonisko plātņu saskares vietā — šeit atdalās Eiropas un Amerikas plātnes. Ezera krastos ir plaisas, lielākā no tām — Almannaģa (Almannagjá). Ezera ūdens satur daudz sēra un sāls. Ūdens apmaiņas periods — 0,82 gadi. Aizsalst no janvāra līdz maijam. Ezera gultni veidojošās lavas sastāvā ir daudz minerālvielu un barības vielu, tāpēc ezers ir bagāts ar dzīvību. Trešdaļu ezera gultnes klāj augājs. Ezerā reģistrētas 150 augu sugas un 50 bezmugurkaulnieku sugas. Trīs sugu zivis.