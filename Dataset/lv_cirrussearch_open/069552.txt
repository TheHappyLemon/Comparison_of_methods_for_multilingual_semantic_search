Reproks (angļu: rap rock) ir mūzikas žanrs, kas attīstījās 20. gadsimta 80. gadu sākumā un vidū, kad hiphopa dīdžeji savos priekšnesumos iekļāva rokmūzikas ierakstus un reperi sāka hiphopa mūzikā iekļaut roka instrumentus. Par reproku uzskata rokmūziku, kurā dziesmas tiek nevis dziedātas, bet gan repētas. Lielākos panākumus šis žanrs guva 90. gadu beigās un 2000. gadu sākumā. Vēsturiski pirmās rokgrupas, kas eksperimentēja ar repu, bija Blondie un The Clash. 80. gadu beigās grupa Anthrax izveidoja jaunu žanru, kas bija repa un metāla apvienojums.