Kolorādospringsa (angļu: Colorado Springs) ir pilsēta Kolorādo štatā, ASV. Tā ir Elpaso apgabala administratīvais centrs. Tajā dzīvo vairāk nekā 416 tūkstoši cilvēku, tādējādi tā ir otra lielākā pilsēta štatā pēc Denveras un 41. — ASV. Dažādos vērtējumos tā tikusi atzīta par vienu no labākajām lielajām pilsētām ASV, kur dzīvot. Lielākie darba devēji pilsētā ir ar militārismu saistītas organizācijas. Pilsētā atrodas ASV Olimpiskās komitejas vadība, ASV olimpiskais treniņu centrs, kā arī vairāku sporta veidu federāciju vadība.