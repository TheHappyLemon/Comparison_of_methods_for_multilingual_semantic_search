2019. gada Eiropas čempionāts basketbolā sievietēm (EuroBasket Women 2019) bija 37. kontinenta čempionāts, kas notika Latvijā un Serbijā no 27. jūnija līdz 7. jūlijam; Rīgā tika aizvadīts A un B grupas turnīrs un divas astotdaļfināla spēles. Eiropas čempionātā piedalījās 16 Eiropas sieviešu basketbola valstsvienības. Latvijas izlasei šis bija astotais Eiropas čempionāta finālturnīrs pēc kārtas. Izlasi vadīja galvenais treneris Mārtiņš Zībarts. Tā čempionāta kopvērtējumā ieņēma 11. vietu.