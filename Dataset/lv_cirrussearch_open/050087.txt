Āfrikas Lielie ezeri ir vairāku ezeru grupa Austrumāfrikas lūzumzonā. Šajā grupā ietilpst Viktorijas ezers (trešais lielākais saldūdens ezers pasaulē pēc platības), Tangaņikas ezers (otrs dziļākais ezers pasaulē), Ņasas ezers (astotais lielākais saldūdens ezers pasaulē). Šajos ezeros kopumā ir 31 000 km³ ūdens, kas ir vairāk nekā Baikālā (lielākais saldūdens ezers pasaulē pēc ūdens tilpuma) vai Ziemeļamerikā esošajos Lielajos ezeros. Āfrikas Lielajos ezeros atrodas 25% no planētas nesasalušā saldūdens. Šajos ezeros ir arī citādāka bioloģiskā daudzveidība nekā pārējā pasaulē. Lielos ezerus ieskauj Burundija, Kenija, Kongo Demokrātiskā Republika, Malāvija, Ruanda, Tanzānija un Uganda.