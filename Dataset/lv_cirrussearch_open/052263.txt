Viktorija Georgijeva (bulgāru: Виктория Георгиева; dzimusi 1997. gada 21. septembrī Varnā, Bulgārijā), plašāk pazīstama ar mononīmu Viktorija, ir bulgāru dziedātāja un dziesmu autore. Viņa savu karjeru aizsāka, piedaloties Bulgārijas X Faktora versijas 4. sezonā. Bija plānots, ka viņa piedalīsies 2020. gada Eirovīzijas dziesmu konkursā Roterdamā, Nīderlandē, pārstāvot Bulgāriju ar dziesmu Tears Getting Sober, tomēr konkurss tika atcelts COVID-19 pandēmijas izplatīšanās dēļ. Pēc konkursa atcelšanas tika paziņots, ka Viktorija atgriezīsies pārstāvēt Bulgāriju 2021. gada Eirovīzijas dziesmu konkursā.