"Slēgtā sala"' (angļu: Shutter Island) ir 2010. gada ASV psiholoģiskais trilleris, kura režisors ir Mārtins Skorsēze. Filmas sižets veidots pēc Denisa Līheina 2003. gada romāna Shutter Island. Filma ir stāsts par diviem United States Marshals Service pārstāvjiem, kas ieradušies cietumā garīgi slimiem noziedzniekiem tā sauktajā Slēgtajā salā. Tur viņi izmeklē kādas pacientes pazušanu. Tajā galvenās lomas attēlo Leonardo Di Kaprio, Marks Rafalo, Bens Kingslijs, Mišela Viljamsa, Patriša Klārksone un Makss fon Sīdovs. Filmas pirmizrāde notika Berlīnes starptautiskajā kinofestivālā 2010. gada 13. februārī. Tā galvenokārt saņēma pozitīvas kritiķu atsauksmes.