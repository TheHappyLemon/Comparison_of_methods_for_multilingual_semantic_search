Nezināma vērtība "gojas_balva"Nezināma vērtība "ifta_balva"Nezināma vērtība "nacionālās_filmas_balva"Nezināma vērtība "emi_balva"Nezināma vērtība "BFTMA_balva"Nezināma vērtība "gremī_balva"Nezināma vērtība "akadēmijas_balva"Nezināma vērtība "cēzara_balva"Nezināma vērtība "tonijas_balva"Nezināma vērtība "ariela_balva"Nezināma vērtība "naacp_balva"Nezināma vērtība "SAG_balva"Nezināma vērtība "gemini_balva"Nezināma vērtība "lorensa_olivjē_balva"Nezināma vērtība "filmfare_balva"Nezināma vērtība "zelta_avenes_balva"Nezināma vērtība "afi_balva"Nezināma vērtība "zelta_globusa_balva"Nezināma vērtība "zelta_teļa_balva" Džekijs Čans (angļu: Jackie Chan), īstajā vārdā Čeņs Ganšens (ķīniešu: 陳港生, Chén Gǎngshēng; dzimis 1954. gada 7. aprīlī) ir Honkongas izcelsmes ķīniešu aktieris, horeogrāfs, kinorežisors, kinoproducents, cīņu mākslinieks, komiķis, scenārists, uzņēmējs, dziedātājs un kaskadieris. Viņa vārds Gǎngshēng tieši tulkojot nozīmē "dzimis Honkongā". Bērnībā māte Čeņu Ganšenu sauca arī par Pao Pao (Lielgabala lode) viņa liekā svara dēļ. Džekijs Čans pasaulē ir viens no vislabāk zināmajiem vārdiem kungfu un spriedzes filmu jomā. Savās filmās viņš ievērību ir izpelnījies sava akrobātiskā cīņas stila, komisku situāciju, uz ātru roku pagatavotu ieroču lietošanas un novatorisku triku dēļ. Džekijs Čans filmējas kopš 1970. gadiem un ir piedalījies vairāk nekā 100 filmu uzņemšanā gan kā aktieris, gan arī kā režisors, producents un scenārists. Viņš daudzām savām filmām ir arī iedziedājis mūziku. Kopumā kopš 1984. gada viņš ir izdevis 20 albumus ar vairāk nekā 100 dziesmām, kas vairākās Āzijas valstīs ir kļuvušas ļoti populāras. Kā kultūras ikona Džekija Čana tēls ir parādījies arī animācijas filmās un datorspēlēs. 2003. gadā, kad Džekijs Čans vairāku nedēļu gaitā filmējās Berlīnē filmā 80 dienās apkārt pasaulei, viņš "iemīlējās" Berlīnes lāčos. Viņš fotografējās ar vairākiem simtiem Buddy lāču; tika izveidots arī plakāts. 2004. gadā viņš parūpējās par to, lai United Buddy Bears komanda atbrauktu uz filmas pirmizrādi, kurā viņš pasniedza UNICEF un divām citām bērnu organizācijām trīs čekus kopējā vērtībā 1,43 miljonu HKD. Kopš šī laika Čans katru gadu organizē visā pasaulē gleznošanas sacensības par lāčiem ne tikai bērniem un jauniešiem. Filmas "Pusdienas ar piegādi" (1984) beigu cīņa, kur Džekija Čana varonis kaujas ar grāfa — ļaundara sulaini, kuru attēlo Benijs Urkidess, ekspertu skatījumā tika atzīta par vienu no visu laiku skaistākajām cīņām uz TV ekrāniem. 2008. gadā Džekijs Čans dziedāja Pekinas Olimpisko spēļu noslēguma ceremonijā. 2012. gada aprīlī Džekijs Čans ieradās Latvijā. Viņš filmējās vēja tunelī Jelgavā filmai "Dieva bruņas 3: Misija Zodiaks" (Chinese Zodiac). 2019. gadā Džekijs Čans saņēma BAFTA Britannia balvu par pasaules mēroga ieguldījumu kino mākslā.