Fernando Rubens Gago (spāņu: Fernando Rubén Gago; dzimis 1986. gada 10. aprīlī) ir Argentīnas futbola treneris un bijušais futbolists, spēlēja pussarga pozīcijā, Argentīnas futbola izlases bijušais dalībnieks. Kopš 2024. gada Gago ir Liga MX kluba Guadalajara galvenais treneris. Klubu karjeras laikā spēlējis gan Argentīnā, gan Spānijā, gan Itālijā. Lielāko karjeras daļu aizvadījis Argentīnas Boca Juniors klubā. Tā sastāvā divas reizes kļuvis par Argentīnas čempionu, Real Madrid sastāvā divas reizes kļuvis par Spānijas čempionu. Kopš 2007. gada pārstāv Argentīnas nacionālo izlasi. Tās sastāvā spēlējis 2007. un 2011. gada Copa America turnīrā un 2014. gada FIFA Pasaules kausā, Argentīnas U-23 izlases sastāvā uzvarējis 2008. gada vasaras olimpiskajās spēlēs.