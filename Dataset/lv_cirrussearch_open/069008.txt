Surigao šaurums (filipīniešu: Kipot ng Surigaw, angļu: Surigao Strait, varaju: Suláng han Surigao) ir ap 75 km garš un šaurākajā vietā ap 25 km plats jūras šaurums Filipīnu arhipelāgā, kas savieno Boholas jūru dienvidrietumos ar Leites līci ziemeļaustrumos un atdala Visaju arhipelāga Leites un Panaonas salas rietumos no Mindanao un Dinagatas salām austrumos un dienvidos. Šaurumā vairākas salas, no kurām lielākā ir Gibusonga pie ziemeļu ieejas. Lielākā pilsēta šauruma krastos ir Surigao pie dienvidu ieejas. Intensīva kuģu un prāmju satiksme. Pirmais no eiropiešiem, kas caurkuģoja šaurumu, bija Fernāns Magelāns 1521. gadā.