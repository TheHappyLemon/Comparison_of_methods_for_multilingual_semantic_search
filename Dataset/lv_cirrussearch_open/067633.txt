Dmitrijs Utkins (krievu: Дмитрий Валерьевич Уткин; dzimis 1970. gada 11. jūnijā Asbestā, Sverdlovskas apgabalā, KPFSR, PSRS, miris 2023. gada 12. augustā Tveras apgabalā), zināms arī pēc segvārda Vāgners (krievu: Вагнер), bija Krievijas Bruņoto spēku Ģenerālštāba galvenās pārvaldes (GRU) specvienības virsnieks, rezerves apakšpulkvedis, neonacists un Vāgnera grupas dibinātājs. Četrreiz apbalvots ar Krievijas Federācijas Vīrišķības ordeni. 2021. gada 23. decembrī Ukrainā tika ierosināta krimināllieta pret Utkinu. Par atbalstu Krievijas agresijai viņam tika piemērotas personiskas starptautiskas sankcijas.