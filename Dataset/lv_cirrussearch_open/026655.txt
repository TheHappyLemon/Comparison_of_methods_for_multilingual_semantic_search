Džons Eliss "Džebs" Bušs (angļu: John Ellis "Jeb" Bush; dzimis 1953. gada 11. februārī) ir amerikāņu politiķis, pārstāv Republikānisko partiju. Bijis 43. Floridas štata gubernators (1999—2007). Viņš ir bijušā ASV prezidenta Džordža H. V. Buša un pirmās lēdijas Barbaras Bušas otrais dēls un bijušā ASV prezidenta Džordža V. Buša jaunākā brālis. Absolvējis Teksasas universitāti. Pēc tēva kļūšanas par ASV viceprezidentu 1980. gadā pārcēlies uz Floridu. No 1986. līdz 1988. gadam bijis Floridas tirdzniecības sekretārs (Secretary of Commerce), no šī amata atkāpies, lai palīdzētu tēvam viņa prezidentūras kampaņā. 1994. gadā pirmoreiz kandidēja Floridas gubernatora amatam. 1998. gadā tika ievēlēts šajā amatā, 2002. gadā viņu pārvēlēja. Astoņu gadu laikā tika uzsākti vides uzlabojumi, kā arī tika uzsāktas izglītības sistēmas reformas. Bušs arī izbeidza Floridas ātrgaitas dzelzceļa iniciatīvu. Džebs Bušs tika minēts kā viens no vadošajiem republikāņu kandidātiem 2016. gada ASV prezidenta vēlēšanās, taču 20. februārī, pēc neveiksmes Dienvidkarolīnas štata priekšvēlēšanās, izstājās no cīņas par Republikāņu nomināciju.