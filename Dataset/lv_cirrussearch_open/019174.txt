Britu Indija (angļu: British India) jeb Britu Rādža (angļu: British Raj) bija Lielbritānijas un Īrijas apvienotās karalistes kolonija Indijas subkontinentā laikā no 1858. līdz 1947. gadam. No 1876. gada tās oficiālais nosaukums bija Indijas Impērija (angļu: Indian Empire). Tā ietvēra gan Indijas ģenerālgubernatoram un vicekaralim tieši pakļautās teritorijas, gan arī autonomās Indijas valdnieku valstis, kas formāli nebija Britu Impērijas sastāvā. Līdz 1937. gadam tās sastāvā ietilpa arī Birma, kas pēc tam bija atsevišķa britu kolonija. 1947. gadā britu Indijas Impēriju sadalīja divās domīnijās: Indijas Savienībā (Union of India) un Pakistānā.