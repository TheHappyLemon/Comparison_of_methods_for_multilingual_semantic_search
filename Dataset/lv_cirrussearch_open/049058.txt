Jeļena Lašmanova (krievu: Елена Анатольевна Лашманова, dzimusi 1992. gada 9. aprīlī) ir Krievijas vieglatlēte, soļotāja. Sākotnēji viņa uzvarēja 2012. gada vasaras olimpiskajās spēlēs 20 km soļošanā, kļūstot par olimpisko čempioni un uzstādot jaunu pasaules rekordu. 2013. gadā 20 km soļojumā kļuva par pasaules čempioni. Viņas 20 km soļojuma rekordu 2015. gadā pārspēja Ķīnas sportiste Liu Huna. 2014. gadā, tāpat kā daudzi citi Krievijas soļotāji, J. Lašmanova saņēma divu gadu diskvalifikāciju par dopinga lietošanu. 2022. gadā martā viņa vēlreiz saņēma divu gadu diskvalifikāciju par aizliegtu vielu lietošanu, sākot no 2021. gada marta. Arī viņas rezultāti no 2012. gada 18. februāra līdz 2014. gada 3. janvārim tika anulēti, līdz ar to tika atņemtas olimpisko spēļu un pasaules čempionāta zelta medaļas.