Vsevolods Lielā Ligzda (krievu: Всеволод Юрьевич Большое Гнездо; dzimis 1154. gadā, miris 1212. gada 15. aprīlī) bija Vladimiras lielkņazs no 1176. līdz 1212. gadam laikā, kad Vladimiras pilsēta atradās savas ietekmes zenītā. Vsevolods bija Kijevas liekņaza Jurija Dolgorukija dēls, kurš par godu dēla piedzimšanai nodibināja Dmitrovas pilsētu. Pēc tēva nāves lielkņazs Andrejs Bogoļubskis Vsevolodu kopā ar māti un brāļiem padzina no valsts. Dzīvoja Bizantijā, kur uzauga Manuila I galmā. 1170. gadā atgriezās Krievzemē. Ir versija, ka Krievzenē atgriezās caur Gruziju, kur apprecējās ar alanu princesi Mariju. Vsevolods Lielā Ligzda savstarpējās kņazu cīņās nostiprināja savu varu un palielināja Vladimiras ietekmi Krievzemē. Kijevas ietekme šajā laikā samazinājās, tā Vsevoloda dzīves laikā divreiz tika ieņemta (1169. un 1203. gadā). Vsevoloda Lielās Ligzdas laikā notika dzejojumā "Teiksma par kņaza Igora kauju" aprakstītie notikumi.