Pedro Pablo Pičardo Peralta (spāņu: Pedro Pablo Pichardo Peralta; dzimis 1993. gada 30. jūnijā) ir Kubā dzimis Portugāles vieglatlēts, startē trīssoļlēkšanas sacensībās. Izcīnījis zelta medaļu 2020. gada vasaras olimpiskajās spēles, kā arī 2022. gada Pasaules čempionātā. Līdz 2015. gadam pārstāvējis Kubu, kopš 2017. gada ir Portugāles pilsonis un kopš 2019. gada startē zem Portugāles karoga. P. Pičardo pieder Kubas rekords trīssoļlēkšanā (18,08 m) un Portugāles rekords trīssoļlēkšanā (17,98 m). 2022. gada Pasaules čempionātā Jūdžīnā viņš pirmo reizi kļuva par pasaules čempionu. Pirms tam, vēl pārstāvot Kubu, bija izcīnījis divas sudraba medaļas (2013, 2015).