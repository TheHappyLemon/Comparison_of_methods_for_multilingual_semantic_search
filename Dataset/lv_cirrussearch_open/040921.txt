Vienšūnas organisms ir organisms, kas sastāv no vienas šūnas. Tas nav taksons. Pie vienšūnas organismiem pieder baktērijas, arheji, vienšūņi, vienšūnas aļģes un vienšūnas sēnes. Visus vienšūnas organismus var iedalīt divās grupās: prokariotu vienšūnas organismi (baktērijas, arheji) un eikariotu vienšūnas organismi (pārējie iepriekš nosauktie organismi). Pretējais vienšūnas organismiem ir daudzšūnu organismi. Tiek uzskatīts, ka vienšūnas organismi ir senākās dzīvības formas uz Zemes. Tie esot bijuši uz Zemes pirms 3,8–4,0 miljardiem gadu (Zemes vecums ir 4,5 miljardi gadu).