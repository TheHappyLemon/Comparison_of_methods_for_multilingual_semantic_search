Asterisk ir telefonu centrāles projekts ar atvērto pirmkodu, ko izstrādājis Marks Spensers no kompānijas Digium. Asterisk ir realizētas visas klasiskās telefonu centrāles iespējas, tas uztur lielu skaitu VoIP protokolu un nodrošina tādas funkcijas, kā balss pasts, konferences, interaktīvā balss izvēlne (IVR), izsaukumu apstrādes centrs (zvanu likšana rindā un to sadale aģentiem, izmantojot dažādus algoritmus), CDR ieraksti un citas funkcijas. Lai izveidotu paša funkcionalitati, var izmantot īpašu Asterisk valodu zvanīšanas plāna sastādīšanā, uzrakstot moduli valodā C, vai arī izmantojot AGI, kas ir elastīgs un un universāls interfeiss integrācijām ar ārējām datu apstrades sistēmām. Veicamais caur AGI var tikt uzrakstīts jebkurā programmēšanas valodā. Asterisk tiek izplatīts pēc divkāršas licences noteikumiem, pateicoties kurai, vienlaicīgi ar pamata kodu, kas tiek izplatīts pēc atvērtas licences GNU General Public License, iespējams izveidot aizvērtus moduļus, kas sevī ietver licencētu kodu. Piemēram modulis kodeka G.729 uzturēšanai. Pēdējo divu gadu laikā Asterisk izmanto vairāk nekā 1000 kompāniju, atbalsta un online-konsultāciju centru ASV un Eiropā. Daudzas kompānijas izmanto Asterisk savās sērijveida VoIP iekārtās, piemēram, Linksys, Nateks.