Bendžamins A. Fosters (angļu: Benjamin A. Foster; dzimis 1980. gada 29. oktobrī) ir amerikāņu aktieris. Par lomu Džeimsa Mengolda filmā "Vilciens uz Jūmu" (2007) ticis nominēts Saturna balvai un Satelīta balvai. Saņēmis Independent Spirit Award balvu par lomu filmā "Par katru cenu" (2016). Tāpat, atveidojis lomas tādās filmās kā "Soģis" (2004), "X-cilvēki: Pēdējā sadursme" (2006), "Narkodīleris" (Alpha Dog, 2006), "30 dienas tumsā" (30 Days of Night, 2007), The Messenger (2009), Pandorum (2009), "Mehāniķis" (The Mechanic, 2011), "Kontrabanda" (Contraband, 2012), "Nogalini savus mīļotos" (2013), "Izdzīvojušais" (Lone Survivor, 2013), "Programma" (2015), "Warcraft: Sākums" (2016), "Inferno" (2016), The Finest Hours (2016), "Naidnieki" (2017), "Bez pēdām" (2018), Hustle (2022) un Emancipation (2022). Piedalījies arī seriālos "Sešas pēdas zem zemes" (Six Feet Under, 2003—2005) un Freaks and Geeks (2000).