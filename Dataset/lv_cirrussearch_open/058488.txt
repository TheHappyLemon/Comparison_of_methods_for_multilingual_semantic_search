Latvijas futbola Virslīgas 2008. gada sezona bija 34. Virslīgas sezona, kas sākās 2008. gada 5. aprīlī, bet noslēdzās 9. novembrī. 4 kārtas pirms sezonas beigām par čempioniem 3. reizi pēc kārtas kļuva "Ventspils". Virslīgā piedalījās 10 komandas, kas aizvadīja divu riņķu turnīru. Pēc tam 6 labākās komandas savā starpā aizvadīja vēl pa 2 savstarpējām spēlēm, bet pēdējās 4 vietas savā starpā cīnījās par vietas saglabāšanu Virslīgā nākamajā sezonā. Pēdējoreiz 10 komandas Virslīgā spēlēja 1996. gada sezonā. Īsi pirms sezonas sākuma FK Vindava, viena no jaunpienācējam komandām, neoficiāli paziņoja par iespējamu nespēlēšanu turnīrā, sakarā ar konfliktiem ar FK Ventspils un Olimpisko sporta centru "Venstpils" par treniņu un spēļu infrastruktūru. Taču pēc pāris dienām tika paziņots, ka komanda Virslīgā spēlēs un spēles aizvadīs Ventspils 2. pamatskolas stadionā uz mākslīgā seguma. Par turnīra rezultatīvāko spēlētāju kļuva Vīts Rimkus ar 14 gūtiem vārtiem.