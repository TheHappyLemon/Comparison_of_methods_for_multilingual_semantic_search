KOMPSAT-3 jeb Arirang-3 ir Korejas Aerokosmisko pētījumu institūta (KARI) Zemes novērošanas pavadonis, kas palaists 2012. gada maijā solārsinhronā orbītā. Kosmisko aparātu izmantos kartēšanai, lauksaimniecības kultūru, vides un okeāna novērošanai. Tā kamera, kuru izgatavojis Astrium Vācijas uzņēmums, var izšķirt līdz 70 cm lielus objektus uz Zemes virsmas. KOMPSAT-3 tika palaists 2012. gada 17. maijā 16:09 UTC ar nesējraķeti H-IIA/202 (lidojums 21) no Tanegasimas kosmosa centra. Kopā ar to tika palaisti pavadoņi SHIZUKU, SDS-4 un HORYU-II. KOMPSAT-3 no raķetes atdalījās 16:55 UTC.