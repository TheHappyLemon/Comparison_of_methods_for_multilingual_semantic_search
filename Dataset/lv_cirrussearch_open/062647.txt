Braindead (Ziemeļamerikā pazīstama kā Dead Alive) ir 1992. gada Jaunzēlandes zombiju kinokomēdija, kuras režisors un viens no scenārija autoriem ir Pīters Džeksons. Filmā galvenās lomas attēlo Tims Balme un Diāna Penjalvera. Kāda jauna vīrieša māte pēc tam, kad viņu sakož Sumatras žurkas-pērtiķa hibrīds, sāk pārvērsties par zombiju, inficējot arī citus. Braindead pirmizrāde notika 1992. gada 13. augustā. Filmas budžets bija 3 miljoni ASV dolāri, padarot to par tā brīža dārgāko Džeksona filmu. Lai gan filma saņēma pozitīvas kritiķu atsauksmes, tā nesniedza cerētos ienākumus. Kopš tā laika filma saņēmusi kulta statusu, un tagad tiek plaši uzskatīta par vienu no visu laiku asiņainākajām filmām. Filmas noslēguma ainai tika izmantoti 300 litri neīstu asiņu.