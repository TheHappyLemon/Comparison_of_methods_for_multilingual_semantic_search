Svētā Ivana sala (bulgāru: Остров Свети Иван) ir 660 000 m2 liela Bulgārijas sala Melnajā jūrā uz ziemeļiem no Sozopoles. Pēc platības lielākā Bulgārijas sala. Uz austrumiem no tās atrodas nelielā Svētā Pētera sala. 7. - 4. gadsimtā p.m.ē. uz salas atradās trāķiešu svētvieta, bet vēlāk - sengrieķu Apolona templis ar 13 metrus augstu Kalamīda veidotu bronzas statuju. 5. gadsimtā uz tempļa pamatiem uzbūvēja kristiešu klosteri. 1453. gadā klosteri nopostīja osmaņi, no 1467. līdz 1471. gadam tas tika atjaunots. 17. gadsimta divdesmitajos gados sala kļuva par kazaku pirātu bāzi, tāpēc 1629. gadā osmaņi nojauca klosteri pavisam. Krievu turku kara laikā 19. gadsimtā, sala kalpoja kā karantīna krievu karavīriem. 1884. gadā pēc franču inženieru projekta uz salas tika izbūvēta bāka. 20. gadsimta septiņdesmitajos gados bija plāns uz salas uzcelt Balkantourist viesnīcu, tomēr pēc Todora Živkova lēmuma, tas tika atcelts.