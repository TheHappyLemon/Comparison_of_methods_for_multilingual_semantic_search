Skotu nacionālā partija (angļu: Scottish National Party, skotu gēlu: Pàrtaidh Nàiseanta na h-Alba, skotu: Scots National Pairtie), saīsinājumā SNP, ir centriski kreisa politiskā partija Apvienotajā Karalistē. Tās ideoloģija ir sociāldemokrātija un Skotijas neatkarība. Partija 1934. gada 7. aprīlī izveidota Edinburgā. Eiropas Parlamentā Skotu nacionālā partija ir daļa no Eiropas Brīvās savienības (EFA) partijas.