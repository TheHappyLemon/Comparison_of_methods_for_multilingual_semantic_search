Dāniels Andrē Tande (norvēģu: Daniel-André Tande; dzimis 1994. gada 24. janvārī) ir norvēģu tramplīnlēcējs. Pasaules kausa sacensībās debitējis 2014. gada 11. janvārī Bādmiterndorfā, Austrijā. Pirmo uzvaru pasaules kausa posmā izcīnījis 2015. gada 22. novembrī Klingentālē, Vācijā. 2016. gada Pasaules čempionātā lidojumos ar slēpēm uzvarēja komandu sacensībās. 2017. gada Pasaules čempionātā Lahti izcīnīja sudraba medaļu komandu sacensībās. 2016.—2017. gada sezonu noslēdza 3. vietā Pasaules kausa kopvērtējumā. Šo panākumu atkārtoja arī nākamajā sezonā. 2018. gada janvārī Oberstdorfā kļuva par divkārtēju pasaules čempionu lidojumos ar slēpēm, uzvarot gan individuāli, gan komandu sacensībās. 2018. gada ziemas olimpiskajās spēlēs Phjončhanā komandu sacensībās izcīnīja zelta medaļu.