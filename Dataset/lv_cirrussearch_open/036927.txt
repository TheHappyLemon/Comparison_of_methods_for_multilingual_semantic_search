Minskas guberņa bija Krievijas Impērijas administratīvi teritoriālā vienība, kas izveidota pēc 2. Polijas dalīšanas 1793. gadā un likvidēta 1921. gadā. Kopā ar Viļņas, Kauņas, Grodņas, Mogiļevas un Vitebskas guberņām veidoja impērijas Ziemeļrietumu apgabalu. 20. gadsimta sākumā guberņas teritorija bija 91 213 km2 ar 2,539 miljoniem iedzīvotāju. Mūsdienās guberņas lielākā daļa atrodas Baltkrievijas teritorijā un nedaudz Ukrainā.