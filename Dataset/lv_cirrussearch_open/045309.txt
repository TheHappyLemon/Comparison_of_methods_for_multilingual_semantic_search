"Mūsu laiku varonis" (krievu: Герой нашего времени) ir krievu rakstnieka Mihaila Ļermontova psiholoģisks romāns, kas tika izdots 1840. gadā. Latviešu valodā grāmatu izdeva "Liesma" Rūdolfa Egles tulkojumā, tas notika 1963. gadā. Romāna struktūra ir fragmentāra, tā neatbilst hronoloģiskajai notikumu secībai, tam nav izteikta nobeiguma. Darbs ir par jauno Krievijas Impērijas armijas virsnieku Grigoriju Pečorinu, kurš ceļo pa Kaukāzu, satiekot dažādus cilvēkus. Romāns vairākkārt ticis ekranizēts, tāpat tika veidotas operas, lugas, baleti.