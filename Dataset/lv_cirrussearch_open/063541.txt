"Jērs" (islandiešu: Dýrið) ir 2021. gada Islandes, Zviedrijas un Polijas kopražojuma šausmu filma, kuras režisors ir Valdimārs Jouhansons, kuram tā ir pirmā pilnmetrāžas filma. Filmā galvenās lomas atveido Noumi Rapasa, Hilmirs Snērs Gunarsons un Bjerns Hilnurs Haraldsons. Filma stāsta par aitkopju pāri, kuri pieņem kā savu bērnu noslēpumainu cilvēka un aitas hibrīdu. "Jērs" pirmizrāde notika 2021. gada 13. jūlijā Kannu kinofestivālā. Filma saņēma pozitīvas kritiķu atsauksmes. "Jērs" tika izvēlēta kā Islandes kandidatūra par labāko starptautisko spēlfilmu 94. Kinoakadēmijas balvai.