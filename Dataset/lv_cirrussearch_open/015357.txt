Elizabete Stamatīna "Tīna" Feja (angļu: Elizabeth Stamatina "Tina" Fey; dzimusi 1970. gada 18. maijā) ir amerikāņu aktrise, komiķe, rakstniece, TV producente un mūziķe. Pazīstama ar darbību NBC skeču komēdijšovā Saturday Night Live, NBC komēdijseriālā 30 Rock un ar lomām tādās filmās kā "Nekrietneles" (2004), "Mana bērna māte" (2008), "Neprātīgais vakars" (2010), "Megamainds" (2010), "Mapeti: vismeklētākie" (Muppets Most Wanted, 2014), "Māsas" (Sisters, 2015), Whiskey Tango Foxtrot (2016), Wine Country (2019), "Dvēsele" (2020), "Divas Megijas" (2023) un "Pārdabiskais Venēcijā" (2023). Karjeras laikā saņēmusi septiņas Emmy balvas, divas Zelta globusa balvas, četras Ekrāna aktieru ģildes balvas.