"Kāds pārlaidās pār dzeguzes ligzdu" (angļu: One Flew Over the Cuckoo's Nest) ir 1975. gada ASV drāmas filma, kuras režisors ir Milošs Formans. Filmas sižets ir balstīts uz Kena Kisija romānu ar tādu pašu nosaukumu. Filma ir par kabatzagli Rendlu Makmērfiju, kas nokļūst psihiatriskajā slimnīcā. Filmā galvenās lomas attēlo Džeks Nikolsons, Luīze Flečere un Viljams Redfīlds. "Kāds pārlaidās pār dzeguzes ligzdu" ir otrā filma, kas saņēmusi Amerikas Kinoakadēmijas balvu visās piecās lielajās nominācijās (Labākā filma, Labākais aktieris, Labākā aktrise, Labākais režisors, Labākais scenārijs). Amerikas Kinoinstitūts 1998. gadā to ierindoja 20. vietā 100 labāko filmu sarakstā (2008. gada atjaunotajā sarakstā — 33. vieta). Filmu uzņēma Oregonas štata slimnīcā, kas ir arī romāna darbības notikuma vieta.