"Brīvais" (angļu: Free Guy) ir 2021. gada ASV zinātniskās fantastikas spriedzes komēdija. Filmas režisors ir Šons Levijs, scenārija autori Mets Libermans un Zaks Pens. Raiens Renoldss atveido bankas kasieri, kas atklāj, ka patiesībā ir nespēlētāja tēls atvērtās pasaules videospēlē, un kļūst par varoni cenšoties izglābt draugus no izdzēšanas. Pārējās lomas atveido Džodija Komere, Džo Kīrijs, Lils Rels Houerijs, Utkāršs Ambudkārs un Taika Vaititi. Pēc pirmizrādes atlikšanas uz gadu COVID-19 pandēmijas dēļ, ASV kinoteātros filmu "Brīvais" RealD 3D, IMAX un Dolby Cinema formātos sāka demonstrēt no 2021. gada 13. augusta. Filmas pasaules kases ieņēmumi ir vairāk nekā 331 miljons ASV dolāru. Filma galvenokārt saņēmusi pozitīvas kritiķu atsauksmes. Filma nominēta 94. Kinoakadēmijas balvai un 75. BAFTA kino balvai par labākajiem vizuālajiem efektiem.