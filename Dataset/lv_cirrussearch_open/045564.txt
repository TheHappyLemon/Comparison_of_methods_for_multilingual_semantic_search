"Zvērests" (angļu: The Vow) ir 2012. gada ASV romantiska drāma, kuras režisors ir Maikls Saksijs. Galvenās lomas atveido Čenings Teitums, Reičela Makadamsa, Sems Nīls, Skots Spīdmens un Džesika Lenga. Filmas pirmizrāde notika 2012. gada 6. februārī Losandželosā. Autoavārijas rezultātā Peidža nokļūst komā, no kuras viņa pamostas ar nopietniem atmiņas zudumiem, kas skar arī viņas atmiņas par vīru Leo.