Francijas regbija izlase (franču: Équipe de France de Rugby à XV) ir komanda, kas pārstāv Franciju starptautiskās regbija spēlēs. Francijas izlase ir piedalījusies deviņos Pasaules kausa finālturnīros, izlase kvalificējās finālam 1987. un 1999; 2011. gada Pasaules kausā. Vēl izlase piedalās ikgadējā Sešu Nāciju turnīrā ar Anglijas, Īrijas, Skotijas, Itālijas un Velsas izlasēm. Pašlaik (2022) izlase ieņem otro vietu IRB Pasaules rangā. Pirmo starptautisko spēli Francijas izlase aizvadīja 1906. gada 1. janvārī pret Jaunzēlandes izlasi, šajā spēlē francūži zaudēja ar 8–38. Mājas spēles izlase aizvada Stade de France stadionā.