Kiņaruandá (Ikinyarwanda) ir bantu valoda, valsts valoda Ruandā. Kiņaruanda lieto latīņu alfabētu. Kiņaruanda ir savstarpēji saprotama ar kaimiņvalsts Burundijas kirundi valodu, un reizēm tās uzskata par vienas valodas dialektiem. Pašas kiņaruandas dialekti pastāv galvenokārt kaimiņvalstīs (Kongo DR, Ugandā, Tanzānijā) pie robežas ar Ruandu. 2010. gadā tika izveidota Ruandas Valodas un kultūras akadēmija (RALC), lai palīdzētu popularizēt un uzturēt valodu. Organizācija 2014. gadā mēģināja veikt ortogrāfisko reformu, taču tā sastapa stipru pretestību, jo tika uztverta kā no augšas uzspiesta un politiski motivēta.