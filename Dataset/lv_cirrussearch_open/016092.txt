Porin "Ässät" ir profesionāla hokeja komanda, kas bāzēta Pori, Somijā, un spēlē SM līgā. Komanda dibināta 1967. gadā, 1971. un 1978. gadā izcīnot līgas čempiones titulu. Laikposmā no 1992. līdz pat 2004. gadam uzreiz septiņas sezonas kluba sastāvā aizvadīja Latvijas uzbrucējs Vjačeslavs Fanduļs, no 1989. līdz 1992. gadam Pori spēlēja Aleksejs Froļikovs, bet no 2002. līdz 2005. gadam trīs sezonas kluba sastāvā aizvadīja arī Oļegs Sorokins. 1989.—1990. gada sezonu Pori aizvadīja arī Vladimirs Durdins, bet 1991.—92. gada sezonā klubā spēlēja Andrejs Maticins.