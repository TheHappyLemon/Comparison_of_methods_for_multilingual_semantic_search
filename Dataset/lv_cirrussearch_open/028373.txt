Roberts Aleksandrs Mandells (angļu: Robert Alexander Mundell; dzimis 1932. gada 24. oktobrī, miris 2021. gada 4. aprīlī) bija kanādiešu ekonomists. Mandells 1999. gadā ieguva Nobela prēmiju ekonomikā par monetārās un fiskālās politikas analīzi pie dažādām valūtas kursa izmaiņām, un par valūtas optimuma analīzi. Mandells ir pazīstams kā vienotas Eiropas valūtas idejas ieviesējs, kā arī Mandella-Fleminga modeļa un Mandella-Tobina efekta autors. Mandells ir dzimis Kingstonā, Ontārio, Kanādā. Britu Kolumbijas Universitātē ieguvis bakalaura grādu ekonomikā, Vankūverā, Kanādā. Pēc studijām Britu Kolumbijas Universitātē un Londonas ekonomikas skolā 1956. gadā, mācījies Masačūsetsas Tehnoloģiju institūtā, kur ieguva bakalaura grādu. Maģistra grādu ieguvis Vašingtonas Universitātē, Sietlā. 2006. gadā Mandells ieguva tiesību doktora grādu. Viņš ir bijis redaktors politiskās ekonomikas žurnālā. Kopš 1974. gada Mandells bijis profesors Ekonomikas departamenta Kolumbijas Universitātē, pasniedzis ekonomiku Stenforda Universitātē, pēc tam strādājis Starptautiskajā Valūtas fondā. 20. gadsimta 70. gados Mandells strādāja pie monetārās un fiskālās politikas analīzes, par ko 1999. gadā saņēma Nobela prēmiju ekonomikā. Strādājis arī kā ekonomikas padomnieks ANO, SVF, Pasaules Bankā, Eiropas Komisijā, Federālās rezervju sistēmas valdē un ASV Finanšu valdē. Kopš 2001. gada Mandells ir ekonomikas profesors Kolumbijas Universitātē. Viņš ir ekonomikas profesors arī Ķīniešu Universitātē Honkongā.