Gibraltāra šaurums (arābu: مضيق جبل طارق, spāņu: Estrecho de Gibraltar, angļu: Strait of Gibraltar) ir jūras šaurums, kas savieno Atlantijas okeānu ar Vidusjūru un atdala Eiropas valsti Spāniju no Āfrikas valsts Marokas. Pie šauruma atrodas arī Apvienotās Karalistes pārvaldītā teritorija Gibraltārs. Īsākais attālums starp abām pasaules daļām šajā šaurumā ir 13 kilometri. Antīkajā pasaulē Gibraltāra šaurumu dēvēja par "Herkulesa stabiem". Gibraltāra šaurums ir ļoti nozīmīgs kuģu ceļš.