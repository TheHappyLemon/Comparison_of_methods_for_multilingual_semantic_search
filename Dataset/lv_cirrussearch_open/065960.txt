Gājienu stratēģija (angļu: turn-based strategy) ir stratēģijas spēles apakšžanrs, ko nereti pazīst arī kara spēli, sevišķi pateicoties kara spēlēs izplatītajai vienību vai karšu mērogošanai (Unit or map scale). Pēc izpildītajām darbībām un manipulācijām, ko pieprasa datorspēles algoritms, spēlētājs spiež pogu pabeigt gājienu (angļu: end turn). Nākamo gājienu veic pretinieki un konkurenti - dators vai citi spēlētāji (daudzspēlētāju režīmā). Izteiciens "gājienu stratēģija" tiek lietots, lai nodalītu šo spēles žanru no reāllaika stratēģijas, un kā tāda attiecas gandrīz tikai uz datorspēlēm.