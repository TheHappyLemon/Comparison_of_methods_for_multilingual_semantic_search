Kerija Linna Rasela (angļu: Keri Lynn Russell; dzimusi 1976. gada 23. martā Kalifornijā, ASV) ir amerikāņu aktrise. Ieguvusi Zelta globusa balvu par galvenās lomas atveidošanu seriālā Felicity. Nominēta vairākām Zelta globusa un Emmy balvām par lomu spiegu seriālā "Amerikāņi" (2013—2018). 2023. gadā atveidojusi galveno lomu Netflix politiskās drāmas seriālā The Diplomat. Rasela atveidojusi lomas filmās Honey, I Blew Up the Kid (1992), "Mēs bijām kareivji" (We Were Soldiers, 2002), "Neiespējamā misija 3" (2006), "Viesmīle" (Waitress, 2007), "Sirds mūzika" (August Rush, 2007), "Pērtiķu planētas atmoda" (2014), "Zvaigžņu kari: Skaivokera atdzimšana" (2019), "Brieža ragi" (2021) un "Kokaīna lācis" (2023).