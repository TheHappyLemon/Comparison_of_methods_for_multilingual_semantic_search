Čiroki (čiroku: ᎠᏂᏴᏫᏯ, Aniyvwiyaʔi vai ᏣᎳᎩ, Tsalagi) jeb čiroki indiāņi ir Amerikas pamatiedzīvotāju cilts, kas dzīvo mūsdienu Amerikas Savienoto Valstu dienvidaustrumos. Līdz 18. gadsimtam viņi dzīvoja galvenokārt Ziemeļkarolīnā, Tenesī, Dienvidkarolīnā un Džordžijā. Čiroki ir viena no tā sauktajām piecām civilizētajām ciltīm. Savulaik viņi tika pārvietoti, tāpēc mūsdienās viņi dzīvo galvenokārt Oklahomā un Ziemeļkarolīnā. Kopējais čiroku skaits tiek lēsts pašlaik ap 320 tūkstošiem.