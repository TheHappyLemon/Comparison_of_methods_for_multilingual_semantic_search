Gimarasas šaurums (filipīniešu: Kipot ng Guimaras, angļu: Guimaras Strait) ir ap 95 km garš un šaurākajā vietā ap 11 km plats jūras šaurums Filipīnu arhipelāgā, kas savieno Visaju jūru ziemeļaustrumos ar Sulu jūras Panajas līci dienvidos un atdala Visaju arhipelāga Negrosas salu austrumos no Panajas un Gimarasas rietumos. Šaurumā vairākas nelielas salas, lielākā no kurām ir Inampulungana dienvidos un Tagubanhana ziemeļos. Lielākās pilsētas krastos ir Bokoloda un Iloilo. Nozīmīgs zvejas rajons; gada nozveja ap 50 000 tonnu.