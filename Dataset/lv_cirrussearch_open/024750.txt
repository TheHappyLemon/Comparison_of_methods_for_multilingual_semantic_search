Metandienons jeb metandrostenolols ir anaboliskais steroīds ar izteiktu anabolisko efektu. Preparāts pastiprina anaboliskos un nomāc kataboliskos procesus, veicina muskuļu masas pieaugumu un zemādas tauku samazināšanos, kā arī nomāc imūnās atbildes reakcijas. Regulāri lietojot, pastiprina vīrišķas sekundārās dzimumpazīmes. Populārs dopings sportā; žargonā tiek dēvēts par "metānu". Ilgstoši pārdozējot, bojā aknas. Iedarbojas savstarpēji pastiprinoši (sinerģētiski), lietojot kopā ar nandrolonu.