STX Entertainment ir ASV izklaides un mediju kompānija, kas nodarbojas ar kino, televīzijas un digitālo mediju projektu producēšanu. To 2014. gada martā dibināja kinoproducents Roberts Saimondss. 2020. gada aprīlī STX paziņoja, ka apvienosies ar Indijas studiju Eros International plc. Apvienošanos pabeidza 2020. gada jūlijā, un STX kļuva par ErosSTX. 2021. gada decembrī Jahms Najafi paziņoja, ka vēlas par 173 miljoniem ASV dolāru iegādāties STX no apvienotā uzņēmuma; darījums noslēdzās 2022. gada aprīlī. Eros palika kā mazākuma akcionārs bez balsstiesībām. Kompānija producējusi vai izplatījusi tādas filmas kā "Dāvana" (2015), "Noslēpums viņu acīs" (Secret in Their Eyes, 2015), "Hardcore: Brutālais Henrijs" (2016), "Džounsa brīvība" (2016), "Sliktās mammas" (2016), "Sfēra" (2017), "Vindrivera" (2017), "Sliktās mammas 2" (2017), "Mollijas spēle" (2017), "Visa pasaules nauda" (2017), "Zagļu medības" (2018), "Pilnīga skaistule" (2018), American Animals (2018), "Piparmētra" (2018), "Otrā iespēja" (2018), "Īrs" (2019), "Džentlmeņi" (2020), "Noslēpumainais dārzs" (2020), "Grenlande" (2020), "Mauritānietis" (2021), "Man ļoti rūp" (2021), "Bez lieciniekiem" (2021), "Vīrs, vārdā Oto" (2022), "Operācija "Fortūna": Māksla uzvarēt" (2022) un "Saikne" (2023).