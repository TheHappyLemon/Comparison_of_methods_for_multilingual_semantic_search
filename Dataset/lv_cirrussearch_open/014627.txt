Don't Stop Believin' ir amerikāņu rokgrupas Journey singls no viņu 1981. gada albuma Escape. ASV singls tika izdots 1981. gada oktobrī. Billboard Hot 100 tas ierindojās 9. vietā pēc pirmās izdošanas. Allmusic dziesmu ir raksturojis kā "jauno cilvēku, kas vēlas justies brīvi un neierobežoti, himnu". 2009. gadā Don't Stop Believin' kļuva par visu laiku pārdotāko kataloga dziesmu iTunes vēsturē. Dziesma ir tikusi izmantota vairākās filmās, tāpat dziesmas kaverversija ir izmantota amerikāņu seriāla "Radīti skatuvei" pirmajā sezonā.