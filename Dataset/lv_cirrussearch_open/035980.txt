Karlo Marija Mikelandželo Nikola Broski (itāļu: Carlo Maria Michelangelo Nicola Broschi), plašāk pazīstams pēc sava skatuves vārda Farinelli (itāļu: Farinelli; dzimis 1705. gada 24. janvārī, miris 1782. gada 16. septembrī) bija 18. gadsimta itāļu operdziedonis - kastrāts, viens no ievērojamākajiem operdziedātājiem operas vēsturē. Dzimis mūziķa ģimenē. Ar ģimenes lēmumu kļuva par kastrātu nelegālas, noformētas kā nelaimes gadījums, operācijas rezultātā. Mācījies pie Nikolas Porporas. Kļuva slavens Itālijā, vēlāk pārējās Eiropas pilsētās, kur plaši uzstājās, publiski saņemot vispārēju atzinibu. 1737. gadā devās uz Spānijas galmu, kur kļuva par Filipa V galma dziedātāju, jo tika uzskatīts, ka Farinelli balss varētu ārstēt karaļa depresiju. Pēc tam Farinelli vairs nav publiski uzstājies. Kad 1759. gadā par Spānijas karali kļuva Karloss III, Farinelli devās atpakaļ uz itāliju, kur nodzīvoja līdz mūža galam savā Boloņas īpašumā.