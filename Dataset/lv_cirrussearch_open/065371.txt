Masatlana (spāņu: Mazatlán) ir pilsēta Meksikas rietumos, Sinaloas štatā. Pilsēta atrodas Klusā okeāna krastā. 2017. gadā pilsētā dzīvoja 502 547 iedzīvotāji. Vārds Mazatlán Navatlu valodā nozīmē "briežu vieta". Pilsētu 1531. gadā dibināja spāņu konkistadori un Amerikas pamatiedzīvotāji. 19. gadsimta vidū pilsētā ieradās liela grupa imigrantu no Vācijas. Laika gaitā Masatlana kļuva par ostas pilsētu, importējot aprīkojumu netālu esošajām zelta un sudraba raktuvēm. No 1859. līdz 1873. gadam Masatlana bija Sinaloa štata galvaspilsēta. Vācu imigranti ietekmēja arī vietējo mūziku banda, kas tiek bieži salīdzināta ar bavāriešu tautas mūziku. Pilsēta mūsdienās ir arī populārs tūristu galamērķis, tur esošo kūrortu un muzeju un mākslas galeriju dēļ.