Vilkupe ir ciems Jēkabpils novada Aknīstes pagastā. Izvietojies abpus autoceļam P73 pie Vilkupes ietekas Dobē 7 km no pagasta centra Aknīstes un 158 km no Rīgas. Apdzīvotā vieta izveidojusies pie bijušās Vilkupes (Wilkup) pusmuižas. Ciemā ir 27 dzīvojamās mājas un viena daudzdzīvokļu dzīvojamā māja, no kurām apdzīvotas ir tikai 17 mājas. Vilkupē ir 3 seni mūra krogi - Vārpu krogs, Velna krogs un Skursteņkrogs. Senu ūdens dzirnavu slūžu mūra fragmenti, sens mūra tilts pār Dobes upi, hercoga Jēkaba laikā raktais Eglonas-Susējas kanāls‎, Vilkupes pienotava un pamesta padomju saimniecība.[nepieciešama atsauce] 1 km no ciema centra atrodas Vilkupes kapi.