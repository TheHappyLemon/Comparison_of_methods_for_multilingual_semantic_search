Švarcvalde (vācu: Schwarzwald, izrunā: [ˈʃvaʁts͡valt], tulkojumā: "Melnais mežs") ir ar mežiem klāta kalnu grēda Bādenes-Virtembergas federālajā Zemē Vācijas dienvidrietumos. Tās rietumu un dienvidu robežu veido Reinas upe, savukārt no austrumiem to ieskauj Virtembergas reģions. Švarcvaldē augstākais kalns ir Feldbergs (1493 m virs jūras līmeņa). Aptuvenā Švarcvaldes platība ir 12 tūkstoši km² (gandrīz piektā daļa no Latvijas teritorijas). Lielākā Švarcvaldes pilsēta ir Freiburga.