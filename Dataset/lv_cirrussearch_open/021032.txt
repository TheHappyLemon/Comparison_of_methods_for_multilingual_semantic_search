Stīvens Arturs Pinkers (angļu: Steven Arthur Pinker, dzimis 1954. gada 18. septembrī) ir kanādiešu ebreju izcelsmes amerikāņu publicists, lingvists un psihologs. Hārvarda Universitātes profesors. Pinkera zinātnisko interešu lokā ir uztveres un psiholingvistikas pētījumi. Izdevis sešas populārzinātniskās grāmatas. 2011. gadā izdotajā "Mūsu dabas labākie eņģeļi" (The Better Angels of Our Nature, 2011) ar statistikas datiem pierāda, ka kopš senākajiem laikiem vardarbība pasaulē aizvien mazinājusies, un mēģina dot tam izskaidrojumu.