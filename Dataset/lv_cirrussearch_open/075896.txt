The Fragile ir industriālā roka projekta Nine Inch Nails 1999. gada konceptuāls dubultalbums. Albums turpina The Downward Spiral sižetu, neskatoties uz pilnīgām pārmaiņām stilā un skanējumā. Smagi distorsētu instrumentu un spalgu industriālu skaņu vietā, albums sastāv no skaņu ainavām, elektroniskiem bītiem, klavieru instrumentācijām, ambientiem trokšņiem un smagā metāla pārbagātām ģitāru skaņām. Trents Reznors ir izteicies, ka albums ir drūmāks un atklātāks nekā The Downward Spiral, neskatoties uz The Downward Spiral daudz agresīvāko un depresīvāko toni. Liriski albums ir daudz introspektīvāks un personiskāks kā Nine Inch Nails iepriekšējie albumi. Albuma izdošanas nedēļā The Fragile ieņēma 1. vietu Billboard 200 topā, pēc tam tas ātri atkrita uz 16. vietu. Albums bija komerciāli veiksmīgs, pārdodot 1 miljonu albuma kopiju jau pirmajā mēnesī pēc tā izdošanas. Neskatoties uz nenoteikto kritiku par albuma garumu un lirisko saturu, albums saņēma galvenokārt pozitīvu vērtējumu no mūzikas kritiķiem. Tas saņēma izcilus vērtējumus publikācijās USA Today, Kerrang!, un Alternative Press. The Fragile tika iekļauts vairākos "gada noslēguma" albumu sarakstos, piemēram, The Village Voice (14. vieta), Rolling Stone (4. vieta) un Spin (1. vieta). 2000. gada 4. janvārī albums tika sertificēts pēc RIAA sistēmas kā "dubultais platīns" (double platinum), ņemot vērā to, ka albuma pārdošanas rādītāji ASV pārsniedz 2 miljonus eksemplārus.