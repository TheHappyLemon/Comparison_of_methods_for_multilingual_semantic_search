Svētās Helēnas sala, Debesbraukšanas sala un Tristana da Kuņas salas (angļu: Saint Helena, Ascension and Tristan da Cunha) ir Britu aizjūras teritorija Atlantijas okeāna dienvidos, kas sastāv no Svētās Helēnas salas, Debesbraukšanas salas un Tristana da Kuņas arhipelāga. Līdz 2009. gada 1. septembrim tā bija pazīstama kā Svētās Helēnas sala un atkarīgās teritorijas, kad teritorijas nosaukums tika mainīts.