Žilbertu Silva (portugāļu: Gilberto Aparecido da Silva, izrunā: [ʒiɫˈbeʁtu ˈsiɫvɐ]; dzimis 1976. gada 7. oktobrī Lagoā da Pratā, Brazīlijā) ir bijušais brazīliešu futbolists, spēlē pussarga pozīcijā, Brazīlijas futbola izlases dalībnieks. Futbolista karjeru uzsāka 1997. gadā klubā América Mineiro, taču 2000. gadā pārgāja uz Atlético Mineiro, kur kļuva par vienu no komandas lielākajām zvaigznēm. 2002. gada augustā viņš pārgāja uz Anglijas Premjerlīgas klubu Arsenal par 4,5 miljonus sterliņu mārciņu lielu transfēra summu. Kluba sastāvā viņš ieguva divus FA kausus. 2006. gadā viņš bija viens no komandas kapteiņiem. Arsenal kluba sastāvā viņš kļuva par vienu no labākajiem aizsardzības pussargiem Eiropā. Brazīlijas izlases sastāvā viņš startēja 2002. gada FIFA Pasaules kausā, kur komanda triumfēja, tāpat 2007. gada Copa América turnīrā, arī tajā Brazīlija kļuva par čempioniem. Vēl piedalījās 2006. un 2010. gada FIFA Pasaules kausā.