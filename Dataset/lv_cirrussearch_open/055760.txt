Bravo Otto ir balva, kas tiek piešķirta par sasniegumiem kino, mūzikā, televīzijā. Uzvarētājus izvēlas vācu jauniešu žurnāla "Bravo" lasītāji. Balva tika izveidota 1957. gadā un tās ieguvējus apbalvoja ar zelta, sudraba vai bronzas medaļu ar izdomātu, apaļīgu kino apgaismotāja attēlu. 1965. gadā medaļu aizstāja ar balvu statuetes formā. Sākotnēji tika apbalvoti tikai filmu aktieri, kopš 1960. gada balvu piešķir arī mūziķiem. Bet šobrīd balva tiek piešķirta vienpadsmit kategorijās: labākais kinoaktieris, labākā kinoaktrise, labākais televīzijas aktieris, labākā televīzijas aktrise, labākais dziedātājs, labākā dziedātāja, labākais reperis, labākā rokgrupa, labākā popgrupa, komēdijas zvaigzne un interneta zvaigzne. Kopš 1994. gada apbalvošanas ceremonija tiek pārraidīta televīzijā.