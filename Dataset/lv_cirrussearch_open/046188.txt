"Absolūtā vētra" (angļu: The Perfect Storm) ir 2000. gada ASV biogrāfiska katastrofu drāma, kas balstīta uz Sebastjana Jungera tāda paša nosaukuma grāmatu. Filmas režisors un viens no producentiem ir Volfgangs Petersens. Galvenās lomas filmā atveido Marks Volbergs, Džordžs Klūnijs, Daiena Leina, Viljams Flečers, Kārena Allena, Maikls Aironsaids, Bobs Gantons, Mērija Elizabete Mastrantonio un Džons Reilijs. Filmas pirmizrāde notika 2000. gada 30. jūnijā. Filmas pamatā ir patiesi notikumi par zvejniekiem no Glosteras, kuru kuģi Andrea Gail Atlantijas okeānā pārsteidz neparasti spēcīga vētra, kā rezultātā zvejniekiem draud nāves briesmas.