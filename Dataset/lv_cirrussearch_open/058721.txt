Demetrjo Albertīni (itāļu: Demetrio Albertini, dzimis 1971. gada 23. augustā) ir bijušais Itālijas futbolists, spēlējis pussarga pozīcijā, bijis Itālijas futbola izlases dalībnieks. Albertīni ir Itālijas Futbola federācijas viceprezidents. Albertīni tiek uzskatīts par vienu no AC Milan labākajiem futbolistiem deviņdesmitajos gados. Milan komandas sastāvā viņš arī aizvadīja lielāko daļu savas karjeras. Piecas reizes izcīnījis Itālijas A sērijas titulus, trīs Supercoppa Italiana kausus, trīs UEFA Čempionu līgas trofejas, divus UEFA Superkausus un Starpkontinentālo kausu. Pēc posma Milan komandā viņš pārstāvēja Atletico Madrid, Lazio, Atalanta un Barcelona. Savā pēdējā sezonā Albertīni uzvarēja La Liga turnīrā. Itālijas futbola izlases sastāvā spēlējis 1994. un 1998. gada FIFA Pasaules kausā, kā arī 1996. un 2000. gada Eiropas čempionātā.