Djego Alfredo Lugano Moreno (spāņu: Diego Alfredo Lugano Moreno; dzimis 1980. gada 2. novembrī Kanelonesā, Urugvajā) ir bijušais urugvajiešu futbolists, spēlēja aizsarga pozīcijā, Urugvajas futbola izlases dalībnieks. Urugvajas futbola izlasē viņš pildīja kapteiņa pienākumus, viņš tika atzīts par 2010. gada FIFA Pasaules kausa finālturnīra labāko kapteini. Savu profesionāļa karjeru uzsāka 1999. gadā klubā Nacional. Fenerbahçe pievienojās 2006. gadā pēc līguma parakstīšanas 2006. gada 21. augustā par 7,5 miljoniem eiro uz četriem gadiem, 2009. gadā viņš pagarināja līgumu uz vēl 4 gadiem. Vēlāk savu karjeru Eiropā turpinājis Paris Saint-Germain, Málaga, West Bromwich Albion, BK Häcken. Savu karjeru noslēdzis Brazīlijas komandā São Paulo. Kopā ar Urugvajas izlasi piedalījās 2010. gada FIFA Pasaules kausa finālturnīrā, kur izcīnīja 4. vietu. Uzvarējis 2011. gada Copa América.