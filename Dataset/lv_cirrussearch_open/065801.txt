Baitulmukarramas nacionālā mošeja (bengāļu: বায়তুল মোকাররম জাতীয় মসজিদ) ir 20. gadsimtā celta nacionālā mošeja, kas atrodas Bangladešas galvaspilsētas Dakas centrā. Mošeja vienlaicīgi spēj uzņemt vairāk nekā 42 000 ticīgo. Mošeja konsekrēta 1959. gadā, bet pabeigta 1968. gadā, laikā, kad Bangladeša bija Pakistānas sastāvā. Tās arhitekts ir pakistānietis Abdulhuseins Tariani (Abdulhusein M. Thariani). 2008. gadā tā paplašināta ar Saūda Arābijas finansiālu atbalstu.