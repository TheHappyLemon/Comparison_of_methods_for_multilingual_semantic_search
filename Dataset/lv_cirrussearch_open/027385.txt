Acebutolols (latīņu: Acebutololum) ir antiaritmiskas (II. klase) un antihipertensīvas bēta adrenoblokatoru grupas zāles. Tās paredzētas ventrikulārai aritmijai un hroniskai hipertensijai. Iespējamās blakusparādības ir sirds mazspēja, bronhu spazmas, vājums, reibonis, galvas sāpes, aizcietējums un caureja. Zāles nedrīkst lietot, ja pret tām ir palielināta jutība, kā arī ja ir sirds mazspēja, sirds vadītājsistēmas darbības traucējumi (blokādes), pazemināts asins spiediens (hipotensija), kā arī plaušu slimības. Jālieto piesardzīgi, ja ir cukura diabēts, aknu un/vai nieru mazspēja.