Serakova (poļu: Sieraków) - pilsēta Polijā, Lielpolijas vojevodistē uz rietumiem no Poznaņas pie Vartas upes. Ap pilsētu atrodas daudz ezeru un mezu, kas iekļauti Serakovas ainavu parkā (Sierakowski Park Krajobrazowy). Vēsturiski viena no ietekmīgās Opaliņsku dzimtas pilsētām. No 1793. līdz 1920. gadam ietilpa Prūsijā. Pēc Pirmā pasaules kara iekļāvās atjaunotajā Polijas valstī. 1936. gadā Serakovā notika pirmais Polijas futbola čempionāts junioriem. Pilsētā atrodas stikla rūpnīca Warta Glass.