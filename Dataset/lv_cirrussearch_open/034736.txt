Laima Zilporīte (lietuviešu: Laima Zilporytė; dzimusi 1967. gada 5. aprīlī Mediņos) ir bijusī Lietuvas riteņbraucēja, kura starptautiskās sacensībās pārstāvēja arī PSRS izlasi. Zilporīte trenējās Panevēžas "Dinamo" sporta klubā Zilporīte PSRS sastāvā piedalījās 1988. gada vasaras olimpiskajās spēlēs Seulā. Grupas braucienā sievietēm viņa izcīnīja bronzas medaļu, sprinta finišā zaudējot Nīderlandes pārstāvei Monikai Knolai un Rietumvācijas sportistei Jutai Nīhausai. Pasaules čempionātā kopā ar PSRS komandu izcīnījusi divas medaļas komandu braucienā — 1989. gadā zelta, bet 1988. gadā sudraba. 1992. gada vasaras olimpiskajās spēlēs Barselonā pārstāvēja jau Lietuvas komandu, startējot grupas braucienā, kur izcīnīta 18. vieta.