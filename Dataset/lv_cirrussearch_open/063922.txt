Trumse un Finnmarka (norvēģu: Troms og Finnmark, ziemeļsāmu: Romsa ja Finnmárku, kvenu: Tromssa ja Finmarkku) ir viena no 11 Norvēģijas filkēm. Izvietojusies valsts pašos ziemeļos Norvēģu jūras un Barenca jūras krastā. Robežojas rietumos ar Nūrlannes filki, kā arī ar Zviedriju, Somiju un Krieviju. Filkes administratīvie centri ir Trumse, kur atrodas pašvaldība un administratīvās iestādes, un Vadse, kur atrodas gubernatora rezidence. Filke izveidota 2020. gada 1. janvārī, kad reģionālās reformas gaitā apvienoja Trumses un Finnmarkas filkes un Hjelsunnas komūnu no Nūrlannes filkes. Filki paredzēts likvidēt 2024. gada 1. janvārī, sadalot atpakaļ Trumses un Finnmarkas filkēs.