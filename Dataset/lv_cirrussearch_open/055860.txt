Luijs Martēns (franču: Louis Martin; dzimis 1875. gadā, miršanas datums nav zināms) bija franču peldētājs un ūdenspolo spēlētājs. Izcīnījis trīs bronzas medaļas 1900. gada vasaras olimpiskajās spēlēs. 1900. gada vasaras olimpiskajās spēlēs Parīzē Martēns startēja gan peldēšanas, gan ūdenspolo sacensībās. Ūdenspolo turnīrā viņš bija komandas Pupilles de Neptune de Lille #2 biedrs. Šī komanda turnīrā izcīnīja bronzas medaļu. peldēšanā viņš startēja trijās disciplīnās. No tām divās izcīnīja bronzas medaļas — 4000 metros brīvajā stilā (rezultāts — 1:13:08.4) un 200 metros komandu peldēšanā (rezultāts — 62 punkti; startēja kopā ar Renē Tartaru, Dezirē Meršē un Žoržu Leijē). Savukārt 1000 metros brīvajā stilā, ar rezultātu — 16:30.4, izcīnīja 5. vietu, bet 200 metru brīvā stila peldēšanā izcīnīja 9. vietu.