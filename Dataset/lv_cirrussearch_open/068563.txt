Porvo katedrāle (somu: Porvoon tuomiokirkko, zviedru: Borgå domkyrka) ir 15. gadsimtā celta Somijas Evaņģēliski luteriskās baznīcas katedrāle, kas atrodas Somijas dienvidos, Porvo pilsētā. Porvo diecēzes, kas apkalpo Somijas zviedru minoritāti, galvenā baznīca. Baznīca celta 15. gadsimta vidū. To 1508. gadā postīja dāņi, bet 1571., 1590. un 1708. gadā krievi. 1723. gadā tā kļuva par katedrāli, kad pēc Nīstades miera līguma noteikumiem Viborga tika iekļauta Krievijā. 1809. gada 28. martā katedrālē sanāca Somijas landtāgs, kas deklarēja Somijas lielhercogisti ar Krievijas caru kā Somijas lielhercogu. 1992. gadā katedrālē tika pieņemta Porvo vienošanās starp vairākām Eiropas protestantu baznīcām. 2006. gada 29. maijā baznīca cieta dedzināšanā. Nodega baznīcas jumts, tomēr baznīcas interjers tika izglābts. Par dedzināšanu ar 6,5 gadiem ieslodzījumā tika notiesāts 18 gadus vecs vīrietis. Katedrāles zvanu tornis Katedrāles altāris Katedrāle pēc dedzināšanas 2008. gadā