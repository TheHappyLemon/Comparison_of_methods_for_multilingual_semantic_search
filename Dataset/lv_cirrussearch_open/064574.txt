Vans Dzjavei (ķīniešu: 王家衛, piņjiņs: Wáng Jiāwèi; dzimis 1958. gada 17. jūlijā), arī Vons Karvajs (angļu: Wong Kar-wai), ir Honkongas kinorežisors, scenārists un producents. Viņa filmas raksturo nelineāra sižeta līnija, lielu uzsvaru liekot uz filmas atmosfēru, mūziku un kinematogrāfiju. Uzskatīts par Honkongas kino pazīstamāko seju, Vonu žurnāla Sight & Sound 2002. gada aptaujā atzina par trešo labāko režisoru pēdējo 25 gadu laikā. Viņa filmas bieži iekļauj labāko filmu sarakstos vietējā un starptautiskā mērogā.