Hobsa krasts (angļu: Hobbs Coast) ir Mērijas Bērdas Zemes piekrastes apgabals gar Kluso okeānu (Dienvidu okeānu) no Dīna salas austrumos līdz Burksa ragam rietumos ar kopējo garumu ap 300 km. Hobsa krasts robežojas ar Bakuta krastu austrumos (127°35'W) un Ruperta krastu rietumos (136°50'W). Iekšzemē paceļas vairākas nelielas kalnu grēdas, ievērojamākās no kurām ir Makdonalda kalni rietumos. Gandrīz visu piekrasti aizņem Geca šelfa ledājs, kurā ir vairākas salas (Grānta sala, Šeperda sala, Dīna sala). No plato uz šelfa ledāju noplūst vairāki šļūdoņi, ievērojamākie no kuriem ir Berija glečers un Devika glečers. Krasts tika atklāts Ričarda Bērda 1939.-1941. gadu ekspedīcijas laikā un nosaukts par godu Mičiganas Universitātes profesoram glaciologam Viljamam Hobsam (William H. Hobbs).