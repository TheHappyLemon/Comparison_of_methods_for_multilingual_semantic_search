Šis raksts ir par romānu. Par citām šī vārda nozīmēm skatīt rakstu Solāris. Solāris (poļu: Solaris) ir poļu rakstnieka Staņislava Lema zinātniski fantastisks romāns. Romāns pirmo reizi izdots 1961. gadā. Latviskais tulkojums izdots 1970. gadā (tulkojis Zigfrīds Trenko) (romāna fragmenti publicēti žurnālā "Zinātne un Tehnika" jau 1962. gadā). Atkārtoti latviski izdots 2006. gadā. S. Lems savā darbā centies parādīt, ar kādām neparedzētām grūtībām jāsastopas pētniekiem, saskaroties ar citu pasauļu saprātīgajām būtnēm.