A.F.C. Bournemouth ir Anglijas futbola klubs no Bornmutas Dorsetas grāfistē. Klubs ir dibināts 1890. gadā kā Boscombe St. John's Institute FC, reformēts 1899. gadā, iegūstot nosaukumu Boscombe F.C. Pašreizējais nosaukums klubam ir kopš 1972. gada. 2014.—2015. gada sezonā komanda uzvarēja Anglijas čempionātā (Anglijas futbola 2. līmenis) un pirmoreiz kluba vēsturē iekļuva Premjerlīgā. Mājas spēles aizvada Dean Court stadionā (sponsorēšanas līguma dēļ oficiālais nosaukums Vitality Stadium), kur ir 11 464 skatītāju vietas.