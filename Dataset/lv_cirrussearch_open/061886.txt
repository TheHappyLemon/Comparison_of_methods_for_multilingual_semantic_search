Gaetāno Širea (itāļu: Gaetano Scirea, dzimis 1953. gada 25. maijā, miris 1989. gada 3. septembrī) bija Itālijas futbolists. Spēlējis aizsarga pozīcijā, pārstāvējis Itālijas futbola izlasi. Širea tiek uzskatīts par vienu no visu laiku labākajiem aizsargiem. Širea ir tikai viens no sešiem futbolistiem Eiropas futbola vēsturē, kurš ir uzvarējis visās UEFA un FIFA atzītajos starptautiskajos klubu turnīros. Viņš ir arī tikai viens no deviņiem futbolistiem, kurš ir uzvarējis visos trīs UEFA galvenajos turnīros (Eiropas kauss, UEFA kauss un UEFA Kausu ieguvēju kauss). Širea to paveica, spēlējot Juventus komandā, kur viņš pavadīja 14 gadus. Septiņas reizes uzvarējis arī Itālijas A sērijā. Itālijas futbola izlases sastāvā spēlējis no 1975. līdz 1986. gadam. Ar izlasi uzvarējis 1982. gada FIFA Pasaules kausā. Piedalījies arī 1978. un 1986. gada FIFA Pasaules kausā, kā arī 1980. gada Eiropas čempionātā. Gājis bojā autoavārijā 1989. gada 3. septembrī, netālu no Babskas Polijā.