Helsinki (somu: Helsinki; zviedru: Helsingfors (palīdzība·info)) ir Somijas galvaspilsēta un Somijas lielākā pilsēta. Galvaspilsētas reģionā (Helsinkos, Espo un Vantā) dzīvo apmēram 1,2 miljoni iedzīvotāju, bet Helsinkos 645 482 iedzīvotāji. Helsinki ir lielākais politikas, izglītības, finanšu, kultūras un pētniecības centrs Somijā, kā arī viena no lielākajām Ziemeļeiropas pilsētām. Aptuveni 70% no visiem ārvalstu uzņēmumiem Somijā ir izvietoti Helsinku reģionā. Netālu no Helsinkiem, Vantā, atrodas Helsinku lidosta.