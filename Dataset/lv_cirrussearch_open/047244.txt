Saragosas līgums (spāņu: Tratado de Zaragoza, portugāļu: Tratado de Saragoça) ir līgums, kuru 1529. gada 22. aprīlī Saragosā slēdza Spānija un Portugāle. Tajā tika nosprausta demarkācijas līnija starp abu jūras lielvalstu ietekmes sfērām Austrumu puslodē. Saragosas līgums bija papildinājums Tordesiljasas līgumam, kas starp abām valstīm tika slēgts 1494. gadā. Tas noteica šo valstu interešu demarkācijas līniju rietumu puslodē. Tā kā tajā laikā īsti nebija zināma Zemes lodveida forma, tad šo valstu interešu sfēras sadūrās Klusajā okeānā. Tādēļ bija nepieciešams sadalīt ietekmes zonas arī šeit. Par austrumu demarkācijas līniju kalpoja līnija 297,5 ligas uz austrumiem no Moluku salām, ap 142° a.g. Pēc līguma līnijai bija jāiet starp Marianas salām un Guamu, toreiz sauktas par Santo Tome un Las Velas. Zemes un jūras uz austrumiem no demarkācijas līnijas piederēja Spānija, bet uz rietumiem — Portugālei. Bez to līgums apstiprināja vienošanos, kurā Spānija pārdeva Portugālei tiesības uz Moluku arhipelāgu par 350 tūkstošiem dukātu. Saragosas līgums beidza savu darbību 1777. gadā sakarā ar San Ildefonso līguma slēgšanu.