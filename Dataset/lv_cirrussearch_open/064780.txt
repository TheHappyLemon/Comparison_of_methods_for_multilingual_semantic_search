Andželo Skjāvjo (itāļu: Angelo Schiavio, dzimis 1905. gada 15. oktobrī, miris 1990. gada 17. septembrī) bija itāļu futbolists, spēlējis uzbrucēja pozīcijā, pārstāvējis Itālijas futbola izlasi. Visu savu karjeru pavadījis savas dzimtās pilsētas komandā Bologna. Viņš ar komandu izcīnīja četrus Itālijas A sērijas titulus. Ar 251 vārtiem visos turnīros viņš ir komandas visu laiku labākais vārtu guvējs. Ar Itālijas futbola izlasi uzvarējis 1934. gada FIFA Pasaules kausā, kļūstot par turnīra otru labāko vārtu guvēju. Izcīnījis arī bronzas medaļu 1928. gada vasaras olimpiskajās spēlēs. Pēc spēlētāja karjeras beigām trenējis gan Bologna komandu, gan Itālijas izlasi. Uzskatīts par vienu no visu laiku labākajiem itāļu uzbrucējiem, Skjāvjo bija ātrs, spēcīgs un tehniski apdāvināts uzbrucējs.