Šis raksts ir par mērvienību. Par upi skatīt rakstu Pinte (upe). Pinte (angļu: pint) ir tilpuma mērvienība angļu mēru sistēmā, kas atbilst 1/8 galonam. To galvenokārt lieto Amerikas Savienotajās Valstīs, Lielbritānijā un Īrijā. Britu un amerikāņu pintes tilpums atšķiras, britu pinte ir 568 mililitri, bet amerikāņu pinte — 473 mililitri. To galvenokārt izmanto šķidrumu tilpuma mērīšanai, piemēram, alus vai piena. Lielbritānijā un Īrijā aptuveni no 20. gadsimta sākuma pinte kļuva par standarta alus tilpumu bāros.