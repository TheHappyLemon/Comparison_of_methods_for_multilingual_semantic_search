Koordinātas: 7°0′0″N 134°15′0″E﻿ / ﻿7.00000°N 134.25000°E﻿ / 7.00000; 134.25000 Peleliu kauja (angļu: Battle of Peleliu) bija kauja starp ASV un Japānas bruņotajiem spēkiem Otrā pasaules kara laikā no 1944. gada 15. septembra līdz 27. novembrim mūsdienu Palau teritorijā. Otrā pasaules kara gados Peleliu bija Japānas mandāta teritorijas sastāvā, tajā atradās neliels aerodroms un japāņu garnizons. Pēc Māršala salu un Marianas salu ieņemšanas ASV spēki uzbruka Palau salām. Peleliu kauja faktiski notika vienlaicīgi ar netālo Angauras kauju. ASV spēku komandieris prognozēja, ka salas ieņemšana tiks pabeigta četru dienu laikā, taču tā ievilkās vairāk nekā divu mēnešu garumā. Ņemot vērā iepriekšējo kauju pieredzi, japāņu karaspēks bija radījis spēcīgu aizsardzības līniju ar daudziem tuneļiem. ASV šī kauja tiek vērtēta neviennozīmīgi, ņemot vērā relatīvi lielo ASV karavīru kritušo skaitu un salas apbšaubāmo stratēģisko nozīmību.