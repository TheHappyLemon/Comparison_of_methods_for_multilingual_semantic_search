Otmārs Kurts Hermanis Valters (vācu: Ottmar Kurt Herrmann Walter, dzimis 1924. gada 6. martā, miris 2013. gada 16. jūnijā) bija Vācijas futbolists. Spēlējis uzbrucēja pozīcijā, pārstāvējis Rietumvācijas futbola izlasi. Kopā ar savu brāli Fricu Valteru pārstāvējis 1. FC Kaiserslautern komandu. Kopā arī pārstāvējuši Rietumvācijas futbola izlasi 1954. gada FIFA Pasaules kausā. Valters turnīrā guva četrus vārtus, palīdzot Rietumvācijai iegūt savu pirmo Pasaules kausu. Kopumā izlases rindās 20 mačos guvis 10 vārtus. Kaiserslautern rindās kopumā 321 līgas un kausu mačos guvis 336 vārtus.