Abra (filipīniešu: Lalawigan ng Abra, angļu: Province of Abra, iloku: Probinsia ti Abra) ir viena no Filipīnu provincēm valsts ziemeļdaļā, Kordiljeras administratīvajā reģionā. Administratīvi dalās 27 municipalitātēs un sīkāk 303 barangajās. Provinces galvaspilsēta un lielākā apdzīvotā vieta ir Bangeda. Provincē daudznacionāls iedzīvotāju sastāvs — lielākā daļa ir ieceļojušie iloki (72 %), kā arī aborigēnās kalniešu igorotu tautas itnegi (22 %) un ibanagi (4 %).