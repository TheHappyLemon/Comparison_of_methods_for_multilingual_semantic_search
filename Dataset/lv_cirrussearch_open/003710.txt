Koordinātas: 55°42′10″N 37°31′50″E﻿ / ﻿55.70278°N 37.53056°E﻿ / 55.70278; 37.53056 M. Lomonosova Maskavas Valsts universitāte (krievu: Московский государственный университет имени М. В. Ломоносова) jeb Maskavas Universitāte (krievu: Московский университет) ir lielākā un vecākā Krievijas universitāte. Universitāte tika izveidota 1755. gadā pēc krievu zinātnieka Mihaila Lomonosova iniciatīvas. Sākotnēji universitātes nosaukums bija Maskavas Universitāte, bet 1940. gadā tās nosaukumā tika iekļauts M. Lomonosova vārds, godinot tās dibinātāju. Šobrīd M. Lomonosova Maskavas Valsts universitātē ir 9 zinātniski pētnieciskie institūti, 40 fakultātes, vairāk kā 300 katedras, kā arī vairākas filiāles ārvalstīs, tostarp Sevastopolē, Astanā, Taškentā, Baku, Dušanbē, Erevānā un Koperā.. Universitātē studē vairāk kā 45 tūkstoši studenti. Profesoru, pasniedzēju un zinātniskā personāla skaits ir apmēram 5 tūkstoši. Kopš 1992. gada Maskavas Valsts universitātes rektors ir akadēmiķis Viktors Sadovņičijs. Saskaņā ar starptautisko Times Higher Education augstskolu reitingu Maskavas Universitāte ieņem 155. vietu pasaules augstskolu reitingā.