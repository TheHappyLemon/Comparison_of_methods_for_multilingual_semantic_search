Ferdinands Viktors Ežēns Delakruā (franču: Ferdinand-Victor-Eugène Delacroix; dzimis 1798. gada 26. aprīlī, miris 1863. gada 13. augustā) bija 19. gadsimta franču gleznotājs un grafiķis, viens no ievērojamākajiem romantisma māksliniekiem. Delakruā romantisma stila gleznas ar īpaši raksturīgiem izteiksmīgajiem otas triepieniem un eksperimentiem ar krāsām bieži vien ir uzskatāmas par priekštečiem vēlākajai impresionisma kustībai, savukārt viņa gleznu ekstravagantums un fantastikas elementu tematika sekmēja simbolisma attīstību.