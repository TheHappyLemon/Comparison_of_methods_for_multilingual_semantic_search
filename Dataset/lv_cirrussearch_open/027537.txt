Horuga (tadžiku: Хоруғ) ir pilsēta Tadžikistānā, Kalnu Badahšānas administratīvais, kultūras un saimnieciskais centrs un vienīgā pilsēta. Izvietojusies valsts dienvidaustrumos pie Gundas ietekas Pandžā 2200 metrus virs jūras līmeņa 525 kilometrus no valsts galvaspilsētas Dušanbes. Pamira trakts pilsētu savieno ar Dušanbi rietumos un ar Murgobu austrumos un Ošu ziemeļos. Lielākā daļa iedzīvotāju ir pamirieši, galvenokārt šugnani.