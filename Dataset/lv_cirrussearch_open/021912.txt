Harijs Adaskins (angļu: Harry Adaskin; dzimis 1901. gada 6. oktobrī, miris 1994. gada 7. aprīlī) bija Rīgā dzimis ebreju izcelsmes kanādiešu vijolnieks un radioraidījumu vadītājs. Jau agrā bērnībā kopā ar ģimeni emigrējis uz Kanādu. Studējis Toronto Mūzikas konservatorijā. No 1946. līdz 1973. gadam pasniedza mūziku Britu Kolumbijas universitātē Vankūverā. Vadīja mūzikas radioraidījumus CBC (Canadian Broadcasting Corporation).