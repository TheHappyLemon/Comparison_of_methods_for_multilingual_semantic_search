Hlibokas rajons (ukraiņu: Глибоцький район, rumāņu: Raionul Adâncata) ir Ukrainas administratīvā iedalījuma vienība Černivcu apgabala centrālajā daļā. Robežojas ar Černivcu apgabala Storožinecas rajonu rietumos, Černivcu pilsētu ziemeļos un Hercas rajonu austrumos, kā arī Rumāniju dienvidos. Pēc etniskā sastāva iedzīvotāju absolūtais vairākums ir rumāņi (to skaitā moldāvi) (52,9 %), dzīvo arī ukraiņi (46,8 %). Rajona Molodijas ciemā dzimis austriešu muzikologs un komponists Eizebiuss Mandičevskis (Eusebius Mandyczewski, 1857 – 1929).