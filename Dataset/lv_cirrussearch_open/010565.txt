Jūliuss Lotārs fon Meiers (vācu: Julius Lothar von Meyer; dzimis 1830. gada 19. augustā, miris 1895. gada 11. aprīlī) bija vācu ķīmiķis, līdz ar Dmitriju Mendeļejevu atklāja ķīmisko elementu periodisko sistēmu. Dzimis ārsta ģimenē. Studēja medicīnu Cīrihē un Vircburgā. Cīrihē ietekmējoties no Kārļa Ludviga, devās uz Heidelbergu, kur apguva ķīmiju pie Roberta Bunzena. Kēnigsbergā apguva matemātisko fiziku. 1859. gadā Breslavā kļuva par privātdocentu. 1864. gadā publicēja darbu Die modernen Theorien der Chemie, kurā tika attēlota periodiskās tabulas versija ar 28 elementiem, sakārtotiem pēc to vērtības. 1869. gadā Dmitrijs Mendeļejevs publicēja savu tabulas versiju, kurā bija visi tolaik zināmie elementi un bija pieņēmums par jauniem, pagaidām neatklātiem elementiem. Vēlāk Lotārs Meiers strādāja Karlsrūē un Tībingenē, kur 1895. gadā mira.