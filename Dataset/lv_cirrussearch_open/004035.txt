Vuvuzela (angļu: Vuvuzela, IPA: [vuːvuːˈzɛlə]) ir apmēram 65 cm gara plastmasas taure, kas rada spalgu skaņu galvenokārt Si bemola tonī. Līdzīgs instruments cometa tiek plaši lietots Brazīlijā un citās Latīņamerikas valstīs. Dažādu ražotāju vuvuzelas var radīt atšķirīgu skaņas intensitāti un frekvenci. Skaņas intensitāte ir atkarīga no pūšanas tehnikas un spēka, ar ko to pūš. Visvairāk tās tiek izmantotas futbola spēļu laikā Dienvidāfrikā. Vuvuzelas ir kļuvušas par Dienvidāfrikas futbola fanu neatņemamu atribūtiku un līdzjutēju simbolu. Vuvuzelu radītā skaņa bija nopietns to aizliegšanas iemesls 2009. gada Konfederāciju kausā un 2010. gada FIFA Pasaules kausā. Pēc Pasaules kausa izcīņas beigām vairākas dažādu sporta veidu līgas aizliedza vuvuzelu izmantošanu spēļu laikā.