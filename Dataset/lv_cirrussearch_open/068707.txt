Laulauga Tausaga-Kolinsa (angļu: Laulauga Tausaga-Collins; dzimusi 1998. gada 22. maijā Havajās) ir amerikāņu vieglatlēte, startē diska mešanas sacensībās. 2017. gadā uzvarēja Panamerikas U-20 čempionātā Truhiljo. Pasaules čempionātā pirmo reizi piedalījās 2019. gadā Dohā, iekļuva finālsacensībās, bet tajās palika bez rezultāta. 2022. gada Pasaules čempionātā Jūdžīnā arī iekļuva finālā un ieņēma 12. vietu. Tajā pašā gadā uzvarēja Ziemeļamerikas, Centrālamerikas un Karību jūras valstu (NACAC) čempionātā Frīportā. 2023. gada Pasaules čempionātā Budapeštā piektajā metienu sērijā sasniedza personisko rekordu, disku raidot 69,49 metrus tālu, un negaidīti izcīnīja zelta medaļu.