"Everests" (angļu: Everest) ir 2015. gada biogrāfiska piedzīvojumu filma, kas balstīta uz Beka Vezersa memuāriem "Left for Dead: My Journey Home from Everest". Filmas režisors un viens no producentiem ir Baltazars Kormakurs. Galvenās lomas atveido Džeisons Klārks, Džošs Brolins, Džons Hokss, Robina Raita, Emīlija Votsone, Kīra Naitlija, Sems Vortingtons un Džeiks Jillenhols. Filmas pasaules pirmizrāde notika 2015. gada 23. jūnijā CineEurope festivālā. Sižeta pamatā ir patiesi notikumi 1996. gadā, kad sniegputenis uz Everesta laupīja vairāku cilvēku dzīvības. Šajā filmā uzmanība tiek pievērsta divām ekspedīcijas grupām, kuras vadīja Robs Hols un Skots Fišers, un to izdzīvošanas mēģinājumiem pēc sniegputeņa.