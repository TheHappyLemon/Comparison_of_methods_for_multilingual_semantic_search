"Doktors Hauss" (angļu: House, M.D.) ir amerikāņu televīzijas seriāls, kas tika pārraidīts kanālā Fox no 2004. gada līdz 2012. gadam. Seriālam ir astoņas sezonas, kopumā ir iznākušas 177 sērijas. Seriāla autors ir Deivids Šors. Lielākais iedvesmas avots Šoram seriāla veidošanā bija Artura Konana Doila romāni par Šerloku Holmsu. Seriāls ir saņēmis vairākas balvas, tai skaitā četras Primetime Emmy un divas Zelta globusa balvas. Latvijā to pārraida TV3, TV6 un TV3 Life.