Šis raksts ir par norvēģu distanču slēpotāju. Par pilsētu skatīt rakstu Deli. Bjērns Erlends Dēli (norvēģu: Bjørn Erlend Dæhlie; dzimis 1967. gada 19. jūnijā Elverumā, Norvēģijā) ir bijušais norvēģu distanču slēpotājs. B. Dēli ir izcīnījis 12 medaļas Olimpiskajās spēlēs, kas viņu padara par visveiksmīgāko distanču slēpotāju visā Olimpisko spēļu vēsturē. Piedalījās trijās Olimpiskajās spēlēs (1992, 1994, 1998), kopumā izcīnīja 8 zelta un 4 sudraba medaļas. Ar kopumā izcīnītajām 29 medaļām Olimpiskajās spēlēs un Pasaules čempionātos laika posmā no 1991. līdz 1999. gadam B. Dēli ir visvairāk uzvarējušais distanču slēpotājs šī sporta veida vēsturē. Viņš bija 1990. gadu vadošais distanču slēpotājs. Pasaules kausā sešas reizes svinēja uzvaru kopvērtējumā (1992, 1993, 1995, 1996, 1997, 1999), tāpat 1998. gadā izcīnīja uzvaru sprinta kopvērtējumā. Divreiz tika atzīts par Norvēģijas gada sportistu (1995, 1998).