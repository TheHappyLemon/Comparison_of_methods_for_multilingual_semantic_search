Augusts De Morgans (angļu: Augustus De Morgan; dzimis 1806. gada 27. jūnijā, miris 1871. gada 18. martā) bija britu matemātiķis un loģiķis. Pazīstams kā De Morgana likumu formulētājs. Londonas matemātiskās biedrības pirmais prezidents. Dzimis Britu Austrumindijas kompānijas amatpersonas ģimenē. Kad Augustam bija septiņi mēneši, ģimene pārcēlās uz Lielbritāniju. Desmit gadu vecumā zaudēja tēvu. 1823. gadā iestājās Kembridžas Universitātē. No 1828. līdz 1831. gadam un no 1836. līdz 1866. gadam bija Londonas Universitātes koledžas matemātikas profesors. Izrādīja interesi par spirituālismu.