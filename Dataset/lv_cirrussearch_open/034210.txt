Ēriks Džeremijs Edgars Daiers (angļu: Eric Jeremy Edgar Dier, dzimis 1994. gada 15. janvārī Čeltnemā, Anglijā) ir britu futbolists, Vācijas Bundeslīgas kluba Minhenes "Bayern" kas viņu īrē no Anglijas Premjerlīgas kluba Tottenham Hotspur un Anglijas futbola izlases spēlētājs. Daudzpusīgs spēlētājs, kurš var spēlēt kā balsta pussargs, centra vai kreisās malas aizsargs. Daiers audzis Portugālē, kur spēlējis dažāda vecuma Sporting CP kluba jauniešu un junioru komandās. Pieaugušo komandās sācis startēt 2012. gadā, kad bijis izīrēts Everton F.C. klubam. 2014. gadā noslēdzis 5 gadu līgumu par 4 miljoniem GBP ar Anglijas Premjerlīgas klubu Tottenham Hotspur. Spēlējis dažāda vecuma Anglijas jauniešu un junioru izlasēs. Pieaugušo izlasē debitējis 2015. gada novembrī pārbaudes mačā pret Spāniju.