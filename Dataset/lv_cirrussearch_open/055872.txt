Džefs Kinijs (angļu: Jeff Kinney; dzimis 1971. gada 19. februārī Fortvašingtonā) ir amerikāņu rakstnieks un karikatūrists. Kinijs visplašāk pazīstams ar savu bērnu romānu "Grega dienasgrāmata" un tam sekojošo grāmatu sēriju. Tāpat Kinijs ir izveidojis bērnu interneta mājaslapu Poptropica. 2009. gadā žurnāls "TIME" nosauca Kiniju par vienu no 100 ietekmīgākajiem pasaules cilvēkiem.