Austrālija bija pārstāvēta 1900. vasaras olimpiskajās spēlēs, kas norisinājās Francijas galvaspilsētā Parīzē no 1900. gada 14. maija līdz 28. oktobrim. Šīs bija otrās vasaras olimpiskās spēles, kurās tā startēja. Šajās olimpiskajās spēlēs Austrālija bija pārstāvēta ar diviem sportistiem ― Stenu Rouliju un Frederiku Leinu, kuri attiecīgi startēja vieglatlētikā un peldēšanā. Stens Roulijs startēja arī kā Jauktās komandas pārstāvis vieglatlētikas 5000 metru komandu skrējienā. Abos šajos sporta veidos Austrālija pirmo reizi bija pārstāvēja olimpiskajās spēlēs. Šajās olimpiskajās spēlēs Austrālija izcīnīja 5 olimpiskās medaļas (2 zelta un 3 bronzas medaļas). Medaļu kopvērtējumā Austrālijā šajās spēlēs bija 9. vietā. Medaļas ieguva abi divi sportisti. Peldēšanā tika iegūtas divas zelta medaļas, bet vieglatlētikā trīs bronzas medaļas. Šīs bija pirmās olimpiskās medaļas, ko Austrālijas sportisti izcīnīja attiecīgajos sporta veidos. Kā arī Stens Roulijs izcīnīja zelta medaļu kā Jauktās komandas pārstāvis.