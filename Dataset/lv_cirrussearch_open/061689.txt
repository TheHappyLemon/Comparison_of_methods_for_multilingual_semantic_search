Šis raksts ir par titulu. Par citām jēdziena bajārs nozīmēm skatīt nozīmju atdalīšanas lapu. Bajārs jeb bojārs bija tituls Bulgārijā (bulgāru: болꙗринъ, болярин) un Serbijā (бољари), vēlāk Kijevas Krievzemē, Lietuvas dižkunigaitijā (баяры, бояри, bajorai), Maskavijā (боярин), Moldovā un Valahijā (boier). Agrāk arī Latvijā bagātos zemniekus dēvēja par bajāriem. Pēc ranga tas atbilst Rietumeiropas titulam barons. Oficiālajos pasākumos krievu bajāriem vajadzēja valkāt statusu apliecinošu apģērbu: ar zelta izšuvumiem rotātu sabuļādas kažoku un augstu cilindrisku caunādas cepuri.