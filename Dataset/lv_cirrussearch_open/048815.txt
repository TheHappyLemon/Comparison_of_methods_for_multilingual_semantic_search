Vislabākā eksotiskā viesnīca Kliņģerīte (angļu: The Best Exotic Marigold Hotel) ir 2011. gada Apvienotās Karalistes kinokomēdija, kas balstīta uz Deboras Mogačas romānu These Foolish Things. Filmas režisors ir Džons Medens. Galvenās lomas filmā atveido Džūdija Denča, Bills Naijs, Penelope Viltone, Devs Patels, Selija Imrija un Megija Smita. Filmas pirmizrāde notika 2011. gada 30. novembrī. 2015. gadā filmai iznāca turpinājums "Vēl viena vislabākā eksotiskā viesnīca Kliņģerīte". Britu pensionāri dodas uz Indiju, lai dzīvotu kādā viesnīcā, ko viņi uzskata par nesen atjaunotu. Lai arī viesnīca "Kliņģerīte" nav tik grezna, kā reklāmā, tā tomēr drīz vien sāk patīkami pārsteigt viesnīcas iemītniekus.