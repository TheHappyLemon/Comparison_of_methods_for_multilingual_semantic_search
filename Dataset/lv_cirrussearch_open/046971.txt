Jevgeņijs Ļeonovs (krievu: Евгений Павлович Леонов, dzimis 1926. gada 2. septembrī, miris 1994. gada 29. janvārī) bija padomju un krievu aktieris. Dzimis aviorūpnīcas inženiera ģimenē. Otrā pasaules kara laikā strādāja tēva aviorūpnīcā par virpotāja palīgu. 1943. gadā nokārtoja eksāmenus Maskavas teātra studijā, pēc četriem gadiem tika uzņemts Konstantīna Staņislavska vārdā nosauktajā teātra trupā. Viņa pirmā pazīstamā kinoloma bija filmā "Svītraino reiss" (1961). Karjeras laikā filmējies vairākās ievērojamās padomju filmās: "Fortūnas džentlmeņi" (1971), "Afoņa" (1975), "Par nabaga huzāru aizlieciet vārdu" (1980), "Kin-dza-dza" (1986).