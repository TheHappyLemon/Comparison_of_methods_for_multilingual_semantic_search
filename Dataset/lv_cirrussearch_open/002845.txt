Dižā briežvabole (latīņu: Lucanus cervus) — vislielākā Eiropas vabole no briežvaboļu dzimtas. Latvijā šī suga pēc atrašanas 1960. gadu beigās Ieriķu ciemā Gaujas nacionālajā parkā ilgstoši vairs nebija atrasta. 2021. gadā Dobeles apkaimē zem ozola privātmājas pagalmā atrasts miris šīs sugas tēviņš un ir ziņas, ka tās pastāvīgi dzīvo šajā teritorijā. Tā ir oficiāli aizsargājama suga Latvijas teritorijā.