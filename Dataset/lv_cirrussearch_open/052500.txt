Abrocīga grūšana vīriešiem bija viena no divām svarcelšanas disciplīnām, kas bija iekļauta 1896. gada vasaras olimpisko spēļu programmā. Sacensības tika aizvadītas 7. aprīlī Panatinaiko stadionā un tajās startēja 6 sportisti no 5 valstīm. Katram sportistam bija trīs reizes jāveic grūšana ar abām rokām. Zelta medaļu izcīnīja Dānijas sportists Vigo Jensens. Viņš Dānijai izcīnīja pirmo zelta medaļu olimpiskajās spēlēs. Sudraba medaļu izcīnīja Lonsestons Eliots no Lielbritānijas, bet bronzas medaļu Grieķijas sportists Sotirijs Versis. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika piešķirta sudraba medaļa, bet turpmākās vietas netika apbalvotas.