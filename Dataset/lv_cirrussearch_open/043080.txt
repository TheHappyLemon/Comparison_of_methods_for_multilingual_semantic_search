Kremļa sienas nekropole (krievu: Некрополь у Кремлёвской стены) atrodas Sarkanajā laukumā, Maskavā, Krievijā. Nekropoles centrā atrodas Ļeņina mauzolejs. Pirmos tur apbedīja Oktobra revolūcijā kritušos 240 cilvēkus. Pēc 1921. gada nekropolē apbedīti tika ievērojami politiķi, militāristi, kosmonauti, zinātnieki. Pēdējo 1985. gadā tur apglabāja Konstantīnu Čerņenko. 1974. gadā iekļauts aizsargājamo pieminekļu sarakstā.