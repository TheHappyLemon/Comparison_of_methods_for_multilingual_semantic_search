Nie Haišens (vienkāršotā ķīniešu: 聂海胜, tradicionālā ķīniešu: 聶海勝, piņjiņs: Niè Hǎishèng, dzimis 1964. gada 18. oktobrī) ir Ķīnas kosmonauts, Tautas Atbrīvošanas armijas Gaisa spēku iznīcinātājpilots, ģenerālmajors. Nie 1998. gadā tika izvēlēts pirmajā Ķīnas kosmonautu grupā. Pirmo kosmisko lidojumu Nie Haišens veica 2005. gada oktobrī ar kosmosa kuģi Shenzhou 6, otrajā Ķīnas pilotējamajā misijā. Viņš bija Shenzhou 9 dublieru komandas komandieris. Otro lidojumu Nie Haišens veica 2013. gada jūnijā ar Shenzhou 10, esot kosmosa kuģa komandierim. Misijas laikā tika veikta saslēgšanās ar kosmosa stacijas prototipu Tiangong 1. Trešo lidojumu kosmosā Nie veica 2021. gadā no 17. jūnija līdz 17. septembrim, esot kosmosa kuģa Shenzhou 12 komandierim, dodoties pirmajā ekspedīcijā uz orbitālo staciju Tiangong. Stacijā viņš ar diviem kosmonautiem pavadīja trīs mēnešus. Nie Haišens veica vienu iziešanu kosmosā. Kosmisko lidojumu kopsavilkums: Iziešanas atklātā kosmosā: Nie Haišena vārdā nosaukts asteroīds 9517 Niehaisheng.