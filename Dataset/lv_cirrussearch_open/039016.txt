Andrāšs III (ungāru: III. András, latīņu: Andreas III; dzimis ap 1265. gadu, miris 1301. gada 14. janvārī) bija Ungārijas karalis no 1290. gada līdz savai nāvei 1301. gadā. Pēdējais Ārpādu dinastijas karalis. Andrāša III tēvs Ištvāns Postums piedzima jau pēc tēva, karaļa Andrāša II nāves. Andrāšs III uzauga Venēcijā. Divreiz neveiksmīgi centās iegūt Ungārijas troni karaļa Lāslo IV valdīšanas laikā. Tā kā Andrāšs III bija pēdējais Ārpādu dinastijas vīriešu kārtas mantinieks, pēc Lāslo IV nāves Andrāšs III tika kronēts par karali. Tomēr uz Ungārijas troni pretendēja arī citi kandidāti (Albrehts I, Ungārijas Marija, kāds avantūrists), bet valsti plosīja savstarpējas cīņas un anarhija.