Niko Šloterbeks (vācu: Nico Schlotterbeck, dzimis 1999. gada 1. decembrī) ir vācu futbolists, spēlē aizsarga pozīcijā, Vācijas futbola izlases dalībnieks. Kopš 2022. gada Šloterbeks pārstāv Vācijas Bundeslīgas komandu Borussia Dortmund. Iepriekš spēlējis Vācijas komandās SC Freiburg un Union Berlin. 2021–22. gada Bundeslīgas sezonā Šloterbeks tika iekļauts turnīra simboliskajā izlasē. Vācijas futbola izlases sastāvā debitējis 2022. gadā.