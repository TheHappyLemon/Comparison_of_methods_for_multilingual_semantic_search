Luiss Mailstouns (Lewis Milestone, dzimis Leibs Milšteins (Leib Milstein) 1895. gada 30. septembrī, miris 1980. gada 25. septembrī) bija Krievijas Impērijā ebreju ģimenē dzimis amerikāņu kinorežisors. Pazīstams ar režisētajām filmām Two Arabian Knights (1927) un "Rietumu frontē bez pārmaiņām" (1930), par abām filmām viņš saņēma Amerikas Kinoakadēmijas balvu nominācijā "Labākais režisors". Zināmākās no Mailstouna režisētajām filmām ir "Pirmajā lappusē" (The Front Page, 1931), The General Died at Dawn (1936), Of Mice and Men (1939), Ocean's 11 (1960) un Mutiny on the Bounty (1962).