Šis raksts ir par pilsētu Nīderlandē. Par apkaimi ASV skatīt rakstu Hārlema (ASV). Hārlema (nīderlandiešu: Haarlem) ir pilsēta Nīderlandē, Ziemeļholandes provinces administratīvais centrs. 2010. gadā pilsētā dzīvoja aptuveni 150 tūkstoši cilvēku. Pilsēta atrodas Spārnes upes krastā, 20 km uz rietumiem no valsts galvaspilsētas Amsterdamas. Hārlemā ir bāzēts arī valstī vecākais futbola klubs — Koninklijke HFC. Katra gada aprīlī pilsētā notiek Bloemencorso festivāls.