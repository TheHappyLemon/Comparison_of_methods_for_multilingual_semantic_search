Bjalovežas nacionālais parks (poļu: Białowieski Park Narodowy) ir 1932. gadā izveidots nacionālais parks Polijas ziemeļaustrumos. Parkā tiek aizsargāta UNESCO Pasaules mantojuma sarakstā iekļautā Belovežas gārša - viens no neskartākajiem Eiropas mežu masīviem, bijušais Polijas karaļu un Krievijas Impērijas caru medību apgabals. Maža masīvā dzīvo pasaulē lielākā savvaļas sumbru populācija. Caur meža masīvu iet Baltkrievijas - Polijas robeža, meža Baltkrievijas pusē ierīkots Belovežas gāršas nacionālais parks. Caur vienu robežkontroles punktu tūristi ar kājām vai uz velosipēda var šķērsot robežu bez vīzām. Parks dibināts starp pasaules kariem 1932. gadā, kad viss meža masīvs bija Polijas teritorijā. Parka administratīvais centrs atrodas Bjalovežas ciemā, kas ir Polijas baltkrievu minoritātes kultūras centrs.