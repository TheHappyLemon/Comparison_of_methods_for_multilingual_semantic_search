Raganis (poļu: Wiedźmin) ir poļu rakstnieka Andžeja Sapkovska fantāzijas tematikas īsie stāsti (visi, izņemot 2 no tiem, ir apkopoti divās grāmatās) un pieci romāni par ragani Geraltu no Rīvijas. Sapkovska grāmatās ragaņi ir briesmoņu mednieki, kuri jau kopš bērnības tiek īpaši apmācīti un to ķermeņi tiek izmainīti, tiem dodot pārdabiskas spējas. Pēc grāmatu motīva ir uzņemts seriāls, datorspēle un citas lietas. Romānu sērija (ieskaitot īsos stāstus) tiek arī saukta par Ragaņa sāgu (poļu: Saga o Wiedźminie) vai Elfu asiņu sāgu. Romāni un īsie stāsti par ragani ir pārtulkoti vairākās valodās. Latviešu valodā cikla pirmo romānu «Pēdējā vēlēšanās» tulkojis Māris Salējs.