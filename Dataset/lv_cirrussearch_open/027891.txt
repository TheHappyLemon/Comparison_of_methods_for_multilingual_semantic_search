Sanktpēterburgas metropolitēns (Петербу́ргский метрополитен) jeb Sanktpēterburgas metro (krievu: Петербу́ргское метро) ir metro sistēma Krievijas otrajā lielākajā pilsētā Sanktpēterburgā, kas ir sākusi darboties 1955. gada 15. novembrī. Sākotnēji bija pazīstams kā Ļeņina ordeņa Ļeņingradas metropolitēns (Ленинградский ордена Ленина метрополитен имени В. И. Ленина). Tas tiek uzskatīts par vienu no Sanktpēterburgas simboliem. Metro sastāv no piecām līnijām un sešdesmit septiņām stacijām. Kopējais līniju garums sasniedz 113,2 kilometrus. Pēc 2012. gada datiem, katru dienu Sanktpēterburgas metro pārvadā 2,14 miljonus pasažieru, bet gada laikā 783,9 miljonus pasažieru. Tas ir sešpadsmitais noslogotākais metro pasaulē. Sanktpēterburgas īpašās ģeoloģijas dēļ, tas ir viens no visdziļākajiem metro tīkliem pasaulē. Sanktpēterburgas visdziļākā metro stacija ir Адмиралте́йская un tā atrodas 86 metrus zem zemes. Nākotnē ir plānots līniju skaitu palielināt līdz deviņām līnijām, bet staciju skaitu palielināt līdz 126 stacijām.