Nāvessoda izpilde ir aizliegta vairāk nekā pusē pasaules valstu, bet Amerikas Savienotajās Valstīs šis soda veids vēl aizvien tiek izpildīts 28 štatos, ASV Samoa, federālās valdības un militārajā jurisdikcijā. Vairākumā no ASV štatiem, neskatoties uz kritisko viedokli par šo soda veidu, tie vēl joprojām ir iekļauti likumos. Lai gan 28 štati ir saglabājuši nāvessodu, tikai septiņos no šiem nāvessodi tiek reāli izpildīti. Sociologs Dāvids Garlands (David Garland) uzskata, ka Amerikā šis sods veids ir īpašs, jo tas ir galvenais no soda veidiem, kurš tiek izpildīts galvenokārt tikai Amerikas rietumos. Kopš 1999. gada, kad Amerikā ieslodzīto skaits, kuriem tika piespriests nāvessods, bija vislielākais, ir krietni mazinājies, savukārt citās pasaules valstīs - palielinājies par 54%. Liela daļa amerikāņu atbalsta nāvessoda piešķiršanu un tā izpildi, bet, balstoties pēc 2016. gada Dāvida Mascī (David Masci) veiktā pētījuma datiem, var secināt, ka pēdējo gadu laiku atbalsts Amerikas Savienoto Valstu pilsoņu vidū ir dramatiski krities. ASV vismaz 4% cilvēku, kuriem tiek piespriests nāvessods, nav pastrādājuši noziegumu, par kuru viņiem piešķirts attiecīgais sods.[nepieciešama atsauce]