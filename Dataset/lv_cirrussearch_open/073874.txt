Kanavana slimība - deģeneratīva smadzeņu saslimšana, ar kuru pārsvarā slimo bērni no aškenazi ebreju ģimenēm, kuru priekšteči nāk no Centrāleiropas un Austrumeiropas. Simptomi parādās vecumā no 3 mēnešiem līdz 6 gadiem: slimnieki nevar paiet un patstāvīgi ēst. Lielākā daļa mirst 10-15 gadu vecumā. 1998. gadā tika fiksēts slimību izraisošais gēns, Amerikas ginekologu asociācija rekomendēja aškenazi sievietēm pirms lēmuma par grūtniecību veikt gēna testu Kanavana slimības fondā (kas apvieno slimnieku ģimenes un vāc līdzekļus slimības izpētei un ārstēšanai). 2000. gadā ASV bija aptuveni 200 pacientu ar Kanavana slimību.