Sidnijs Patriks Graumans (angļu: Sidney Patrick Grauman; dzimis 1879. gada 17. martā, miris 1950. gada 5. martā) bija ASV izklaides industrijas vadītājs, kas izveidoja Holivudas divas atpazīstamākās un apmeklētākās izklaides vietas — ķīniešu teātri un ēģiptiešu teātri. Viņš bija Deivida Graumana (kurš 1921. gadā nomira Losandželosā, Kalifornijā) un Rozas Goldsmitas (1853 –1936) dēls. Graumana vecāki bija teātra mākslinieki dažādās izrāžu specialitātēs. Graumans 1949. gadā saņēma Kinoakadēmijas goda balvu par filmu izstādes standarta pacelšanu. Viņam ir zvaigzne Holivudas Slavas alejā. Viņš bija viens no 36. Kino mākslas un zinātnes akadēmijas dibinātājiem.