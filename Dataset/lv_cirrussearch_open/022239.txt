Koordinātas: 46°54′0″S 37°46′0″E﻿ / ﻿46.90000°S 37.76667°E﻿ / -46.90000; 37.76667 Maskarēna smaile (angļu: Mascarin Peak), līdz 2003. gadam Prezidenta Svarta smaile (angļu: State President Swart Peak), ir aktīvs vulkāns Prinča Edvarda salu Mariona salā Indijas okeānā, salas un visa arhipelāga augstākā virsotne, Dienvidāfrikas vienīgais aktīvais vulkāns. Mariona salu veido divi vulkāni, kas paceļas virs zemūdens plato deinvidrietumos no zemūdens Atlantijas-Indijas grēdas. Veidoti galvenokārt no bazalta. Maskarēna smaile ir šī vulkāna augstākais punkts, bet visā salā ir ap 150 pelnu un izdedžu konusi. Senākais izvirdums datēts pirms apmēram 450 000 gadiem, kamēr jaunākās, ar veģetāciju vēl neklātās, lavas straumes radušās tikai pirms dažiem simtiem gadu. Senākais reģistrētais izvirdums noticis 1980. gada septembrī, pēdējais — 2004. gada jūnijā. Līdz 2003. gadam salas augstākā virsotne saucās par godu Dienvidāfrikas pirmajam prezidentam Čārlzam Robertsam Svartam, bet 2003. gadā tika pārdēvēta par godu salas otrreizējā atklājēja Marka Žozefa Mariona Difrena kuģim Le Mascarin.