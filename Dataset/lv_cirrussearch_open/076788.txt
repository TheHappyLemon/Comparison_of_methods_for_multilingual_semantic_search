Dmitrijs Jemecs (krievu: Дми́трий Алекса́ндрович Емец; dzimis 1974. gada 27. martā) ir bērnu-pusaudžu rakstnieks-fantasts. Piedzima meteorologa un žurnālistes ģimenē. Filoloģijas zinātņu kandidāts. 22 gados kļuva par jaunāko Rakstnieku Savienības biedru. Pasaku un fantastikas grāmatu autors. "Potermānijas" laikā lielu popularitāti ieguva Jemeca grāmatu sērija, kurā tika izmantoti Roulingas grāmatu motīvi,-"Taņa Grotere un burvju kontrobass", "Taņa Grotere un izgaistošais stāvs", "Taņa Grotere un Drevnira tronis". Grāmatu sērija Taņa Grotere bija domāta kā parodija par Hariju Poteru, bet tika apsūdzēta plaģiātā un aizliegta izdošanai dažās valstīs. Tomēr šī grāmatu sērija nemaz nav tik līdzīga Poteram. Taņas Groteres grāmatu sērijas turpinājums un papildinājums ir Mefodijs Buslajevs (sižeti ir savā starpā saistīti). Dmitrijs Jemecs raksta arī vēsturiskas grāmatas. Ir iznākušas vairākas grāmatas Sreteņskas klosterim par krievu kņaziem. Pēc viņa grāmatām ir izdotas klausāmgrāmatas un datorspēles. Precējies, septiņu bērnu tēvs.