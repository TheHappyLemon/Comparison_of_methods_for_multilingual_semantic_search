Aleksandrs Benuā (krievu: Александр Николаевич Бенуа, dzimis 1870. gada 21. aprīlī, miris 1960. gada 9. februārī) bija krievu mākslinieks, scenogrāfs, mākslas kritiķis un teorētiķis. Viens no mākslinieku apvienības "Mir isskustva" dibinātājiem un tās ideologs. Segeja Djagiļeva "Ballets Russes" scenogrāfs. Dzimis franču izcelsmes arhitekta ģimenē. 1894. gadā beidza tieslietu studijas Santpēterburgas universitātē, tomēr pievērsās mākslas jautājumiem. No 1896. līdz 1898. gadam un no 1905. līdz 1907. gadam dzīvoja Francijā. No 1918. līdz 1926. gadam vadīja Ermitāžas vecmeistaru kolekciju. 1926. gadā pameta PSRS un apmetās Parīzē, kur nodzīvoja līdz mūža beigām.