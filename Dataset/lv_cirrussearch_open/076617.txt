Kontinentālā hokeja līga 2009-10 bija otrā Kontinentālās hokeja līgas sezona, kas sākās 2009. gada 12. septembrī. Tajā spēlēja 24 komandas. 21 komanda bija no Krievijas, bet pa vienai bija no Latvijas, Baltkrievijas un Kazahstānas. Sākot ar 2009.—2010. gada sezonu, līgā Voskresenskas "Himik" kluba vietā spēlēja Jekaterinburgas "Avtomobilist", kura spēlēšana KHL bija paredzēta jau pirms iepriekšējās sezonas, bet toreiz komanda atteicās no dalības finansiālu apsvērumu dēļ.