Apaļgalvji (angļu: roundheads) bija parlamenta atbalstītāji Anglijas revolūcijas laikā. Apaļgalvu ienaidnieki bija kavalieri. Nosaukums cēlies no īsā matu griezuma. Arī sarkani formas tērpi bija apaļgalvju atšķirības zīme. Nosaukums "roundheads" pirmo reizi minēts 1641. gadā. Sākotnēji viņu vadonis bija grāfs Esekss, bet vēlāk vadoņa loma pārgāja Olivera Kromvela rokās, kurš savervēja apaļgalvjus no Anglijas austrumu grāfistēm. Apaļgalvji bija kalvinisma piekritēji un sauca sevi par "gara vīriem" un "Dieva karavīriem". Apaļgalvu morāli audzināja reliģiskie sludinātāji, kuri valkāja melnas drēbes ar baltām apkaklēm.