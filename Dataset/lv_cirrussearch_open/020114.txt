Šis raksts ir par gobu dzimtas ģinti. Par citām jēdziena Gobas nozīmēm skatīt nozīmju atdalīšanas lapu. Gobas jeb vīksnas (Ulmus) ir gobu dzimtas ģints vasarzaļi koki. Ģintī ir aptuveni 35 sugas. No gobām iegūst koksni. Latvijā savvaļā ir sastopamas četras sugas: parastā goba (Ulmus glabra), parastā vīksna (Ulmus laevis), stepes goba (Ulmus minor) un zemā goba (Ulmus pumila). Pirmās divas ir plaši izplatītas, bet otras divas ir invazīvas sugas, kas sastopamas pie dzelzceļiem.