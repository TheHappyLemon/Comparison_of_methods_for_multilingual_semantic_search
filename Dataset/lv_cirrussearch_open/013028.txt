Pasaules čempionāts šosejas riteņbraukšanā — individuālais brauciens vīriešiem ir ikgadējs pasaules čempionāts šosejas riteņbraukšanā individuālajā braucienā, ko organizē pasaulē vadošā organizācija riteņbraukšanā, Starptautiskā riteņbraukšanas savienība (UCI). Sacensības šajā disciplīnā pirmoreiz tika rīkotas 1994. gadā. Visvairāk titulus šajā disciplīnā izcīnījis Šveices pārstāvis Fabians Kančellāra un Vācijas pārstāvis Tonijs Martins, kuri uzvarējuši četras reizes, savukārt Austrālijas pārstāvis Maikls Rodžerss ir uzvarējis trīs reizes pēc kārtas, no 2003. līdz 2005. gadam. 2003. gada sacensībās uzvarēja Lielbritānijas braucējs Deivids Milars, kurš vēlāk atzinās dopinga lietošanā šajā čempionātā un viņa tituls tika atņemts. Tā rezultātā Rodžersam 2003. gada titulu piešķīra reizē ar 2004. gada zelta medaļu. Labāko rezultātu no Latvijas sportistiem 1999. gada čempionātā sasniedza Raivis Belohvoščiks, kurš ierindojās 4. vietā.