Redīmeids (angļu: ready-made) jeb gatavo priekšmetu māksla ir sadzīves priekšmets vai tā detaļa, ko mākslinieks izvēlas un pasludina par mākslas darbu izstādes kontekstā. Redīmeids parasti ir rūpnieciski pagatavots. Tā definīciju ir devis franču rakstnieks un sirreālisma teorētiķis Andrē Bretons savā "Sirreālisma manifestā". Nosaukums ir cēlies no amerikāņu angļu valodas, ASV 1900.gadu sākumā ar ready-made apzīmēja rūpniecības nozares produktus. Par slavenāko redīmeidu var uzskatīt dadaista Marsela Dišāna keramisko pisuāru "Strūklaka" (1917). Vairāki mākslas virzieni kā, piemēram, dadaisms, konceptuālā māksla, izmanto redīmeidu vai nu tādu kā ir vai iekļaujot to instalācijās.