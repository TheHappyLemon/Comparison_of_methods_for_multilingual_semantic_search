1961. gada Eirovīzijas Dziesmu konkurss bija 6. Eirovīzijas Dziesmu konkurss, kas 1961. gada 18. martā notika Festivālu un konferenču namā Kannās, kurā mūsdienās notiek Kannu kinofestivāls. Šeit notika arī 1959. gada Eirovīzijas dziesmu konkurss. Tā bija pirmā reize, kad konkurss notika sestdienā. Konkursa vadītāja bija Žaklīna Žubēra. Konkursā laurus pirmo reizi plūca Luksemburga, kuru pārstāvēja dziedātājs Žans-Klods Paskāls ar dziesmu "Nous les amoureux". Dziesma tika izpildīta franču valodā.