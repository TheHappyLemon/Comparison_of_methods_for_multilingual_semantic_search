Čečenu valoda (Нохчийн мотт / Noxçiyn mott) ir nahu-dagestāniešu saimes valoda, kurā runā vairāk kā 1,3 miljoni čečenu galvenokārt Krievijas Federācijas Čečenijas Republikā, kā arī čečenu diaspora Krievijā, Jordānijā, Sīrijā un Turcijā. Čečenu valoda ir piektā izplatītākā valoda Krievijā (pēc krievu, tatāru, ukraiņu un baškīru valodas). Čečenijas valsts valoda (kopā ar krievu valodu) un viena no Dagestānas literārajām valodām. 2023. gads Čečenijas Republikā ir pasludināts par čečenu valodas gadu. Republika plāno nostiprināt čečenu valodas statusu un paplašināt tās mācību programmu visās vecuma grupās.