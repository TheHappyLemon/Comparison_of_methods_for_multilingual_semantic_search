Burgasas ezers (bulgāru: Бургаско езеро vai езеро Вая) ir lielākais ezers Bulgārijā. Atrodas netālu no Melnās jūras krasta pie Burgasas pilsētas. No jūras atdala smilšu bārs. Uzskatāms par sālsezeru, taču sāls saturs nav īpaši augsts - 4 - 11‰. Ezerā ap 23 zivju sugas, apkaimē novērotas 254 putnu sugas. Ap ezeru niedru josla. Rietumu daļā dabas aizsargājamā teritorija. Agrāk ezers bija zvejai produktīvākais ezers Bulgārijā, taču kopš Neftochim naftas pārstrādes uzņēmuma uzcelšanas pilsētas tuvumā tika piesārņots. Pēdējos gados vides situācija uzlabojas un ezerā atkal pieaug bioloģiskās daudzveidības līmenis.