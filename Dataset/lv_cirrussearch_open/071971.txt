Cīņas sports 2008. gada vasaras olimpiskajās spēlēs bija viens no olimpiādes programmā iekļautajiem sporta veidiem. Tā sacensības notika no 12. un 21. augustam Ķīnas Lauksaimniecības universitātes zālē Pekinā. Vīrieši sacentās grieķu-romiešu un brīvajā cīņā, bet sievietes tikai brīvajā cīņā. Tās bija otrās olimpiskās spēles, kurās bija iekļauta brīvā cīņa sievietēm. Kopā cīņas sportā tika sadalīti 18 medaļu komplekti. Latvijas cīkstoņi Pekinas olimpiskajām spēlēm nekvalificējās.