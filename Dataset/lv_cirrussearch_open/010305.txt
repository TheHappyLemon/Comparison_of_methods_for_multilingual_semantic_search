"Pilna māja" (angļu: Full House) bija amerikāņu situācijkomēdijseriāls, kas tika pārraidīts no 1987. gada septembra līdz 1995. gada maijam. Seriālam kopumā ir 8 sezonas, tikušas uzfilmētas 192 sērijas. Seriāla autors ir Džefs Frenklins. Lai arī seriāla "Pilna māja" darbība notiek Sanfrancisko, ASV, pats seriāls tika filmēts Warner Bros. studijās Losandželosā. Seriāls ir par Deniju Tērneru, kurš pēc sievas nāves uzaicinājis savu draugu Džoiju Gledstonu un sievas brāli Džesiju Katsopolisu palīdzēt audzināt viņa trīs meitas: Dīdžeju, Stefāniju un Mišelu. Latvijā to rādija LNT, TV3 un TV3 Mini.