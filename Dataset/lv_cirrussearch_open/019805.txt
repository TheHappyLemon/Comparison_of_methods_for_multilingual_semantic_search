Stīvens Sondheims (angļu: Stephen Sondheim; dzimis 1930. gada 22. martā, miris 2021. gada 26. novembrī) bija ebreju izcelsmes amerikāņu komponists un libretu autors, pazīstamu Brodvejas mūziklu radītājs. Amerikas Kinoakadēmijas balvas, astoņu Tony balvu, astoņu Grammy balvu un Pulicera balvas ieguvējs. Oskara Hammerstaina II skolnieks. Plašu atpazīstamību ieguva kā Leonarda Bernstaina mūzikla "Vestsaidas stāsts" vārdu autors. Sacerējis mūziku un libretu mūzikliem - A Funny Thing Happened on the Way to the Forum, Company, Follies, A Little Night Music, Sweeney Todd: The Demon Barber of Fleet Street, Sunday in the Park with George, Into the Woods. No 1973. līdz 1981. gadam — ASV Dramaturgu ģildes vadītājs. Ieguvis Amerikas Kinoakadēmijas balvu par labāko dziesmu filmai "Diks Treisijs" (1990) (dziesma Sooner or Later (I Always Get My Man), izpildītāja Madonna).