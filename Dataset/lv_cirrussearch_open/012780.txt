2009. gada UCI Pasaules rangs bija pirmā sezona UCI izveidotajai vērtējuma sistēmai, kura aizvietoja iepriekš izmantoto UCI ProTour rangu. Sezona sākās ar Tour Down Under atklāšanas posmu 20. janvārī un sastāvēja no 13 vairāku dienu un 11 viendienas sacensībām, noslēdzoties ar Giro di Lombardia 17. oktobrī. Visas sacensības, izņemot Tour Down Under notika Eiropā. Individuālajā vērtējumā uzvarēja Alverto Kontadors, kurš pārņēma vadību pēc uzvaras Tour de France un nodrošināja uzvaru brīdi, kad otrajā vietā esošais Alehandro Valverde paziņoja par nepiedalīšanos sezonas pēdējās sacensībās. Kontadora komanda Astana uzvarēja komandu kopvērtējumā, bet Valverdes komanda Caisse d'Epargne ierindojās otrajā vietā. Trešā spāņu braucēja Samuela Sančess sniegums palīdzēja nodrošināt līdera godu arī valstu kopvērtējumā, ar lielu rezervi apsteidzot Itāliju.