Termosfēra Mezosfēra Stratosfēra Troposfēra Stratosfēra ir Zemes atmosfēras slānis 11 līdz 50 km augstumā. Augstumā no 11 līdz 25 km virs Zemes gaisa temperatūra pazeminās, bet 25 - 40 km augstumā tā paaugstinās no -55 līdz 0 °C. Sasniedzot 0 °C temperatūru 40 km augstumā, tā paliek nemainīga līdz 55 km augstumam. Šī josla tiek saukta par stratopauzi un tā ir robeža starp stratosfēru un mezosfēru. Stratosfērā atrodas arī ozonosfēra (ozona slānis). Tā atrodas 15 - 20 km augstumā un tā ir robeža, kur beidzas biosfēra. Ozons šajā slānī rodas fotoķīmisko reakciju rezultātā, visintensīvāk 30 km augstumā. Ozona slānis normālā spiedienā būtu tikai 2 - 4 mm biezs, bet tas ir pietiekami, lai absorbētu kaitīgo Saules ultravioleto starojumu. Stratosfērā gandrīz nemaz nav ūdens tvaiku.