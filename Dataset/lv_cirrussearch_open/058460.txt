Ex Machina ir 2014. gada zinātniskās fantastikas trilleris, kura režisors ir Alekss Gārlends. Filmā galvenās lomas atveido Domnels Glīsons, Alīsia Vīkandere un Oskars Aizeks. Filma ir par programmētāju Keilebu, kurš uzvar uzņēmuma rīkotajā konkursā un iegūst iespēju nedēļu pavadīt uzņēmuma īpašnieka savrupmājā. Keilebam tiek dota iespēja vadīt Tjūringa testu inteliģentam humanoīdam robotam. Filma saņēma kopumā pozitīvas kritiķu atsauksmes, īpaši izceļot aktierspēli, scenāriju, vizuālos efektus un montāžu. National Board of Review filmu atzina kā vienu no 10 gada labākajām neatkarīgajām filmām. Ex Machina saņēma labāko vizuālo efektu balvu 88. Kinoakadēmijas balvas ceremonijā. Filmas režisors Gārlends tika nominēts arī labākā oriģinālscenārija balvai. Vīkandere tika nominēta Zelta globusa balvai, BAFTA kino balvai, Empire balvai un Saturna balvai. Filma tika nominēta BAFTA balvai, kā labākā britu filma, kā arī Hugo balvai.