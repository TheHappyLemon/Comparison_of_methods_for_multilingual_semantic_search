Olivers Rolfs Kāns (vācu: Oliver Rolf Kahn; dzimis 1969. gada 15. jūnijā Karlsrūē) ir bijušais Vācijas futbola vārtsargs. Karjeru viņš sāka Karlsruher SC klubā un 1994. gada pārgāja uz Minhenes "Bayern", kur viņš pavadīja pārējo savu karjeru. Viņš ir viens no panakumiem bagātākajiem spēlētajiem Vācijas futbola nesenajā vēsturē, uzvarot astoņus Vācijas čempionātus, sešreiz Vācijas kausā, UEFA kausā (1996. gadā), UEFA Čempionu līgā un Starpkontinentālajā kausā (abi 2001. gadā). Viņa individuālais sniegums ir ticis atzīts ar četrām UEFA Labākā Eiropas vārtsarga balvām, trīs IFFHS Pasaules gada labākā vārtsarga balvām un diviem Vācijas Gada futbolista tituliem. Vācijas izlasē viņš spēlēja no 1994. līdz 2006. gadam, esot pamatvārtsargs 2002. gada FIFA Pasaules kausā, kad Vācija sasniedza finālu un ieguva FIFA Pasaules kausa Zelta bumbu par savu sniegumu. Kāna iesauka bija "King Kahn" (Karalis Kāns) un "The Titan" (Titāns) saistībā ar viņa lielo ietekmi laukumā. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Olivera Kāna tēvs Rolfs dzimis 1943. gadā Liepājā vācu kara jūrnieka Rolfa un latvietes Ērikas Alksnes ģimenē.