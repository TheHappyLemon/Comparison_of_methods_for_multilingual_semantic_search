Džons Marvuds Klīzs (angļu: John Marwood Cleese; dzimis 1939. gada 27. oktobrī) ir britu komiķis, aktieris, filmu producents un rakstnieks. Viens no plaši pazīstamās komiķu trupas Monty Python dalībniekiem. Par scenāriju filmai "Zivtiņa vārdā Vanda" (1988) nominēts Amerikas Kinoakadēmijas balvai (kopā ar līdzautoru Čārlzu Krihtonu). Par galveno lomu šajā filmā Klīzs ieguvis BAFTA kino balvu, kā arī nomināciju Zelta globusa balvai. Par lomu TV seriālā Fawlty Towers (1975—1979) ieguvis BAFTA televīzijas balvu. Attēlojis lomas tādās filmās kā "Braiena dzīve" (1979), "Laika bandīti" (1981), "Montijs Paitons un dzīves jēga" (1983), "Ar pasauli nepietiek" (The World Is Not Enough, 1999), "Harijs Poters un Filozofu akmens" (2001), "Mirsti citu dienu" (2002), "Diena, kad apstājās Zeme" (2008), "Rozā pantera 2" (2009).