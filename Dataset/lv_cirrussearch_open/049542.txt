Nigērijas sieviešu futbola izlase ir nacionālā sieviešu futbola komanda, kas pārstāv Nigēriju starptautiskās futbola sacensībās. Izlasi pārvalda Nigērijas Futbola federācija. Izlase līdz šim ir piedalījusies visos FIFA Pasaules kausa sievietēm finālturnīros. Lielākais sasniegums ir iekļūšana ceturtdaļfinālā 1999. gadā. Vasaras olimpiskajās spēlēs tā ir spēlējusi trīs reizes. Labāko rezultātu sasniedza 2004. gadā, kad iekļuva ceturtdaļfinālā. Āfrikas Nāciju kausā sievietēm ir titulētākā komanda — Nigērijas futbolistes par Āfrikas čempionēm ir kļuvušas 11 reizes. 2023. gada jūnijā FIFA Pasaules rangā sievietēm izlase bija 40. vietā.