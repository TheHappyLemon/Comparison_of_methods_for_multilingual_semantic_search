Snorri Sturlusons (islandiešu: Snorri Sturluson, dzimis 1179. gadā, miris 1241. gada 23. septembrī) bija islandiešu skalds, vēsturnieks un politiķis. Sarakstījis pamācību skaldiem — "Jaunāko jeb Snorra Edu" (sauktu arī par Prozas Edu) un norvēģu ķēniņu hroniku "Heimskringla" ("Pasaules aplis"), kurā ietverta Inglingu sāga (Ynglinga saga). Tika nogalināts pēc iesaistīšanās Norvēģijas karaļnama cīņas par varu.