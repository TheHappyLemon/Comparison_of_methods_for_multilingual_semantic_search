Felipi Melu de Karvaļu (portugāļu: Felipe Melo de Carvalho, dzimis 1983. gada 26. jūnijā) ir Brazīlijas futbolists, spēlē pussarga pozīcijā. bijis Brazīlijas futbola izlases dalībnieks. Kopš 2022. gada Melu pārstāv Brazīlijas A sērijas komandu Fluminense. Savu karjeru sācis Brazīlijas A sērijas komandās Fluminense, Cruzeiro un Grêmio. 2005. gadā pārcēlies uz Spāniju, kur spēlējis Mallorca, Racing Santander un Almería. 2008–09. gada sezonu pavadījis Itālijas komandā ACF Fiorentina, bet nākamajā sezonā par 25 miljoniem eiro pievienojies Juventus. Pēc divām sezonām Juventus, Melu pievienojās Turcijas komandai Galatasaray, kuras rindās izcīnījis trīs Superlīgas čempionu titulus. Vēlāk spēlējis Itālijas komandā Internazionale, bet 2017. gadā atgriezies Brazīlijā. Brazīlijas futbola izlases sastāvā piedalījies 2010. gada FIFA Pasaules kausā.