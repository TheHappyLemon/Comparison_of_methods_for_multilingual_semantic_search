Vasīlijs Podkolzins (krievu: Василий Подколзин, dzimis 2001. gada 24. jūnijā) ir Krievijas hokejists, spēlē labās malas uzbrucēja pozīcijā. Kopš 2021. gada Podkolzins pārstāv NHL komandu Vankūveras "Canucks". 2019. gada NHL draftā Podkolzinu ar kopējo 10. numuru pirmajā kārtā izvēlējās Vankūveras "Canucks". 2018–19. gada sezonā debitējis KHL kluba Sanktpēterburgas SKA sastāvā. 2021. gada maijā noslēdzis līgumu ar Vankūveras "Canucks".