Austrumu Anatolijas reģions (turku: Doğu Anadolu Bölgesi) ietver Turcijas austrumu ilus un ir viens no septiņiem reģioniem. Reģions nav administratīvā iedalījuma vienība, bet tiek lietots statistikas vajadzībām. Nosaukums un reģiona robežas pirmo reizi tika noteiktas Turcijas Pirmajā ģeogrāfijas kongresā (1941). Salīdzinājumā ar pārējiem Turcijas reģioniem, Austrumu Anatolijas reģions ir vislielākais pēc platības, vidēji augstākais virs jūras līmeņa un ar mazāko iedzīvotāju blīvumu. Reģiona platība ir 171.061 km² (21% no Turcijas kopējās teritorijas).