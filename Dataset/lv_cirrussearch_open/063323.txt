Manga "Naruto", kuras autors ir Masasi Kisimoto, tika iknedēļu izdota žurnālā Weekly Shonen Jump. Manga tika izdota kopš 1999. gada, bet 2015. gadā pārtrauca izdošanu. Mangas uzmanības centrā ir titulētais varonis un galvenais varonis Naruto Udzumaki, nindzja no Slēptās lapas ciemata ar pārdabiskām nindžutsu spējām, kurš ir Deviņastainā briesmoņa nēsātājs un sapņo kļūt par Hokagi, lai saņemtu cieņu no ciema iedzīvotājiem un pasargātu viņus no jebkuriem gaidāmajiem draudiem. Apmēram reizi divos mēnešos izdevējs apvienoja nodaļas sējumos un publicēja atsevišķās grāmatās. 50. "jubiles" sējums tika izdots 2010. gada 4. martā. "Naruto" tika izdots vairāku valstu izdevniecībās. Tiesības uz publikāciju ASV pieder Viz Media. Stāsta sižets tiek sadalīts divos laika posmos: Pirmajā daļā tiek aprakstīti 27 sējumi; Otrajā daļā ir iekļauti 28.-72. sējums, kurā tiek aprakstīta varoņu dzīve pēc diviem ar pusi gadiem pēc pirmās daļas sižeta beigām. Anime adaptācija tika realizēta kompānijas Studio Pierrot vadībā, telekanālā TV Tokyo 2002. gada 3. oktobrī un turpinājās līdz 2007. gada 8. februārim, pēc nedēļas sākās otrās mangas daļas anime adaptācijas translēšana.