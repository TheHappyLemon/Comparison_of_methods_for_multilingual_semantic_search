Miranda Meja Kera (angļu: Miranda May Kerr, IPA: [kɜːr]; dzimusi 1983. gada 20. aprīlī) ir austrāliešu modele un uzņēmēja. Modeles karjeru uzsākusi 13 gadu vecumā Chaay's modeļu aģentūrā. 2006. gadā parakstīja līgumu ar Maybelline New York, taču jau nākamajā gadā kļuva par pirmo austrālieti, kas parakstījusi līgumu ar Victoria's Secret, Miranda Kera aizvietoja ievērojamo brazīlieti Žizeli Bundhenu. Kera izveidojusi savu dabīgo ādas kopšanas līdzekļu produktu līniju KORA Organics un sarakstījusi pašattīstības grāmatu. Kopš 2008. gada Kera atrodas žurnāla Forbes veidotajā visvairāk pelnošo modeļu sarakstā. Iepriekš precējusies ar angļu aktieri Orlando Blūmu. 2017. gadā aprecējās at Snapchat izpilddirektoru Evanu Špīgelu. Kerai ir trīs bērni — viens no pirmās laulības, divi no otrās.