Britu Impērijas Izcilības ordenis (angļu: Most Excellent Order of the British Empire) ir bruņniecības ordenis, ko nodibinājis Apvienotās Karalistes karalis Džordžs V 1917. gada 4. jūnijā. Ordenim ir piecas klases. Tikai abu augstāko klašu pārstāvji tiek iecelti bruņinieku vai dāmu kārtā, kas ļauj (taču nepieprasa) pirms vārda lietot nosaukumu "Sers" (vīriešiem) vai "Dāma" (sievietes). Šis ir jaunākais no britu bruņniecības ordeņiem, kā arī ordenis ar vislielāko saņēmēju skaitu.