Toy ir Izraēlas dziedātājas Netta izpildītā dziesma, ar kuru viņa piedalījās 2018. gada Eirovīzijas dziesmu konkursā. Dziesmu ir sarakstījuši Dorons Medalijs un Stavs Begers, kas arī bija producents dziesmai. Toy tika izdota 2018. gada 11. martā kopā ar mūzikas video, ko režisējusi Kerena Hočma. Dziesma tika publicēta vienu dienu pirms tās oficiālās izdošanas datuma. Dziesma uzvarēja 2018. gada Eirovīzijas dziesmu konkursā ar 529 punktiem. Tā bija Izraēlas ceturtā uzvara (iepriekš 1978., 1979. un 1998. gada konkursos). 2018. gada 27. maijā dziesma kļuva par visskatītāko videoklipu Eirovīzijas dziesmu konkursa Youtube kanālā ar 58 miljoniem skatījumu.