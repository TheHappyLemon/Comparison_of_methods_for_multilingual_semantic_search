Šis raksts ir par Kirgizstānas pilsētu. Par Afganistānas pilsētu skatīt rakstu Džalālābāda. Džalalabada (kirgīzu: Жалал-Абад vai Жалалабат) ir apgabala pakļautības pilsēta Kirgizstānā, Džalalabadas apgabala administratīvais centrs. Izvietojusies apgabala dienvidos Fergānas ielejas austrumu malā Kekartas upes krastā pie Uzbekistānas robežas. Pilsētas iedzīvotāju skaits ap 89 tūkstoši (2009), kopā ar pilsētai pakļautajām lauku apdzīvotajām vietām — ap 97 tūkstoši. Lielākā daļa iedzīvotāju ir kirgīzi (54,7%) un uzbeki (38%), kā arī krievi (3,4%), tatāri (1,2%), uiguri u.c.