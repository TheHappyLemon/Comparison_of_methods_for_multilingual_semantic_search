Poņatova (poļu: Poniatowa) ir pilsēta Polijas austrumos, Ļubļinas vojevodistē, uz ziemeļaustrumiem no Opoles Lubelskes. Paņatovas ciems devis vārdu vienai no ietekmīgākajām dzimtām Polijas vēsturē - Poņatovskiem (Poniatowski). Pilsēta sāka veidoties XX gadsimta trīsdesmito gadu beigās, kad šeit nodibināja telekomunikāciju rūpnīcu Polijas armijas vajadzībām. Otrā pasaules kara laikā vācu varas iestādes rūpnīcā izveidoja ieslodzīto nometni, kara pirmajā pusē - padomju karagūstekņiem, bet vēlāk - ebrejiem. Pēc kara rūpnīcu atjaunoja un līdz pat tās bankrotam 1998. gadā liela daļa no pilsētas strādāja šajā rūpnīcā, kas ražoja sadzīves tehniku.