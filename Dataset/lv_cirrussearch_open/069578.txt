Kīgans Maikls Kejs (angļu: Keegan-Michael Key; dzimis 1971. gada 22. martā) ir amerikāņu aktieris, komiķis, scenārists un producents. Par lomu skeču šova Key & Peele (2012–2015), kur piedalījies kopā ar Džordanu Pīlu, saņēmis Emmy balvu. Atveidojis lomas tādos seriālos kā Mad TV (2004–2009), "Fārgo" (2014), Playing House (2014–2017), Friends from College (2017–2019) un Reboot (2022). Tēlojis filmās "Neciešamie bosi 2" (2014), "Pirmklasīgās 2" (2015), "Nedomā divreiz" (2016), Dolemite Is My Name (2019), The Prom (2020). Ierunājis lomas animācijas filmās "LEGO filma" (2014), "Viesnīca "Transilvānija"" filmu sērijā (2015–2022), "Stārķi" (2016), "Dusmīgie putni. Filma" (2016), "Zvaigzne" (2017), "Rotaļlietu stāsts 4" (2019), "Karalis Lauva" (2019), Wendell & Wild (2022), "Pinokio" (Pinocchio, 2022) un "Super Mario Brāļi: Filma" (2023).