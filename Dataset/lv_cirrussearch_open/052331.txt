Aplozīvs slēdzenis ir eksplozīvs slēdzenis līdzskanis, kam nav šai skaņu kategorijai raksturīgā spējā impulsa (eksplozijas). Respektīvi - balss trakts tiek noslēgts līdzskaņa radīšanai, bet nav dzirdamas pazīmes, ka oklūzija ir beigusies, līdzskanis ir nerealizēts. Starptautiskajā fonētiskajā alfabētā aplozīvos līdzskaņus apzīmē ar diakritisko zīmi (uz augšu un pa labi vērsts augšējs "stūrītis"): [p̚], [t̚], [k̚]. Angļu valodā vienas zilbes ietvaros esošas eksplozīvo slēdzeņu grupas (klāstera) pirmais elements ir aplozīvs: apt [æp̚t], ant [æn̚t]. Daudžās valodās, kā piemēram kantoniešu, kataloņu, korejiešu, malajiešu, taizemiešu) vārda galotnē slēdzeņi ir aplozīvi: mak [mak̚]. Dažās valodās, kurās tika uzskatīts, ka ir aplozīvi galotņu slēdzeņi, atklājies, ka tie pārvēršas par īsiem nebalsīgiem nazāliem slēdzeņiem, kā piemēram vjetnamiešu valodā. Realizēti (normāli artikulēti) eksplozīvi slēdzeņi parasti netiek speciāli apzīmēti. Ja galotnes slēdzenis ir aspirēts, tad pietiek ar IPA simbolu [ʰ] realizācijas apzīmēšanai. Citos gadījumos var tikt lietots Paplašinātā IPA simbols neaspirētām skaņām: apt [æp̚t⁼].