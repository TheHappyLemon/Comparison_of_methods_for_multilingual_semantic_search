Vieglās un smagās narkotikas ir termins, ar kuru apzīmē psihotropo vielu iedalījumu, kur smagās narkotikas ir tās, kas ir atkarību izraisošas un tiek uzskatītas kā izteikti veselībai bīstamas, bet vieglās — kas tiek uzskatītas par atkarību neizraisošām (vai minimālu atkarību izraisošām), ar daudz mazākām veselībai kaitīgām sekām. Pie smagajām narkotikām parasti tiek pieskaitīts, piemēram, heroīns, kokaīns, metamfetamīns, pie vieglajām — MDMA, LSD, marihuāna, katas koks, kofeīns. Šim iedalījumam ir kritiķi, jo tas rada priekšstatu, ka dažas psihotropās vielas (vieglās) ir drošākas par citām vielām un ka tās tāpēc nerada veselībai bīstamas sekas.