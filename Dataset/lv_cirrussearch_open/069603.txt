Jozefs Šildkrauts (vācu: Joseph Schildkraut; dzimis 1896. gada 22. martā, miris 1964. gada 21. janvārī) bija austriešu aktieris. Par Alfreda Dreifusa lomu biogrāfiskajā drāmā "Emila Zolā dzīve" (The Life of Emile Zola, 1937) saņēmis Amerikas Kinoakadēmijas balvu kategorijā "Labākais aktieris otrā plāna lomā". Nominēts arī Zelta globusa balvai kategorijā "Labākais aktieris drāmas filmā" par lomu filmā "Annas Frankas dienasgrāmata" (The Diary of Anne Frank, 1959) un Emmy balvai par lomu televīzijas seriālā Sam Benedict (1962). Atveidojis lomas arī Deivida Vorka Grifita filmā Orphans of the Storm (1921), Sesila Demilla filmās The King of Kings (1927) un "Kleopatra" (Cleopatra, 1934), V. S. Van Daika filmā "Marija Antuanete" (Marie Antoinette, 1938), Ernsta Lubiča filmā "Veikaliņš aiz stūra" (1940) un Džordža Stīvensa filmā "Pasaules dižākais stāsts" (The Greatest Story Ever Told, 1965).