Lāsma Mūrniece (plašāk pazīstama kā Lāsma Kugrēna, dzimusi 1952. gada 17. jūnijā Bauskā) ir latviešu aktrise. Viņas tēvs ir režisors Raimonds Kugrēns. 1975. gadā absolvējusi Latvijas Konservatorijas Teātra fakultāti, pēc tam tajā pašā gadā kļuvusi par Drāmas teātra (kopš 1988. gada — Latvijas Nacionālais teātris). Aktrises karjerā vairākas reizes tikusi nominēta "Spēlmaņu nakts" balvai dažādās nominācijās. Kugrēna tēlojusi lomas tādās filmās kā "Vella kalpi Vella dzirnavās" (kinodebija) (1972), "Atspulgs ūdenī" (1977), "Vīrietis labākajos gados" (1978), "Laikmetu griežos" (1981), "Dārzs ar spoku" (1983), "Modris" (2014). 1979. gadā kļuvusi par Latvijas Teātra darbinieku savienības biedri, 1986. gadā saņēmusi Latvijas PSR Nopelniem bagātās skatuves mākslinieces goda nosaukumu. 1997. gadā Kugrēna saņēmusi Alfreda Amtmaņa-Briedīša balvu.