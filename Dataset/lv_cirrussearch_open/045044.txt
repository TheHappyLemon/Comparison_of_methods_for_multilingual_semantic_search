Deniss Čalovskis (dzimis 1985. gadā Rīgā, Latvijā) ir Latvijas hakeris (pazīstams arī kā Imantas hakeris) un viens no datorvīrusa “Gozi” radītājiem. Čalovskis ir sertificēts datu aizsardzības speciālists. 2015. gada februārī viņš tika izdots ASV, kur viņam draudēja brīvības atņemšana līdz 67 gadiem. 2015. gada septembrī Čalovskis atzinis savu vainu “Gozi” datorvīrusa izstrādē. 2016. gada 5. janvārī viņam piesprieda ieslodzījumu, kas bija vienāds ar apcietinājumā jau pavadīto laiku – kopā virs 20 mēnešiem Latvijas un Amerikas Savienoto Valstu cietumos. “Gozi” datorvīruss darbojies no 2005. līdz 2012. gadam, inficējot 17 līdz 40 tūkstošus datoru, to skaitā ASV Nacionālās aeronautikas un kosmosa pārvaldes (NASA) datorus un radījis miljoniem dolāru lielus zaudējumus. Kopš 2014. augusta Deniss strādā Latvijas Ārstu biedrībā. Deniss ir sācis vairākus sociālus bezpeļņas projektus Latvijas sabiedrībai.