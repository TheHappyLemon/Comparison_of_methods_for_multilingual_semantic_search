Minecraft: Story Mode ir epizodiskā datorspēle, kuru izstrādāja Telltale Games kopā ar Mojang. Spēles darbība notiek Minecraft pasaulē, tomēr tai ir pašai savs oriģinālais sižets. Spēles 1. sezona sastāv no piecām epizodēm, pirmā no tām iznāca 2015. gada 13. oktobrī, bet piektā — 2016. gada 29. martā. Tajā pašā gadā iznāca arī 6., 7. un 8. DLC epizode. 2017. gada 11. jūlijā iznāca spēles otrā sezona ar nosaukumu Minecraft: Story Mode — Season Two. 2018. gada 21. septembrī kompānija Telltale Games paziņoja par maksātnespēju un atlaida 225 cilvēkus, kas bija 90% no darbinieku kopskaita. Studijā palika tikai 25 darbinieki, kuri pabeidza pirmās sezonas vienkāršoto versiju; to izdeva Netflix servisā 2018. gada 25. novembrī un 5. decembrī. Pēc Telltale Games bankrota spēli izņēma no digitālajiem veikaliem. Gaidāmās 3. sezonas vietā Mojang kopā ar Double Eleven izdeva spēli Minecraft Dungeons.