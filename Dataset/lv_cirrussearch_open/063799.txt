Bullitt ir 1968. gada ASV neo-noir trillera filma, kuras režisors ir Pīters Jeitss. Filmā galvenās lomas atveido Stīvs Makvīns, Roberts Vons, Žaklīna Bisita, Dons Gordons un Saimons Oklends. Filma ir balstīta uz Roberta Fiša 1963. gada romāna Mute Witness. Filma stāsta par Sanfrancisko policistu, kuram ir jāatrod cilvēks, kurš nogalināja liecinieku viņa uzraudzībā. Bullitt pirmizrāde notika 1968. gada 17. oktobrī. Filma guva gan komerciālus panākumus, gan kritiķu atzinību. Filma saņēma Amerikas Kinoakadēmijas balvu kategorijā "Labākā montāža" un tika nominēta kategorijā "Labākā skaņa". 2007. gadā filma tika iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". Bullitt ir pazīstama ar savu slaveno auto pakaļdzīšanās epizodi pa Sanfrancisko ielām, kas tiek uzskatīta par vienu no ietekmīgākajām kino vēsturē.