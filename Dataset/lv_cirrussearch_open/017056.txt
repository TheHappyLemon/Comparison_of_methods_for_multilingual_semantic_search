Šis raksts ir par Latvijas organizāciju. Par KDR lidsabiedrību skatīt rakstu Compagnie Africaine d'Aviation. Civilās aviācijas aģentūra (CAA) ir Satiksmes ministrijas pārraudzībā esoša valsts pārvaldes iestāde (valsts aģentūra). Galvenais birojs atrodas lidostā «Rīga», Mārupes novadā. Galvenās aģentūras funkcijas ir valsts politikas īstenošana civilās aviācijas drošības jomā un Latvijas interešu pārstāvēšana Eiropas Savienības institūcijās un civilās aviācijas starptautiskajās organizācijās jautājumos, kas saistīti ar aviācijas drošību. Iekļauta pasaules un Eiropas civilās aviācijas sistēmā. Civilās aviācijas aģentūras vēsture: 2006. gada 1. janvāris — Civilās aviācijas administrācija tika pārveidota par Valsts aģentūru "Civilās aviācijas aģentūra" 2001. gada 10. decembris — par Civilās aviācijas aģentūras ģenerāldirektoru tika iecelts gaisa kuģu tehniskās ekspluatācijas inženieris mehāniķis Māris Gorodcovs 1994. gada 20. oktobris — Saeima pieņēma un Valsts prezidents izsludināja Latvijas Republikas likumu „Par aviāciju” jaunā redakcijā, kas reglamentē CAA darbību 1993. gada 15. oktobris — CAA uzsāka savu darbību bijušā ASV gaisa spēku lidotāja, pulkveža, administrācijas ģenerāldirektora Andra Zalmaņa vadībā 1993. gada 1. septembris — saskaņā ar likumu “Par aviāciju”, lai nodrošinātu valsts pārvaldes funkciju realizāciju civilajā aviācijā ar LR Satiksmes ministrijas pavēli Nr.220 tika nodibināta Latvijas Civilās aviācijas administrācija (CAA) 1993. gada 22. februāris — Saeima pieņēma un Valsts prezidents izsludināja Latvijas Republikas likumu „Par aviāciju”, kas reglamentē visu aviācijas darbību valstī 1992. gada 30. janvāris — Satiksmes ministrija uzdeva darba grupai izveidot Latvijas Republikas Gaisa kodeksu. Darba grupas darbības rezultātā tika izstrādāts likuma ,, Par aviāciju” projekts, kurā galveno ieguldījumu deva Satiksmes ministrijas Aviācijas departamenta jurists, lidotājs V. Vismanis