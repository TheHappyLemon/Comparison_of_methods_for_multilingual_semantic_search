Sermuļu virsdzimta (Musteloidea) ir viena no suņveidīgo apakškārtas (Caniformia) plēsēju virsdzimtām, kas apvieno 4 dzimtas. Sermuļu virsdzimtas dzīvniekus apvieno galvaskausa forma un zobu veids. Sermuļu virsdzimtas dzīvnieku liela daļa ir drukna, kustībās nedaudz lempīga un lēna, lai gan citi ir slaidi, veikli un kustīgi plēsēji, tomēr tiem visiem ir raksturīgas proporcionāli īsas kājas. Sermuļu virsdzimta un lāču dzimtas dzīvniekiem ir bija kopējs priekštecis, kas dzīvoja Ziemeļamerikā vēlīnajā eocēnā. Eiropas teritorijā senākie sermuļu virsdzimtas dzīvnieki parādījās agrīnajā oligocēnā.