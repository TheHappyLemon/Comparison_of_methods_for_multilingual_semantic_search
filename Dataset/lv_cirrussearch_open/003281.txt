1952. gada vasaras olimpiskās spēles bija piecpadsmitās vasaras olimpiskās spēles. Tās no 1952. gada 19. jūlija līdz 3. augustam notika Somijas galvaspilsētā Helsinkos. Oficiāli spēles atklāja Somijas prezidents Juho Kusti Pāsikivi. Helsinkiem bija jāorganizē jau 1940. gada vasaras olimpiskās spēles, kuras tika atceltas Otrā pasaules kara dēļ. Helsinku olimpiskajās spēlēs piedalījās 69 valstis, kuras pārstāvēja 4955 sportisti. Kopumā tika sadalīti 149 medaļu komplekti 17 sporta veidos.