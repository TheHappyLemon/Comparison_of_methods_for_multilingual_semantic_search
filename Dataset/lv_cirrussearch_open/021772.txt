Pāvels Burē (krievu: Павел Владимирович Буре, dzimis 1971. gada 31. martā, Maskavā, Krievijā) ir bijušais krievu hokejists, uzbrucējs. Karjeras laikā 13 sezonas aizvadījis pasaules spēcīgākajā hokeja līgā NHL, kur spēlēja trīs klubos — Vankūveras "Canucks", Floridas "Panthers" un Ņujorkas "Rangers", kopā aizvadot 702 spēles, gūstot 437 vārtus. Viņa tēvs Vladimirs Burē kā peldētājs piedalījies trijās Olimpiskajās spēlēs, bet viņa jaunākais brālis Valērijs Burē arī bija hokejists.