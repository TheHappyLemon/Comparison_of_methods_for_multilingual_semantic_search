Šis raksts ir par Malaizijas štatu. Par pilsētu Malaizijā skatīt rakstu Melaka (pilsēta). Melaka (malajiešu: Melaka), arī Malaka, ir viens no Malaizijas 13 štatiem. Melaka atrodas Malakas pussalas dienvidos pie Malakas šauruma. Štata administratīvais centrs un lielākā pilsēta ir Melaka. 2020. gadā Melakā dzīvoja 998 tūkstoši iedzīvotāju. Štats robežojas ar Negerisembulanu un Džohoru. Aptuveni 150 km uz ziemeļiem no Melakas pilsētas atrodas Malaizijas galvaspilsēta Kualalumpura. Melaka ir ievērojama ar savu bagāto vēsturi un kultūras mantojumu. Pa Malakas šaurumu gar štata krastu gan vēsturiski, gan mūsdienās iet nozīmīgi kuģu ceļi. Melaka daudzus gadsimtus ir kalpojusi kā stratēģiski nozīmīgs tirdzniecības punkts starp Austrumāziju un pārējo pasauli. Štata administratīvais centrs Melaka ir iekļauta UNESCO Pasaules mantojuma sarakstā.