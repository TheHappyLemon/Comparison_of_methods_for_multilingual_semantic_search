Koordinātas: 78°31′32″S 85°37′2″W﻿ / ﻿78.52556°S 85.61722°W﻿ / -78.52556; -85.61722 Vinsona masīvs (angļu: Vinson Massif) ir kalns Antarktīdā, kontinenta augstākā virsotne. Izvietojies Elsvērta kalnu Sentinelas grēdā un ir ap 21 km garš un 13 km plats. Augstākā smaile ir Vinsona kalns (4892 m). Ir tikai par 799 m augstāks par ledus vairoga augstāko punktu uz Arga leduskupola (4093 m). Kalnu pirmoreiz ieraudzīja ASV Kara flotes Bērdas polārstacijas izlūklidmašīna 1958. gada janvārī. Nosaukts par godu Džordžijas pavalsts kongresmenim Karlam Vinsonam (Carl G. Vinson), kurš devis nozīmīgu atbalstu Antarktīdas izpētei laika posmā no 1935. līdz 1961. gadam. Pirmajos mērījumos 1958. gadā kalna augstums tika noteikts 5140 m. 2004. gadā kalna augstums tika pārmērīts ar GPS palīdzību un tagad tas ir 4892 m. Kalnā pirmoreiz uzkāpa alpīnistu komanda Nikolasa Klinča (Nicholas Clinch) vadībā 1966. gadā. 2006. gadā vairākas masīva virsotnes tika nosauktas pirmās alpīnistu ekspedīcijas dalībnieku vārdos. Ap 120 km no kalna atrodas privāta polārā tūrisma nodrošināšanai uzturēta stacija Petriothilsa, no kuras tiek organizētas regulāras alpīnistu ekspedīcijas uz Vinsona masīvu. Tā kā Vinsona masīvs ir viena no septiņām virsotnēm (septiņu kontinentu augstākajam virsotnēm), tas ir bieži apmeklēts un tajā (2010) uzkāpuši ap 2000 cilvēku.