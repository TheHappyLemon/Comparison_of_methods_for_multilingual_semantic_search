Taksila (sanskritā: तक्षशिला, Takšašilā) ir nozīmīga senā pilsēta, kas atrodas mūsdienu Pendžābā, Pakistānā. Atrodas Indijas subkontinenta un Centrālāzijas kultūru mijiedarbības zonā. Pilsētas vēsture sniedzas ap 1000. gadu p.m.ē. Dažas no drupām datētas ar 6. gadsimtu p.m.ē. (Ahemenīdu impērijas periods). Kad reģionus savienojošie tirdzniecības ceļi zaudēja nozīmīgumu, krita arī Taksilas nozīmīgums, līdz 5. gadsimtā to iznīcināja huņņi. 19. gadsimta vidū Taksilas drupas atklāja britu arheologs Aleksandrs Kaningems. 1980. gadā tā tika iekļauta UNESCO Pasaules mantojuma sarakstā. 2006. gadā The Guardian Taksilu ierindoja pirmajā vietā Pakistānas tūrisma objektu sarakstā, to ik gadu apmeklēja apmēram 1 miljons cilvēku. Dažos sarakstos seno Taksilas augstskolu uzskata par vienu no vecākajām universitātēm pasaulē (vai pati vecākā). Tomēr daži to neuzskata par universitāti mūsdienu izpratnē.