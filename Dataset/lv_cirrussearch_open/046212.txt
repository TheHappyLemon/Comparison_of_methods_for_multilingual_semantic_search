Muhammeds VI (arābu: محمد السادس, muḥammad as-sādis) ir Marokas karalis kopš 1999. gada 23. jūlija, kad nomira viņa tēvs, iepriekšējais Marokas karalis Hasans II. Līdz 1999. gadam viņš bija Marokas princis kā iepriekšējā karaļa vecākais dēls un troņmantnieks. Muhammeds VI ir 23. monarhs (3. karalis) no Alavītu dzimtas, kura valda Marokā kopš 1666. gada. Muhameda VI vecākais dēls Mulajs Hasans (dzimis 2003. gadā) ir kroņprincis. Viņam ir vēl meita Lalla Hadīdža (dzimusi 2007. gadā).