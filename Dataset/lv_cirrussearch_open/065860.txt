Lord of the Lost ir vācu gotiskā un industriālā metāla grupa no Hamburgas. Sākotnēji bija plānots kā soloprojekts, ko 2007. gadā izveidoja dziedātājs un ģitārists Kriss Harmss. Pirmo studijas albumu ar nosaukumu Fears izlaida 2010. gadā. Pirmos albumus izdeva sadarbībā ar ierakstu kompāniju Out of Line. 2017. gadā parakstīja līgumu ar Napalm Records. 2023. gadā ar dziesmu Blood & Glitter uzvarēja Vācijas nacionālajā atlasē Eirovīzijas dziesmu konkursam Unser Lied für Liverpool un kļuva par Vācijas pārstāvjiem 2023. gada Eirovīzijas dziesmu konkursā Liverpūlē.