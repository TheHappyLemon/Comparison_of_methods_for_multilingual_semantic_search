Americano ir alkoholisks kokteilis, kas sastāv no vienādās daļās sajaukta Campari, vermuta un sodas ūdens jeb zeltera. Kokteili parasti pasniedz augstā glāzē ar ledu un citrona šķēlīti. Sodas ūdens vietā lietojot džinu, to sauc par Negroni, abus kokteiļus sauc arī par Red Martini. Americano ir viens no kokteiļiem, ko Starptautiskā Bārmeņu asociācija ir iekļāvusi IBA oficiālo kokteiļu sarakstā. Kokteilis pirmo reizi ir pasniegts 1860. gados tā izgudrotāja Gaspare Campari bārā. Tā sākotnējais nosaukums bija Milano-Torino, jo kokteilī izmantotais Campari ir no Milānas, bet vermuts ir radies Turīnā. Dzēriena nosaukums ir radies par godu itāļu bokserim Primo Karnera (Primo Carnera), kas bija pirmais itālis, kas uzvarēja pasaules smagsvara čempionātā ASV. Americano bija pirmais dzēriens, kuru pasūtija Džeimss Bonds Iana Fleminga romānā Kazino Royale.