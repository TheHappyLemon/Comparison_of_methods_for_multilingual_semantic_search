Džoleons Patriks Leskots (angļu: Joleon Patrick Lescott, dzimis 1982. gada 16. augustā) ir bijušais Anglijas futbolists, spēlēja aizsarga pozīcijā, bijis Anglijas futbola izlases dalībnieks. Savu karjeru sācis Wolverhampton Wanderers komandā, kur spēlējis no 2000. līdz 2006. gadam Anglijas pēc spēka otrajā līgā. 2006. gadā pievienojies Anglijas Premjerlīgas komandai Everton, kur četru sezonu laikā aizvadījis pavisam 143 mačus un guvis 17 vārtus. 2009. gadā par aptuveni 22 miljoniem Sterliņu mārciņām pievienojies Manchester City, ar kuru izcīnījis divus Premjerlīgas titulus. Vēlāk spēlējis arī West Bromwich Albion, Aston Villa, AEK Athens un Sunderland. Anglijas futbola izlases sastāvā piedalījies 2012. gada Eiropas čempionātā.