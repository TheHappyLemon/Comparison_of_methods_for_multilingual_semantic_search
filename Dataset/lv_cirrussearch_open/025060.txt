Acetazolamīds jeb diakarbs ir medikaments, kas pieder pie diurētiķiem (urīndzenošiem preparātiem) ar mērenu iedarbību. Nomāc fermenta karboanhidrāzes darbību, līdz ar to samazinās nātrija jonu atpakaļuzsūkšanās organismā. To nodrošina medikamenta molekulā esošā sulfonamīda grupa (−SO2NH2). Preparāts kavē acs šķidruma un muguras smadzeņu likvora veidošanos, tādēļ lietojams glaukomas un epilepsijas ārstēšanā. Acetazolamīda urīndzenošais efekts, to ieņemot, attīstās strauji, bet ilgst tikai dažas dienas, neskatoties uz lietošanas turpināšanu.