"Klūgu vīrs" (angļu: The Wicker Man) ir 1973. gada Apvienotās Karalistes šausmu filma, kuras režisors ir Robins Hārdijs. Filmā galvenās lomas atveido Edvards Vudvards, Brita Eklanda, Daiena Silento, Ingrīda Pita un Kristofers Lī. Policists Nīls Houijs (Vudvards) izmeklē jaunas meitenes pazušanu uz izolētas Hebridu salas. Salas iedzīvotāji, kuri ir atmetuši kristietību un piekopj ķeltu pagānismu, noliedz, ka meitene ir jebkad pastāvējusi. "Klūgu vīrs" pirmizrāde notika 1973. gada 6. decembrī. Filma tika labi novērtēta no kritiķiem. 2004. gadā žurnāls Total Film "Klūgu vīru" ierindoja kā sesto visu laiku labāku britu filmu. 1978. gadā filma ieguva Saturna balvu kā labākā šausmu filma. "Klūgu vīrs" ir kļuvusi par kulta filmu. 2006. gadā filmai iznāca rimeiks, kas gan netika augstu novērtēts.