"Klusēšana" (angļu: Silence) ir 2016. gada vēsturiska drāma, kas balstīta uz Endo Šusaku tāda paša nosaukuma romānu. Filmas režisors, kā arī viens no scenārija autoriem un producentiem ir Mārtins Skorsēze. Galvenās lomas filmā atveido Endrū Gārfīlds, Ādams Draivers, Tadanobu Asano, Siarans Hindss un Liams Nīsons. Filmas pirmizrāde notika 2016. gada 29. novembrī Romā, Itālijā. Filma tika nominēta Amerikas Kinoakadēmijas balvai nominācijā "Labākais operatora darbs". Filmas sižets notiek 17. gadsimtā. Divi jezuītu priesteri no Portugāles dodas uz Japānu, lai tur atrastu savu pazudušo mentoru, kā arī censtos izplatīt katolicismu.