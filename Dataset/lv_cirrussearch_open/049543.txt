Dienvidāfrikas sieviešu futbola izlase ir nacionālā sieviešu futbola komanda, kas pārstāv Dienvidāfriku starptautiskās futbola sacensībās. Izlasi pārvalda Dienvidāfrikas Futbola asociācija. FIFA Pasaules kausa sievietēm finālturnīrā pirmo reizi spēlēja 2019. gadā, zaudēja visās trīs grupu turnīra spēlēs un izslēgšanas spēlēm nekvalificējās. 2023. gada Pasaules kausā sasniedza astotdaļfinālu, bet tajā piekāpās Nīderlandei. Vasaras olimpiskajās spēlēs izlase ir spēlējusi divas reizes (2012, 2016). Abas reizes nespēja iekļūt izslēgšanas spēlēs. Āfrikas Nāciju kausā sievietēm 2022. gadā pirmo reizi izcīnīja čempiontitulu. Piecas reizes Dienvidāfrika ir ieguvusi 2. vietu. 2023. gada jūnijā FIFA Pasaules rangā sievietēm izlase bija 54. vietā.> Komandas iesauka ir Banyana Banyana.