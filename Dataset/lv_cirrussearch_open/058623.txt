Tods Endrū Vudbridžs (angļu: Todd Andrew Woodbridge; dzimis 1971. gada 2. aprīlī) ir bijušais Austrālijas tenisists un televīzijas komentētājs. Izcils dubultspēļu meistars: Starptautiskās tenisa slavas zāles biedrs; karjeras Grand Slam uzvarētājs vīriešu un jauktajās dubultspēlēs; olimpiskais čempions (1996) dubultspēlēs; divkārtējs ATP fināla čempionāta uzvarētājs dubultspēlēs (1992, 1996); divkārtējs Deivisa kausa ieguvējs (1999., 2003.) Austrālijas izlasē. Viņš ir bijis pasaules pirmā rakete dubultspēļu rangā; viena Grand Slam vienspēļu turnīra pusfinālists (Vimbldona, 1997); 85 ATP turnīru uzvarētājs (tikai divi no tiem vienspēlēs); septiņu junioru Grand Slam turnīru uzvarētājs dubultspēlēs; triju junioru Grand Slam vienspēļu turnīru finālists.