Andrijs Hrivko (ukraiņu: Андрій Аскольдович Грівко; dzimis 1983. gada 7. augustā) ir bijušais Ukrainas šosejas riteņbraucējs, kurš profesionālā līmenī brauca no 2005. līdz 2018. gadam. Karjeras laikā profesionālajās komandās pamatā pildīja gregari lomu, 10 reizes startējot arī Tour de France. Ukrainas čempionātā individuālajā braucienā uzvarējis 6 reizes, vienu reizi arī grupas braucienā (2012). Pēc aktīvās karjeras beigām Hrivko kļuva par Ukrainas Riteņbraukšanas federācijas prezidentu.