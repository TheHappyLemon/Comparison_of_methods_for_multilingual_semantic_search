Emils Fransuā Lubē (franču: Émile François Loubet; dzimis 1838. gada 31. decembrī, miris 1929. gada 20. decembrī) bija franču politiķis, Francijas prezidents no 1899. līdz 1906. gadam. Bijis arī valsts premjerministrs neilgu laiku 1892. gadā. Lubē darbības laikā 1900. gadā Parīzē ar panākumiem notika vispasaules izstāde. Pamazām notika tuvināšanās Lielbritānijai, pārvarot sarežģījumus attiecībās Būru kara un Dreifusa lietas dēļ. 1905. gadā tika pieņemts likums, ar kuru Baznīca tika atdalīta no valsts. Emila Lubē vārdā nosaukts Lubē krasts Antarktīdā.