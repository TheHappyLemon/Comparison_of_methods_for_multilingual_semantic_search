Medio Kampidāno province (itāļu: Provincia del Medio Campidano, sardīniešu: Provìntzia de su Campidanu de Mesu) ir bijusī Itālijas province valsts dienvidrietumos, Sardīnijas autonomajā reģionā. Krastus rietumos apskalo Vidusjūra. Tās administratīvie centri bija Sanluri un Villačidro, bet lielākā pilsēta — Villačidro. Provinces kopējā platība ir 1516 km2, 2010. gada beigās tajā dzīvoja 102 435 iedzīvotāji. Medio Kampidāno province sīkāk iedalās 28 komūnās. Dibināta 2001. gadā, nodalot no Kaljāri provinces, bet likvidēta 2016. gadā, iekļaujot Dienvidsardīnijas provincē.