ASV Aizsardzības departaments (angļu: United States Department of Defense) ir Amerikas Savienoto Valstu valdības izpildvaras struktūrvienība, kas atbild par visu aģentūru pārraudzīšanu un koordinēšanu un tām valdības funkcijām, kas tieši saistītas nacionālo drošību un ASV Bruņotajiem spēkiem. ASV Aizsardzības departaments ir lielākais darba devējs pasaulē, kopējais darbinieku skaits 2009. gadā sasniedza 3,23 miljonus. Departamentu pārvalda ASV aizsardzības sekretārs (pašlaik Loids Ostins). Departamentam ir trīs pakļautie militārie departamenti: ASV Armijas departaments, ASV Jūras kara flotes departaments un ASV Gaisa spēku departaments. ASV Aizsardzības departamentam ir iedalīti lielākie budžeta resursi starp visām federālajām aģentūrām, tas veido vairāk nekā vienu pusi no ikgadējā federālā diskrecionārā budžeta.