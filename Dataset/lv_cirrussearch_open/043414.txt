Šis raksts ir par matemātikas konstanti. Par grieķu alfabēta burtu skatīt rakstu pī (burts). Šis raksts ir par matemātikas konstanti. Par citām jēdziena pī nozīmēm skatīt nozīmju atdalīšanas lapu. π (pī) ir matemātiska konstante, kuras aptuvenā vērtība ir 3,14159265359. Eiklīda ģeometrijā π ir riņķa līnijas garuma attiecība pret tās diametru. Visām riņķa līnijām šī attiecība ir viena un tā pati. Šī konstante ar grieķu burtu π regulāri tiek apzīmēta kopš 18. gadsimta vidus, kad to popularizēja Leonards Eilers. π ir iracionāls skaitlis, kas nozīmē to, ka šo skaitli nevar uzrakstīt precīzi — decimālajā pierakstā tas ir bezgalīgs, neperiodisks decimāldaļskaitlis. Vēl vairāk, π ir transcendents skaitlis. Mūsdienās matemātiķi un datorzinātnieki ir ieguvuši π vērtību ar 10 triljoniem (1×1013) ciparu aiz komata. Kā daļskaitli π aptuveno vērtību izmanto 22/7. Katru gadu 14. martā tiek atzīmēta π diena, kas ir neoficiāli matemātiķu svētki.