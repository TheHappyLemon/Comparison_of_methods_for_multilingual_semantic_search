Abels Matiass Ernandess Platero (spāņu: Abel Mathías Hernández Platero, dzimis 1990. gada 8. augustā) ir Urugvajas futbolists, spēlē uzbrucēja pozīcijā, bijis Urugvajas futbola izlases dalībnieks. Kopš 2023. gada Ernandess pārstāv Urugvajas Pirmā divīzijas komandu Peñarol. Savu karjeru sācis Urugvajas klubos Central Español un Peñarol. 2009. gadā pievienojies Itālijas komandai Palermo. 2014. gada septembrī par 10 miljoniem sterliņu mārciņām pievienojies Anglijas Premjerlīgas komandai Hull City, kur pavadījis četras sezonas. 2018–19. gada sezonu pavadījis Krievijas Premjerlīgas komandā CSKA Moscow. Vēlāk spēlējis Katarā un Brazīlijā. 2022. gadā pievienojies Meksikas komandai Atlético San Luis. Urugvajas futbola izlases sastāvā debitējis 2010. gadā. Piedalījies 2014. gada FIFA Pasaules kausā un 2012. gada vasaras olimpiskajās spēles. Ar izlasi uzvarējis 2011. gada Copa América.