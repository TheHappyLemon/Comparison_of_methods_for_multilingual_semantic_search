"Klīstošā Zeme" (ķīniešu: 流浪地球) ir 2019. gada Ķīnas zinātniskās fantastikas filma. Filmas režisors ir Frants Gvo. Filmas pamatā ir Lokusa un Hugo balvas saņēmušā rakstnieka Ljū Cisina tāda paša nosaukuma romāns. Filmā galvenās lomas atveido Kju Čusiao, Li Guangī, In Mantats, Cao Džinmai, Vu Džings un Kju Džingdžings. Filmas pirmizrāde norisinājās ķīniešu Jaunajā gadā — 2019. gada 5. februārī, bet Ziemeļamerikā un Austrālijā filmu demonstrē kopš 2019. gada 8. februāra. Filmai ir milzīgi finansiālie panākumi, visā pasaulē nopelnot vairāk kā 699 miljonus ASV dolāru, tostarp 692 miljonus tikai Ķīnā. Šī ir visu laiku pelnošākā Ķīnas filma, otra visu laiku ienesīgākā filma, kas nav angļu valodā un viena no divdesmit visu laiku ienesīgākajām zinātniskās fantastikas filmām. Filma ir saņēmusi galvenokārt pozitīvas kritiķu atsauksmes. Netflix iegādājās filmas pārraidīšanas starptautiskās tiesības.