"Mačete" (angļu: Machete) ir 2010. gada ASV asa sižeta filma, kuras režisori ir Roberts Rodrigess un Etans Manikiss. Galvenās lomas atveido Denijs Treho, Džesika Alba, Mišela Rodrigesa, Stīvens Sigāls, Roberts De Niro, Lindsija Loena, Džefs Feihijs, Čīčs Marins un Dons Džonsons. Filmas pirmizrāde notika 2010. gada 1. septembrī Venēcijas kinofestivālā. 2013. gadā iznāca filmas turpinājums "Mačete nogalina". Pēc tam, kad federālās sistēmas darbinieku Mačeti nodod cilvēks, kurš viņu nolīga Teksasas senatora nogalināšanai, Mačete uzsāk nežēlīgu atriebības kampaņu pret savu bijušo darba devēju.