Santodomingo (spāņu: Santo Domingo) ir Dominikānas lielākā pilsēta un galvaspilsēta. Santodomingo ir senākā vēl joprojām pastāvošā pilsēta, kuru Ziemeļamerikā dibināja eiropieši. Pilsēta atrodas Haiti salas dienvidaustrumu krastā pie Osamas upes. 1990. gadā Santodomingo vecpilsēta tika iekļauta UNESCO Pasaules mantojumu sarakstā. Santodomingo 1496. gadā dibināja Kristofora Kolumba brālis Bartolomejs Kolumbs.