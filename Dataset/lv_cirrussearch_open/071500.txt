Sāra Ketrina Polsone (angļu: Sarah Catharine Paulson; dzimusi 1974. gada 17. decembrī) ir amerikāņu aktrise. Saņēmusi gan Zelta globusa balvu, gan Emmy balvu. Savu aktrises karjeru Polsone iesāka, piedaloties seriālos American Gothic (1995–1996) un Jack & Jill (1999–2001). Atveidojusi arī otrā plāna lomas filmās "Ko vēlas sievietes" (2000), "Nost ar mīlestību" (Down with Love, 2003) un "Gars" (2008). Plašu atpazīstamību guvusi ar dalību deviņās seriāla "Amerikāņu šausmu stāsts" (2011–2021) sezonās, par ko saņēmusi piecas Emmy balvas nominācijas. Par lomu seriāla American Crime Story (2016) pirmajā sezonā saņēmusi Emmy balvu un Zelta globusa balvu. Atveidojusi lomas arī tādās filmās kā "Marta, Mārsija, Meja, Marlēna" (2011), "Mads" (2012), "12 gadi verdzībā" (2013), "Kerola" (2015), "Slepenie dokumenti" (2017), "Oušenas 8" (2018), Bird Box (2018), "Misters Stikls" (Glass, 2019) un "Bēdz" (2020).