Udīnes province (itāļu: Provincia di Udine, friulu: Provincie di Udin) ir Itālijas neadministratīva virspašvaldību teritoriāla vienība valsts ziemeļaustrumos, Friuli-Venēcijas Džūlijas autonomajā reģionā. Ziemeļos robežojas ar Austriju, bet austrumos — ar Slovēniju. Tās centrs un lielākā pilsēta ir Udīne, administratīvi sastāv no 134 komūnām. 2018. gada 22.aprīlī saskaņā ar reģionālo likumu province tika likvidēta kā pašvaldība, bet 2019. gadā atjaunota bijušās provinces robežās kā Udīnes reģionālā decentralizētā teritoriālā vienība, kas saglabā dažas reģionālās plānošanas un administratīvās struktūras.