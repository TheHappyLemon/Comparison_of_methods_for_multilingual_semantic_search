Deivids Tenants (angļu: David Tennant, dzimis Deivids Džons Makdonalds (angļu: David John McDonald) 1971. gada 18. aprīlī) ir skotu aktieris. Pazīstams kā desmitā Doktora lomas atveidotājs Lielbritānijas zinātniskās fantastikas televīzijas seriālā Doctor Who (2005—2010, 2013). Filmējies arī filmā "Harijs Poters un Uguns biķeris" (2005), televīzijas filmā Einstein and Eddington (2008), kā arī televīzijas miniseriālos "Kazanova" (2005), "Caur adatas aci" (The Escape Artist, 2013), Broadchurch (2013—2017), "Dezs" (Des, 2020), Staged (2020—2021). Piedalījies animācijas filmas "Pirāti!" (2012) ieskaņošanā.