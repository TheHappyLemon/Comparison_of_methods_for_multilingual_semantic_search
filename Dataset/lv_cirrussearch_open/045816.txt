"Klusēšanas likums" (angļu: The Company You Keep) ir 2012. gada politisks trilleris, kas balstīts uz Nīla Gordona tāda paša nosaukuma romānu. Filmas režisors, kā arī viens no producentiem un galveno lomu atveidotājiem ir Roberts Redfords. Citas lomas atveido Sūzana Sarandona, Džūlija Kristija un Šia Lebafs. Filmas pirmizrāde notika 2012. gada 6. septembrī Venēcijas filmu festivālā. Bijušais "Weather Underground" aktīvists mēģina izvairīties no žurnālista, kurš ir atklājis aktīvista identitāti.