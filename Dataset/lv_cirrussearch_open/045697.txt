Piuza (igauņu: Piusa jõgi, krievu: Пи́уза/Пи́мжа) ir upe Igaunijas dienvidaustrumos, Veru apriņķī un Krievijā, Pleskavas apgabalā. Iztece — no Kilejerva ezera. Tek ziemeļaustrumu virzienā. Vidustecē pie Pečoriem veido Igaunijas—Krievijas robežu. Lejteces pēdējie 13 kilometri — Krievijas teritorijā. Lielākā pieteka — 19 kilometrus garā labā krasta Pačkovka Krievijas teritorijā. Ietek Pleskavas ezerā pie Budovižas ciema. Daudz vecupju, iežu atsegumu. Piuza starp Igaunijas galvenajām upēm izceļas ar ievērojamu kritumu. Piuzu augštecē pie Vastselīnas šķērso valsts autoceļš A2 (Tallina—Tartu—Veru—Luhamā). Upes krastos atrodas Vastselīna un Pečori (Krievijā). 1962. gadā upes vidustecē izveidots Piuzas upes dabas liegums (Piusa jõe ürgoru maastikukaitseala).