Koordinātas: 31°46′46″N 35°14′25″E﻿ / ﻿31.779402°N 35.240197°E﻿ / 31.779402; 35.240197 Ģetzemane (sengrieķu: Γεθσημανή, Gethsēmanē; ivritā: גת שמנים, Gat-Šmânim; sīriešu: ܓܕܣܡܢ, Gat Šmānê — ‘eļļas prese’) ir dārzs Olīvu kalnā, Jeruzalemē. Tiek uzskatīts, ka šeit Jēzus Kristus lūdzās un viņa mācekļi gulēja naktī pirms Jēzus tika sists krustā. Ģetzemane tiek pieminēta Mateja un Marka evaņģēlijā. Austrumu Pareizticīgās baznīcas tradīcijā Ģetzemanē tika apbedīta Jaunava Marija. Ģetzemanes dārzs kļuva par agrīno kristiešu svētceļnieku centrālo vietu. Dārzā aug astoņi seni olīvkoki, kas varētu būt 900 gadus veci. 2012. gadā veiktajā pētījumā tika atklāts, ka daži olīvkoki dārzā ir vieni no vecākajiem zināmajiem pasaulē.