Kaņepes (Cannabis) ir ziedaugu ģints, kurā ietilpst trīs sugas: sējas kaņepe (Cannabis sativa), Indijas kaņepe (Cannabis indica) un Cannabis ruderalis. Visas trīs sugas aug savvaļā Centrālāzijā un Dienvidāzijā, lielākās kaņepju audzētājvalstis ir Ķīna, Ziemeļkoreja un Kanāda. Kaņepes izmanto šķiedrām, eļļai, ārstnieciskiem mērķiem. Kaņepju sastāvā ir THC un citas psihoaktīvas vielas un no tām iegūst arī psihotropus produktus: marihuānu, hašišu un hašiša eļļu.