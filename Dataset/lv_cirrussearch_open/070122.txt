Lūcijs Apūlijs (latīņu: Lucius Apuleius; dzimis ap 124. gadu, miris pēc 170. gada) jeb vienkārši Apūlijs bija Senās Romas rakstnieks un retorikas skolotājs. Apūlija ievērojamākais darbs ir “Zelta ēzelis” (“Metamorfoze”), kas tiek uzskatīts par vienu no pirmajiem pilnvērtīgajiem prozas darbiem pasaulē. Savas dzīves laikā Apūlijs uzturējās vairākās Senās Romas pilsētās, galvenokārt, Kartāgā un Romā.