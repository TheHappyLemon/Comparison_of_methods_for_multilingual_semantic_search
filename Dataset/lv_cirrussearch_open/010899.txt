Jana Duļevska (dzimusi 1980. gada 12. jūnijā Rīgā) ir latviešu aktrise, humoriste un TV raidījumu vadītāja. Studējusi aktiermākslu Ņujorkā, ASV. J. Duļevska ir piedalījusies vairākos humora šovos, tai skaitā "Lielais Brīnumzemes šovs", "Ādamsonu ģimene". Ar Paulas lomu 2002. gadā filmējusies seriālā Ferdinands Lieliskais. 2005. gada filmā "Es mīlu jūsu meitu!" iejutusies līgavas Sintijas lomā. Tēlojusi teātra izrādē "Plīvurītis ar punktiņiem". Kopā ar Juri Šteinbergu 2010. gadā vadīja TV3 šovu "Dejo ar zvaigzni 3" (sākotnēji ar Valteru Krauzi). 2011. gada rudenī sāka vadīt TV3 kulinārijas raidījumu "Divi cepas!". No 2014. līdz 2020. gadam kopā ar Valteru Krauzi un Artūru Skrastiņu vadījusi TV3 šovu "Es mīlu tevi, Latvija!". Precējusies ar hokejistu Rodrigo Laviņu, pārim ir divi dēli.