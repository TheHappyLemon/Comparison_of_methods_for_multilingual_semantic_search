Austrālijas ehidna jeb īspurna ehidna (Tachyglossus aculeatus) ir viena no četrām mūsdienās dzīvojošajām ehidnu dzimtas (Tachyglossidae) sugām un ir vienīgā suga ehidnu gintī (Tachyglossus). Austrālijas ehidna apdzīvo visu Austrālijas kontinentu, Jaungvinejas piekrasti un kalnu rajonus. Lai arī Austrālijas ehidna nav apdraudēta, tās populācija samazinās, jo pieaug cilvēku dažādās aktivitātes un medības, pieaug ievesto dzīvnieku populācija, dažādi parazīti un slimības, kas iznīcina ehidnas.