Marks Makmoriss (angļu: Mark McMorris; dzimis 1993. gada 9. decembrī) ir kanādiešu snovbordists. Plašāk specializējies sloupstaila un big air disciplīnās. Piedalījies divās ziemas olimpiskajās spēlēs. 2014. gada ziemas olimpiskajās spēlēs Sočos ieguvis bronzas medaļu sloupstailā — Kanādas pirmo medaļu 2014. gada ziemas olimpiskajās spēlēs. Arī 2018. gada ziemas olimpiskajās spēlēs Phjončhanā izcīnīja bronzu sloupstailā. Pasaules čempionātos izcīnījis trīs medaļas — zeltu 2021. gadā big air un divas sudraba medaļas sloupstailā (2013, 2019).