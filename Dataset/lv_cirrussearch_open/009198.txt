Larss Rīdels (vācu: Lars Riedel; dzimis 1967. gada 28. jūnijā Cvikavā, Vācijā) ir bijušais vācu vieglatlēts, startējis diska mešanas sacensībās. Viņam ir sestais labākais personiskais rekords šīs disciplīnas vēsturē. Piedalījies trijās Olimpiskajās spēlēs (1992, 1996, 2000). 1996. gadā Atlantā viņš izcīnīja zelta medaļu, uzstādīdams jaunu olimpisko rekordu (69,40 m), 2000. gadā Sidnejā izcīnīja sudraba medaļu (68,50 m). Ar panākumiem startējis Pasaules čempionātos. Tajos izcīnījis piecas zelta un vienu bronzas medaļu, kas viņu padara par vienu no visu laiku medaļām bagātākajiem šo sacensību dalībniekiem. Tāpat kļuvis par 1998. gada Eiropas čempionāta uzvarētāju. 10 reizes uzvarējis Vācijas čempionātā.