Milošs Zemans (čehu: Miloš Zeman; dzimis 1944. gada 28. septembrī) ir čehu politiķis, bijušais Čehijas prezidents un premjerministrs. 1993. gada februārī kļuva par Čehijas Sociāldemokrātiskās partijas līderi, viņš to padarīja par vienu no vadošajām partijām valstī. Laikā no 1996. gada jūnija līdz 1998. gada jūlijam Zemans bija Čehijas parlamenta apakšpalātas vadītājs. 1998. gadā kļuva par valsts premjerministru, amatā noturējās četrus gadus. 2013. gada janvārī ticis ievēlēts Čehijas prezidenta amatā, kļūdams par pirmo tieši ievēlēto prezidentu valsts vēsturē. Amatā stājies 2013. gada 8. martā, tajā nomainot Vāclavu Klausu. 2018. gada vēlēšanās viņš tika atkārtoti ievēlēts. 2023. gada 8. martā viņa vietā stājās Petrs Pavels.