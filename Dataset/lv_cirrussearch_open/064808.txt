Timotijs Deivids Olifents (angļu: Timothy David Olyphant; dzimis 1968. gada 20. maijā) ir amerikāņu aktieris. Savu karjeru sācis kā teātra aktieris. Savu kino karjeru sācis, visbiežāk atveidojot ļaundarus, filmās "Kliedziens 2" (1997), Go (1999), "Nozust 60 sekundēs" (Gone in 60 Seconds, 2000), "Pats par sevi" (A Man Apart, 2003) un "Kaimiņu meitene" (The Girl Next Door, 2004). Kļuvis atpazīstams, piedaloties HBO seriālā "Dedvuda" (2004–2006) un tā turpinājumā, filmā "Dedvuda" (2019). Attēlojis galvenās lomas tādās filmās kā "Ķert un atlaist" (Catch and Release, 2006), "Slepkava" (Hitman, 2007), "Ideālā izglābšanās" (2009) un The Crazies (2010). Attēlojis galveno ļaundari filmā "Cietais rieksts 4" (2007). Par lomu seriālā Justified (2010–2015) Olifents nominēts Emmy balvai 2011. gadā. Pēc seriāla noslēguma piedalījies filmās "Mātes diena" (2016), "Snoudens" (2016), "Reiz Holivudā" (2019) un "Amsterdama" (2022). Attēlojis arī nelielas lomas seriālos "Ofiss" (2010), The Mindy Project (2013), The Grinder (2017–2019), par ko saņēmis Kritiķu izvēles televīzijas balvu, The Good Place (2020), "Iegrožo savu aizrautību" (2020) un The Mandalorian (2020). Piedalījies seriāla "Fārgo" (2020) ceturtajā sezonā.