Fridrihs Jēkabs Ukstiņš (dzimis 1895. gada 15. novembrī (pēc vecā stila — 3. novembrī), miršanas datums nezināms) bija latviešu riteņbraucējs. Dzimis Rīgā, tēvs - atvaļināts zaldāts Annis Ukstiņš, māte - Grieta dzimusi Ozols. Latvijas komandas sastāvā piedalījies 1924. gada vasaras olimpiskajās spēlēs Parīzē un 1928. gada vasaras olimpiskajās spēlēs Amsterdamā, startējot 4000 m komandu iedzīšanā, kur abas reizes izstājās 1. kārtā. Pēc citas informācijas 1928. gada olimpiādē Ukstiņa vietā startēja Roberts Plūme.