Vilhelmīna Helēna Paulīne Marija (nīderlandiešu: Wilhelmina Helena Pauline Maria; dzimusi 1880. gada 31. augustā, mirusi 1962. gada 28. novembrī) bija Nīderlandes karaliene no 1890. līdz 1948. gadam. Valdot 58 gadus, valdīšanas laikā 1901. gadā uzsāka koloniju attīstībai labvēlīgu ekonomisko politiku, piedzīvoja abus pasaules karus, 1933. gada ekonomisko krīzi un Nīderlandes kā koloniālās lielvalsts norietu. Otrā pasaules kara laikā, vadot radioraidījumus no Londonas, kļuva par Nīderlandes pretošanās simbolu. 1948. gadā atteicās no troņa par labu meitai Juliānai.