USB Type-C jeb USB-C ir specifikācija divpusējam 24 kontaktu kompaktam USB savienotājam. USB Type-C 1.0 versijas specifikācija tika publicēta USB izstrādātāju forumā (USB-IF), un tā tika pabeigta 2014. gada augustā. Tā tika izstrādāta apmēram tajā pašā laikā kā USB 3.1 specifikācija. USB-C tipa savienotāja izmantošana ne vienmēr nozīmē arī USB 3.1 standarta izmantošanu vai ierīces barošanu caur USB. Savienojuma spraudņa orientācija, ievietojot ligzdā, nav svarīga. No 2024. gada visām Eiropas Savienībā pārdotajām pārnēsājamām elektroniskām ierīcēm būs jāizmanto USB Type-C lādētājs.