Dženifere Anna Gārnere (angļu: Jennifer Anne Garner) 1972. gada 17. aprīlī Hjūstonā, Teksasas štatā, ASV) ir amerikāņu aktrise. Vispārēju popularitāti viņa guva ar dalību ABC seriālā Alias, kas tika pārraidīts laika posmā no 2001. līdz 2006. gadam. Seriālā filmēšanās periodā Dž. Gārnerei bija arī otrā plāna lomas filmās "Pērlhārbora" (2001) un "Noķer mani, ja vari" (2002). Pēc tam viņa filmējusies tādās filmās kā Pārgalvis (2003), "Cik man gadu?!" (2004), Elektra (2005) un "Džuno" (2007), "Dalasas pircēju klubs" (2013), "Piparmētra" (2018). 2001. gadā saņēma Zelta globusa balvu par lomu TV seriālā Alias. Bijusi precējusies ar aktieri, režisoru un scenāristu Skotu Foliju no 2000. gada līdz 2003. gadam. 2005. gadā apprecējās vēlreiz — ar aktieri un režisoru Benu Afleku, ar kuru ir trīs kopīgi bērni. 2018. gadā Gārnere un Afleks izšķirās.