Russkij vitjaz (krievu: Ру́сский ви́тязь) bija pasaulē pirmā četrmotoru lidmašīna, smagās aviācijas pirmsākumi. Lidmašīnu uzbūvēja Igors Sikorskis Krievijas imperatora gaisa kara flotei. Lidmašīna bija paredzēta stratēģiskai izlūkošanai. Lidmašīnu būvēja ziemā no 1912. līdz 1913. gadam Sanktpēterburgā. Iesākumā tā tika nosaukta par "Grand", 1913. gada maijā tā tika pārsaukta par "Большой Русско-Балтийский" (latviešu: Lielais Krievu-Baltijas), bet jūnija beigās par "Russkij vitjaz".