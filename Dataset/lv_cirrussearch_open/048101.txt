Armēnija piedalījās 2016. gada vasaras olimpiskajās spēlēs, kas notika Riodežaneiro, Brazīlijā. Armēnijai šīs bija 6. vasaras olimpiskās spēles. Armēnijas olimpiskās komandas sastāvā kopumā ietilpa 32 sportisti (24 vīrieši un 8 sievietes), kuri startēja astoņos dažādos sporta veidos. Armēnijas karogu olimpisko spēļu atklāšanas ceremonijā nesa peldētājs Vahans Mhitarjans. Šī bija otra lielākā sportistu delegācija kopš 1996. gada Atlantas spēlēm, kad arī piedalījās 32 sportisti. Armēnija 2016. gada Riodežaneiro spēlēs ieguva 4 olimpiskās medaļas (1 zelta un 3 sudraba medaļas), kas bija augstākais sasniegums kopš 1996. gada. Divas medaļas tika izcīnītas cīņas sportā un 2 medaļas svarcelšanā. Zelta medaļu Armēnijai izcīnīja cīņas sporta pārstāvis Artūrs Aleksanjans, savukārt sudraba medaļas izcīnīja svarcēlāji Simons Martirosjans un Gors Minasjans un cīņas sporta pārstāvis Migrans Arutjunjans. Armēnijas karognesējs 2016. gada Riodežanero spēļu atklāšanas ceremonijā bija svarcēlājs Vahans Mhitarjans, savukārt noslēguma ceremonijā karogu nesa cīkstonis Artūrs Aleksanjans.