Froma ezers (angļu: Lake Frome) ir liels beznoteces sālsezers Austrālijas dienvidos, Dienvidaustrālijas štatā, austrumos no Flindersa grēdas. Ezera krasti atrodas zem jūras līmeņa. Uz ziemeļiem turpinās mazāku ezeru virkne. Daļa no agrākā, daudz lielākā Eira ezera. Sauso ezera gultnes virsmu klāj koši balta sāls. 2000. gada beigās ezera koši balto virsmu izmantoja, lai kalibrētu NASA pavadoni EO-1, kas tika izmantots, lai kartētu Zemes virsmas atstarošanas spēju 220 dažādās krāsās. Ezers lieliski derēja šim mērķim, jo 30x20 km liela platība tajā ir ļoti koši baltā un vienmērīgā krāsā. Ezeru 1840. gadā atklāja Edvards Eirs. Nosaukts par godu Dienvidaustrālijas galvenajam mērniekam ģenerālim Edvardam Fromama (Edward Charles Frome).