2017. gada Dwars door Vlaanderen bija šosejas riteņbraukšanas viendienas sacensības, kuras notika 22. martā. Tā bija 72. reize, kad notika Dwars door Vlaanderen sacensības un tās bija desmitās sacensības 2017. gada UCI World Tour kalendārā un pirmā reize, kad tās iekļautas UCI World Tour kalendārā. Sacensībās uzvarēja vietējais braucējs Īvs Lampārts, kurš pārstāvēja Quick-Step Floors komandu. Lampārts veica izšķirošo izrāvienu vienatnē pēc tam, kad kopā ar komandas biedru Filipu Žilbēru, Alekseju Lucenko (Astana) un Lūku Dērbridžu (Orica–Scott) bija veikuši atrāvienu no lielās grupas. Lampārts uzbruka 7,5 kilometrus līdz finišam un finišēja 39 sekundes pirms Žilbēra, kurš sprintā par otro vietu pārspēja Lucenko un Dērbridžu.