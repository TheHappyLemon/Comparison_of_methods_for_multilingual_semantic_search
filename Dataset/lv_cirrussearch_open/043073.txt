UPS Airlines lidojums 6 bija kravas lidojums, ko veica UPS Airlines. 2010. gada 3. septembrī lidmašīnā Boeing 747-400F, kam bija jāveic lidojums no Dubaijas Starptautiskās lidostas uz Ķelnes/Bonnas lidostu, lidojuma laikā notika ugunsgrēks. Lidmašīna neilgi pēc izlidošanas no Dubaijas Starptautiskās lidostas devās atpakaļ, pilotiem ziņojot par dūmiem pilotu kabīnē, taču lidaparāts avarēja, dzīvību zaudējot abiem apkalpes locekļiem. Tā bija pirmā UPS Airlines avārija ar nāvējošu iznākumu. Avārijas dēļ tika uzlabotas ārkārtas procedūras un aprīkojums, kas aizsargā pilotu kabīni no dūmiem.