Alberts Sentģerģi (ungāru: Szent-Györgyi Albert, izrunā: [ˈsɛɲɟørɟi ˈɒlbɛrt], dzimis 1893. gada 16. septembrī, miris 1986. gada 22. novembrī) bija Austroungārijas, vēlāk Ungārijas un Amerikas Savienoto Valstu bioķīmiķis. 1937. gadā ieguva Nobela prēmiju fizioloģijā vai medicīnā par atklājumiem saistībā ar bioloģiskās oksidācijas procesiem, sevišķi saistībā ar C vitamīnu un fumārskābes katalīzi.