Bišu dzimta jeb medusbišu dzimta (Apidae) ir plēvspārņu (Hymenoptera) dzimta, kas pieder bišveidīgo kukaiņu grupai (Apiformes). Bišu dzimta ir ļoti plaša, apvienojot parastās medusbites, bezdzeloņu medusbites, namdarbites, orhidejbites, dzegužbites, kamenes, pūkbites un daudzas citas mazāk pazīstamas bišu grupas. Bišu dzimta tiek dalīta 3 apakšdzimtās: dzegužbitēs (Nomadinae), medusbitēs (Apinae) un namdarbitēs (Xylocopinae).