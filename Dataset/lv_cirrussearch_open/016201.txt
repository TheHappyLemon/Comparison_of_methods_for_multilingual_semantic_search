Gajs Svetonijs Trankvils (latīņu: Gaius Suetonius Tranquillus, dzimis ap 69. gadu, miris ap 122. gadu) ir romiešu vēsturnieks. Viņa nozīmīgākais darbs, kas ir saglabājies līdz mūsdienām, ir grāmata "Divpadsmit Cēzari" (De Vita Caesarum), kurā apkopotas 12 romiešu valdnieku (no Jūlija Cēzara līdz Domiciānam) biogrāfijas. Imperatora Trajāna laikā Svetonijs ieņēma dažus amatus, bet pēc Adriāna nākšanas pie varas kļuva par viņa sekretāru. Pēc kāda laika gan Svetonijs krita nežēlastībā un tika atstādināts no amata. Svetonijs rakstīja dažādus darbus, pārsvarā tie bija Romas ikdienas dzīvi, politiku, daiļrunību un dažādu rakstnieku dzīvesgājumiem, bet liela daļa šo darbu ir pazuduši.