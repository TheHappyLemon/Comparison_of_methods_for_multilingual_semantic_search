Džārviss Lamars Varnado (angļu: Jarvis Lamar Varnado; dzimis 1988. gada 1. martā) ir amerikāņu basketbolists, spēlē spēka uzbrucēja un centra pozīcijās. Pašlaik (2013) pārstāv NBA klubu Maiami "Heat". Spēlējis NCAA, kur pārstāvēja Misisipi štata universitātes basketbola komandu. 2010. gada NBA draftā viņu Maiami "Heat" izraudzījās ar kopējo 41. kārtas numuru otrajā kārtā, tomēr NBA debitējis 2012.—2013. gada sezonā Bostonas "Celtics" sastāvā. Pirms tam spēlējis Itālijā, Izraēlā un NBA D-līgā. 2013. gada janvārī parakstīja līgumu ar Maiami "Heat", tomēr 2012.—2013. gada sezonas laikā vēl tika nosūtīts uz D-līgu. "Heat" sastāvā ir izcīnījis 2012.—2013. gada sezonas NBA čempiontitulu.