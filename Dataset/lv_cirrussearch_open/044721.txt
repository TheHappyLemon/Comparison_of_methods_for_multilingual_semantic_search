Šis raksts ir par 2003. gada animācijas seriālu. Par citām jēdziena Zvaigžņu kari: Klonu kari nozīmēm skatīt nozīmju atdalīšanas lapu. "Zvaigžņu kari: Klonu kari" (angļu: Star Wars: The Clone Wars) ir ASV animācijas seriāls, kas tika pārraidīts kanālā "Cartoon Network" no 2003. līdz 2005. gadam. Šobrīd ir izveidotas 2 sezonas un 25 sērijas. Seriālu izveidoja Gendijs Tartakovskis, galvenās lomas ieskaņojuši Mets Lūkass, Džeimss Arnolds Teilors, Toms Keins, Korijs Bērtons, Greja Dī Lisla un Andrē Sogliuzo. Seriāla darbība notiek klonu karu laikā — otrās un trešās daļas starpposmā. 2005. gadā seriāls ir saņēmis 2 Emmy balvas.