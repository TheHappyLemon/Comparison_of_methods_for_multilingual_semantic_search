Džons Peintsils (angļu: John Paintsil, dzimis 1981. gada 15. jūnijā) ir Ganas futbola treneris un bijušais futbolists, spēlēja aizsarga pozīcijā, bijis Ganas futbola izlases dalībnieks. Kopš 2016. gada Peintsils ir Dienvidāfrikas komandas Kaizer Chiefs trenera asistents. Savas spēlētāja karjeras laikā spēlējis Ganā, Izraēlā, Anglijā un Dienvidāfrikā. Ganas futbola izlasi pārstāvējis no 2001. līdz 2013. gadam. Piedalījies 2006. un 2010. gada FIFA Pasaules kausā.