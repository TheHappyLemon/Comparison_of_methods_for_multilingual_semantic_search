Lazlo nometne (angļu: Camp Lazlo) bija Džo Mjureja izveidots ASV televīzijas kanāla Cartoon Network animācijas seriāls. Stāsts bija par vasaras nometnes skautu grupu. Šī skautu grupa bija pazīstama kā ļoti kārtīga un mierīga, bet tad ieradās Lazlo — priecīgs, entuziasma pārņemts un enerģisks Brazīlijas pērtiķis. Viņam līdzi atbrauca labākie draugi — Indijas zilonis Radžs un baltais pigmejdegunradzis Klems. 2005. gadā tika radīta pirmā „Lazlo nometnes” sērija. Seriāls ir saņēmis Emmy balvu. Latvijā šo seriālu pārraidīja televīzijas kanāls LNT.