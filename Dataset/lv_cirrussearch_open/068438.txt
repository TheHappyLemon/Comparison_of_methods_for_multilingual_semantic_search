2023. gada Pasaules kauss regbijā bija desmitais Pasaules kausa finālturnīrs regbijā vīriešiem — regbija valstsvienību pasaules čempionāts, kas notiek ik pēc četriem gadiem. Tas notika Francijā no 2023. gada 8. septembra līdz 28. oktobrim deviņās norises vietās visā valstī, un tas bija pirmais pasaules kauss regbijā, kas pilnībā norisinājās Francijā. Par čempionu titula aizstāvēšanu finālā cīnījās Dienvidāfrikas regbija izlase, kas iepriekš 2019. gada Pasaules kausa regbijā finālā uzvarēja Angliju. Dienvidāfrika veiksmīgi saglabāja savu titulu, finālā 2023. gada 28. oktobrī uzvarot Jaunzēlandi. Pēc uzvaras, Dienvidāfrikas izlase kļuva par pirmo komandu, kas turnīrā uzvarējusi četras reizes. Rezultāts arī iezīmēja viņu otro uzvaru finālā pār Jaunzēlandi, kā arī otro uzvaru finālā kas norisinās Francijas teritorijā (pēc attiecīgajām uzvarām 1995. un 2007. gadā). Čīle turnīrā piedalījās pirmo reizi. Portugāle finālturnīrā atgriezās otrreiz, 16 gadus pēc debijas 2007. gadā, arī Francijā.