Ilknis ir konusveidīgs zobs, kas parasti kalpo barības noturēšanai un sadalīšanai gabalos, kā arī aizsardzībai. Ilkņi ir visiem zīdītājiem, bet izteiktāki tie ir plēsīgajiem zvēriem. Plēsoņu ilkņi ir asi un spēcīgi, var viegli salauzt kaulus. Ilkņi mutē atrodas starp priekšzobiem un dzerokļiem. Arī cilvēkam ir 4 ilkņi, ko parasti sauc par acu zobiem, jo tie atrodas apmēram zem acīm. Acu zobi ir trešie zobi, skaitot no viduslīnijas. Indīgajām čūskām ilkņi ir ar cauru vidu un kalpo indes ievadīšanai. Ziloņu ilkņi anatomiski ir pārveidoti priekšzobi. Viena no  populārākajām medību trofejām ir meža kuiļa ilkņi. Tradicionāli tos noformē uz medaljona apļveidīgi, ārmalā piestiprinot apakšējos ilkņus un iekšpusē augšējos.