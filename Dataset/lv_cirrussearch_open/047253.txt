"Džordžs no džungļiem" (angļu: George of the Jungle) ir 1997. gada ASV kinokomēdija, kas balstīta uz Džeja Vorda tāda paša nosaukuma animācijas filmu. Filmas režisors ir Sems Veismens. Galvenās lomas atveido Brendans Freizers, Leslija Manna, Tomass Heidens Čērčs, Ričards Roundtrijs, Džons Klīss un Holanda Teilore. Filmas pirmizrāde notika 1997. gada 16. jūlijā. 2003. gadā filmai iznāca turpinājums "Džordžs no džungļiem 2" (George of the Jungle 2). Džordžs, kuru džungļos uzaudzinājuši pērtiķi, iemīlas bagātā amerikānietē, kura Džordža dzimtenē ieradusies ceļojumā.