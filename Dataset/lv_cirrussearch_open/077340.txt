Etniskā grupa ir daudznozīmīgs termins, kas apzīmē dažādus etniskās kopības veidus. Viena no plašāk izmantotajām nozīmēm ir skaitliski neliela savrupa nācijas daļa, kas dzīvo noteiktā teritorijā un saglabā dažas kultūras, valodas un dzīvesveida īpatnības. Šo cilvēku grupu vieno arī vēsturiskas saites un dzīves telpa. Vairākas etniskās grupas var veidot tautu, piemēram, šveicieši. Etniskās grupas var dalīt etnogrāfiskās grupās, piemēram, suiti, etnoligvistiskās grupas, piemēram, latgalieši, un etnoreliģiskās grupās, piemēram, ebreji.