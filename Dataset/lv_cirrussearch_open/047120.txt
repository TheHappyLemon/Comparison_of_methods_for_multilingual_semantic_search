"Atriebība sieviešu gaumē" (angļu: The Other Woman) ir 2014. gada komēdija, kuras režisors ir Niks Kasavetess. Galvenās lomas atveido Kemerone Diasa, Leslija Manna, Keita Aptone, Nikolajs Kosters-Valdau, Nikija Mināža, Teilors Kinnijs un Dons Džonsons. Filmas pirmizrāde notika 2014. gada 31. martā Amsterdamā. Kad Karlija apciemo sava puiša Marka māju, viņa uzzina, ka Marks ir precējies, jo satiek tur viņa sievu Keitu. Drīz pēc tam Karlija un Keita uzzina, ka Markam ir vēl viena mīlas dēka — ar modeli Amberu. Pēc tam, kad Karlija un Keita informē Amberu par Marka patieso būtību, trijotne izdomā plānu, lai izrēķinātos ar neuzticīgo vīrieti.