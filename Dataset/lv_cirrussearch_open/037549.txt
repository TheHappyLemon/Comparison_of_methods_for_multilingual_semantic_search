"Kauja par Heksoridžu" (angļu: Hacksaw Ridge) ir 2016. gada ASV biogrāfiskā kara drāmas filma, kuras režisors ir Mels Gibsons. Filma ir par pacifistu ASV kara mediķi Desmondu Dosu, kas Otrajā pasaules karā atteicās lietot jebkāda veida ieročus. Tajā galvenās lomas attēlo Endrū Gārfīlds, Sems Vortingtons, Lūks Breisijs, Terēza Palmera, Hugo Vīvings, Reičela Grifitsa, Vinss Vons. Filmas pirmizrāde notika 2016. gada 4. septembrī Venēcijas kinofestivālā, Latvijā pirmizrāde notika 4. novembrī. AFI filmu "Kauja par Heksoridžu" nosauca par vienu no desmit gada labākajām filmām. Tā tika nominēta Amerikas Kinoakadēmijas balvai sešās nominācijās, arī kā labākā filma.