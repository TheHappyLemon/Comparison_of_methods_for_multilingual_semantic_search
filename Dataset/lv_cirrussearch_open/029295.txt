Armēņu genocīda memoriālais komplekss (armēņu: Հայոց ցեղասպանության զոհերի հուշահամալիր, Hayots tseghaspanut'yan zoheri hushahamalir) ir oficiālais Armēnijas memoriāls, kas veltīts armēņu genocīda upuru piemiņai. Izveidots 1967. gadā Cicernakaberda pakalnā valsts galvaspilsētā Erevānā. Memoriāla celtniecība tika uzsākta 1966. gadā pēc iepriekšējā gada 24. aprīlī notikušās 24 stundas ilgās demonstrācijas genocīda 50 gadu atzīmēšanai. 44 metrus augstā stēla simbolizē armēņu nacionālo atdzimšanu. Aplī ir izvietotas 12 plātnes, kas simbolizē 12 zaudētās provinces mūsdienu Turcijas teritorijā. Apļa centrā 1,5 m dziļumā atrodas mūžīgā uguns, kas veltīta pusotram miljonam armēņu, kas tika nogalināti genocīda laikā. Ap memoriāla parku atrodas 100 m gara siena, uz kuras atrodas to pilsētu un ciemu nosaukumi, kur notika masu slepkavības un deportācijas. 1995. gadā tika atvērts Armēņu genocīda institūtmuzejs.