Kava jeb kava kava (Piper methysticum) ir Klusā okeāna salās augošs krūms. Kavas saknēm piemīt nomierinošas un anestezējošas īpašība. No tām gatavo dzērienu, ko lieto uzturā vietējo tradicionālo kultūru pārstāvji Polinēzijā (it īpaši Havajās un Vanuatu), Melanēzijā un atsevišķās vietās Mikronēzijā. Kavas dzērienam ir atslābinoša iedarbība, un tas ir iedarbīgs līdzeklis akūtas sociālās fobijas mazināšanā, neietekmējot prāta spējas. Rietumu pasaulē kavu izplata ne vien tradicionālā veidā, bet arī kā zāles vai uztura bagātinātāju tablešu un ekstraktu veidā. Kavas psihoaktīvās vielas ir kavalaktoni.