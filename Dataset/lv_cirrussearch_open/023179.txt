Roberts Čārlzs Dērmans Mičums (angļu: Robert Charles Durman Mitchum; dzimis 1917. gada 6. augustā, miris 1997. gada 1. jūlijā) bija amerikāņu aktieris, autors, komponists un dziedātājs. Pazīstams ar lomām tādās filmās kā Out of the Past (1947), "Mednieka nakts" (1955), "Baiļu rags" (1962), Ryan's Daughter (1970), "Baiļu rags" (1991). Par lomu 1945. gada kara filmā The Story of G.I. Joe tika nominēts Amerikas Kinoakadēmijas balvai kā labākais otrā plāna aktieris. Kļuva pazīstams ar lomām film noir žanra filmās. 1999. gadā Amerikas Kinoinstitūts ierindoja Mičumu 23. vietā izcilāko vīriešu kārtas zvaigžņu sarakstā.