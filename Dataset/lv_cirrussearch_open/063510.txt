Mazā ežgalvīte (latīņu: Sparganium minimum) ir vilkvālīšu dzimtas augu suga (pēc APG III sistēmas). Suga ir sastopama aukstā un mērenā klimata apvidos Eirāzijā un Ziemeļamerikā. Tā ir diezgan bieži sastopama visā Latvijas teritorijā, tā ir vismazākā no Latvijas ežgalvītēm. Parasti dažāda lieluma blīvas grupas ir sastopamas pārmitrās vietās vai neizsīkstošos seklūdeņos: dīķos, grāvjos, purvu lāmās, reljefa pazeminājumos pļavās un mežos.