1500 metri sievietēm bija viena no 14 disciplīnām ātrslidošanā 2022. gada ziemas olimpiskajās spēlēs. Sacensības notika Nacionālajā ātrslidošanas ovālā, Pekinā 2022. gada 7. februārī. Tajās bija pārstāvēti 30 sportisti no 16 valstīm. Olimpisko zelta medaļu ieguva Nīderlandes sportiste Irēna Vista (finiša rezultāts — 1:53.28), sudraba medaļu ieguva Japānas sportiste Miho Takagi (finiša rezultāts — 1:53.72), bet bronzas medaļu izcīnīja arī Nīderlandes sportiste Antuanete de Jonga (finiša rezultāts — 1:54.82). Vistai šī bija 6 olimpiskā zelta medaļa pēc kārtas olimpiskajās spēlēs no 2006. gada Turīnas olimpiskajām spēlēm. Viņa arī šajā disciplīnā laboja olimpisko rekordu.