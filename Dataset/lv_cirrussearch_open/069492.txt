Kopvērtējuma uzvarētāji 2023.—2024. gada Pasaules kauss biatlonā bija vairāku posmu biatlona sacensības, kas sākās 2023. gada 25. novembrī Estešundā, Zviedrijā, un noslēdzās 2024. gada 17. martā Kenmorā, Kanādā. Pasaules kausa sacensības rīko Starptautiskā Biatlona savienība. Kopumā tika aizvadīti deviņi posmi. 2024. gada Pasaules čempionāts notika Nove Mesto Morāvijā, tā rezultāti netika ieskaitīti Pasaules kausa kopvērtējumā, izņemot nāciju kausa ieskaiti. Piekto reizi par Pasaules kausa ieguvēju kļuva norvēģu biatlonists Juhanness Tīngnēss Bē, bet sievietēm pirmo reizi kausu izcīnīja itāliete Liza Vitoci.