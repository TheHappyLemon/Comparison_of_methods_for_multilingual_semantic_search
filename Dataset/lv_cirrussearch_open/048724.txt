Gaišreģe (angļu: The Gift) ir 2000. gada ASV trillera filma, kura režisors ir Sems Reimi. Galvenās lomas filmā atveido Keita Blanšeta, Džovanni Ribisi, Kiānu Rīvss, Ketija Holmsa, Hilarija Svonka un Gregs Kinīrs. Filmas pirmizrāde notika 2000. gada 22. decembrī. Enija ir atraitne, kurai piemīt ekstrasensoras spējas. Kad Brikstonā pazūd vietējās skolas skolotāja Veina līgava Džesika, Enija redz vīziju, ka Džesika ir nogalināta. Pateicoties savām vīzijām par Džesiku, Enija iesaistās nozieguma izmeklēšanā.