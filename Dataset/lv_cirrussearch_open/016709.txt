Telšu rajona pašvaldība (lietuviešu: Telšių rajono savivaldybė) ir viena no 60 Lietuvas pašvaldībām. Mūsdienās atrodas vēsturiskajā Žemaitijas novadā, bet līdz 13. gadsimta beigām ietilpa Kursā, pēc 1422. gada Melnas līguma noslēgšanas nokļuva Lietuvas dižkunigaitijas sastāvā. Tā robežojas ar Mažeiķu rajona, Akmenes rajona, Šauļu rajona, Ķelmes rajona, Šilales rajona, Rietavas un Pluņģes rajona pašvaldībām.