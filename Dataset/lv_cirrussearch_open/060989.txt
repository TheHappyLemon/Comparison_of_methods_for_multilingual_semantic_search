Filips Džuričičs (serbu: Филип Ђуричић, dzimis 1992. gada 30. janvārī) ir Serbijas futbolists, spēlē pussarga pozīcijā, Serbijas futbola izlases dalībnieks. Kopš 2023. gada Džuričičs pārstāv Grieķijas Superlīgas komandu Panathinaikos. Savu karjeru sācis Serbijas klubā Radnički Obrenovac. Vēlāk pārcēlies uz Nīderlandes komandu Heerenveen, kur nospēlēja trīs gadus. 2013. gadā Džuričičs noslēdza piecu gadu līgumu ar Portugāles Premjerlīgas komandu Benfica, kur gan spēlējis maz, lielu daļu pavadot īrē Mainz 05, Southampton un Anderlecht komandās. 2016. gadā pievienojies Itālijas A sērijas komandai Sampdoria, bet 2018. gadā Sassuolo. Serbijas futbola izlases sastāvā debitējis 2012. gadā.