Džordijs Osborns Vaits (angļu: Jeordie Osbourne White; dzimis 1971. gada 20. jūnijā), zināms ar pseidonīmu Twiggy Ramirez, ir amerikāņu mūziķis. Vaits ir vislabāk zināms kā basists un ģitārists grupā Marilyn Manson. Viņš ir darbojies arī kā basists grupā A Perfect Circle un ir bijis basists Nine Inch Nails koncertturnejās. Vaits ir arī vokālists un multiinstrumentālists grupai Goon Moon un ir galvenais dziesmu autors grupai Desert Sessions. Grupā Marilyn Manson Vaits darbojas kopš 1993. gada. 2002. gadā gan viņš grupu pameta, bet 2008. gadā atkal tai pievienojās.