Viljams Edgars Eksšovs (angļu: William Edgar Exshaw; dzimis 1866. gada 15. februārī, miris 1927. gada 16. martā) bija britu burātājs, olimpiskais čempions 1900. gada vasaras olimpiskajās spēlēs. Eksšovs 1900. gada Parīzes olimpiskajās spēlēs startēja burāšanas sacensībās. Open klases sacensībās viņš nefinišēja, bet 2 līdz 3 tonnu laivu klases pirmajā un otrajā braucienā viņš izcīnīja zelta medaļas. Visās disciplīnās viņš startēja kā Jauktās komandas pārstāvis kopā ar francūžiem Frederiku Blanšī un Žaku Le Lavasjē.