Glasnevinas kapsēta (angļu: Glasnevin Cemetery, īru: Reilig Ghlas Naíon) atrodas Īrijas galvaspilsētas Dublinas ziemeļos un ir pirmie pilsētas katoļu kapi. Kaut arī vairums īru ir katoļi, līdz 1831. gadam, kad nodibināja Glasnevinas kapsētu, Dublinā katoļiem kapu nebija. Kapsēta kļuva par apbedījuma vietu daudziem cīnītājiem par Īrijas neatkarību un valsts dibinātājiem. To vidū ir Arturs Grifits, Rodžers Keisments, Maikls Kollinss, Konstance Markeviča, Īmons de Valera. Izveidots muzejs. Kapsēta raksturīga ar ķeltu krustu izmantošanu. Netipiski citām katoļu kapsētām šeit ir t.s. Eņģeļu stūrītis nedzīvi dzimušo bērnu apbedīšanai.