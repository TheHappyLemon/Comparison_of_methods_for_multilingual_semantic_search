Juri Džorkajefs (franču: Youri Djorkaeff, dzimis 1968. gada 9. martā) ir bijušais Francijas futbolists, spēlēja uzbrucēja pozīcijā. Sava spēlētāja karjerā Džorkajefs spēlēja Francijā, Itālijā, Vācijā, Anglijā un ASV. Džorkajefs ir dzimis Lionā jauktas izcelsmes ģimenē: viņa tēvam ir poļu un kalmiku saknes, savukārt māte ir armēniete. Francijas futbola izlases sastāvā, laika posmā no 1993. gada līdz 2002. gadam, Džorkajefs 82 spēlēs guva 28 vārtus. Izlases sastāvā Džorkajefs uzvarēja 1998. gada FIFA Pasaules kausā, kā arī 2000. gada Eiropas čempionātā.