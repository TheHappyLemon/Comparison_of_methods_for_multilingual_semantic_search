Marvāns Felainī (nīderlandiešu: Marouane Fellaini; dzimis 1987. gada 22. novembrī) ir marokāņu izcelsmes Beļģijas futbolists, spēlē pussarga pozīcijā, bijušais Beļģijas futbola izlases dalībnieks. Karjeru sācis dzimtajā Beļģijā. Standard Liège sastāvā ir arī kļuvis par Beļģijas čempionu. Kopš 2008. gada spēlē Anglijā. Pirmās sešas sezonas aizvadījis Everton F.C. sastāvā, kopš 2013. gada spēlē Manchester United FC, kura sastāvā 2015.—2016. gada sezonā uzvarēja FA kausā. 2019. gadā pievienojās Shandong Luneng. Beļģijas izlases sastāvā izcīnījis 4. vietu 2008. gada vasaras olimpiskajās spēlēs, piedalījies 2014. gada FIFA Pasaules kausā un 2016. gada Eiropas čempionātā.