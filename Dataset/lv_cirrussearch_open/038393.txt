Andre Konstantīns Geims (Andre Konstantin Geim; dzimis Andrejs Geims (krievu: Андрей Константинович Гейм) 1958. gada 21. oktobrī) ir Krievijā dzimis Nīderlandes/Lielbritānijas fiziķis. Kopā ar Konstantīnu Novosjolovu 2010. gadā ieguva Nobela prēmiju fizikā par grafēna iegūšanu. Tas pirmoreiz tika iegūts 2004. gadā, zinātnieku grupu vadīja tieši Geims. 2000. gadā kopā ar Maiklu Beriju saņēmis Ig Nobela prēmiju — viņš izmantoja magnētiskās īpašības, lai ar magnētu palīdzību lidinātu nelielu vardi. Geims ir pirmais un pašlaik vienīgais, kas saņēmis gan Nobela prēmiju, gan Ig Nobela prēmiju.