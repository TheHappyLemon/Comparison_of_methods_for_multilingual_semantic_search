Ciprešu dzimta (Cupressaceae) sugām bagāta skujkoku dzimta. Augi mūžzaļi, retāk vasarzaļi koki un krūmi. Pazīstamākās ģintis ir kadiķi (Juniperus), tūjas (Thuja), pacipreses (Chamaecyparis), zeltcipreses (Xanthocyparis), patūjas (Thujopsis), platzari (Platycladus) un cipreses (Cupressus). Daudzās ģintīs līdz mūsdienām ir saglabājušās tikai pa vienai sugai. Liela daļa sugu ir retas un aizsargājamas starptautiskā līmenī.