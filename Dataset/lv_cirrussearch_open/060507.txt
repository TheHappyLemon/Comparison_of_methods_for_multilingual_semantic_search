Čendlers Stīvensons (angļu: Chandler Stephenson, dzimis 1994. gada 22. aprīlī) ir Kanādas hokejists, spēlē uzbrucēja pozīcijā. Kopš 2019. gada Stīvensons pārstāv NHL komandu Vegasas "Golden Knights". 2012. gada NHL draftā Stīvensonu ar kopējo 77. numuru trešajā kārtā izvēlējās Vašingtonas "Capitals". 2015–16. gada NHL sezonā debitējis Vašingtonas "Capitals" rindās. "Capitals" rindās aizvadījis nepilnas piecas sezonas, 2018. gadā uzvarot Stenlija kausa izcīņā. 2019. gada decembrī Stīvensons tika aizmainīts uz Vegasas "Golden Knights".