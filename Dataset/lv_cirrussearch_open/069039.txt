Logans Hanters Sardžents (angļu: Logan Sargeant; dzimis 2000. gada 31. decembrī) ir ASV sacīkšu braucējs, kurš startē Formula 1 komandā Williams Racing. Iepriekš viņš piedalījās 2022. gada FIA Formula 2 čempionātā, pārstāvot Carlin Motorsport komandu, kopvērtējumā ieņemot ceturto vietu. Viņš ir bijušā NASCAR braucēja Daltona Saržanta jaunākais brālis. Savu karjeru motosportā viņš sāka 2008. gadā kartingā. 2015. gadā viņš uzvarēja FIA rīkotajā starptautiskajā junioru čempionātā. Gadu vēlāk viņš ieguva iespēju arī jaunizveidotajā FIA Formula 3 čempionātā. 2019. gadā viņš kopvērtējumā bija 19. vietā, gūstot 5 punktus. Viņš finišēja trešais vienā no svarīgākajām sacensībām savā vecuma grupā Makao Grand Prix. 2020. gadā viņš parakstīja līgumu ar vienu no spēcīgākajām komandām Prema Racing un turpināja startēt čempionātā. Otrās Lielbritānijas nedēļas nogales galvenajā braucienā viņš startēja no pole position un uzvarēja savā pirmajā braucienā. 2021. gada oktobrī tika paziņots par Sardženta pievienošanos Williams Driver Academy. 2022. gada 21. novembrī tika paziņots, ka 2023. gada sezonā Saržants brauks Williams komandā ar Aleksandram Albonam, aizstājot kanādieti Nikolasu Latifi.