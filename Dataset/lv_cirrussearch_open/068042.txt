Gundegu rinda (angļu: Ranunculales) ir divdīgļapju rinda, kurā ir klasificētas 7 dzimtas, aptuveni 164 ģintis un 2830 sugas. Tajā ir iekļauti daudzi kultūrā pazīstami augi, tostarp, gundegas, bārbeles un magones. Rindā ir klasificēti morfoloģiski daudzveidīgi augi — sākot no viengadīgiem un daudzgadīgiem lakstaugiem, līdz krūmiem un dažos gadījumos kokiem. Rindā ietilpst daudzi dekoratīvie augi, kurus audzē dārzos visā pasaulē. Augos parasti ir sastopami dažādi alkaloīdi, kuri var būt diezgan kaitīgi cilvēkiem vai mājlopiem.