Tau Ceti (τ Cet, τ Ceti, latviešu: Tau Valis jeb Vaļa tau) ir zvaigzne, kura atrodas Vaļa zvaigznājā un ir ļoti līdzīga Saulei. Tai ir līdzīga masa un tāds pats spektrālais tips. Tā atrodas tikai 11,9 gaismas gadu attālumā, līdz ar to tā ir viena no tuvākajām zvaigznēm Saules sistēmai. Zvaigznei Tau Ceti ir konstatēta zema metālu koncentrācija, kas liek domāt, ka tai apkārt riņķojošās piecas citplanētas ir Zemes tipa planētas. Novērojumi liecina, ka ap Tau Ceti riņķo 10 reizes vairāk putekļu nekā pašlaik Saules sistēmā. Tiek uzskatīts, ka tieši šeit varētu meklēt ārpuszemes civilizācijas.