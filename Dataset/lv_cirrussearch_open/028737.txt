"Mītu grāvēji" (angļu: MythBusters) bija populārzinātnisks ASV dokumentālo filmu raidījums, ko producējusi Austrālijas filmu kompānija Beyond International Group. Raidījumu no 2003. līdz 2016. gadam pārraidīja televīzijas kanāls Discovery Channel, bet no 2017. līdz 2018. gadam Science Channel. Raidījumu autors bija Pīters Rīzs. To līdz 2016. gadam vadīja Džeimijs Hainemans un Ādams Sevidžs. No 2004. līdz 2014. gadam raidījumam bija arī citi vadītāji, bet 2017. gadā raidījuma vadītājus nomainīja Džons Lungs un Braiens Lodens. Katra sērija apskata vairākus, šķietami neiespējamus apgalvojumus vai mītus, ko radījušas filmas, seriāli, cilvēki internetā un ziņu raidījumi. Raidījuma vadītāji eksperimentējot mēģina noskaidrot, vai šie apgalvojumi atbilst patiesībai. Latvijā to rāda TV6.