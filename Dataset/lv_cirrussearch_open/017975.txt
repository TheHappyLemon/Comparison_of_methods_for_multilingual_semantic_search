"Mobijs Diks" (angļu: Moby-Dick; pilnais nosaukums: "Mobijs Diks jeb Baltais valis" (Moby-Dick; or, The Whale)) ir amerikāņu rakstnieka Hermana Melvila romāns. Pirmoreiz "Mobijs Diks" tika publicēts 1851. gadā. Mūsdienās tas tiek uzskatīts par izcilu pasaules literatūras vērtību un par vienu no labākajiem amerikāņu romāniem, lai arī sākotnēji romāns saņēma dažādus vērtējumus. Stāsts ir par klīstošo jūrnieku Ishmaelu un viņa ceļojumu uz kuģa Pequod, kuru vada kapteinis Ahābs. Ishmaels drīz uzzina, ka Ahābam ir viens mērķis ceļojumā: sameklēt Mobiju Diku, mežonīgo, noslēpumaino kašalotu, kas iepriekšējā reizē iznīcināja Ahāba laivu.