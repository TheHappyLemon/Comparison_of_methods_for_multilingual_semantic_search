Stefānija Daiena Vilsone (Stephanie Diana Wilson; dzimusi 1966. gada 27. septembrī) ir NASA kosmonaute. Stefānija Vilsone strādājusi bijušajā kompānijā Martin Marietta kā inženiere pie nesējraķešu Titan-4 lidojumu analīzes. Pēc tam viņa strādājusi Jet Propulsion Laboratory Pasadīnā. 1996. gadā tika uzņemta NASA astronautu kandidātu grupā. Trenējās kā misijas speciāliste. 2006. gadā veica pirmo kosmisko lidojumu misijā STS-121 uz Starptautisko kosmisko staciju. Otro lidojumu veica 2007. gada oktobrī — novembrī ekspedīcijā STS-120 kā misijas speciāliste. Trešais lidojums notika 2010. gada aprīlī misijā STS-131 kā misijas speciālistei.