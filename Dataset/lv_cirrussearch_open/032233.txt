Arvīds Otto Bārda (dzimis 1901. gada 24. novembrī (pēc vecā stila — 11. novembrī), miris 1941. gada 5. februārī) bija latviešu futbolists un futbola tiesnesis. Viens no futbolistiem brāļiem Bārdām. Dzimis tirgotāja Ernesta Bārdas un viņa sievas Marijas Elizabetes dzimušas Hazenfusas ģimenē. Divas reizes Rīgas FK sastāvā kļuvis par Latvijas čempionu (1924, 1926). Latvijas izlases sastāvā aizvadījis septiņas spēles, kurās guvis divus vārtus. Tās sastāvā piedalījies 1924. gada vasaras olimpiskajās spēlēs. No aptuveni 1926. gada tiesājis futbola spēles.