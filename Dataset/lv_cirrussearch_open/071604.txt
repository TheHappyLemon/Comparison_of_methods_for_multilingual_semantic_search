Tjurku kaganāts bija viduslaiku valsts Āzijā, kas izveidojās, apvienojoties senajiem tjurkiem. Viena no lielākajām valstīm vēsturē. Lielākās ekspansijas laikā (6. gadsimta beigās) kontrolēja Mandžūrijas, Mongolijas, Altaja, Austrumturķestānas, Rietumturķestānas (Vidusāzijas), kā arī Krimas un Ziemeļkaukāza teritorijas. 542. gadā Ķīnas avotos pirmo reizi parādās etnonīms "tjurki". Pēc Tobo-hana nāves 581. gadā sākās Turaku kaganāta vājināšanās, kuras galvenās izpausmes bija savstarpējo karu pastiprināšanās, sociālo pretrunu saasināšanās, Ķīnas uzbrukumi kaganāta robežām, kari ar kaimiņvalstīm. 603. gadā Tjurku kaganāts sadalījās Rietumtjurku un Austrumtjurku kaganātos.