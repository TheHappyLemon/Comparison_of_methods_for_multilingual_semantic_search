2018. gada ziemas olimpisko spēļu un 2018. gada Ziemas Paraolimpisko spēļu norises vietas izvēli organizēja Starptautiskā Olimpiskā komiteja (SOK). Sākotnēji uz šo sporta turnīru rīkošanu pieteicās trīs pilsētas, kas ir zemākais rādītājs kopš 1988. gada ziemas olimpiskajām spēlēm. Visas trīs pilsētas nokļuva līdz fināla izvēlei. Savu vēlmi organizēt Olimpiskās spēles izrādīja Ansī (Francija), Minhene (Vācija) un Phjončhana (Dienvidkoreja). Galīgais balsojums un norises vieta tika paziņota 123. SOK sesijā Durbanā, Dienvidāfrikā, 2011. gada 6. jūlijā. Balsojumā uzvarēja Phjončhana.