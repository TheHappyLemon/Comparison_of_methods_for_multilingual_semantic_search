Nokia 1208 ir lēts GSM mobilais telefons, kuru ražoja Nokia, un tas ietilpa tās ļoti vienkāršo telefonu sērijā. Ražošanā telefons nonāca 2007. gada maijā. Vizuāli Nokia 1208 ir gandrīz identisks Nokia 1200, un no tā atšķiras tikai ar krāsainu CSTN ekrānu. Kā jau pārējie 1000 sērijas telefoni, arī šis ir paredzēts jaunattīstības valstīm, piemēram telefonā ir iespēja izmantot piecus dažādus kontaktu sarakstus, šī funkcija paredzēta cilvēkiem, kas vienu telefonu izmanto uz visu ģimeni.