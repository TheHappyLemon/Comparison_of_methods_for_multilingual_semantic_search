Īstmidlendsas lidosta (angļu: East Midlands Airport) ir starptautiska lidosta Apvienotajā Karalistē. Izvietojusies Anglijas vidienē, Lesteršīrā pie Kāsldoningtonas pilsētiņas. Apkalpo Īstmidlendsas reģionu un tā lielākās pilsētas Notingemu (23 km), Lesteru (32 km) un Dārbi (20 km). Izveidots kā Karalisko Gaisa spēku lidlauks, pamests 1946. gadā. 1964. gadā lidlauku iegādājās pašvaldības konsorcijs, kurš to 1965. gadā nodeva ekspluatācijā kā pasažieru lidostu. Bāzes lidosta aviokompānijām BMI Regional, Flybe un Thomas Cook Airlines, mezgla lidosta aviokompānijām Jet2.com, Ryanair, TUI Airways. Lidostai ir viens skrejceļš un viens terminālis; tā pēc pasažieru plūsmas ir vienpadsmitā noslogotākā lidosta Apvienotajā Karalistē. Vienā lidlauka daļā ierīkots publisks aeroparks (muzejs).