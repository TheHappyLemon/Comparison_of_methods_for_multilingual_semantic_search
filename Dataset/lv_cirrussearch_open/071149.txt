Dūndžūnābas līcis (arābu: ليج دونجوناب, Ḫalīj Dūnjūnāb) ir līcis Sudānas Sarkanās jūras piekrastē, apmēram 130 kilometrus uz ziemeļiem no Būrsūdānas. Līcī saglabājies salīdzinoši neskarts biotops, kas sastāv no koraļļu rifiem, mangrovēm un pludmalēm. Bagātīga dzīvnieku valsts. Līcī mīt globāli nozīmīga jūrasgovju populācija. 2016. gadā līča teritoriju iekļāva UNESCO Pasaules mantojuma sarakstā kā daļu no objekta "Sanganebas jūras nacionālais parks un Dūndžūnābas līcis — Mukavāras salas jūras nacionālais parks".