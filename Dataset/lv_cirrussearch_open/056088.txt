Neirsa šaurums (dāņu: Nares Strædet, angļu: Nares Strait) ir jūras šaurums starp Kanādas Elsmīra salu ziemeļrietumos un Grenlandi dienvidaustrumos. Tas savieno Atlantijas okeāna Bafina jūru un Ziemeļu Ledus okeāna Linkolna jūru. Šaurums sīkāk iedalās Smita šaurumā, Keina baseinā, Kenedija šaurumā, Hola baseinā un Robsona šaurumā. Tā kā šaurumā no ziemeļiem gandrīz pastāvīgi plūst jūras straume, kuģiem ievērojami grūtāk to šķērsot no dienvidiem. Šaurums nosaukts britu polārpētnieka Džordža Neirsa vārdā. Šaurumā atrodas Hansa sala, kuras teritorija kādreiz bija Dānijas un Kanādas strīdus objekts. Ap Nersa šaurumu cilvēki dzīvojuši vismaz no 13. gadsimta, par ko liecina arheoloģiskie atradumi.