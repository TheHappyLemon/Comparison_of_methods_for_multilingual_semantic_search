Jozefs "Zeps" Herbergers (vācu: Josef "Sepp" Herberger, dzimis 1897. gada 28. martā, miris 1977. gada 28. aprīlī) bija vācu futbolists un futbola treneris. Spēlējis uzbrucēja pozīcijā, pārstāvējis Vācijas futbola izlasi. Vislabāk pazīstams kā Vācijas futbola izlases galvenais treneris, kura vadībā izlase pirmo reizi kļuva par pasaules čempioniem, uzvarot 1954. gada FIFA Pasaules kausā, ko vācieši dēvē par "Bernes brīnumu" (Wunder von Bern). Vadījis izlasi arī 1938., 1958. un 1962. gada FIFA Pasaules kausā. Pazīstams arī ar vairākām savām frāzēm, kas kļuvušas atpazīstamas, piemēram, "Bumba ir apaļa un spēle ilgst 90 minūtes" (Der Ball ist rund und das Spiel dauert 90 Minuten).