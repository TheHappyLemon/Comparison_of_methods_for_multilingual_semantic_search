2012. gada UEFA Čempionu līgas fināls bija 2011.—2012. gada UEFA Čempionu līgas sezonas finālspēle. Tā notika sestdienā, 2012. gada 19. maijā Allianz Arena stadionā, Minhenē, Vācijā. Tajā tikās Vācijas Bundeslīgas klubs Minhenes "Bayern" un Anglijas Premjerlīgas komanda Chelsea FC. Spēle pamatlaikā un papildlaikā beidzās ar rezultātu 1:1, bet pēcspēles sitienu sērijā ar rezultātu 3:4 uzvarēja Chelsea. Chelsea Eiropas spēcīgākā futbola kluba trofeju izcīnīja pirmo reizi kluba vēsturē.