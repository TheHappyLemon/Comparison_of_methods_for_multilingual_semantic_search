"Brīnišķā dzīve" (angļu: It's a Wonderful Life) ir 1946. gada ASV Ziemassvētku drāmas filma, kuras režisors ir Frenks Kapra. Filmas sižets veidots pēc Filipa Van Dorena Sterna īsā stāsta The Greatest Gift. "Brīnišķā dzīve" ir par Džordžu Beiliju (attēlo Džeimss Stjuarts), vīru, kas ir pametis novārtā savus sapņus, lai palīdzētu citiem cilvēkiem un kura nenovēršamā pašnāvība Ziemassvētku vakarā izraisa viņa sargeņģeļa Klerensa Odbodija (attēlo Henrijs Treverss) ierašanos. Viņš Beilijam parāda to Bedfordfalsā dzīvojošo cilvēku dzīves, kuras Beilijs bija ietekmējis, pasaulē, kurā viņa nav. Filmu nominēja piecām Amerikas Kinoakadēmijas balvām, tai skaitā kategorijā "Labākā filma", tomēr nevienu balvu nesaņēma. Amerikas Kinoinstitūts to ierindoja starp 100 labākajām ASV filmām, tāpat tā ierindota institūta iedvesmojošāko filmu saraksta pirmajā vietā.