Gērtija Kori (angļu: Gerty Cori, dzimusi Radnica (Radnitz) 1896. gada 15. augustā, mirusi 1957. gada 26. oktobrī) bija Austroungārijas, vēlāk naturalizēta Amerikas Savienoto Valstu, bioķīmiķe. 1947. gadā kopā ar vīru Karlu Ferdinandu Kori ieguva Nobela prēmiju fizioloģijā vai medicīnā par glikogēna katalītiskās pārvēršanās norises noskaidrošanu (šajā gadā prēmija tika pasniegta arī Bernardo Alberto Usajam par hipofīzes priekšējās daivas lomas atklāšanu ogļhidrātu apmaiņā).