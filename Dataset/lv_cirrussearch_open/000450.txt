Šis raksts ir par Beverīnas novada centru. Par apdzīvotu vietu Vilces pagastā skatīt rakstu Mūrmuiža (Vilces pagasts). Mūrmuiža, padomju laikā arī Kaugurieši, ir apdzīvota vieta Valmieras novada Kauguru pagastā, pagasta centrs. Izvietojusies Miegupītes krastā pie Mīļumas ietekas, 10 km no Valmieras. Apdzīvotā vieta izveidojusies pie bijušās Mūrmuižas (Muremoise) muižas centra. Ciema centrā vairākas daudzdzīvokļu mājas, Miegupītes labajā krastā mazstāvu apbūve. Ciema centrālo kodolu veido Mūrmuižas pils ar bijušajām saimniecības ēkām, parku un dzirnavezeru. Pilī iekārtota šeit strādājušās rakstnieces un filozofes Zentas Mauriņas piemiņas istaba. Mūrmuižā ir novada dome, pasta nodaļa, doktorāts (visi Mūrmuižas pilī), bērnudārzs, bibliotēka, veikals, viesu mājas "Stirniņas" un "Brūtes", Kauguru pagasta tūrisma informācijas centrs. Darbojas Mūrmuižas Tautas universitāte.