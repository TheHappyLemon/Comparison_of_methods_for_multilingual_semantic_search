Málaga Club de Fútbol ir Spānijas futbola klubs no Malagas pilsētas Andalūzijā. Pašlaik spēlē Spānijas futbola Otrajā divīzijā jeb LaLiga 2. Mājas spēles aizvada La Rosaleda stadionā. Komandas augstākais sasniegums Spānijas čempionātā ir 2011.–2012. gada sezonā izcīnītā 4. vieta, kas ļāva kvalificēties UEFA Čempionu līgai, kur 2012.–2013. gada sezonā komanda aizkļuva līdz ceturtdaļfinālam.