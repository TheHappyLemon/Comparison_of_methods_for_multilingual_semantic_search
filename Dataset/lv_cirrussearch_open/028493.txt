Šis raksts ir par pilsētu. Par ezeru skatīt rakstu Ēri ezers. Ēri (angļu: Erie) ir pilsēta Pensilvānijas štatā, ASV. Nosaukta Ēri ezera, kas atrodas pie pilsētas, un Amerikas pamatiedzīvotāju cilts Ēri vārdā. Ar 102 tūkstošiem iedzīvotāju šī ir ceturtā lielākā pilsēta štatā pēc Filadelfijas, Pitsburgas un Alentaunas. Ēri apgabala administratīvais centrs. Pilsētā ir vairākas augstākās mācību iestādes, mākslas muzejs, vēstures muzejs, planetārijs, zoodārzs, populāra atpūtas zona ir Preskailas štata parks pussalā.