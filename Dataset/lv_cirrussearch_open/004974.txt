Rīsera-Larsena pussala Rīsera-Larsena pussala (norvēģu: Riiser-Larsenhalvøya) ir ap 130 km gara un līdz 75 km plata ar ledu klāta pussala Karalienes Modas Zemes piekrastē Austrumantarktīdā. Austrumos to apskalo Licova-Holma līcis, rietumos — Rīsera-Larsena jūra. Atdala Prinča Haralla krastu austrumos no Princeses Ranhillas krasta rietumos. Pussalas turpinājums ziemeļu virzienā ir Gunnerusa grēda. Piekrastē šelfa ledāji. Pussala nosaukta norvēģu pētnieka Jalmara Rīsera-Larsena vārdā, kurš to atklāja 1931. gada 21. februārī lidojumā no kuģa Norvegia.