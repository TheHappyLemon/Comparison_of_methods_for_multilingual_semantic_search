Orheja (rumāņu: Orhei) ir pilsēta Moldovas austrumos, Orhejas rajona centrs. Mūsdienu pilsēta dibināta 16. gadsimta 50.—60. gados 12 km no senās Orhejas, ko 1538. gadā nopostīja Suleimana Lieliskā karaspēks. Senās pilsētas vietā mūsdienās 500 ha platībā ierīkots arheoloģiskais rezervāts «Senā Orheja». 1833. gadā miests pārdēvēts par Orgejevu (Оргеев) un kļūst par apriņķa centru. Mūsdienās pārtikas rūpniecības centrs. Kopš 2015. gada Orhejas rajons ir Talsu novada sadraudzības pašvaldība.