Dragans Stojkovičs (serbu: Драган Стојковић, izrunā: [drǎɡan stǒːjkoʋitɕ]; dzimis 1965. gada 3. martā), zināms ar iesauku Piksi, ir bijušais serbu futbolists un futbola treneris. Kopš 2021. gada Stojkovičs ir Serbijas futbola izlases galvenais treneris. Futbolista karjeras laikā spēlējis Dienvidslāvijas, Francijas, Itālijas un Japānas klubos. 1984. gada vasaras olimpiskajās spēlēs ieguva trešo vietu Dienvidslāvijas futbola izlases sastāvā. Piedalījies arī 1988. gada vasaras olimpiskajās spēlēs, 1990. gada FIFA Pasaules kausā, 1998. gada FIFA Pasaules kausā, 1984. gada Eiropas čempionātā, 1992. gada Eiropas čempionātā un 2000. gada Eiropas čempionātā. 1990. gadā FIFA Pasaules kausa finālturnīrā Dragans Stojkovičs tika iekļauts turnīra simboliskajā izlasē. No 2001. līdz 2005. gadam bija Serbijas Futbola asociācijas prezidents.