L.A. Woman ir amerikāņu rokgrupas The Doors sestais albums. Tas ir pēdējais, kas ierakstīts un izdots solista Džima Morisona dzīves laikā. Albums tika ierakstīts no 1970. gada novembra līdz 1971. gada janvārim un tika izdots 1971. gada 1. aprīlī. Albuma ierakstīšanā nepiedalījās ilggadējais producents Pols A. Rotčailds. Tas ir vienīgais Morisona dzīves laikā izdotais albums, kam nesekoja koncertturneja: neilgi pēc albuma izdošanas viņš devās uz Parīzi, kur nomira 3. jūlijā.