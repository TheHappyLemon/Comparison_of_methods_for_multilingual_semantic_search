Titāna dioksīds (TiO2) ir stabilākais titāna oksīds. Tas ir sastopams dabā vairāku minerālu formā, no kuriem izplatītākais ir rutils. Titāna dioksīds ir titāna rūdas galvenā sastāvdaļa. Tīrā veidā titāna dioksīds ir balta, cieta, kristāliska viela. Titāna dioksīdu var attīrīt to hlorējot, lai iegūtu titāna tetrahlorīdu, kuru tālāk var attīrīt destilējot un oksidēt atpakaļ par oksīdu.