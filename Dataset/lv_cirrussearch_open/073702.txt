Aleksandrs Puškins (krievu: Александр Сергеевич Пушкин; 1799. gada 6. jūnijs — 1837. gada 10. februāris) bija krievu dzejnieks, dramaturgs un prozaiķis, krievu literārās valodas reformators, vēsturiski kritisku sacerējumu autors. Puškins tiek uzskatīts par vienu no izcilākajiem krievu rakstniekiem un dzejniekiem Viņa teksti tiek uzskatīti par vieniem no nozīmīgākajiem krievu literatūras sacerējumu paraugiem, tāpat kā Dante Aligjēri Itālijā vai Johans Volfgangs fon Gēte Vācijā Puškinu jau dzīves laikā sauca par ģēniju un no 19. gadsimta 20. gadu otrās puses viņu sāka uzskatīt par "varenāko" krievu dzejnieku, un viņa personība ap sevi izveidoja kultu.