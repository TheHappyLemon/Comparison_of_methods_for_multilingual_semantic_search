Oļegs Saļenko (krievu: Олег Саленко, dzimis 1969. gada 25. oktobrī) ir bijušais Krievijas futbolists, spēlēja uzbrucēja pozīcijā, bijis Ukrainas un Krievijas futbola izlases dalībnieks. Savas karjeras laikā pārstāvējis Krievijas klubu Zenit Leningrad, Ukrainas klubu Dynamo Kyiv, Spānijas klubus Logroñés, Valencia un Córdoba, Skotijas klubu Rangers, Turcijas klubu İstanbulspor, kā arī Polijas klubu Pogoń Szczecin. Pārstāvējis gan Ukrainas, gan Krievijas futbola izlasi. Saļenko pieder rekords par visvairāk gūtajiem vārtiem vienā FIFA Pasaules kausa mačā. 1994. gada FIFA Pasaules kausā, mačā pret Kamerūnu, Saļenko guva piecus vārtus, komandai uzvarot ar 6—1. Ar kopā gūtiem sešiem vārtiem, Saļenko kļuva arī par visa turnīra dalīti rezultatīvāko spēlētāju.