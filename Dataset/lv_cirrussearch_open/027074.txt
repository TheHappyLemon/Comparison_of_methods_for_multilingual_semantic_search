Viltšīra (angļu: Wiltshire) ir grāfiste Dienvidrietumanglijā. Grāfistes kopējā platība ir 3485 km2. Tai nav izeja pie jūras un tā robežojas ar Dorsetas, Somersetas, Hempšīras, Glosteršīras, Oksfordšīras un Bērkšīras grāfistēm. Viltšīras galvaspilsēta vēsturiski ir Viltona, kam par godu arī nodēvēta grāfiste, bet Viltšīras dome atrodas grāfistes pilsētā Troubridžā. Viltšīrai raksturīgas augstas zemienes un plašas ielejas. Solsberijas līdzenumā atrodas Stonhendža, Eivberijas akmens apļi un citi vēstures pieminekļi, kā arī Britu armijas treniņu vietas. Solsberijas pilsētā atrodas viduslaiku katedrāle. Grāfistē atrodas Anglijas vēsturei svarīgas muižas, kas atvērtas tūristu apmeklējumiem.