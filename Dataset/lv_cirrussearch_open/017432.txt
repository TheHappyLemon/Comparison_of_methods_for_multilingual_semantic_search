Grand Prix des Nations bija individuālā brauciena sacensības profesionāliem šosejas riteņbraucējiem. Tās kopš 1932. gada katru gadu notika Francijā. Tās uzskatīja par neoficiālu Pasaules čempionātu individuālajā braucienā un par vienu no riteņbraukšanas klasikām. Sacensības bija Parīzes laikraksta redaktora Gastona Benaka ideja. Bereti nēsājošais sporta redaktors meklēja sacensības, kuras popularizētu pirmskara lielāko Francijas vakara laikrakstu Paris-Soir. Oficiāla Pasaules čempionāta ieviešana UCI Pasaules čempionāts šosejas riteņbraukšanā 1994. gadā un Olimpiskajās spēlēs 1996. gadā mazināja šo sacensību nozīmi. Līdz ar UCI ProTour ieviešanu 2005. gadā sacensības tika izņemtas no oficiālā kalendāra.