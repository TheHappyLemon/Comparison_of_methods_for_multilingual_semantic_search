Melinda Rūta Dilone (angļu: Melinda Ruth Dillon; dzimusi 1939. gada 13. oktobrī, mirusi 2023. gada 9. janvārī) bija amerikāņu aktrise. 1963. gadā saņēmusi Tony balvas nomināciju par lomu Brodvejas lugas "Kurš baidās no Virdžīnijas Vulfas?" (Who's Afraid of Virginia Woolf?) pirmajā iestudējumā, un divas reizes nominēta Amerikas Kinoakadēmijas balvai kategorijā "Labākā aktrise otrā plāna lomā" par lomām filmās "Trešās pakāpes tuvie kontakti" (1977) un Absence of Malice (1981). Labi zināma ar mātes Pārkeres lomu brīvdienu klasiskajā filmā "Ziemassvētku stāsts" (A Christmas Story, 1983). Filmējusies arī filmās Bound for Glory (1976), F.I.S.T. (1978), Harry and the Hendersons (1987), "Paisuma princis" (The Prince of Tides, 1991) un "Magnolija" (1999), par ko nominēta Ekrāna aktieru ģildes balvai.