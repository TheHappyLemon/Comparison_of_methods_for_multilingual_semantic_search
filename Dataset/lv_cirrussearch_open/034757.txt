Johans Gadolins (somu: Johan Gadolin, zviedru: Johan Gadolin; dzimis 1760. gada 5. jūnijā, miris 1852. gada 15. augustā) bija somu ķīmiķis, Turku Karaliskās akadēmijas profesors. 1794. gadā pirmais atklāja retzemju elementu, kas vēlāk tika nosaukts par itriju. Pētījis arī dzelzs savienojumus un ķīmiskos procesus lielā karstumā. Gadolina kolekcija un laboratorija gājusi bojā Turku lielajā ugungrēkā 1827. gadā. Johana Gadolina vārdā nosaukts minerāls gadolinīts un ķīmiskais elements gadolīnijs.