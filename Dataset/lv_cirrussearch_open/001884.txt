Kevins Veins Durants (angļu: Kevin Wayne Durant; dzimis 1988. gada 29. septembrī Vašingtonā, ASV) ir amerikāņu basketbolists, spēlē vieglā uzbrucēja pozīcijā, ASV basketbola izlases dalībnieks. 2023. gadā pārstāv Nacionālās basketbola asociācijas (NBA) klubu Fīniksas "Suns", bet iepriekš spēlējis Oklahomasitijas "Thunder", Goldensteitas "Warriors" un Bruklinas "Nets" komandās. 2017. un 2018. gada NBA čempions "Warriors" sastāvā, abās sezonās viņš bija arī finālsērijas vērtīgākais spēlētājs. 2014. gadā atzīts par NBA sezonas vērtīgāko spēlētāju. Četras sezonas bijis NBA sezonas rezultatīvākais spēlētājs.