Džozefs Patriks Mauers (angļu: Joseph Patrick Mauer; dzimis 1983. gada 19. aprīlī Sentpolā, Minesotas štatā, ASV) ir profesionāls amerikāņu beisbolists, spēlē kečera (ķērāja) pozīcijā. Pašlaik (2012) pārstāv Augstākās beisbola līgas klubu Minesotas "Twins", kurā aizvadījis visu profesionāļa karjeru. 2001. gada MLB draftā viņu Minesotas "Twins" izraudzījās pirmajā kārtā ar kopējo pirmo kārtas numuru. MLB līgā debitējis 2004. gada 5. aprīlī. Dž. Mauers tika uzskatīts par vienu no labākajiem uzbrūkošajiem un aizsardzības kečeriem. Viņš trīs gadus pēc kārtas ieguva Zelta cimda balvu (2008–2010), 2009. gadā beisbolists tika atzīts par Amerikāņu līgas vērtīgāko spēlētāju. Piedalījies četrās Visu zvaigžņu spēlēs. Vidusskolas gados spēlējis amerikāņu futbolu, basketbolu un beisbolu. NFL draftam pieteicās pēc vidusskolas absolvēšanas. 2009. gadā Sports Illustrated viņu iekļāva MLB 2000. gadu simboliskajā izlasē.