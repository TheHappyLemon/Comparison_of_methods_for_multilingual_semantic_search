Kārlis Ernsts Tomass de Mezjērs (vācu: Karl Ernst Thomas de Maizière; dzimis 1954. gada 21. janvārī) ir vācu politiķis no Vācijas Kristīgo demokrātu apvienības (CDU). No 2013. gada — Vācijas iekšlietu ministrs Angelas Merkeles trešajā kabinetā. Būdams kancleres Angelas Merkeles tuvs līdzgaitnieks, bija Valsts kancelejas vadītājs un īpašo uzdevumu ministrs no 2005. līdz 2009. gadam, iekšlietu ministrs no 2009. līdz 2011. gadam un aizsardzības ministrs no 2011. līdz 2013. gadam. Līdz ar Urzulu fon der Leienu un Volfgangu Šeibli ir viens no trijiem politiķiem, kas darbojies visās Merkeles valdībās. Pirms politiskās darbības federālajā līmenī darbojās Saksijas valdībā.