Maiks Lī (angļu: Mike Leigh; dzimis 1943. gada 20. februārī) ir angļu kino un teātra režisors un scenārists. Studējis Londonas Drāmas mākslas karaliskajā akadēmijā (Royal Academy of Dramatic Art). Teātrī darbojies no 20. gadsimta sešdesmito gadu vidus. Septiņdesmitajos un astoņdesmitajos gados strādāja gan teātrī, gan BBC televīzijas filmu uzņemšanā. Plašu starptautisku atpazīstamību ieguva ar 1993. gada filmu "Kailais", par ko ieguva Labākā režisora balvu Kannu kinofestivālā. Tai sekoja "Noslēpumi un meli" (Secrets & Lies, 1996), par kuru Lī saņēma BAFTA kino balvu, kā arī balvu Zelta palmas zars Kannu kinofestivālā. Par filmu "Vera Dreika" (Vera Drake, 2004) Lī saņēma balvu Zelta lauva Venēcijas kinofestivālā. Lī septiņas reizes nominēts Amerikas Kinoakadēmijas balvai kā režisors un/vai scenārists — par filmām "Noslēpumi un meli", Topsy-Turvy (1999), "Vera Dreika", "Laimīgajiem veicas" (Happy-Go-Lucky, 2008), "Vēl viens gads" (2010).