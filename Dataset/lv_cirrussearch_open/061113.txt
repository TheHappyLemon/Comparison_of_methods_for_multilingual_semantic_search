The Tragedy of Macbeth ir 2021. gada ASV vēsturiska trillera filma, kuras režisors un scenārija autors ir Džoels Koens. Filmā galvenās lomas atveido Denzels Vašingtons, Frānsisa Makdormanda, Bertijs Kārvels, Alekss Hasels, Korijs Hokinss, Harijs Mellings, Ketrina Hantere un Brendans Glīsons. Filma ir balstīta uz Viljama Šekspīra lugu "Makbets". Šī ir pirmā filma, kuru Džoels Koens ir režisējis bez sava brāļa Ītana. Makbets no trim raganām uzzin pareģojumu, ka kādu dienu viņš kļūs par Skotijas karali. Ambīciju pārņemts un sievas mudināts, Makbets nogalina savu karali un ieņem Skotijas troni. Filmas The Tragedy of Macbeth pirmizrāde notika 2021. gada 24. septembrī Ņujorkas kinofestivālā. Kopš 2022. gada 14. janvāra filma ir pieejama straumēšanas servisā Apple TV+. Filma saņēma kritiķu atzinību par tās režiju, kinematogrāfiju, kā arī Vašingtona, Makdormandas un Hanteres aktierspēli. Filma saņēma trīs nominācijas 94. Kinoakadēmijas balvai kategorijās "Labākais aktieris" (Vašingtons), "Labākais operatora darbs" un "Labākais mākslinieka darbs".