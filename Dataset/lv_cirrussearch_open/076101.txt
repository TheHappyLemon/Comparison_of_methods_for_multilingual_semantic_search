Dāvids I (angļu: David I, skotu gēlu: Dabíd mac Maíl Choluim, dzimis 1083. vai 1085. gadā, miris 1153. gada 24. maijā) bija valdnieks 12. gadsimtā, no 1113. līdz 1124. gadam bija Kambrijas princis, bet vēlāk no 1124. līdz 1153. gadam Skotijas karalis. Viņš bija Malkolma III un Margarētas dēls. Dāvids visu savu bērnību pavadīja Skotijā, lai gan 1093. gadā īslaicīgi tika izraidīts trimdā uz Angliju. Iespējams, pēc 1100. gada viņš kļuva par karaļa Henrija I galma padoto. Tur viņš ietekmējās no normāņu un anglofranču kultūras.