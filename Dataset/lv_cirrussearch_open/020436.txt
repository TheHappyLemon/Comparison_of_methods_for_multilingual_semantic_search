Alans Mūrs (angļu: Alan Moore, dzimis 1953. gada 18. novembrī) ir angļu rakstnieks, komiksu autors. Pazīstams kā grafisko romānu Watchmen (1987), Batman: The Killing Joke (1988), "V ir vendeta" (1982—1989), From Hell (1989—1996) un "Lielisko džentlmeņu līga" (1999—pašlaik) autors. Dažkārt lieto pseidonīmus Curt Vile, Jill de Ray un Translucia Baboon. Mūrs pats sevi uzskata par okultistu, magu un anarhistu. Daudzi Mūra darbi ir ekranizēti. Mūra ietekmi uz savu daiļradi ir atzinuši tādi mākslinieki kā Nīls Geimens, Džošs Vidons un Deimons Lindelofs.