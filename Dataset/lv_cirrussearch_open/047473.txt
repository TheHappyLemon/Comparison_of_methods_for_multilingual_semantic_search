"Dīdsa kungs" (angļu: Mr. Deeds) ir 2002. gada ASV kinokomēdija, kuras režisors ir Stīvens Brills. Galvenās lomas atveido Ādams Sendlers, Vinona Raidere, Pīters Galahers, Džareds Heriss, Allens Koverts, Ēriks Avari, Džons Turturo un Končata Ferela. Filmas pirmizrāde notika 2002. gada 28. jūnijā. Labsirdīgs mazpilsētas puisis Longfelovs Dīdss no sava mirušā tēvoča manto mediju konglomerāta kontrolpaketi un sāk veidot biznesu pēc sava prāta.