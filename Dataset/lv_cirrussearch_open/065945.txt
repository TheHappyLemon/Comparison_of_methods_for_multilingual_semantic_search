Milānas Svētās Žēlastības Marijas baznīca (itāļu: Chiesa di Santa Maria delle Grazie) ir 15. gadsimta Romas katoļu bazilika kopā ar dominikāņu klosteri, kas atrodas Itālijas pilsētas Milānas rietumdaļā. Klostera ēdamzālē (refektorijā) atrodas viens no pazīstamākajiem pasaules mākslas darbiem - Leonardo da Vinči Svētais Vakarēdiens. 1980. gadā baznīca un klosteris iekļauti UNESCO Pasaules mantojuma sarakstā. 1463. gadā dominikāņu ordenim šajā vietā tika uzdāvināta zeme, kur tika uzcelta baznīca un klosteris. No 1492. līdz 1497. gadam baznīcu un klosteri pēc Donato Bramantes projekta ievērojami paplašināja, lai ierīkotu Sforcu dinastijas atdusas vietu. Otrā pasaules kara laikā baznīcas un klostera komplekss cieta sabiedroto uzlidojumos, "Svētais Vakarēdiens" saglabājās tikai laimīgas nejaušības dēļ. Interjers Svētais Vakarēdiens Džovanni Donato da Montofano glezna, kas atrodas iepretim "Svētajam Vakarēdienam" 1943. gadā Sabiedroto uzlidojumos cietusī baznīca