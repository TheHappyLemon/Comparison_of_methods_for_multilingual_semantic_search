Džošs Džeimss Brolins (angļu: Josh James Brolin; dzimis 1968. gada 12. februārī) ir Amerikas Savienoto Valstu aktieris. Pirmā nozīmīgā loma bija 1985. gada filmā "Palaidņi un pirātu zelts" (The Goonies). Starp slavenākajām filmām, kurās filmējies, ir "Kur sirmgalvjiem nav vietas" (2007), W. (2008, atveidoja ASV prezidentu Džordžu V. Bušu), "Milks" (2008), "Iedzimtais netikums" (2014), "Atriebēji: Bezgalības karš" (2018) un "Atriebēji: Noslēgums" (2019). Par lomu filmā "Milks" bijis nominēts Amerikas Kinoakadēmijas balvai kā labākais aktieris otrā plāna lomā, tomēr balvu nav ieguvis.