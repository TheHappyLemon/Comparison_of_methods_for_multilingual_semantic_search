Freizers Džerards Forsters (angļu: Fraser Gerard Forster, dzimis 1988. gada 17. martā) ir Anglijas futbolists, spēlē vārtsarga pozīcijā, Anglijas futbola izlases dalībnieks. Kopš 2022. gada Forsters pārstāv Anglijas Premjerlīgas komandu Tottenham Hotspur. Iepriekš pārstāvējis Anglijas komandas Newcastle United, Stockport County, Bristol Rovers un Norwich City, kā arī Skotijas komandu Celtic. Vislielākos panākumus guvis ar Celtic komandu, kuras rindās viņš četras reizes kļuva par Skotijas Premjerlīgas uzvarētāju. Anglijas futbola izlases sastāvā debitējis 2014. gadā. Piedalījies 2014. gada FIFA Pasaules kausā un 2016. gada Eiropas čempionātā.