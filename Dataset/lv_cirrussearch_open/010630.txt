Šerona Ivonne Stouna (angļu: Sharon Yvonne Stone; dzimusi 1958. gada 10. martā) ir amerikāņu aktrise, filmu producente un bijusī modele. Plašākai sabiedrībai kļuvusi pazīstama pēc filmēšanās erotiskajā trillerī "Pamatinstinkts" (1992). Tikusi nominēta Amerikas Kinoakadēmijas balvai un saņēmusi Zelta globusa balvu kā labākā aktrise par lomu filmā "Kazino" (1995). Stouna ir saņēmusi Primetime Emmy balvu par lomu TV seriālā The Practice (2004), kā arī MTV Movie balvu (1993) par lomu filmā "Pamatinstinkts". 1995. gadā Stounai piešķīra zvaigzni Holivudas Slavas alejā.