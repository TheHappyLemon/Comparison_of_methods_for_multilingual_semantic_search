Jūdas vēstule (latīņu: Epistula Iudae) ir viena no Jaunās Derības vēstulēm, par kuras autoru tradicionāli uzskata vienu no Jēzus Kristus apustuļiem Tadeju (saukts arī par Jūdu). Tiek pieļauts arī, ka vēstules autors varētu būt Jēzus Kristus brālis Jūda. Šī vēstule ir viena no īsākajām Jaunās Derības vēstulēm, sastāv tikai no vienas daļas. Tā ir saistīta ar Pētera 2. vēstuli. Precīzs vēstules tapšanas laiks nav zināms, bet tiek pieļauts, ka tā uzrakstīta laika posmā starp 62. un 70. gadu, bet varbūt tā tapusi vēlāk.