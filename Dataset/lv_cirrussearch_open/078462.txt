Azerbaidžāņu alfabēts tiek lietots azerbaidžāņu valodas rakstībā. Mūsdienās oficiālais azerbaidžāņu alfabēts ir latīņu alfabēta modifikācija. Neoficiāli vēl joprojām tiek lietota arī PSRS laikā ieviestā kirilica. Līdz 1929. gadam azerbaidžāņi lietoja tikai arābu alfabētu. Laikaposmā no 1929. līdz 1938. gadam tika lietots latīņu alfabēts, bet no 1938. līdz 1991. gadam - kirilica. 1991. gadā tika atjaunota rakstība ar latīņu alfabētu. Irānā dzīvojošie azerbaidžāņi vēl mūsdienās izmanto nestandartizētu arābu alfabēta modifikāciju.