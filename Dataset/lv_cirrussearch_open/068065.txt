Zambijas sieviešu futbola izlase ir nacionālā sieviešu futbola komanda, kas pārstāv Zambiju starptautiskās futbola sacensībās. Izlasi pārvalda Zambijas Futbola asociācija. FIFA Pasaules kausā sievietēm pirmo reizi kvalificējās 2023. gada finālturnīram. Tajā izcīnīja vienu uzvaru pret Kostariku, bet pārējās divās grupu turnīra spēlēs zaudēja, līdz ar to neizkļuva no grupas. Vasaras olimpiskajās spēlēs tā ir spēlējusi vienu reizi — 2020. gada turnīrā. Grupu turnīra trīs spēlēs divas reizes zaudēja, nospēlēja neizšķirti pret Ķīnu, bet izslēgšanas spēlēm nekvalificējās. Āfrikas Nāciju kausā sievietēm pirmo reizi piedalījās 1995. gadā. Labākais sasniegums ir trešā vieta 2022. gadā. 2023. gada jūnijā FIFA Pasaules rangā sievietēm izlase bija 77. vietā.