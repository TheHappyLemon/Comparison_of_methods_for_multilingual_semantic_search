Sambalesas kalni (tagalu: Kabundukan ng Zambales, angļu: Zambales Mountains) ir kalnu grēda Filipīnās. Stiepjas ziemeļu—dienvidu virzienā 190 km garumā gar Lusonas salas rietumu krastu no Lingajenas līča ziemeļos līdz Manilas līcim dienvidos. Rietumos grēdas pakāji apskalo Dienvidķīnas jūra, uz rietumiem plešas Centrālās Lusonas līdzenums. Grēda vulkāniskas izcelsmes, tās vidusdaļā atrodas aktīvs vulkāns Pinatubo (1486 m vjl), bet augstākā virsotne ir netālais Tapulao (2037 m vjl). Dienvidos grēda iestiepjas Bataanas pussalā, kur atrodas vēl vairāki potenciāli aktīvi vulkāni. Tur ap Natiba kalnu 1945. gadā izveidots 201 km² lielais Bataanas dabas parks.