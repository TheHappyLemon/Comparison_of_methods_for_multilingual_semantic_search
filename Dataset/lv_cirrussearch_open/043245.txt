Huans Karloss Osorio Arvelaess (spāņu: Juan Carlos Osorio Arbeláez; dzimis 1961. gada 8. jūnijā) ir kolumbiešu futbola treneris un bijušais futbolists, spēlējis pussarga pozīcijā. Spēlētāja karjeru sāka Kolumbijas klubā Deportivo Pereira, vēlāk pārstāvēja Brazīlijas klubu Internacional. Futbolista karjeru traumas dēļ noslēdza 26 gadu vecumā klubā Once Caldas. Trenera karjeras sākumā strādāja kā trenera asistents vairākos klubos, tai skaitā Manchester City. 2006. gadā kļuva par Kolumbijas kluba Millonarios galveno treneri. Karjeras turpinājumā vadīja MLS klubus, bet 2010. gadā atgreizās Kolumbijā un ar Once Caldas izcīnīja līgas čempiontitulu. No 2011. gada decembra līdz 2012. gada martam bija Meksikas kluba Puebla galvenais treneris. Pēc tam kā Atlético Nacional galvenais treneris trīs reizes kļuva par Kolumbijas čempionu. 2015. gadā neilgu laiku vadīja Brazīlijas klubu São Paulo. 2015. gada oktobrī tika apstiprināts par Meksikas futbola izlases galveno treneri.