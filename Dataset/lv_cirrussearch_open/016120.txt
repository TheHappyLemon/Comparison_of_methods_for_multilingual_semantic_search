Tenizs (agrāk arī Tengizs; kazahu: Теңіз көлі, krievu: Тенгиз) ir liels sālsezers Kazahstānas ziemeļdaļā Akmolas apgabalā. Nosaukums cēlies no kazahu valodas — "jūra". Atrodas tektoniskā ieplakā. Nozīmīga gājputnu atpūtas vieta, Rāmsaras konvencijas vieta. Tenizā novērotas 318 putnu sugas (arī 14 000 pāri sārto flamingo), tai skaitā 22 pasaulē apdraudētas sugas. Nereti ezers gandrīz izžūst. Aizsalst decembrī, atkūst aprīlī. Lielākā pieteka — Nura. Plašas niedru audzes. Ezera apkaimē reģistrētas arī 340 augu sugas un 50 zīdītāju sugas. Kopš 1968. gada lielākā daļa ezera un tam piegulošās zonas ir aizsargājamā dabas teritorija. 1976. gada 16. oktobrī uz ezera ledus neplānoti nolaidās kosmosa kuģis Sojuz 23. Ezers pazīstams arī ar interesantu dabas aizsardzības projektu — neizolētās elektrolīnijas, kas ik gadu ezera apkaimē nogalināja daudz retu putnu, tika aizstātas ar Saules enerģijas ieguves sistēmām, tādējādi atrisinot problēmu.