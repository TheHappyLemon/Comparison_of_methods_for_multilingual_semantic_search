Tagbilarana (filipīniešu: Lungsod ng Tagbilaran, angļu: City of Tagbilaran, sebuāņu: Dakbayan sa Tagbilaran) ir pilsēta Filipīnās, Centrālo Visaju reģionā, Boholas provinces centrs un lielākā pilsēta. Atrodas Boholas salas dienvidrietumu krastā pie jūras šauruma, kas atdala no Boholas kūrortu salu Panglao. Nozīmīgs salas transporta, saimnieciskais, reliģiskais un kultūras centrs.