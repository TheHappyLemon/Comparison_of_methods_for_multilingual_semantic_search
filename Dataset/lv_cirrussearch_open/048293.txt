Skudra Z (angļu: Antz) ir 1998. gada animācijas piedzīvojumu filma, kuras režisori ir Ēriks Darnels un Tims Džonsons. Galvenos tēlus angļu valodā ierunājuši Vudijs Allens, Dens Akroids, Anna Bankrofta, Džeina Kērtina, Denijs Glovers, Džīns Hekmens, Dženifere Lopesa un Džons Mahonijs. Filmas pirmizrāde notika 1998. gada 19. septembrī Toronto filmu festivālā. Neirotiska un pesimistiska skudra, vārdā Z-4195, cenšas tikt ārā no savas totalitārās apkārtējās sabiedrības, tajā pašā laikā mēģinot pievērst sev princeses uzmanību.