Telkom 3S ir Indonēzijas uzņēmuma Telkom sakaru pavadonis. Tas ģeostacionārajā orbītā palaists 2017. gada februārī. Tas paredzēts sakaru pakalpojumiem Dienvidaustrumāzijā. Kosmisko aparātu izgatavoja Thales Alenia Space uz platformas Spacebus-4000B2 bāzes. Tā izmēri (saliktā stāvoklī) bija 1,8 × 2,95 × 2,86 m, starta masa 3550 kg. Telkom 3S resursi paredzēti 16 gadu darbībai. Pavadonī uzstādīti 10 Ku joslas, 24 C joslas un 8 paplašinātās C joslas raidītāji. Līgums ar Thales Alenia Space par Telkom 3S izgatavošanu noslēgts 2014. gada 22. jūlijā.