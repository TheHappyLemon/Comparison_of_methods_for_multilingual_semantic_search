Halloween: The Curse of Michael Myers ir 1995. gada ASV šausmu filma, kuras režisors ir Džo Čapels. Galvenās lomas atveido Donalds Plīsenss, Marianna Hagana, Pols Rads un Mičs Raiens. Filmas pirmizrāde notika 1995. gada 29. septembrī. Šī ir sestā daļa "Helovīna" filmu sērijā. Sešus gadus pēc tam, kad Maikls Maijerss pēdējo reizi terorizēja Hedonfīldu, viņš tur atgriežas, lai sameklētu savu radinieci Džeimiju Loidu, kura ir aizbēgusi ar savu bērnu.