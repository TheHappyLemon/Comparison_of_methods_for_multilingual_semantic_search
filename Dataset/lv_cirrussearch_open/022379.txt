2013.—2014. gada Pasaules kauss skeletonā bija vairāku sacīkšu skeletona turnīrs, kas sākās 2013. gada 29. novembrī Kalgari un beidzās 2014. gada 26. janvārī Kēnigszē. Pasaules kausu rīkoja FIBT, kas rīko arī pasaules čempionātu skeletonā, kā arī pasaules kausus un čempionātus bobslejā. Vīriešu ieskaitē uzvarēja latvietis Martins Dukurs, sieviešu ieskaitē — britiete Elizabete Jarnolda. Dukuram šī bija piektā uzvara Pasaules kausa kopvērtējumā pēc kārtas.