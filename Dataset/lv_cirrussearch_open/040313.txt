Operācija "Dūres sitiens" (vācu: Operation Faustschlag) bija Vācijas Impērijas un Austroungārijas karaspēku militāra operācija Pirmā pasaules kara laikā no 1918. gada 18. februāra līdz 3. martam, kas beidzās ar Vidzemes, Latgales, Igaunijas, Baltkrievijas un Ukrainas iekarošanu un Brestļitovskas miera līguma parakstīšanu. Tai sekoja Vācijas karaspēka Pavasara ofensīva Rietumu frontē, kas sākās 1918. gada 21. martā un beidzās 18. jūlijā.