Edijs Silvestre Paskuals Israfilovs (Eddy Silvestre Pascual Israfilov; dzimis 1992. gada 2. augustā; zināms arī kā Edijs Silvestre, Edijs Israfilovs, kā arī vienkārši Edijs) ir Spānijā dzimis Azerbaidžānas futbolists, centra pussargs, kas šobrīd pārstāv Azerbaidžānas klubu Neftçi. Līdz 13 gadu vecumam Edijs bija Itālijas kluba AC Milan jauniešu sistēmā. Profesionālo karjeru uzsāka Mursijas "Real". Edijs ir aizvadījis 11 spēles Spānijas La Liga Granada CF un SD Eibar sastāvā, abos gadījumos īrē no Mursijas "Real". Edija tēvs, Domingo Paskuals, ir dzimis Luandā, Angolā, kamēr Edija māte Irada Israfilova nāk no Baku, Azerbaidžānas, tāpēc viņš bija tiesīgs pārstāvēt šīs divas valstis, kā arī Spāniju, kur viņš ir dzimis. 2013. gada maijā viņš tika izsaukts uz Azerbaidžānas izlasi uz pārbaudes spēli pret Kataru, tomēr viņš izlasei atteica, pamatojot to ar aizņemtību klubā. 2015. gada janvārī tika paziņots, ka Eddijs tomēr ir izvēlējies pārstāvēt Azerbaidžānu. Debiju izlasē viņš piedzīvoja 2015. gada 28. martā 2016. gada Eiropas čempionāta kvalifikācijas spēlē, 2—0 uzvarā pār Maltu.