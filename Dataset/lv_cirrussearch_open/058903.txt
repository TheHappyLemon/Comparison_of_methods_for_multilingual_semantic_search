Žistinjēns Šarls Ksavjē Bretoņo—Klarī (franču: Justinien Charles Xavier Bretonneau-Clary; dzimis 1860. gada 20. aprīlī, miris 1933. gada 14. jūnijā) bija franču sporta šāvējs un sporta funkcionārs, olimpiskās bronzas medaļas ieguvējs 1900. gada vasaras olimpiskajās spēlēs Parīzē Viņš 1900. gada olimpiskajās spēlēs startēja tranšejas šaušanas disciplīnā. Šajā disciplīnā viņš izcīnīja brozas medaļu, piekāpjoties Francijas sportistam Rožē de Barbarēnam un Beļģijas sportistam Renē Gijo. No 1913. gada līdz savai nāvei viņš bija Francijas olimpiskās komitejās prezidents, kā arī bija ģenerālkomisārs un 1924. gada Parīzes olimpisko spēļu izpildkomitejas prezidents. 1924. un 1928. gada vasaras olimpiskajās spēlēs viņš darbojās arī kā tiesniesis mākslas sacensībās. Viņš bija arī Nacionālās sporta komitejas un Senthūberta kluba prezidents. Klarī vadīja aktīvu pilsonisko dzīvi un bija Francijas un Amerikas brālības dibinātājs, kas sniedza palīdzību kara bāreņiem, un par savu sabiedrisko dienestu viņš 1921. gadā tika iecelts par Goda leģiona virsnieku. Tāpat kā Pjērs de Kubertēns, Klarī iebilda pret sievietēm, kas piedalās olimpiskajās spēlēs, un 1924. gada SOK sesijā Parīzē izteicās pret citu sieviešu sporta veidu pievienošanu programmā. 1925. gadā viņš bija Staptautiskās Olimpiskās komitejas prezidenta kandidāts, taču pirmajā kārtā saņēma tikai 4 balsis, bet otrajā — 1.