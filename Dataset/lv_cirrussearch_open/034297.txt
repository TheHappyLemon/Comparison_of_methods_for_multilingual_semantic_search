Šis raksts ir par premjerministru. Par citām jēdziena Čērčils nozīmēm skatīt nozīmju atdalīšanas lapu. Sers Vinstons Leonards Spensers-Čērčils (angļu: Sir Winston Leonard Spencer-Churchill; dzimis 1874. gada 30. novembrī, miris 1965. gada 24. janvārī) bija Apvienotās Karalistes politiķis, pazīstams kā Apvienotās Karalistes līderis Otrā pasaules kara laikā. Bija arī armijas virsnieks, rakstnieks un gleznotājs. Apvienotās Karalistes premjerministrs no 1940. līdz 1945. un no 1951. līdz 1955. gadam.