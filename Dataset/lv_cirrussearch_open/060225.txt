Maroni (franču: Maroni) jeb Maroveine (nīderlandiešu: Marowijne) ir 611 kilometrus gara upe Dienvidamerikā, Surinamas un Gviānas robežupe. Iztece no Tumukumakes grēdas Surinamas teritorijā. Pamatā tek ziemeļu-ziemeļaustrumu virzienā. Ietekot Atlantijas okeānā, veido estuāru. 30 kilometrus no grīvas atrodas ostas pilsētas Albina (kreisajā, Surinamas krastā) un Senlorāndimaroni (labajā, Gviānas krastā). Vidustecē — zelta ieguve. Kopš 1860. gada starp valstīm eksistē robežstrīds par upes augšteces rajona piederību Surinamai vai Gviānai.