Sauļus Mikoļūns (lietuviešu: Saulius Mikoliūnas; dzimis 1984. gada 2. maijā) ir Lietuvas futbolists, spēlē pussarga pozīcijā, pārstāvējis Lietuvas futbola izlasi. Kopš 2016. gada Mikoļūns spēlē Lietuvas A līgas komandā Viļņas "Žalgiris". Iepriekš Mikoļūns ir arī spēlējis Skotijas Premjerlīgas komandā Heart of Midlothian un Ukrainas Premjerlīgas komandā Kijivas "Arsenal". Lietuvas futbola izlases rindās debitējis 2004. gadā. Kopumā izlases rindās nospēlējis 101 maču, tādējādi viņš ir spēlēm bagātākais Lietuvas izlases futbolists.