Artūrs Zakreševskis (dzimis 1971. gada 7. augustā) ir bijušais Latvijas futbolists, aizsargs, pašlaik treneris. Savu karjeru viņš aizvadīja Latvijas futbola klubos, Latvijas čempionātā aizvadījis 325 spēles un guvis 35 vārtus. Zakreševskis parasti izcēlās ar lielu cīņassparu un asu spēli, reizēm nopelnot sarkanās kartītes par rupju spēli. Pašlaik (2015) ir JDFS "Alberts" galvenais treneris un vada JDFS ALBERTS 1.līgas komandu un ir pieteikts tās sastāvā. Par karjeras beigšanu viņš paziņoja pēc 2008. gada sezonas beigām FK Jūrmala sastāvā. Latvijas izlasē aizvadījis 55 spēles, gūstot 1 vārtus. Debijas spēle notika 1995. gada 19. maijā Baltijas kausā pret Igauniju. Bija Latvijas izlases pieteikumā 2004. gada Eiropas čempionāta finālturnīrā. Pēc karjeras beigām Zakreševskis kļuva par futbola treneri un 2009. gada janvārī tika apstiprināts par Latvijas U15 komandas trenera asistentu