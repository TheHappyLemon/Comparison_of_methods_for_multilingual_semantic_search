2016. gada vasaras paraolimpiskās spēles bija 15. vasaras paraolimpiskās spēles. Tās no 2016. gada 7. septembra līdz 18. septembrim notika Brazīlijas pilsētā Riodežaneiro. Paraolimpiskajās spēlēs startēja aptuveni 4300 sportisti, kas pārstāvēja 161 Nacionālo Olimpisko komiteju. Paraolimpiskajās spēlēs startēja arī Latvijas komanda, kuras sportisti izcīnījua divas zelta medaļas — Aigars Apinis kļuva par čempionu diska mešanā, savukārt Latvijas karognesēja atklāšanas ceremonijā Diāna Dadzīte — šķēpa mešanā. D. Dadzīte ieguva arī bronzas medaļu diska mešanā, bet vēl vienu bronzas medaļu izcīnīja lodes grūdējs Edgars Bergs.