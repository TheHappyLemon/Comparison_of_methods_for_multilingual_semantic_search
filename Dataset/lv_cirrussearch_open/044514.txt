"Neprāta posts" (angļu: Havoc) ir 2005. gada ASV krimināldrāma, kuras režisore ir Barbara Kopla. Galvenās lomas atveido Anna Hetaveja, Bižū Filipsa un Maiks Vogels. Filmas pirmizrāde notika 2005. gada 26. jūnijā Minhenes festivālā. Filma ir par bagātiem Losandželosas jauniešiem, kurus hiphopa kultūra iedvesmo viņus imitēt gangsteru dzīvesveidu. Tomēr pēc tam, kad jaunieši saskaras ar narkotiku tirgotāju grupu, viņi saprot, ka nav tik gudri, kā sākotnēji domāja.