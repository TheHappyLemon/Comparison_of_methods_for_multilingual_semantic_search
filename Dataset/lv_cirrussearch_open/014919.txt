Marianna Vosa (Marianne Vos; dzimusi 1987. gada 13. maijā) ir nīderlandiešu riteņbraucēja. Izcīnījusi divas olimpisko spēļu zelta medaļas. Juniores vecumā izcīnījusi Pasaules un Eiropas čempionātu junioriem medaļas šosejas riteņbraukšanā, 19 gadu vecumā uzvarējusi Pasaules čempionātos pieaugušajiem gan velokrosā, gan šosejas riteņbraukšanā. 2008. gada vasaras olimpiskajās spēlēs M. Vosa izcīnīja zelta medaļu treka riteņbraukšanā punktu braucienā, savukārt 2012. gada vasaras olimpiskajās spēlēs — šosejas riteņbraukšanā grupas braucienā. Pasaules čempionātos grupas braucienā ir uzvarējusi divas reizes: 2006. un 2012. gadā. Divas reizes tikusi atzīta par Nīderlandes gada labāko sportisti.