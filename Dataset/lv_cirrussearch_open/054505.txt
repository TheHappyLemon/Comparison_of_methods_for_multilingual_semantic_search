Džons Brejs (angļu: John Bray; dzimis 1875. gada 19. augustā, miris 1945. gada 19. jūlijā) bija amerikāņu vieglatlēts, olimpiskās bronzas medaļas ieguvējs vieglatlētikā 1900. gada vasaras olimpiskajās spēlēs. Brejs olimpiskajās spēlēs startēja divās vieglatlētikas disciplīnās, no kurām vienā izcīnīja olimpisko medaļu. Bronzas medaļu, ar rezultātu 4 minūtes 7.2 sekundes, ieguva 1500 metru skriešanā. Šajā disciplīnā viņš piekāpās britam Čārlzam Benetam un francūzim Anrī Deložam. Savukārt 800 metru skriešanā viņš savā priekšskrējienā ieguva 2. vietu ar rezultātu 2 minūtes un 3.9 sekundes un kvalificējās fināla kārtai. Fināla kārtā viņš finišēja 6. vietā, taču precīzs viņa rezultāts nav zināms.