Lata piemiņas monētas ir latu monētas, kas kaltas ierobežotā tirāžā kā veltījums kādam notikumam, simbolam vai tēlam. Šīs monētas var izmantot kā maksāšanas līdzekli, tomēr parasti tās apgrozībā nenonāk, jo to vērtība ir lielāka par nominālvērtību. Tās parasti izgatavo no zelta, sudraba, citiem dārgmetāliem īpaši augstā kaluma kvalitātē. Pirmās jubilejas monētas (ar 2 latu, 10 latu un 100 latu nominālvērtību) tika izlaistas 1993. gada novembrī, atzīmējot Latvijas Republikas neatkarības 75. gadadienu. Šīm monētām vēlāk tika noteikts apgrozības monētu statuss. Tāpat kā visas Latvijas mūsdienu apgrozības monētas, tās tiek kaltas dažādās ārvalstīs.