Šajā sarakstā apkopotas visas Dienvidamerikas valstis un atkarīgās teritorijas. Dienvidamerikā ir 14 suverēnas valstis un 3 nesuverēnas teritorijas. Dienvidamerika rietumos robežojas ar Kluso okeānu, savukārt austrumos ar Atlantijas okeānu. Ziemeļrietumos tā robežojas ar Ziemeļameriku un Karību jūru. Dienvidamerikas platība ir 17 840 000 km², 3,5% no visas Zemes virsmas. 2011. gadā Dienvidamerikā dzīvoja vairāk nekā 385 miljoni iedzīvotāju. Dienvidamerika ir 4. lielākais kontinents. Starp Ziemeļameriku un Dienvidameriku precīza robeža nav zināma, bet ir zināms, ka tā iet pa Panamas zemesšaurumu. Tādēļ atsevišķos gadījumos Panama tiek pieskaitīta pie Dienvidamerikas valstīm. Tāpat Dienvidamerikai dažkārt mēdz pieskaitīt Trinidādu un Tobāgo.