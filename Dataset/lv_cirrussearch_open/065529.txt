Šočikalko (spāņu: Xochicalco) ir senas pirmskolumba pilsētas atliekas, kas atrodas mūsdienu Meksikas Morelosas štata rietumos. 1999. gadā Šočikalko tika iekļauta UNESCO Pasaules mantojuma sarakstā. Vislielāko uzplaukumu Šočikalko piedzīvoja pēc Teotivakanas nopostīšanas, starp 8. un 10. gadsimtu, kad tās iedzīvotāju skaits varētu būt pārsniedzis 50 000. Sevišķu ievērību pelna Šočikalko senvietā saglabājušies tempļu bareljefi.