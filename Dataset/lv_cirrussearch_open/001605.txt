Gelzenkirhene (vācu: Gelsenkirchen) ir rūpnieciska pilsēta Vācijā, Ziemeļreinā-Vestfālenē. Atrodas Rūras konurbācijas ziemeļos. 20. gadsimta sākumā Gelzenkirhene, toreiz Gelzenkirhene-Būra (Gelsenkirchen-Buer), bija viena no svarīgākajām ogļu ieguves pilsētām Eiropā, tomēr 2000. gadā tika slēgta pēdējā šahta. Mūsdienās šeit atrodas lielākā saules enerģijas spēkstacija Vācijā.