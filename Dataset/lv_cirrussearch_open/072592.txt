AC+79 3888 ir sarkanais punduris, atrodas netālu no Polārzvaigznes Žirafes zvaigznājā. Zvaigznei nav piešķirts patstāvīgs vārds, eksistē tikai kataloga numurs. Zvaigzne atrodas 17,6 gaismas gadu attālumā no Zemes. Tās redzamais spožums ir 11m. Tas nozīmē, ka ar neapbruņotu aci to nevar redzēt. Pēc 40 000 gadiem kosmiskais aparāts Voyager 1 atradīsies tikai 1,6 gaismas gadu attālumā no zvaigznes. Tā kā AC+79 3888 ir sarkanais punduris ar masu, vienlīdzīgu apmēram ¼ no Saules masas, zinātnieki uzskata, ka dzīvība tur nav iespējama. Kamēr Voyager 1 lēnām tuvojas AC+79 3888, pundurzvaigzne milzīgā ātrumā tuvojas Saulei. Brīdī, kad Voyager 1 lidos garām AC+79 3888, tā atradīsies tikai 3 gaismas gadu attālumā no Saules. Arī tobrīd AC+79 3888 būs pārāk blāva, lai to redzētu no Zemes.