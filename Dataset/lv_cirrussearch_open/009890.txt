Salvadors Aljende (spāņu: Salvador Allende Gossens; 1908. gada 26. jūlijs — 1973. gada 11. septembris) bija čīliešu ārsts un politiķis. Viņš tiek uzskatīts par pirmo demokrātiski ievēlēto prezidentu-marksistu kādā no Latīņamerikas valstīm. Viņš laikā no 1970. līdz 1973. gadam bija 29. Čīles prezidents. S. Aljende Čīles politikā bija iesaistījies gandrīz 40 gadus. Kā Sociālistu partijas loceklis viņš bija senators, vietnieks un ministrs. Pirms ievēlēšanas prezidenta amatā 1970. gadā, viņš neveiksmīgi pretendēja uz šo amatu 1952., 1958. un 1964. gadā. S. Aljende prezidentūras laikā pieņēma industriju nacionalizēšanas un kolektivizācijas politiku. 1973. gada 11. septembrī notika militārs apvērsums, kas bija vērsts pret S. Aljendi. Pats S. Aljende veica pašnāvību. Pēc tam par Čīles valsts vadītāju kļuva militārā apvērsuma vadītājs Augusto Pinočets.