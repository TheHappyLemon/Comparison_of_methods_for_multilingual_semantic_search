"Terminators: Glābšana" (angļu: Terminator Salvation) ir 2009. gada ASV zinātniskās fantastikas asa sižeta filma, kuras režisors ir McG. Atšķirībā no filmu sērijas pirmajām trim daļām, šajā daļā nenotiek ceļošana laikā, un darbība risinās 2018. gadā, kad notiek karš starp cilvēci un Skynet. Filmā galvenās lomas atveido Kristians Beils un Sems Vortingtons. Šī ir ceturtā daļa "Terminatora" filmu sērijā un turpinājums 2003. gada filmai "Terminators 3: Mašīnu sacelšanās".