Plankumainais suņstobrs (Conium maculatum) ir ļoti indīgs daudzgadīgs čemurziežu dzimtas lakstaugs. Tā dabiskais izplatības areāls ir Eiropa un Ziemeļamerika, bet mūsdienās tas kā invazīva suga ir sastopams arī citur. Tie spēj izaugt līdz 2,4 m augsti. Lapas ir divkārši saliktas un līdzīgas pētersīļiem. Zied vasarā ar baltiem ziediem. Plankumainajam suņstobram ir ārkārtīgi indīga sula, kas satur koniīnu. Koniīns ietekmē zīdītāju centrālo nervu sistēmu, izraisot muskuļu paralīzi, kā rezultātā var apstāties elpošana un iestāties nāve, tāpēc ir svarīgi izvairīties no saskares ar šo augu.