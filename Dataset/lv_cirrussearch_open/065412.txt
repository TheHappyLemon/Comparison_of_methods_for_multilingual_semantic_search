Racing Club de Avellaneda ir profesionāls Argentīnas sporta klubs no Aveljanedas apgabala, Buenosairesas aglomerācijā. Klubs ir vislabāk pazīstams ar savu futbola komandu, kas piedalās Argentīnas pirmajā divīzijā. Klubs savas mājas spēles aizvada Estadio Presidente Juan Domingo Perón stadionā, kurā ir 61 000 skatītāju vietas. Klubs ir dibināts 1903. gadā un tiek uzskatīts par vienu no Argentīnas "lielā piecinieka" komandām. Racing kļuva par pirmo komandu pasaulē, kas par savas valsts čempioniem kļuva septiņus gadus pēc kārtas. Tas kļuva arī par pirmo Argentīnas klubu, kas ieguva Starpkontinentālo kausu. Kopumā komanda ir izcīnījusi 18 Argentīnas čempionu titulus, kā arī 15 Argentīnas nacionālos kausus. Komanda izcīnījusi arī vienu Copa Libertadores un vienu Supercopa Libertadores.