PL/SQL (angļu: Procedural Language / Structured Query Language) ir Oracle Corporation radīta programmēšanas valoda — SQL valodas procedurāls paplašinājums Oracle datubāzu pārvaldības sistēmai. PL/SQL sintakse ir līdzīga Ada un Pascal programmēšanas valodām. Tā ir viena no trim Oracle Database iebūvētajām valodām (vēl SQL un Java). Neskaitot Oracle, PL/SQL atbalsta arī TimesTen un IBM DB2 (sākot ar 9.7 versiju) datubāzu pārvaldības sistēmas. PL/SQL tiek pastāvīgi atjaunota. Sākot ar Oracle 8, tās versiju numerācija sakrīt ar Oracle Database versijām.