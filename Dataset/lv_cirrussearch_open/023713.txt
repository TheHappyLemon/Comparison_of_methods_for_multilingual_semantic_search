Līza Asija (vācu: Lys Assia; dzimusi Roza Mīna Šērere (Rosa Mina Schärer) 1924. gada 3. martā Rupersvillā, Šveicē, mirusi 2018. gada 24. martā Cīrihē, Šveicē) bija šveiciešu dziedātāja. Bērnībā dejojusi, tomēr vēlāk pievērsusies dziedāšanai. Asija ir pirmā Eirovīzijas dziesmu konkursa uzvarētāja, ar dziesmu Refrain viņa uzvarēja 1956. gadā Šveicē. 1956. gadā piedalījusies arī Vācijas nacionālajā atlasē Eirovīzijai. Asija Šveici pārstāvēja arī nākamajos divos Eirovīzijas dziesmu konkursos. Piedalījās Šveices nacionālajā atlasē 2012. gada Eirovīzijai ar dziesmu C'était ma vie un 2013. gada Eirovīzijai ar dziesmu All In Your Head. 2018. gada martā Līza nomira slimnīcā Cīrihē.