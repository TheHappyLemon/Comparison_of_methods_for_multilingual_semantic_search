Dzjiņdzjana (ķīniešu: 晋江, piņjiņs: Jìnjiāng) ir apriņķa līmeņa municipalitāte Ķīnas dienvidaustrumos. Ietilpst Fudzjaņas provinces Cjuaņdžou prefektūras līmeņa municipalitātē un pēc pilsētas iedzīvotāju skaita ir lielākā valsts apriņķa līmeņa municipalitāte un lielākā pilsēta Cjuaņdžou. Izvietojusies provinces dienvidaustrumos Taivānas šauruma krastā. Robežojas rietumos ar Naņaņu, ziemeļos — ar Cjuaņdžou Ličenas un Fendzes pilsētas rajoniem, austrumos — ar Šiši. Galvenās rūpniecības nozares ir tekstilrūpniecība un apavu ražošana, pilsēta tiek dēvēta par Ķīnas "apavu galvaspilsētu". Pēc kopprodukta Dzjiņdzjana ir starp valsts attīstītākajām apriņķa līmeņa pašvaldībām.