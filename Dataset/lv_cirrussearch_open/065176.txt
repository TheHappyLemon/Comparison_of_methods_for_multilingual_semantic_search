29. ieroču SS grenadieru divīzija "Italia" (itāļu Nr. 1) (vācu: 29. Waffen-Grenadier-Division der SS (italienische Nr. 1)), arī Legione SS Italiana bija Trešā reiha itāļu SS militārais formējums Otrā pasaules kara laikā. Sākotnēji tas tika izveidots pakļautā Vācijai Itālijas Sociālajā Republikā 1943. gadā kā Itāļu leģions, vēlāk tas tika pārveidots par brigādi. 1945. gada 10. februārī vienība tika pārveidota par divīziju. Vienību sāka formēt 1943. gada oktobra sākumā. 1944. gada aprīlī 3 vienības bataljoni veiksmīgi karoja pret Sabiedroto karaspēku pie Ancio un Netuno, par ko 1944. gada 3. maijā vienībai tika atļauts nēsāt SS rūnas uz melna fona, nevis uz sarkanā, un tā tika integrēta Waffen-SS sastāvā. 1944. gadā vienības izmērs bija 15 000 cilvēki. 1945. gada 30. aprīlī padevās gūstā ASV armijai Gorgonzolā, Lombardijā.