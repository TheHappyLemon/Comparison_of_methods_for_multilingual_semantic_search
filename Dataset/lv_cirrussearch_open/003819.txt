Burundijas ģerbonis ir viens no Burundijas nacionālajiem simboliem. Ģerbonis tika pieņemts 1966. gadā. Tā centrā novietots vairogs, kurā uz sarkana fona ir attēlota lauvas galva. Aiz vairoga novietoti trīs sakrustoti afrikāņu šķēpi. Uz baltas lentes zem ģerboņa Burundijas valsts devīze — "Unité, Travail, Progrès" ("Vienotība, Darbs, Progress"). Burundija savu neatkarību ieguva jau 1962. gadā kā karaliste. Līdz 1966. gadam, kad Burundi kļuva par republiku, pastāvēja cits ģerbonis, kas gan bija veidots no tiem pašiem elementiem, kas ir redzami šī brīža ģerbonī.