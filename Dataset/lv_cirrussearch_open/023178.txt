Ava Lavīnija Gārdnere (angļu: Ava Lavinia Gardner; dzimusi 1922. gada 24. decembrī, mirusi 1990. gada 25. janvārī) bija amerikāņu aktrise. 1941. gadā Gārdnere parakstīja līgumu ar MGM Studios. Viņai bija nelielas lomas vairākās filmās, līdz viņas tēlojums tika pamanīts filmā The Killers. Gārdnere kļuva par vienu no vadošajām Holivudas aktrisēm. Par lomu 1953. gada filmā Mogambo aktrise tika nominēta Amerikas Kinoakadēmijas balvai. Filmējusies tādās filmās kā The Hucksters (1947), Show Boat (1951), The Snows of Kilimanjaro (1952), The Barefoot Contessa (1954), Bhowani Junction (1956), On the Beach (1959), Seven Days in May (1964), The Night of the Iguana (1964), The Life and Times of Judge Roy Bean (1972), Earthquake (1974) un The Cassandra Crossing (1976). 1999. gadā Amerikas Kinoinstitūts ierindoja Gārdneri 25. vietā izcilāko sieviešu kārtas zvaigžņu sarakstā.