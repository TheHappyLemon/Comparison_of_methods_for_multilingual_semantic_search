"Andromedas celms" (angļu: The Andromeda Strain) ir 1971. gada ASV zinātniskās fantastikas trillera filma, kuras režisors un producents ir Roberts Vaizs. Filmā galvenās lomas atveido Arturs Hills, Džeimss Olsons, Keita Rīda, Deivids Veins, Paula Kellija un Džordžs Mičels. Filma balstīta uz Maikla Kraitona tāda paša nosaukuma 1969. gada romānu. Neskaitot dažus izņēmumus, filmas sižets ir līdzīgs grāmatas sižetam. Filma stāsta par zinātnieku grupu, kas izmeklē nāvējošu organismu ar ārpuszemes izcelsmi. Filmas "Andromedas celms" pirmizrāde notika 1971. gada 12. martā un to izplatīja Universal Pictures. Filma saņēma atšķirīgus kritiķu vērtējumus un to nominēja Amerikas Kinoakadēmijas balvai kategorijās "Labākais mākslinieka darbs" un "Labākā montāža". Tīmekļa vietnē Rotten Tomatoes filmai ir 67% vērtējums.