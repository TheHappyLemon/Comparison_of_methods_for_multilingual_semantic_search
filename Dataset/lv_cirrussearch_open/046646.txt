Asterikss un Obelikss: Misija Kleopatra (franču: Astérix & Obélix : Mission Cléopâtre) ir 2002. gada Francijas un Itālijas kopražojuma komēdija, kura balstīta uz 1968. gada animācijas filmas "Asterikss un Kleopatra" motīviem. Filmas režisors ir Alēns Šabā, galvenās lomas atveido Žerārs Depardjē, Kristians Klavjē, Žamels Debūzs, Monika Belluči un Eduārs Bauers. Filmas pirmizrāde notika 2002. gada 30. janvārī. Filmai ir izdoti divi turpinājumi: "Asterikss olimpiskajās spēlēs" (2008) un "Asterikss un Obelikss Viņas Majestātes dienestā" (2012). Filmā Asterikss un Obelikss dodas uz Ēģipti, lai palīdzēt Kleopatrai uzveikt Cēzaru derībās.