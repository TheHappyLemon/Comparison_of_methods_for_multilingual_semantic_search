Andrē Prevo (franču: André Prévost; dzimis 1860. gada 26. martā, miris 1919. gada 15. februārī) bija franču tenisists, olimpiskās bronzas medaļas ieguvējs. Prevo 1900. gada vasaras olimpiskajās spēlēs Parīzē startēja vīriešu vienspēļu un dubultspēļu turnīros. Vienspēļu turnīrā viņš zaudēja pirmajā kārtā Lielbritānijas tenisistam Artūram Norisam un turpmāko cīņu neturpināja. Savukārt dubultspēļu turnīrā, kurā viņš startēja kopā ar Žoržu de la Šapelu. Viņi dubultspēlēs izcīnīja bronzas medaļu, pusfināla kārtā piekāpjoties Jauktās komandas pārstāvjiem Maksam Dekužī un Bezilam de Garmendijam. Viņš 1900. gada Francijas atklātajā tenisa čempionātā fināla mačā piekāpās savam tautietim Polam Aimē. Andrē Prevo bija precējies ar Ivonnu Prevo, kura arī 1900. gada vasaras olimpiskajās spēlēs tenisā izcīnīja divas sudraba medaļas.