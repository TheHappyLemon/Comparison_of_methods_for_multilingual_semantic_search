"Pirms es aizeju gulēt" (angļu: Before I Go to Sleep) ir 2014. gada Apvienotās Karalistes, ASV, Francijas un Zviedrijas psiholoģiska trillera filma, kuras režisors un scenārija autors ir Rovans Žofe. Filmā galvenās lomas atveido Nikola Kidmena, Kolins Fērts, Marks Strongs un Anna Marija Dafa. Filma balstīta uz tāda paša nosaukuma S. Dž. Votsona 2011. gada romānu. Filma stāsta par sievieti, kura katru rītu pamostas, neko neatceroties, pagātnē notikuša traumatiska negadījuma dēļ. Kādu dienu atklājas patiesība, kas liek apšaubīt visus sev apkārt. Filmas "Pirms es aizeju gulēt" pirmizrāde notika 2014. gada 4. septembrī. Filma saņēma pārsvarā negatīvas kritiķu atsauksmes. Tīmekļa vietnē Rotten Tomatoes filmai ir 37% vērtējums.