Tomass Maršbērns (Thomas Henry "Tom" Marshburn, dzimis 1960. gada 29. augustā) ir NASA kosmonauts, medicīnas doktors. Maršbērna pirmais kosmiskais lidojums notika 2009. gada jūlijā Space Shuttle misijā STS-127. Tās laikā viņš veica trīs iziešanas kosmosā. Otrais viņa kosmiskais lidojums sākās 2012. gada decembrī, esot kosmosa kuģa Sojuz TMA-07M lidojuma inženierim. Viņš bija SKS 34. un 35. ekspedīcijas sastāvā. Uz Zemes viņš atgriezās 2013. gada maijā. Trešo reizi Tomass Maršbērns devās kosmosā 2020. gada 11. novembrī, esot kosmosa kuģa SpaceX Crew-3 pilotam. Viņš bija Starptautiskās kosmosa stacijas 66. ekspedīcijas lidojuma inženieris un 67. ekspedīcijas komandieris. Uz zemes viņš atgriezās 2022. gada 6. maijā. 2022. gada 1. decembrī Maršbērns paziņoja, ka atstāj NASA. Viņš bija pieņēmis Sierra Space piedāvājumu kļūt par galveno ārstu uzņēmuma Pilotējamo kosmosa lidojumu centrā un Astronautu apmācības akadēmijā. Viņš nodarbosies ar apkalpju medicīnisko apmācību lidojumam kosmosa kuģī Dream Chaser un topošajā kosmosa stacijā Orbital Reef (Blue Origin un Sierra Space kopprojekts). Kosmisko lidojumu kopsavilkums Iziešanas atklātā kosmosā: