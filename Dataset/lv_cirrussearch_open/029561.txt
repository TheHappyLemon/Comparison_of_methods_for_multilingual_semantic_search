Santander Cycles ir publiska velosipēdu noma Londonā, Lielbritānijā. Nomas velosipēdi bieži tiek saukti par Boris Bikes, atsaucoties uz Borisu Džonsonu, kas bija Londonas mērs laikā, kad tika ieviesta šī sistēma. Sistēma pieder Transport for London institūcijai, un to apkalpo uzņēmums Serco. Sistēma tiek sponsorēta un galvenais sponsors kopš 2015. gada aprīļā ir Santander UK. Pirmais sponsors no 2010. līdz 2015. gadam bija Barclays banka un pakalpojums saucās Barclays Cycle Hire. Sistēmas ieviesēja prioritāte tiek apstrīdēta. Džonsons ir sevi nosaucis par plāna ieviesēju, lai arī sākotnējo ideju izziņoja viņa priekštecis amatā Kens Livingstons. Livingstons ir teicis, ka programma vēstīs par "riteņbraukšanas un kājāmgājēju pārmaiņas Londonā", un Džonsons teicis, ka viņš "cerēja, ka velosipēdi galvaspilsētā kļūs tikpat bieži sastopami kā melnie taksometri un sarkanie autobusi". Pētījums parādījis, ka velosipēdisti, kas izmanto sistēmu, gūst trīs reizes mazāk savainojumu uz braucienu kā riteņbraucēji Londonā vidēji, iespējams, tāpēc, ka autovadītāji nomas velo lietotājiem dod vairāk vietas kā citiem riteņbraucējiem. Klientu pētījums parādījis, ka 49 procenti tās izmantotāji saka, ka sistēma ir pamudinājusi viņus sākt pārvietoties Londonā ar velosipēdu. 2012. gada olimpisko spēļu laikā tika uzstādīts rekords ar 47 105 iznomātiem velosipēdiem dienas laikā.