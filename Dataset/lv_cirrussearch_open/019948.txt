Hildegarde no Bingenas (vācu: Hildegard von Bingen, latīņu: Hildegardis Bingensis; dzimusi 1098. gadā, mirusi 1179. gada 17. septembrī) bija vācu rakstniece, komponiste, filozofe, kristiešu mistiķe, Benediktiešu ordeņa abate, sapņotāja un polimāte. Dibinājusi divus klosterus Rupertsbergā 1150. gadā un Eibingenē 1165. gadā. Viens no viņas darbiem kā komponistei Ordo Virtutum ir viens no agrīnās liturģiskās drāmas piemēriem. Romas Katoļu baznīca viņu jau vairākus gadsimtus atzīst par svēto. 2012. gada oktobrī pāvests Benedikts XVI viņu pasludināja par Baznīcas doktori, viņa ir tikai ceturtā sieviete, kas tikusi iecelta Baznīcas doktores godā.