Olivers Bērks (angļu: Oliver Burke, dzimis 1997. gada 7. aprīlī) ir Skotijas futbolists, spēlē uzbrucēja pozīcijā, Skotijas futbola izlases dalībnieks. Kopš 2023. gada Bērks pārstāv Anglijas čempionāta komandu Birmingham City, kas viņu īrē no Werder Bremen. Savu karjeru Bērks sāka Nottingham Forest komandas akadēmijā, bet 2014. gadā parakstīja ar komandu savu pirmo profesionālo līgumu. 2016. gadā Bērks par 13 miljoniem mārciņām pievienojās Vācijas Bundeslīgas komandai RB Leipzig, kas kļuva par lielāko summu, kas ir tikusi samaksāta par Skotijas futbolistu. 2017. gadā Bērks atgriezās Anglijā un pievienojās West Bromwich Albion, vēlreiz uzstādot rekordlielu summu, kas tikusi samaksāta par Skotijas futbolistu. Vēlāk ticis izīrēts gan uz Skotijas klubu Glāzgovas "Celtic", gan uz Spānijas klubu Deportivo Alavés. 2020. gadā Bērks maiņas darījuma rezultātā nonāca Sheffield United.