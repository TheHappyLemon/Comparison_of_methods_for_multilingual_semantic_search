Iļja Mihejevs (krievu: Илья Михеев, dzimis 1994. gada 10. oktobrī) ir Krievijas hokejists, spēlē uzbrucēja pozīcijā. Kopš 2022. gada Mihejevs pārstāv NHL komandu Vankūveras "Canucks". Iepriekš piecas sezonas spēlējis KHL komandā Omskas "Avangard". 2019. gada maijā noslēdzis līgumu ar Toronto "Maple Leafs". 2022. gada 13. jūlijā Mihejevs, kurš pameta "Maple Leafs" kā brīvais aģents, parakstīja četru gadu 19 miljonu dolāru vērtu līgumu ar Vankūveras "Canucks". Krievijas hokeja izlases sastāvā piedalījies 2018. gada Pasaules čempionātā.