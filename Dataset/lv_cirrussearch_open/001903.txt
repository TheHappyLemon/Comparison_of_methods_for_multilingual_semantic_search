Monsona (spāņu: Monzón) ir pilsēta Spānijā, Aragonas autonomā reģiona Veskas provinces otra lielākā pilsēta. Tajā dzīvo nedaudz vairāk par 17 tūkstošiem iedzīvotāju. Tūristu apmeklētākā vieta Monsonā ir Templiešu ordeņa pils (El Castillo Templario). Ievērojami apskates objekti ir arī Santa Marijas del Romeralas katedrāle (Catedral de Santa María del Romeral), Sanhuana baznīca (Iglesia de San Juan), Sanfrancisko baznīca (Iglesia de San Francisco) un vecais tilts, kuru ir būvējuši romieši. Monsonā ir dzimusi un dzīvojusi tenisiste Končita Martinesa, kas sieviešu dubultspēlēs ir ieguvusi trīs Olimpiskās medaļas. 1994. gadā viņa kļuva par Vimbldonas čempionāta uzvarētāju.