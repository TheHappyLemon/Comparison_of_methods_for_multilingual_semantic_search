GintersTeodors Necers (vācu: Günter Theodor Netzer, dzimis 1944. gada 14. septembrī) ir bijušais vācu futbolists, spēlēja pussarga pozīcijā, bijis Rietumvācijas futbola izlases pārstāvis. Slavu ieguvis, pārstāvot savas dzimtās pilsētas komandu Menhengladbahas "Borussia". Divas reizes ar komandu kļuvis par Bundeslīgas čempionu. 1973. gadā pievienojies Spānijas komandai Madrides "Real". "Real" komandas sastāvā divreiz uzvarējis La Liga turnīrā, kā arī divreiz ieguvis Spānijas Karaļa kausu. Savu karjeru noslēdzis Šveices Superlīgas komandā Grasshoppers. Rietumvācijas futbola izlasi pārstāvējis no 1965. līdz 1975. gadam, kopumā piedaloties 37 mačos un gūstot 6 vārtus. Uzvarējis 1974. gada FIFA Pasaules kausā un 1972. gada Eiropas čempionātā. 1972. un 1973. gadā Necers tika atzīts par Vācijas gada labāko futbolistu.