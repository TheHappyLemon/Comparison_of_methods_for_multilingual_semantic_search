"Aklais randiņš" (angļu: Man Up) ir 2015. gada Apvienotās Karalistes un Francijas romantiska komēdija, kuras režisors ir Bens Palmers. Galvenās lomas atveido Leika Bella, Saimons Pegs, Kens Skots, Harieta Voltera, Olīvija Viljamsa, Šārona Horgana un Rorijs Kinnears. Filmas pirmizrāde notika 2015. gada 19. aprīlī Tribekas filmu festivālā. Sieviete, kurai nav otras pusītes, tiek sajaukta ar sievieti, kurai vajadzēja atnākt uz aklo randiņu. Šīs kļūdas rezultātā viņa sev atrod savu perfekto draugu.