Deniss Kačanovs (dzimis 1979. gada 27. novembrī) ir Latvijas futbolists, kreisās malas aizsargs. Pašlaik pārstāv Indonēzijas klubu Persema Malang. 2006. gada septembrī Kačanovs debitēja Latvijas izlasē spēlē pret Luksemburgu. 2009. gada rudenī klubs viņu kopā ar Vitu Rimku diskvalificēja no komandas sastāva, sabiedrībai plašāk nepaskaidrojot iemeslus. 2010. gada sākumā viņš pameta FK Ventspils, bet 2010. gada aprīlī tika publiskota informācija par viņa iespējamo saistību ar likmēm totalizatoros un negodīgu spēli.