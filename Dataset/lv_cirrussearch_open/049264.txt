"Piedošana" (angļu: Atonement) ir 2007. gada romantiska kara traģēdija, kas balstīta uz Iana Makjuana romānu ar tādu pašu nosaukumu. Filmas režisors ir Džo Raits. Galvenās lomas atveido Džeimss Makevojs, Kīra Naitlija, Sērša Runena, Vanesa Redgreiva un Romola Garai. Filmas pirmizrāde notika 2007. gada 29. augustā Venēcijas kinofestivālā. Pēc tam, kad 13 gadus vecā Brionija Telisa apsūdz savas vecākās māsas draugu noziegumā, ko viņš nav izdarījis, Brionija neatgriezeniski izmaina vairāku cilvēku dzīves. Filma tika nominēta 7 Amerikas Kinoakadēmijas balvām, no kurām uzvarēja nominācijā labākā oriģinālmūzika.