Fabio Kapello (itāļu: Fabio Capello; dzimis 1946. gada 18. jūnijā San Kanciānā d'Isonco, Itālijā) ir bijušais itāļu futbolists, šobrīd futbola treneris. Savas futbolista profesionāļa karjeras laikā spēlēja vienīgi Itālijas futbola klubos: SPAL, Roma, Juventus un Milan. Kopumā izcīnīja 4 Serie A čempiontitulus un 2 Itālijas kausus. Ir bijis Itālijas futbola izlases dalībnieks. 32 spēlēs viņš guva 8 vārtus. Vieni no tiem tika gūti pret Angliju Vemblija stadionā 1973. gada 14. novembrī. Šajā spēlē Itālija uzvarēja Angliju ar 1—0. Kopš 1991. gada strādā par futbola treneri. Trenējis Milan, Real Madrid, Roma un Juventus klubus līdz 2008. gadā kļuva par Anglijas izlases galveno treneri. Viņš ar katru vadīto klubu ir izcīnījis vismaz vienu nacionālo čempiontitulu. Tāpat 1994. gadā kopā ar Milan ieguva UEFA Čempionu līgas kausu. 2008. gada janvārī pēc Anglijas izlases nekvalificēšanās 2008. gada Eiropas čempionātam kļuva par Anglijas izlases galveno treneri. Izlasi pameta neilgi pirms 2012. gada Eiropas čempionāta pēc nesaskaņām ar Anglijas Futbola asociāciju. No 2012. līdz 2015. gadam bija Krievijas futbola izlases galvenais treneris. Pašlaik vada Ķīnas klubu Jiangsu Suning.