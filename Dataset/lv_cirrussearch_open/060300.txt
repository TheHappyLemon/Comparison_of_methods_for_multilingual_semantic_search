Kamila Valijeva (krievu: Камила Валерьевна Валиева, tatāru: Камилә Валерий кызы Вәлиева, Kamilä Valeriy qızı Välieva, dzimusi 2006. gada 26. aprīlī) ir tatāru izcelsmes Krievijas daiļslidotāja. 2022. gada Eiropas čempione, divkārtēja Krievijas čempionāta medaļniece. Pašreizējā pasaules rekordiste īsajā, izvēles programmā, kā arī kopējā punktu summā, kopumā karjeras laikā uzstādījusi deviņus pasaules rekordus. Piedalījusies 2022. gada ziemas olimpiskajās spēlēs Pekinā, kur komandu sacensībās izcīnīja zelta medaļu. Olimpisko spēļu laikā tika izplatīta informācija, ka sportistes dopinga analīzēs 2021. gada decembrī tika atklāts trimetazidīns (var uzlabot sportista izturību) un uztura bagātinātāji. Tika uzsākta izmeklēšana, pēc kuras tiks noteikts, vai Valijeva tiks apbalvota ar jebkādām Pekinas olimpiskajās spēlēs izcīnītām medaļām.