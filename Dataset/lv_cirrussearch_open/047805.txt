Piedņestras karogs (moldāvu: Drapelul Transnistriei) ir viens no Piedņestras simboliem. Karogs ir tieši tāds pats kā bijušās Padomju Savienības republikas Moldāvijas PSR karogs. Karogu veido trīs horizontālās līnijas: sarkana, zaļa un sarkana, kā arī dzeltens sirpis un āmurs ar zvaigzni virs tā karoga augšējā kreisā stūrī. Horizontālo līniju platumu proporcija ir 3:2:3. Sirpja un āmura izmērs ir viena piektdaļa no karoga platuma, bet iedomāti apvilktas zvaigznes diametrs ir viena desmitā daļa no karoga platuma. Zvaigznes simetrijas ass ir garuma desmitdaļas attālumā no karoga kreisās malas.