Denjels Džeisons Sudeikis (Daniel Jason Sudeikis; dzimis 1975. gada 18. septembrī) ir amerikāņu aktieris, scenārists un komiķis. Karjeru sācis kā komiķis. 2003. gadā kļuva par Saturday Night Live skeču rakstītāju, tāpat tajā darbojās kā aktieris no 2005. līdz 2013. gadam. Bijušas lomas dažādos televīzijas seriālos, kā 30 Rock, "Klīvlenda šovs", Eastbound & Down. Pazīstams ar lomām tādās filmās kā "Ārpuslaulības nedēļa" (2011), "Neciešamie bosi" (2011), "Apslēptās karaļvalsts sargi" (2013), "Milleru ģimenīte" (2013), "Mana draudzene - monstrs" (2016), Kodachrome (2017), "Afēra ar nākotnes auto" (Driven, 2018). 2021. gadā ieguvis divas Emmy balvas (kā viens no izpildproducentiem par labāko komēdijseriālu un labākais aktieris), kā arī divus gadus pēc kārtas (2021. un 2022. gadā) ieguva Zelta globusa balvu nominācijā "Labākais aktieris televīzijas seriālā — mūzikls vai komēdija" par Teda Laso lomu seriālā "Teds Laso" (Ted Lasso, 2020—). Ir lietuviešu un īru izcelsmes no tēva puses un vācu un īru izcelsmes no mātes puses.