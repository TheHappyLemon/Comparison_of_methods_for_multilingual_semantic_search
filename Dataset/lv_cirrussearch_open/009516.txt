Kotdivuāras futbola izlase ir nacionālā futbola komanda, kas pārstāv Kotdivuāru starptautiskās futbola sacensībās. Kotdivuāras futbola izlasi pārvalda Kotdivuāras Futbola federācija. Savu pirmo spēli izlase aizvadīja 1960. gadā, cīnoties pret Dahomejas (tagadējās Beninas) izlasi. 2006. gadā Ziloņi pirmoreiz piedalījās Pasaules kausa finālturnīrā, kur sīvās cīņās piekāpjoties argentīniešiem un nīderlandiešiem, bet pieveicot serbus neizkļuva no apakšgrupas. Nāciju kausa izcīņā Kotdivuāras izlase ir piedalījusies 25 reizes, trīs reizes kļuvusi par Āfrikas čempioniem — 1992. un 2015. gadā, kā arī 2023. gadā.