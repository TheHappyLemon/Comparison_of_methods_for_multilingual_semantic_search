Siksts I (latīņu: Sixtus I, dzimis 42. gadā, miris 124. vai 128. gadā) bija Romas bīskaps no 114.—119. gada līdz nāvei un līdz ar to katolisma tradīcijā tiek uzskatīts par vienu no Romas pāvestiem. Šajā laikā Romas imperators bija Adriāns. Dažādos avotos ir norādīti atšķirīgi gada skaitļi, kad Siksts I kļuva par Romas pāvestu, un kad viņš nomira, bet tikpat kā visos avotos ir minēts, ka šajā amatā viņš bija deviņus vai desmit gadus. Siksts I bija sestais pāvests pēc Svētā Pētera. Viņa priekštecis bija Aleksandrs I, bet pēctecis — Telesfors.