"Emodži filma" (angļu: The Emoji Movie) ir 2017. gada ASV animācijas filma, kuras režisors un viens no scenārija autoriem ir Tonijs Leonīdss. Filma ir par emodžiju vārdā Džīns, kuram jāizglābj sava virtuālā pasaule pirms tā tiks izdzēsta. Galvenās lomas ierunājuši T.J. Millers, Džeimss Kordens, Anna Ferisa, Maija Rūdolfa, Stīvens Raits, Dženifera Kūlidža, Kristīna Agilera, Sofija Vergara, Šons Hejess un Patriks Stjuarts. Filmas pirmizrāde notika 2017. gada 23. jūlijā, bet Latvijā filma pirmo reizi izrādīta 18. augustā. Filma saņēma negatīvus kritiķu un skatītāju vērtējumus, kā arī ieguva 4 Zelta avenes balvas kategorijās "Sliktākā filma", "Sliktākais režisors", "Sliktākais scenārijs" un "Sliktākais ekrāna pāris".