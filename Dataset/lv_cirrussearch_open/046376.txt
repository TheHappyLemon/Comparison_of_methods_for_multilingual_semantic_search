"Patriots" (angļu: The Patriot) ir 2000. gada ASV vēsturiska kara filma, kuras režisors ir Rolands Emerihs. Galvenās lomas filmā atveido Mels Gibsons, Hīts Ledžers, Džeisons Īzāks, Kriss Kūpers, Džoelija Ričardsone un Toms Vilkinsons. Filmas pirmizrāde notika 2000. gada 20. jūnijā. Pēc tam, kad sadistisks britu virsnieks nogalina lauksaimnieka Bendžamina Mārtina dēlu, Mārtins ir spiests piedalīties Amerikas Savienoto Valstu Neatkarības karā.