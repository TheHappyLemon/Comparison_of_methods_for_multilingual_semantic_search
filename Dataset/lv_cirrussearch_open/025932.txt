Jirži Holīks (čehu: Jiří Holík; dzimis 1944. gada 9. jūlijā) ir bijušais čehoslovāku hokejists, kreisās malas uzbrucējs, ilggadējs Čehoslovākijas hokeja izlases līderis. Karjeras laikā kļuvis par trīskārtēju Pasaules čempionu, kā arī kļuvis par vienu no astoņiem hokejistiem, kas izcīnījuši četras olimpiskās medaļas. Praktiski visu profesionāļa karjeru aizvadīja Čehoslovākijas hokeja līgas klubā Jihlavas "Dukla", tās rindās septiņas reizes izcīnot līgas čempiones titulu. Vēlāk Holīks strādāja arī par treneri.