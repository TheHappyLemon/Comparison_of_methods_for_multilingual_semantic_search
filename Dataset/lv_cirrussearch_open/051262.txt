Kristus konvents (portugāļu: Convento de Cristo/Mosteiro de Cristo) ir 12. gadsimtā Templiešu ordeņa dibināts klosteris Portugāles pilsētā Tomarā, templiešu ordeņa Portugāles atzara vēsturiskais ietekmes centrs. 14. gadsimtā citās valstīs templiešu ordeni likvidēja. Portugālē tas tomēr turpināja darbību, pārdēvējoties par Kristus ordeni, un aktīvi piedalījās 15. gadsimta Lielajos ģeogrāfiskajos atklājumos. 1983. gadā klosteris tika iekļauts UNESCO Pasaules mantojuma sastāvā.