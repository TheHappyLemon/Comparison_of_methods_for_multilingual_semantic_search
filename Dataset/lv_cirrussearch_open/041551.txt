Sērtrendelāga (norvēģu: Sør-Trøndelag, izrunā: [ˈsøːr ²trøndəlɑːɡ]) bija viena no Norvēģijas filkēm. Pašreizējās Trendelāgas filkes dienvidu daļa. Tā robežojas ar otru Trendelāgas daļu, kādreizējo Nūrtrendelāgu, kā arī ar Mēres un Rumsdāles, Oplannes un Hēdmarkas filkēm. Rietumos filki apskalo Norvēģu jūra, bet austrumos ir robeža ar Zviedriju. Filkes ziemeļu daļu no dienvidu daļas atdala Tronheimsas fjords. Mazliet vairāk kā puse iedzīvotāju dzīvo Tronheimā un tās piepilsētās.