Izvarošana ir seksuālās vardarbības forma, kas visbiežāk iekļauj dzimumaktu un ir izdarīta pret otras personas gribu vai bez otras personas piekrišanas. Izvarošana var tikt izdarīta dažādos veidos: pielietojot fizisku spēku, ar draudu palīdzību vai pret cilvēku, kas nav pie apziņas vai nav patstāvīgi spriestpējīgs. Izvarošana tiek uzskatīta par nepieņemamu rīcību un lielākajā daļā pasaules ir noziegums. Pēc 1999. gada ASV datiem visbiežāk par izvarošanas upuriem kļūst sievietes (91% gadījumu), bet izvarotājs visbiežāk ir vīrietis (99% gadījumu). Gandrīz vienmēr izvarotājs ir bijis pirms tam pazīstams ar savu upuri. Izvarošanai var būt dažādi motīvi: seksuālo tieksmju apmierināšana, varas izrādīšana, vēlme otru cilvēku pazemot utt. Persona, kas veic izvarošanu, tiek saukta par izvarotāju.