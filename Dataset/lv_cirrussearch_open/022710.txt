Hematūrija (latīņu: haematuria no sengrieķu: αἷμα — 'asins' un sengrieķu: οὖρον — 'urīns') ir medicīnisks termins, kas nozīmē asins esamību urīnā virs fizioloģisko normu lielumiem. Viens no tipiskiem nieru un urīnizvadkanālu traucējumu simptomiem. Vesela cilvēka urīnā atrod 1-2 eritrocītus redzes laukā jeb 10 000—100 000 šo šūnu urīna porcijā, savāktā 12 stundu laikā. 3-5 eritrocītu atrašana urīnā jau skaitās hematūrija.