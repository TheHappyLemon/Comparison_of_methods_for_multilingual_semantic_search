Stīvens Džeroms Pinārs (angļu: Steven Jerome Pienaar, dzimis 1982. gada 17. martā) ir bijušais Dienvidāfrikas futbolists, spēlēja pussarga pozīcijā, bijis Dienvidāfrikas futbola izlases dalībnieks. Savas karjeras laikā spēlējis Dienvidāfrikā, Nīderlandē, Vācijā un Anglijā. Vislielākos panākumus guvis ar Ajax komandu, ar kuru 2002. un 2004. gadā izcīnījis Eredivisie čempionu titulu. Dienvidāfrikas futbola izlases sastāvā piedalījies 2002. un 2010. gada FIFA Pasaules kausā.