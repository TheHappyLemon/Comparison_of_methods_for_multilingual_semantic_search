"Sadedzināt pēc izlasīšanas" (angļu: Burn After Reading) ir 2008. gada ASV, Apvienotās Karalistes un Francijas melnā komēdija, kuras režisori, producenti un scenārija autori ir Džoels un Ītans Koeni. Galvenās lomas atveido Frānsisa Makdormanda, Džordžs Klūnijs, Džons Malkovičs, Tilda Svintone, Ričards Dženkinss un Breds Pits. Filmas pirmizrāde notika 2008. gada 27. augustā Venēcijas filmu festivālā. Disks, kas satur noslēpumainu informāciju no CIP aģenta, nonāk divu negodīgu un nervozu sporta zāles darbinieku rokās, kuri mēģina disku pārdot.