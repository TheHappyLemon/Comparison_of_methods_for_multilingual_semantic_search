Amundsena krasts (angļu: Amundsen Coast) ir ap 160 km garš Rosa šelfa ledāja dienvidu daļas piekrastes apgabals starp Gūlda krastu ziemeļaustrumos un Dufeka krastu rietumos. Krastu norobežo Morisa smaile pie Līvas glečera austrumu malas rietumos un Skota glečers austrumos. Krasts 1961. gadā nosaukts par godu norvēģu polārpētniekam Roaldam Amundsenam, kurš 1911. gadā savas Dienvidpola ekspedīcijas laikā uzkāpšanai uz Polārā plato izvēlējās maršrutu pa Aksela Heiberga glečeri šajā šelfa ledāja piekrastes daļā.