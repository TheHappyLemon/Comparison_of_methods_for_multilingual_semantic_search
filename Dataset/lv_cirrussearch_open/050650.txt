Alzete (franču: Alzette, vācu: Alzig, luksemburgiešu: Uelzecht) ir Zaueres labā krasta pieteka Francijā un Luksemburgā. Izteka - Francijas teritorijā dažus kilometrus no Luksemburgas robežas. Tek ziemeļu-ziemeļaustrumu virzienā. Apdzīvotās vietas upes krastos - Eša pie Alzetes, Luksemburga, Merša. Ietek Zauerē pie Etelbrikas. Ievērojamākās pietekas - Eiša, Mamera, Varka. Upes lejtecē atrodas Luksemburgas lielhercogu rezidence - Bergas pils.