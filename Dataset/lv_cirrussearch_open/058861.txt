Mario Staničs (horvātu: Mario Stanić, dzimis 1972. gada 10. aprīlī) ir bijušais Horvātijas futbolists, spēlēja pussarga un uzbrucēja pozīcijā, bijis Dienvidslāvijas un Horvātijas futbola izlases dalībnieks. Savas karjeras laikā pārstāvējis Bosnijas un Hercegovinas, Horvātijas, Spānijas, Portugāles, Beļģijas, Itālijas un Anglijas komandas. Ar Parma komandu 1999. gadā izcīnījis UEFA kausu. Ar Horvātijas futbola izlasi piedalījies 1998. un 2002. gada FIFA Pasaules kausā, kā arī 1996. gada Eiropas čempionātā.