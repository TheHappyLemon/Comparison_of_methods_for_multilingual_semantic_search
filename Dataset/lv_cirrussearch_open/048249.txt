Jergs Haiders (vācu: Jörg Haider, izrunā: [ˈjœɐ̯k ˈhaɪdɐ], dzimis 1950. gada 26. janvārī, miris 2008. gada 11. oktobrī) bija Austrijas politiķis, divus termiņus bija Karintijas federālās zemes vadītājs, ilgstoši bija Austrijas Brīvības partijas līderis, vēlāk partijas Savienība Austrijas nākotnei (Bündnis Zukunft Österreich) līderis, kas atšķēlās no Brīvības partijas. Jergs Haiders bija pretrunīgi vērtēta persona gan Austrijā, gan ārpus tās. Kopš 2000. gada atsevišķās valstīs tika ievērotas sankcijas pret viņu un viņa vadīto partiju. Haiders gāja bojā autoavārijā 2008. gadā.