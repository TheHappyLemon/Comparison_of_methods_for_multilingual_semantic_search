Mohammads Mosadeks (persiešu: محمد مصدق, izrunā: [mohæmˈmæd(-e) mosædˈdeɣ], izruna (palīdzība·info), dzimis 1882. gada 16. jūnijā, miris 1967. gada 5. martā) bija irāņu politiķis. Viņš bija demokrātiski ievēlētas valdības galva, būdams Irānas premjerministrs no 1951. līdz 1953. gadam, kad viņa valdība tika gāzta Amerikas Savienoto Valstu Centrālās izlūkošanas pārvaldes un Apvienotās Karalistes Slepenā izlūkošanas dienesta organizētā apvērsumā. Mosadeks bija rakstnieks, administrators, jurists un parlamentārietis. Viņa valdība īstenoja daudzas progresīvas sociālās un politiskās reformas, piemēram, sociālās apdrošināšanas un zemes reformas, tajā skaitā zemes īres aplikšana ar nodokli. Tomēr viņa kabineta viszināmākais lēmums bija nacionalizēt Irānas naftas industriju, kas kopš 1913. gada caur Anglopersiešu naftas kompāniju (Anglo-Persian Oil Company, APOC) (vēlāk — British Petroleum un BP) bija piederējusi britiem.