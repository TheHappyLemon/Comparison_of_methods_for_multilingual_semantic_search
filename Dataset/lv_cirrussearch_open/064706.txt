Sesars Rodrigess Alvaress (spāņu: César Rodríguez Álvarez, dzimis 1920. gada 6. jūlijā, miris 1995. gada 1. martā) bija Spānijas futbolists un futbola treneris, spēlēja uzbrucēja pozīcijā, pārstāvējis Spānijas futbola izlasi. Savu karjeras lielāko daļu pavadījis FC Barcelona komandā, piedaloties kopumā 351 mačā un gūstot 232 vārtus, padarot viņu par kluba labāko vārtu guvēju vairākas desmitgades, līdz viņu apsteidza Lionels Mesi. Sesars piecas reizes uzvarēja La Liga turnīrā un kopumā izcīnīja 13 titulus. Spānijas futbola izlasi pārstāvējis no 1945. līdz 1952. gadam, 12 mačos gūstot 6 vārtus. Piedalījies 1950. gada FIFA Pasaules kausā.