Alisa Džeina Milāno (Alyssa Jayne Milano; dzimusi 1972. gada 19. decembrī) ir amerikāņu aktrise, producente un bijusī dziedātāja. Pazīstama ar Fēbes Halivelas lomu The WB seriālā "Amulets". Bērnībā filmējusies ABC situāciju komēdijseriālā Who's the Boss?. Filmējusies arī tādās filmās kā Dance 'til Dawn, "Jaungada nakts", "Komando", "Bailes". Milāno ir saņēmusi trīs Kids' Choice Awards par lomu seriālā Who's the Boss? un trīs Young Artist Awards. Izdevusi četrus studijas albumus, divas labāko dziesmu izlases.