Doles pilis jeb Vecdoles (latīņu: castrum de Dolen) un Jaundoles pilis (vācu: Dahlen) bija Rīgas arhibīskapijas pilis uz Doles salas. Vecdoles pils sākotnēji piederēja Rīgas arhibīskapu vasalim Johanam Dolenam, pēc tās sagraušanas Rīgas domkapituls uzcēla savu pili Doles salas dienvidrietumu malā (Jaundoles pili). Līdz mūsdienām saglabājušies abu piļu mūra sienu fragmenti un Doles muižas kungu māja, kurā iekārtots Daugavas muzejs.