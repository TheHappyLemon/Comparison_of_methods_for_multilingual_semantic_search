Emma Tompsone (angļu: Emma Thompson; dzimusi 1959. gada 15. aprīlī Padingtonā, Londonā, Anglijā) aktieru Ērika Tompsona un mātes Filidas Lo ģimenē un ir angļu aktrise, komiķe, scenāriste un autore. Tompsone bija apveltīta ar jautru, gudru, radošu ģimenes atmosfēru, un viņa bija populāra un veiksmīga studente. Viņa mācījās Kembridžas Universitātē, studējot angļu literatūru un bija daļa no universitātes Footlights drāmas jeb amatierteātra kluba, kurā pirmo reizi satikās slavenās grupas Monty Python locekļi. Tompsone universitāti absolvēja 1980. gadā un uzsāka savu izklaides industrijas karjeru sākot ar BBC radio izklaides raidījumiem un komēdiju šoviem. Divkārtēja Amerikas Kinoakadēmijas balvas balvas ieguvēja — 1992. gadā kā labākā aktrise par Mārgaretas lomu Džeimsa Aivorija filmā "Hovardsenda" pēc Eduarda Morgana Forstera romāna motīviem un 1996. gadā kā scenārija autore Ana Lī filmā "Prāts un jūtīgums" pēc Džeinas Ostinas romāna motīviem. Vēl trīsreiz nominēta Amerikas Kinoakadēmijas balvai, kā arī trīs BAFTA kino balvu, vienas Emmy balvas un divu Zelta globusa balvu ieguvēja.