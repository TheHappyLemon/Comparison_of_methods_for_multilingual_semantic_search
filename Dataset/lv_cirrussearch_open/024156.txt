Vikipēdija itāļu valodā (itāļu: Wikipedia in italiano) ir bezmaksas tīmekļa enciklopēdijas Vikipēdijas itāļu valodas versija. Tā darbojas kopš 2001. gada 11. maija un ir viena no pirmajām Vikipēdijām. Pirmo reizi tika labota 2001. gada 11. jūnijā. Pēc 2014. gada datiem tajā bija vairāk kā 1,14 miljoni rakstu un vairāk kā viens miljons reģistrētu lietotāju. 2020. gada janvārī tajā bija vairāk nekā 1,579 miljoni rakstu un tā bija astotā lielākā Vikipēdija pēc rakstu skaita. Pilnīgākajiem un kvalitatīvākajiem rakstiem tiek piešķirts vērtīga vai laba raksta statuss.