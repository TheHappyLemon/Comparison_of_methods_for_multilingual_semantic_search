Viktorija Luiža "Piksija" Lota (angļu: Victoria Louise "Pixie" Lott; dzimusi 1991. gada 12. janvārī) ir angļu dziedātāja, dziesmu autore, dejotāja un aktrise. Debijas singlu Mama Do izdeva 2009. gada jūnijā, tas uzreiz ierindojās pirmajā vietā Apvienotās Karalistes singlu topā. Arī otrais singls Boys and Girls ierindojās topa pirmajā vietā 2009. gada septembrī. 2009. gada septembrī mūziķe izdeva arī savu debijas albumu Turn It Up, kas tika rakstīts četrus gadus. Tas tika pārdots vairāk nekā miljons kopijās, Apvienotās Karalistes albumu topā ierindojās sestajā vietā, no albuma tika izdoti pieci Top 20 singli. Otro studijas albumu Young Foolish Happy viņa izdeva 2011. gada 14. novembrī. 2010. gada jūlijā P. Lota aizvietoja Dani Minogu "X Faktors" septītās sezonas noklausīšanās. Filmējusies filmās Fred: The Movie un Sweet Baby Jesus.