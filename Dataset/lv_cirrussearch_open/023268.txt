2014. gada Vasaras Jaunatnes olimpiskās spēles bija otrās Vasaras Jaunatnes olimpiskās spēles. Tās notika Naņdzjinā, Ķīnā, laikā no 2014. gada 16. līdz 28. augustam. Naņdzjina par Vasaras Jaunatnes olimpisko spēļu norises vietu tika nosaukta 2010. gada februārī Starptautiskās Olimpiskās komitejas sesijā. Šī bija pirmā reize Jaunatnes olimpisko spēļu vēsturē, kad balsojums notiek SOK sesijā, jo iepriekšējās divas Jaunatnes olimpisko spēļu norises vietas tika noteiktas pasta balsojuma veidā. Latviju tajās pārstāvēja 13 sportisti, kas startēja astoņos sporta veidos. Latvijas sportisti izcīnīja trīs bronzas medaļas: svarcēlāja Rebeka Koha, šāvēja Agate Rašmane un tenisiste Aļona Ostapenko.