200 metri brīvā stilā peldēšana vīriešiem bija viena no septiņām peldēšanas disciplīnām, kas tika aizvadīta 1900. gada vasaras olimpiskajās spēlēs Parīzē. Sacensības notika divas dienas, 1900. gada 11. augustā tika aizvadīti pieci kvalifikācijas posmi, savukārt 12. augustā notika fināla sacensības. Disciplīnas norises vieta bija Sēnas upes daļa starp Kurbevuē un Aņēras tiltiem. Sacensībās kopā startēja 26 sportisti no 10 pārstāvošajām valstīm. Zelta medaļu izcīnīja Austrālijas sportists Frederiks Leins, sudraba medaļu ieguva Ungārijas sportists Zoltāns Halmai, savukārt bronzas medaļu ieguva Austrijas sportists Karls Ruberls.