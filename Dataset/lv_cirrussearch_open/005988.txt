Matss Sundīns (zviedru: Mats Johan Sundin; dzimis 1971. gada 13. februārī Brommā, Zviedrijā) ir bijušais zviedru hokejists, centra uzbrucējs, Zviedrijas hokeja izlases dalībnieks. Karjeras laikā aizvadījis 1346 spēles Nacionālās hokeja līgas klubos Toronto "Maple Leafs", Kvebekas "Nordiques" un Vankūveras "Canucks". No 1997. līdz 2008. gadam bijis "Maple Leafs" kapteinis. 2012. gadā uzņemts Hokeja slavas zālē. Sundīns ir 2006. gada olimpiskais čempions, kā arī trīskārtējs Pasaules čempions.