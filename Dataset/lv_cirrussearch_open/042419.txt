Dzintara ceļš bija dzintara tirdzniecības maršruts, kas savienoja Sembas pussalas reģionu Baltijas jūras piekrastē ar Romas impērijas centru mūsdienu Itālijā. Maiņas sakaru ceļš starp Baltijas jūras piekrasti un Romas impēriju. Pa šo ceļu senajā Romā tika ievests tur plaši izmantotais dzintars. Dzintara ceļš sākās Baltijas jūras A piekrastē seno prūšu un kuršu apdzīvotajos rajonos un turpinājās lejup pa Vislu līdz Karnuntas pilsētai tagadējās Ungārijas teritorijā. Tālāk dzintars tika nogādāts līdz Adrijas jūras piekrastei un Apenīnu pussalai. Līdz ar dzintara ceļa apgūšanu, sākot ar 1.gs. pēc Kr., baltu zemes, to skaitā arī Latvijas teritorija, tika iekļautas romiešu ģeogrāfiskajos priekšstatos un maiņas sakaros. Par to liecina gan rakstītie vēstures avoti par romiešu ceļojumiem pēc dzintara (Plīnijs Vecākais pst Baltijas salu) un ziņas par aistiem, (Tacits), gan arī provinciālromiskās senlietas un romiešu monētas Latvijas arheoloģiskajos atradumos (Mazkatužu kapulauks; senākās monētas Latvijas teritorijā).