Nvankvo Kanu (angļu: Nwankwo Kanu, dzimis 1976. gada 1. augustā) ir bijušais Nigērijas futbolists, spēlējis uzbrucēja pozīcijā, bijis Nigērijas futbola izlases dalībnieks. Spēlējis Nigērijas klubā Iwuanyanwu Nationale, Nīderlandes klubā Ajax, Itālijas klubā Inter Milan un Anglijas klubos Arsenal, West Bromwich Albion un Portsmouth. Ar Ajax komandu izcīnījis trīs Eredivisie titulus un UEFA Čempionu līgas trofeju 1995. gadā, bet ar Arsenal komandu – divus Premjerlīgas titulus. Nigērijas futbola izlases sastāvā piedalījies 1998. un 2002. gada FIFA Pasaules kausā. Izcīnījis zelta medaļu 1996. gada vasaras olimpiskajās spēlēs.