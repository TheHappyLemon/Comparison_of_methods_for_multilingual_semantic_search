"Romijas un Mišelas skolas salidojums" (angļu: Romy and Michele's High School Reunion) ir 1997. gada komēdija, kas balstīta uz izrādi Ladies Room. Filmas režisors ir Deivids Mirkins. Galvenās lomas atveido Mira Sorvino, Līza Kudrova un Žanīna Garofalo. Filmas pirmizrāde notika 1997. gada 25. aprīlī. Romija un Mišela ir 28 gadus vecas labākās draudzenes, kuras līdz šim nav sasniegušas neko vērā ņemamu. Tuvojoties vidusskolas salidojumam, abas nolemj izdomāt sev viltus karjeras, lai atstātu iespaidu uz klasesbiedriem.