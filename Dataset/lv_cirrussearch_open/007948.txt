Bojans Bakičs (serbu: Бојан Бакић; Bojan Bakić; dzimis 1983. gada 8. janvārī Titogradā, Dienvidslāvijā) ir profesionāls melnkalniešu basketbolists, spēlē uzbrūkoša aizsarga pozīcijā. Pašlaik (2012) ir bez kluba. B. Bakičs Podgoricas "Budućnost" sastāvā vairākkārt ir izcīnījis Serbijas un Melnkalnes čempiona titulus. Tāpat 2008. gadā izcīnīja Melnkalnes kausu. Trīs sezonas spēlējis Eirolīgā. 2005. gadā triumfēja Adrijas līgas turnīrā kopā ar "Budućnost". 2010.—2011. gada sezonas otrajā pusē spēlēja Latvijas klubā Rīgas VEF, kā sastāvā izcīnīja LBL čempiona titulu. Pēc sezonas viņš pievienojās BK Ventspils, ko pameta pirms 2012. gada sākuma. Dienvidslāvijas jaunatnes izlašu sastāvā izcīnījis zelta medaļu 1999. gada Eiropas čempionātā kadetiem un 2000. gadā Pasaules čempionātā junioriem.