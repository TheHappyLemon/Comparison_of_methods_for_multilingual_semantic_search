Ziemassvētku pamiers (vācu: Weihnachtsfrieden, franču: Trêve de Noël) bija plaši izplatīts, bet neoficiāls pamiers Pirmā pasaules kara Rietumu frontē ap 1914. gada Ziemassvētkiem. Nedēļā pirms svētkiem vācu un britu karavīri šķērsoja tranšejas, lai apsveiktu viens otru un parunātos. Vairākās vietās abu pušu karavīri Ziemassvētku vakarā vai Ziemassvētku dienā apmainījās ar suvenīriem un ēdienu. Bija kopīgas apbedīšanas ceremonijas, ieslodzīto apmaiņas darījumi, vairākas tikšanās beidzās ar korāļu dziedāšanu. Karavīri spēlēja futbolu cits ar citu. Tomēr mierīgā uzvedība nebija sastopama visur, dažās vietās kaujas netika pārtrauktas. Dažas vienības saglabāja pamieru arī nākamajā gadā, tomēr tas nebija tik plaši izplatīts kā 1914. gadā, daļēji augsto komandieru skaidro pavēļu, kas aizliedza brālību, dēļ. 1916. gadā neizdevās "noslēgt" pamieru, jo bija strauji pieaugusi karadarbība.