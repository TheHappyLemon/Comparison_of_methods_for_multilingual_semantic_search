Dijarbakira (turku: Diyarbakır; agrāk osmaņu turku دیاربکر, Diyâr-ı Bekr, kurdu ئامه‌د, Amed, antīkajos laikos Amida) ir lielākā pilsēta Turcijas dienvidaustrumos. Tā atrodas pie Tigras upes un ir Dijarbakiras ila galvaspilsēta. Ilā dzīvo gandrīz 1,5 miljoni iedzīvotāju, bet pilsētā — 600 tūkstoši. Pilsēta ir slavena ar tās kultūru, folkloru un arbūziem. Mūsdienās lielākā daļa iedzīvotāju ir kurdi un to dažkārt neoficiāli dēvē par Kurdistānas galvaspilsētu. Agrāk ceturtdaļa no visiem pilsētas iedzīvotājiem bija armēņi un asīrieši, bet, sākoties armēņu genocīdam, vairums pilsētu ir pametuši.