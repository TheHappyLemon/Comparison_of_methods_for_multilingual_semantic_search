Salomons Kalu (Salomon Armand Magloire Kalou; dzimis 1985. gada 5. augustā) ir Kotdivuāras futbolists, spēlē uzbrucēja pozīcijā, Kotdivuāras futbola izlases dalībnieks. Kopš 2022. gada spēlē Džibutijas klubā Arta/Solar7. Profesionāļa karjeru sācis Nīderlandes Feyenoord sastāvā, kur spēlēja no 2003. līdz 2006. gadam, izņemot 2004. gadu, kad tika izīrēts Nīderlandes Excelsior klubam. No 2006. līdz 2012. gadam spēlēja Anglijas Chelsea sastāvā, pēc tam — Francijas klubā Lille OSC. Lielākos panākumus guvis, spēlējot Chelsea — izcīnīja Premjerlīgas un UEFA Čempionu līgas čempiontitulu. Kopš 2007. gada spēlē Kotdivuāras izlasē. Spēlējis 2008. gada vasaras olimpiskajās spēlēs, vairākos Āfrikas Nāciju kausa izcīņas finālturnīros, kā arī 2010. gada FIFA Pasaules kausā (un spēlēs arī 2014. gada FIFA Pasaules kausā).