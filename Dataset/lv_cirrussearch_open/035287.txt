Hidroenerģija (grieķu: ὕδωρ ‎(húdōr) — 'ūdens') vai ūdens enerģija ir enerģija, kuru iegūst no ūdens kustības, un to pārvērš cita veida enerģijā. Visbiežāk tiek izmantota ūdens potenciālā enerģija. Lai šo enerģiju varētu iegūt, tiek celtas hidroelektrostacijas (HES), veidojot aizsprostus uz upēm. Agrāk ūdens enerģija tika plaši izmantota ūdens dzirnavās, bet mūsdienās šīs ūdens enerģijas izmantošanas veids ir gājis zudumā.