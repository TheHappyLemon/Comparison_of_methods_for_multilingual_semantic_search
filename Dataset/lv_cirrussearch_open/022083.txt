"Citādie" (angļu: Divergent) ir amerikāņu rakstnieces Veronikas Rotas pirmais triloģijas romāns. Stāsta darbība norisinās nākotnes Čikāgā. Romāns "Citādie" nereti tiek salīdzināts ar rakstnieces Sūzenas Kolinsas grāmatām "Bada spēles", tās līdzīgo sižetisko iezīmju un attiecīgās lasītāju auditorijas dēļ.[nepieciešama atsauce] Veronika Rota apgalvo, ka ideja par šīm grāmatām pie viņas atnākusi, studējot koledžā.