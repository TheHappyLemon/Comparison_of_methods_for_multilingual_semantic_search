"Big Hit Music" (korejiski: 빅히트 뮤직; iepriekš "Big Hit Entertainment") ir Dienvidkorejas izklaides industrijas kompānija, ko 2005. gadā izveidoja Bangs Šijuks (Bang Si-hyuk). 2021. gada martā mātesuzņēmums "Hybe Corporation" (iepriekš "Big Hit Entertainment Co. Ltd.") mainīja tā zīmola nosaukumu uz "Big Hit Music". Šobrīd "Big Hit Music" kompānija pārvalda solistu Lī Hjonu (Lee Hyun) un puišu grupas BTS un TXT. Iepriekš tā menedžēja arī solisti Limu Džonghī (Lim Jeong-hee) un grupas 8Eight, 2AM un Glam.