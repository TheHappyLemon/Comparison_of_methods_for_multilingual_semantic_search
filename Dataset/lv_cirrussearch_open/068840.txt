Džons Bojega (angļu: John Boyega; dzimis 1992. gada 17. martā) ir angļu aktieris un producents. Pirmo reizi ieguvis atpazīstamību ar lomu šausmu kinokomēdijā Attack the Block (2011). Kļuvis starptautiski pazīstams pēc lomas "Zvaigžņu kari" triloģijā "Spēks mostas" (2015), "Pēdējie džedi" (2017) un "Skaivokera atdzimšana" (2019). 2016. gadā saņēmis BAFTA kino balvu kategorijā "Uzlecošā zvaigzne" un Trophée Chopard balvu 2016. gada Kannu kinofestivālā. Par lomu filmā Red, White and Blue, kas bija daļa no Stīva Makvīna seriāla Small Axe (2020), saņēmis Zelta globusa balvu. Atveidojis lomas arī tādās filmās kā "Sfēra" (2017), "Detroita" (Detroit, 2017), "Pacific Rim 2" (Pacific Rim Uprising, 2018), "Karotājas" (The Woman King, 2022) un They Cloned Tyrone (2023).