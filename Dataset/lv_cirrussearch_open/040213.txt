Stefans Lambjels (franču: Stéphane Lambiel; dzimis 1985. gada 2. aprīlī) ir bijušais šveiciešu daiļslidotājs, tagad — daiļslidošanas treneris un horeogrāfs. Viņš ir 2006. gada ziemas olimpisko spēļu sudraba medaļnieks, divkārtējs pasaules čempions, divkārtējs Grand Prix fināla uzvarētājs un deviņkārtējs Šveices čempions. Bijis Šveices karognesējs 2010. gada ziemas olimpiskajās spēlēs. Pašlaik ir Latvijas daiļslidotāju Denisa Vasiļjeva un Diānas Ņikitinas treneris.