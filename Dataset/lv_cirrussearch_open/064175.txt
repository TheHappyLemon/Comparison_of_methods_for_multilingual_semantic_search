Lemēra šaurums (spāņu: Estrecho de le Maire) ir kuģojams jūras šaurums, kas Dienvidamerikas dienvidos no Ugunszemes atdala Estadosas salu un savieno Atlantijas okeānu ar Dreika šaurumu. Šaurumu 1616. gadā atklāja holandiešu jūrasbraucēji Jakobs Lemērs un Villems Shautens dienvidu jūrasceļa ekspedīcijā neilgi pēc Hornas raga atklāšanas. Nosaukts Jakoba Lemēra vārdā. Šaurumā ir biežas vētras un spēcīgas straumes, tādēļ burukuģi izvairījās izmantot šaurumu un tā vietā apkuģoja Estadosas salu.