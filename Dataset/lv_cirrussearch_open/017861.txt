Blown Away ir amerikāņu kantrīdziedātājas Kerijas Andervudas ceturtais studijas albums. Tas tika izdots 2012. gada 1. maijā. Pēc RIAA sistēmas albums ticis sertificēts ar platīna disku ASV. Saskaņā ar 2013. gada februāra datiem, ASV Blown Away ticis pārdots 1,271 miljonos kopiju. Tādējādi šis ir ceturtais mūziķes albums, kas ticis pārdots vismaz 1 miljonu kopiju. Billboard 200 topā tas debitēja pirmajā vietā (tika pārdoti 267 tūkstoši albuma kopiju), tādējādi viņa kļuva par trešo kantrīdziedātaju ar trim topā pirmajā vietā debitējušiem albumiem. 2012. gadā tas bija septītais vislabāk pārdotais albums ASV.