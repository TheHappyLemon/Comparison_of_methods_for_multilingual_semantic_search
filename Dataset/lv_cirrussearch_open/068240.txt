Kecskeméti TE ir Ungārijas sporta klubs no Kečkemētas, plašāk pazīstams ar tā futbola komandu, kas pašlaik spēlē Ungārijas futbola čempionāta augstākajā līgā — Nemzeti Bajnokság I. Mājas spēles klubs aizvada Széktói stadionā, kura ietilpība ir 6300 vietu. Komandas lielākais sasniegums ir 2011. gadā izcīnītais Ungārijas kauss. 2022.—2023. gada sezonā Ungārijas līgā ieguva 2. vietu. UEFA klubu sacensībās pirmo reizi piedalījās 2011.—2012. gada sezonā UEFA Eiropas līgā, kad dalību sāka no 2. kvalifikācijas kārtas, abas spēles nospēlējot neizšķirti, bet pēc izbraukumā gūtajiem vārtiem piekāpās Kazahstānas klubam Aktobe.