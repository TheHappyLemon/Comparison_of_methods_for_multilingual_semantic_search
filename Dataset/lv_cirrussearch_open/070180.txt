"Pateicības diena" (angļu: Thanksgiving) ir 2023. gada ASV šausmu filma, kuras režisors ir Īlaijs Rots. Filmā galvenās lomas atveido Patriks Dempsijs, Edisone Reja, Milo Manheims, Dželens Tomass Brukss, Nella Verlake, Riks Hofmans un Džīna Geršone. Filma balstīta uz Rota izdomātas filmas treilera no filmas "Maltuve" (2007). Filma stāsta par slepkavu, kurš Pateicības dienā terorizē Masačūsetsas pilsētas Plimutas, kas ir šo svētku dzimtene, iedzīvotājus. Filmas "Pateicības diena" pirmizrāde notika 2023. gada 17. novembrī un to izplatīja TriStar Pictures. Latvijā filmas pirmizrāde notika 2023. gada 8. decembrī. Filma saņēma pozitīvas kritiķu atsauksmes, kā arī atzīta par vienu no gada labākajām šausmu filmām. Tīmekļa vietnē Rotten Tomatoes filmai ir 83% vērtējums. Filma bija finansiāli veiksmīga, nopelnot vairāk nekā 45 miljonus ASV dolāru pie 15 miljonu budžeta. 2023. gada novembrī Rots paziņoja, ka filmai 2025. gadā izdos turpinājumu.