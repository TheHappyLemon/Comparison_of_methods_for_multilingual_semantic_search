Albānija olimpiskajās spēlēs pirmo reizi piedalījās 1972. gada vasaras olimpiskajās spēlēs, kas notika Rietumvācijas pilsētā Minhenē. Savukārt nākamajās četrās olimpiskajās spēlēs nepiedalījās, divās no tām — 1980. gada vasaras un 1984. gada vasaras olimpiskajās spēlēs — boikota dēļ. Albānija vasaras olimpiskajās spēlēs atgriezās 1992. gadā, kad tās notika Spānijas pilsētā Barselonā un kopš tā laika pārstāvēta visās olimpiskajās spēlēs. Albānija ziemas olimpiskajās spēlēs pirmo reizi piedalījās 2006. gadā, kad tās notika Itālijas pilsētā Turīnā. Albānija pašlaik nav izcīnījusi olimpiskās medaļas.