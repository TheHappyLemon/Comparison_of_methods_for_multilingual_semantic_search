Garums ir priekšmeta izmērs garenvirzienā (parasti vislielākā izmēra virzienā un horizontālā virzienā). Fizikā garums ir attāluma sinonīms. Garums ir viendimensionāls lielums, atšķirībā no laukuma jeb platības, kas ir divdimensionāls lielums, vai tilpuma jeb apjoma, kas ir trīsdimensionāls lielums. Gandrīz visās mērvienību sistēmās garuma mērvienības ir pamata mērvienības, no kurām atvasina citas mērvienības. SI sistēmā garuma mērvienība ir metrs.