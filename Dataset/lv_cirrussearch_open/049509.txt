Nīderlandes sieviešu futbola izlase (nīderlandiešu: Nederlands vrouwenvoetbalelftal) ir nacionālā sieviešu futbola komanda, kas pārstāv Nīderlandi starptautiskās futbola sacensībās. Izlasi pārvalda Nīderlandes Futbola asociācija (KNVB). Izlases lielākais panākums ir uzvara 2017. gada Eiropas čempionātā, kas notika tieši Nīderlandē. Kopumā Eiropas čempionāta finālturnīrā izlase ir spēlējusi četras reizes. FIFA Pasaules kausa sievietēm finālturnīram izlase ir kvalificējusies trīs reizes. Debijas reizē 2015. gadā iekļuva astotdaļfinālā. 2019. gada FIFA Pasaules kausā iekļuva finālā, kur ar 0:2 piekāpās ASV izlasei. 2020. gada vasaras olimpiskajās spēlēs Tokijā sasniedza ceturtdaļfinālu. 2023. gada jūnijā FIFA Pasaules rangā sievietēm izlase bija 9. vietā.