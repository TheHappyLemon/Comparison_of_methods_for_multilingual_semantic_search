Atari Teenage Riot (saīsinājumā ATR) ir vācu digitālā hārdkora mūzikas grupa, izveidota Berlīnē 1992. gadā. Grupas mūzika ir ļoti politiska, tā apvieno anarhisma un antifašisma uzskatus ar pankroka vokālu un pavisam jaunu, tehno mūzikai raksturīgu skanējumu digital hardcore, ko ieviesa Alekss Empairs, viens no grupas dalībniekiem, izmantojot to savas ierakstu kompānijas Digital Hardcore Recordings nosaukumā.