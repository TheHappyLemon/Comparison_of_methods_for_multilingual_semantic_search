"Bruklina" (angļu: Brooklyn) ir 2015. gada drāma, kuras režisors ir Džons Kroulijs. Filmas sižets veidots pēc Kolma Toibina (Colm Tóibín) romāna Brooklyn. Filma ir par jaunu īrieti, kas emigrē uz Bruklinu Ņujorkā, kur ātri iemīlas. Vēlāk viņai ir jāveic izvēle starp divām valstīm. Tajā galvenās lomas attēlo Sērša Runena, Emorijs Koens, Domnels Glīsons, Džims Brodbents un Džulija Voltersa. Filmas pirmizrāde notika 2015. gada Sandensas kinofestivālā 26. janvārī. Kinoteātros filmas izrādīšana tika sākta 2015. gada novembrī. Vairāki kritiķi šo nosauca par vienu no gada labākajām filmām. "Bruklina" ir nominēta Amerikas Kinoakadēmijas balvai trijās nominācijās, tai skaitā kā labākā filma.