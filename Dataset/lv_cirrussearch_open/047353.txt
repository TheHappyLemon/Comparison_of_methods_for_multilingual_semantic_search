"27 kleitas" (angļu: 27 Dresses) ir 2008. gada ASV romantiska kinokomēdija, kuras režisore ir Anne Flečera. Galvenās lomas atveido Džeimss Mārsdens, Ketrīna Heigla, Edvards Bērnss, Mālina Okermane, Džūdija Grīra un Mauliks Pančolijs. Filmas pasaules pirmizrāde notika 2008. gada 10. janvārī Austrālijā. Džeina ir bijusi līgavas māsa 27 kāzās. Kādu dienu Džeinas māsa Tesa atgriežas no Eiropas un iemīlas Džeinas priekšniekā Džordžā, kurā iemīlējusies arī Džeina. Kad Tesa saderinās ar Džordžu, bet žurnālists Kevins, kuru Džeina iepazinusi vienās no kāzām, sāk veidot rakstu saistībā ar Džeinas biežo būšanu līgavas māsas lomā, Džeina sāk pārdomāt to, vai viņa vēlas arī turpmāk būt mūžīgā līgavas māsa.