Viktors Lācis (dzimis 1977. gada 28. jūnijā) ir bijušais latviešu vieglatlēts, pārsvarā startējis 400 m, 800 m un 400 m barjerskrējiena distancēs. Pēc aktīvo sporta gaitu beigām kļuva par treneri, trenējis arī Eiropas čempioni tāllēkšanā Inetu Radēviču (bijuši arī precējušies), šobrīd trenē garo distanču skrējēju Poļinu Jeļizarovu. Šobrīd (2012) ir arī Latvijas vīriešu un sieviešu basketbola izlašu fiziskās sagatavotības treneris. Piedalījās 2000. gada vasaras olimpiskajās spēlēs Sidnejā. Tajās izcīnīja 18. vietu 800 metru distancē ar laiku 1:47,24 min. Viņa lielākais panākums Pasaules čempionātos ir 1997. gadā izcīnītā 35. vieta 800 m distancē, savukārt Eiropas čempionātā — 18. vieta 800 m distancē 1998. gadā. Vairākas reizes uzvarējis Latvijas čempionātā. Pašreizējais Latvijas rekordists 400 m/b distancē — 49,60 s (1.6.2001.).