"Kvadrāts" (angļu: The Square) ir 2017. gada Zviedrijas, Francijas, Vācijas un Dānijas kopražojuma komēdijdrāmas filma, kuras režisors un scenārija autors ir Rūbens Ēstlunds. Filmā galvenās lomas atveido Klāss Bangs, Elizabete Mosa, Dominiks Vests un Terijs Notarijs. Filma aizskar tādas tēmas kā vārda brīvība un politkorektums. Prestiža Stokholmas mākslas muzeja galvenais kurators nokļūst gan profesionālajā, gan personiskajā krīzē, gatavojoties prezentēt pretrunīgi vērtētu eksponātu "Kvadrātu". "Kvadrāts" pirmizrāde notika 2017. gada Kannu kinofestivālā, kur tā guva pozitīvas kritiķu atsauksmes un saņēma Zelta palmas zaru. Ēstlunds kļuva par pirmo zviedru režisoru kopš Alfa Sjēberga 1951. gadā, kurš ir saņēmis šo balvu. Filma tika izrādīta arī 2017. gada Toronto Starptautiskais kinofestivālā. Filma saņēma arī sešas Eiropas Kino balvas, tai skaitā balvu par labāko filmu un divas Guldbaggen balvas. Tā tika nominēta 90. Kinoakadēmijas balvai kategorijā "Labākā filma svešvalodā".