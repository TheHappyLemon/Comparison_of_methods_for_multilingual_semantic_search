Šis raksts ir par dzelzceļa staciju. Par citām jēdziena Sarkandaugava nozīmēm skatīt nozīmju atdalīšanas lapu. Sarkandaugava ir dzelzceļa stacija Rīgas Ziemeļu rajonā līnijā Zemitāni—Skulte. Tajā pietur visi Skultes virziena elektrovilcieni un ir arī intensīva kravas satiksme. Skultes virziena sliežu izvērsuma rajonā atrodas dzelzceļa pārbrauktuve, kas savieno Tilta ielu ar Meža prospektu. Oficiāli Sarkandaugava ir Mangaļu stacijas līnijas parks. Tajā ir divi elektrificēti galvenie ceļi pasažieru un kravas vilcienu pieņemšanai, nosūtīšanai un caurlaišanai un viens kravas vilcienu pieņemšanas un nosūtīšanas ceļš. Bez tam stacijā ir izlikšanas strupceļš vilcienu stāvēšanai, viens izvilkšanas strupceļš, kā arī aizsargstrupceļš. Stacijā biļešu kase ir slēgta.