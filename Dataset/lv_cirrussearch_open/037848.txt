Jaunspānija (spāņu: Nueva España) bija Spānijas Impērijas kolonija Jaunajā pasaulē uz ziemeļiem no Panamas zemesšauruma. To izveidoja pēc Meksikas iekarošanas 1521. gadā, un pēc vairākiem jauniem iekarojumiem 1535. gadā to padarīja par vicekaralisti, kas sastāvēja no mūsdienu Meksikas, Centrālamerikas, lielākās daļas dienvidu un dienvidaustrumu ASV, Spāņu Floridas, kā arī Filipīnām, Guamas, Marianas un Karolīnu salām, ko dēvēja par Spānijas Austrumindiju.