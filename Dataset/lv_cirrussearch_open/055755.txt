Antverpenes Sporta pils (nīderlandiešu: Sportpaleis) ir 1933. gadā atklāta daudzfunkcionālā halle Beļģijas pilsētā Antverpenē. Renovēta no 2010. līdz 2013. gadam. Kaut arī iesākumā celtne bija paredzēta galvenokārt sporta pasākumiem, sevišķi treka riteņbraukšanai, mūsdienās hallē notiek koncerti, izstādes, sporta un citi pasākumi. Celtniecības pabeigšanas laikā Sporta pils bija lielākā šāda veida būve Eiropā. 1956. gada 29, oktobrī pasaules čempions riteņbraukšanā Stans Okers Sporta pils trekā guva traumu un pēc divām dienām nomira. 1988. gada 19. oktobrī šeit pēdējo reizi Eiropā uzstājās Rojs Orbisons.