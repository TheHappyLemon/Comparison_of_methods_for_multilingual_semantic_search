Haiberas pāreja (urdu: درہ خیبر, puštu: کوتل خیبر) ir kalnu pāreja Spīngaru kalnos Pakistānas ziemeļrietumos, netālu no Afganistānas robežas. Pārejas augstākais punkts atrodas 1030 metru augstumā, to šķērso Pešāvaras—Kabulas šoseja. Pāreja kopš senatnes ir viena no svarīgākajiem ceļiem, kas savieno Vidusāziju un Dienvidāziju. Pa to virzījušies Kīra, Maķedonijas Aleksandra un Čingishana karaspēki, tas bijis senā Zīda ceļa sastāvdaļa. Arī mūsdienās pāreja saglabā savu stratēģisko nozīmi. Pēc Afganistānas kara sākšanās, liela daļa no NATO karaspēka apgādes tika nodrošināta pa šo pāreju.