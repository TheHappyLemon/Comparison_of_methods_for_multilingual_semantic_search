Svētais Pantaleons jeb Panteleimons (grieķu: Παντελεήμων; dzimis ap 275. gadu, miris 303. gadā) bija kristīgais moceklis no Nikomēdijas, kurš cietis Diokletiāna kristiešu vajāšanās. Viens no četrpadsmit svētajiem palīgiem. Pantaleona dzīves apraksts lielā mērā uzskatāms par leģendāru. Bijis ārsts ietekmīgā ģimenē, ārstējis par velti. Sodīts ar nāvi, nocērtot galvu. Tiek uzskatīts par ārstu un slimnieku svēto aizbildni.