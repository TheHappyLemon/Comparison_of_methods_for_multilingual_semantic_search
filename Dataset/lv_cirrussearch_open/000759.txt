Sadraudzības spēles (krievu: Дружба-84) bija starptautiskas vairākdisciplīnu sacensības, kuras notika 1984. gadā deviņās dažādās valstīs ar moto: "Sports, draudzība, miers". Tās organizēja PSRS un citas Olimpiādi boikotējošās Austrumu bloka sociālistiskās valstis kā alternatīvu 1984. gada Olimpiskajām spēlēm Losandželosā. Piedalījās aptuveni 2300 sportistu no gandrīz 50 valstīm. Atklāšanas ceremonija notika Maskavā Centrālā Ļeņina stadiona galvenajā arēnā, tāpat kā 1980. gada Olimpiskajās spēlēs, aizdedzot lāpu.