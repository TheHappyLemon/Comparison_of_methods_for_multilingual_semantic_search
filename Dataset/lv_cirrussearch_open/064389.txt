Borna Barišičs (horvātu: Borna Barišić, dzimis 1992. gada 10. novembrī) ir Horvātijas futbolists, spēlē kreisās malas aizsarga pozīcijā, pārstāv Horvātijas futbola izlasi. Kopš 2018. gada Barišičs pārstāv Skotijas Premjerlīgas komandu Rangers. Iepriekš Barišičs ir spēlējis Horvātijas komandās Osijek, Dinamo Zagreb un Lokomotiva. Horvātijas futbola izlases sastāvā debitējis 2017. gadā. Ticis iekļauts izlases sastāvam 2020. gada Eiropas čempionātam un 2022. gada FIFA Pasaules kausam.