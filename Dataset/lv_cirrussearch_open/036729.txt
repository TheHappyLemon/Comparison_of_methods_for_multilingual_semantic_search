Konstantīns Igošins (dzimis 1971. gada 22. septembrī) ir bijušais Latvijas futbola vārtsargs. Profesionālā līmenī viņš debitēja 1990. gadā PSRS otrajā līgā Rīgas "Daugava" sastāvā. Pēc tam četras sezonas aizvadīja Jelgavas RAF komandā. 1992. gada Virslīgas sezonā atzīts par labāko vārtsargu. Atlikušo karjeru aizvadīja Krievijas čempionāta zemāko līgu klubos, ārvalstu spēlētāju ierobežojuma dēļ pieņēmis Krievijas pilsonību. 1992.—1993. gadā aizvadījis trīs spēles Latvijas izlasē, vienu no tām 1994. gada Pasaules kausa kvalifikācijā pret Īriju.