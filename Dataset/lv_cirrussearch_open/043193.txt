Bangpūtis (lietuviešu: Bangpūtys; jaunprūšu: *Bangāpūtis) ir rietumlietuviešu un prūšu jūras vēja dievs. Vācu etnogrāfs Matejs Pretorijs 17. gadsimta beigās Bangpūti nosauca par vētras un ūdens dievu, kam esot upurēts, pretnostatot to ugunij, Jēkabs Brodovskis 18. gadsimta sākumā — par jūras dievu, bet Filips Ruiģis 18. gadsimtā Bangpūti nodēvēja par jūras dievu un pielīdzināja to seno romiešu dievam Neptūnam. Lietuvieši kokā esot veidojuši Bangpūša tēlus. Līdzīga būtne ar vārdu bangu dievaitis atrodama 1825. gadā izdotajā Ludviga Rēza un 1905. gadā izdotajā Viļa Kalvaiša dainu apkopojumā. Bangpūtim tuva dievība varētu būt bijusi Vējopatis.