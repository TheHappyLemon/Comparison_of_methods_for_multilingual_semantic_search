Alekss Debrinkets (angļu: Alex DeBrincat, dzimis 1997. gada 18. decembrī) ir ASV hokejists, spēlē uzbrucēja pozīcijā. Pašlaik (2023) Debrinkets pārstāv NHL komandu Detroitas "Red Wings". 2022. gada 7. jūlijā "Blackhawks" aizmainīja Debrinketu uz Otavas Senators apmaiņā pret 7. un 39. kopējo izvēli 2022. gada draftā, kā arī trešās kārtas izvēli 2023. gada NHL draftā. 2023. gada 9. jūlijā Debrinkets tika aizmainīts uz Detroitas Red Wings apmaiņā pret Dominiku Kubalīku, jauno spēlētāju Donovanu Sebrango, nosacītu 2024. gada drafta pirmās kārtas izvēli un Detroitas 2024. gada ceturtās kārtas izvēli; "Red Wings" pēc tam parakstīja ar Debrinketu līguma pagarinājumu uz četriem gadiem ar vidējo gada vērtību 7,875 miljoni USD. ASV hokeja izlases sastāvā ir spēlējis 2018. gada Pasaules čempionātā.