Bredlijs Edvins Guzans (angļu: Bradley Edwin Guzan, dzimis 1984. gada 9. septembrī) ir ASV futbolists, spēlē vārtsarga pozīcijā, bijis ASV futbola izlases dalībnieks. Kopš 2017. gada Guzans pārstāv MLS komandu Atlantas "United". 2005. gadā debitējis MLS komandas Chivas USA komandā. 2007. gadā atzīts par līgas labāko vārtsargu. 2008. gada jūlijā pārcēlies uz Anglijas Premjerlīgas komandu Aston Villa, kopumā astoņu sezonu laikā nospēlējot 171 maču. Vēlāk vienu sezonu pavadījis Middlesbrough, bet 2017. gadā atgriezies MLS, lai pievienotos Atlantas "United". ASV futbola izlases sastāvā piedalījies 2010. un 2014. gada FIFA Pasaules kausā, kā arī 2008. gada vasaras olimpiskajās spēlēs. Ar izlasi uzvarējis 2007, 2017. un 2021. gada CONCACAF Zelta kausā.