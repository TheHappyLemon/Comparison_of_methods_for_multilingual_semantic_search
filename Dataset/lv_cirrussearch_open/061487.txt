Kristians Poulsens (dāņu: Christian Poulsen, dzimis 1980. gada 28. februārī) ir Dānijas futbola treneris un bijušais futbolists, spēlēja pussarga pozīcijā, bijis Dānijas futbola izlases dalībnieks. Kopš 2021. gada Poulsens ir Dānijas futbola izlases trenera asistents. Savas karjeras laikā ar København uzvarējis Dānijas Superlīgā, ar Schalke 04 ieguvis Vācijas līgas kausu, ar Sevilla Spānijas Karaļa kausu, UEFA kausu un UEFA Superkausu, bet ar Ajax komandu divas reizes kļuvis par Eredivisie uzvarētāju. Spēlējis arī Itālijas A sērijas komandā Juventus, Anglijas Premjerlīgas komandā Liverpool un Francijas 1. līgas komandā Evian. Dānijas futbola izlases sastāvā no 2001. līdz 2012. gadam aizvadījis 92 mačus un guvis 6 vārtus. Pārstāvējis izlasi 2002. un 2010. gada FIFA Pasaules kausā, kā arī 2004. un 2012. gada Eiropas čempionātā.