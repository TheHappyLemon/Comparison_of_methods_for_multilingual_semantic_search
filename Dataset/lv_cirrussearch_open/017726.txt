Real Zaragoza, S.A.D. ir Spānijas futbola klubs no Saragosas Aragonā. Dibināts 1932. gada 18. martā. Klubs lielāko daļu savas vēstures pavadījis Spānijas augstākajā līgā, bet pašlaik spēlē Otrajā divīzijā. Real Zaragoza ir devītā spēcīgakā Spānijas komanda, ja vēsturiski ņem vērā sniegumu pēc punktiem turnīra tabulā. Komanda sešas reizes ieguvusi Spānijas Karaļa kausu, kā arī vienu reizi Kausu ieguvēju kausu, Starppilsētu gadatirgu kausu (UEFA kausa un Eiropas līgas priekštecis), ka arī Spānijas superkausu. Tradicionāli komanda spēlē baltos kreklos un zeķēs ar karaliski ziliem šortiem mājas spēlēs, bet viesos ar melni dzeltenām formām. Komandas stadions ir La Romareda ar 34 596 skatītāju vietām.