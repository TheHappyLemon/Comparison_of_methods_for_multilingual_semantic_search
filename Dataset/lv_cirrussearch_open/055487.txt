Jaunattīstības valsts ir valsts, kuras nacionālais kopprodukts, rēķinot uz vienu iedzīvotāju, ir stipri zemāks nekā saimnieciski spēcīgi attīstītās valstīs. Jaunattīstību valstu pazīmes ir liela nodarbinātība lauksaimniecības sektorā, mazāk attīstītas citas saimniecības nozares, liela atkarība no ārzemju līdzekļiem, liela dzimstība, nestabila un korumpēta valdība, kā arī nevienmērīga ienākumu sadale, kas rada daudz nabadzīgos un maz turīgos. Šādas valstis lielākoties atrodas Āfrikā un Āzijā.