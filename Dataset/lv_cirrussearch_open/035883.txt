Teobalds Teodors Frīdrihs Alfrēds fon Betmanis-Hollvegs (vācu: Theobald Theodor Friedrich Alfred von Bethmann-Hollweg; dzimis 1856. gada 29. novembrī, miris 1921. gada 1. janvārī) bija Vācijas reihskanclers no 1909. līdz 1917. gadam, t.i. pirms Pirmā pasaules kara un lielāko daļu no kara laika. Pirms iecelšanas par kancleru no 1907. gada bija Impērijas Iekšlietu valsts sekretārs. Kanclera amatā esot, pēc vēsturnieku viedokļa, parādīja sevi kā labu organizatoru, bet ne tik izcilu politiķi.