Kārlis Raimunds Popers (vācu: Karl Raimund Popper, angļu: Karl Raimund Popper; dzimis 1902. gada 28. jūlijā, miris 1994. gada 17. septembrī) bija austriešu-britu ebreju izcelsmes filozofs un Londonas Ekonomikas skolas profesors. Viņš tiek uzskatīts par vienu no izcilākajiem 20. gadsimta zinātnes filozofijas pārstāvjiem. Tāpat viņš rakstīja par sociālo un politisko filozofiju. K. Popers bija pretinieks visiem skepticisma veidiem un formām, konvencionālismam, relatīvismam zinātnē. Dzīves laikā saņēmis vairākus apbalvojumus un pagodinājumus.