Māris Ļaksa (dzimis 1981. gada 8. septembrī Ventspilī) ir latviešu basketbolists, spēlē uzbrucēja pozīcijā, bijis Latvijas basketbola izlases dalībnieks. 2011. gadā pārstāvēja Kazahstānas līgas klubu Barsy Atyrau. Pēc tam bijis Igaunijas Tarvas sastāvā. Spēlējis vairāku valstu klubu sastāvos, tai skaitā LBL klubos BK Ventspils un Rīgas ASK, Grieķijas līgas klubā Olympia Larissa B.C., Ukrainas līgas klubā Mariupoles "Azovmash". Latvijas izlases sastāvā piedalījies 2001. un 2003. gada Eiropas čempionātos. Viņa tēvs Jānis Ļaksa ir basketbola treneris.