Vācu industriālā metāla grupas Rammstein diskogrāfija sastāv no 6 studijas albumiem, 2 koncertalbumiem un 3 koncertu video ierakstiem. Vēl grupa ir izdevusi 24 singlus, no kuriem divdesmit trim ir uzfilmēti videoklipi. Grupa tika izveidota 1994. gada janvārī. Tajā ietilpst seši mūziķi no Šverīnes un Austrumberlīnes: vokālists Tils Lindemans, ģitārists Rihards Kruspe, ģitārists Pauls Landerss, basģitārists Olivers Rīdels, bundzinieks Kristofs Šneiders un taustiņinstrumentālists Kristians Lorencs.