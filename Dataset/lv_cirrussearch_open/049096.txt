"Neiedomājami skaista" (angļu: Drop Dead Gorgeous) ir 1999. gada ASV melnā komēdija, kuras režisors ir Maikls Patriks Džanns. Galvenās lomas atveido Kirstena Dansta, Elēna Barkina, Denīza Ričardsa un Kērstija Elija. Filmas pirmizrāde notika 1999. gada 23. jūlijā. Mountrouzas pilsētā notiek skaistumkonkurss. Kad konkursa dalībnieki sāk mirt dīvainos apstākļos, drīz vien kļūst skaidrs, ka kāds visiem spēkiem cenšas uzvarēt.