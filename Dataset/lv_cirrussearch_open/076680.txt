"Funny Little World" ir norvēģu dziedātāja, komponista Aleksandra Ribaka otrais singls no debijas albuma Fairytales. Singls Norvēģijā iznāca 2009. gada 13. maijā. Singla izdevējs ir EMI Music, dziesmas autors ir pats Aleksandrs un dziesmas producenti ir Henriks Vikstrēms un Amirs Ali. "Funny Little World" ir saņēmusi daudzas pozitīvas norvēģu kritiķu atsauksmes. Dziesma debitēja Norvēģijas topos 2. vietā, atpaliekot tikai no paša izpildītās dziesmas "Fairytale". Taču jau nākamajā nedēļā dziesma saniedza topa augstāko pozīciju. No sākuma "Funny Little World" tika izdota kā ciparu lejupielādes singls Norvēģijā 2009. gada 13. maijā, Aleksandra Ribaka dzimšanas dienā. Dziesmas akustiskā versija pirmoreiz izskanēja Eirovīzijas preses konferencē Maskavā, Krievija.