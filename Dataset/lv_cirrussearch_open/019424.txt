Liju apakšdzimta (Circinae) ir vanagu dzimtas (Accipitridae) plēsīgo putnu apakšdzimta. Liju apakšdzimtā ir 12 mūsdienās dzīvojošas un 2 izmirušas sugas, kuras visas pieder liju ģintij (Circus). Vēl nesenā pagātnē apakšdzimtā bija 3 ģintis, bet balstoties uz pēdējo gadu DNS pētījumiem ir veiktas apjomīgas sistemātikas izmaiņas. Divas agrākās liju apakšdzimtas ģintis tika izdalītas jaunās apakšdzimtās. Šīs ģints sugas ir sastopamas visos kontinentos, izņemot Antarktīdu.