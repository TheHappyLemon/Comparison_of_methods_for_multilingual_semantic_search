2009. gada CONCACAF Zelta kauss bija desmitais Zelta kausa turnīrs, to organizē Ziemeļamerikas, Centrālamerikas un Karību reģiona futbola asociāciju konfederācija. Turnīrs notika no 3. līdz 26. jūlijam un tajā tika noskaidrota Ziemeļamerikas kontinenta spēcīgākā futbola izlase. Par kausa ieguvējiem, izcīnot savu astoto CONCACAF čempionu titulu, kļuva Meksikas izlase, kas finālā ar 5 — 0 pārspēja laukuma saimniekus ASV. Par turnīra rezultatīvāko spēlētāju kļuva Meksikas izlases futbolists Migels Saba, bet par vērtīgāko atzina viņa komandas biedru Džovani dos Santosu.