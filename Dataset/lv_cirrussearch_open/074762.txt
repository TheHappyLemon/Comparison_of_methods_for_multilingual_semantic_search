Šis raksts ir par futbolistu. Par citiem cilvēkiem ar uzvārdu Kruifs skatīt nozīmju atdalīšanas lapu. Hendriks Johaness Kruifs (nīderlandiešu: Hendrik Johannes Cruijff; Johan Cruijff (palīdzība·info); dzimis 1947. gada 25. aprīlī Amsterdamā, miris 2016. gada 24. martā) bija Nīderlandes futbolists un treneris. Trīs reizes viņš tika atzīts par Eiropas Gada futbolistu (1971, 1973, 1974), kas ir rekords, ko viņš dala kopā ar Mišelu Platini un Marko van Bastenu. Kruifs ir pazīstamākais pielietotājs Rinusa Mihelsa ieviestajai futbola filozofijai, ko pazīst ar nosaukumu "totālais futbols". 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Viņam par godu ir nosaukts futbola tehniskais elements — Kruifa pagrieziens. Pēc spēlētāja karjeras beigšanas 1984. gadā viņš kļuva par ļoti veiksmīgu galveno treneri Amsterdamas "Ajax" un vēlāk FC Barcelona. Johanam ir dēls Žordi Kruifs, kas arī bija profesionāls futbolists. 2016. gada 24. martā Johans Kruifs nomira no plaušu vēža.