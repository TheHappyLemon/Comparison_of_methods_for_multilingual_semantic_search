Carousel ir latviešu mūzikas grupa, kuras sastāvā ir dziedātāja Sabīne Žuga un ģitārists Mārcis Vasiļevskis, kā arī Mareks Logins un Staņislavs Judins. Grupa savu darbību uzsāka 2015. gadā, tomēr plašāku popularitāti viņi guva 2018. gadā. Carousel 2019. gadā piedalījās Latvijas nacionālajā atlasē Eirovīzijai Supernova 2019, kurā uzvarēja, kļūstot par Latvijas pārstāvjiem 2019. gada Eirovīzijas dziesmu konkursā Telavivā, Izraēlā, ar dziesmu That Night. Konkursa pusfinālā viņi ieguva 15. vietu, kas neļāva kvalificēties finālam.