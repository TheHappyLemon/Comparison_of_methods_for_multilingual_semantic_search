UNESCO Pasaules mantojuma saraksts ir oficiāls saraksts, kurā iekļauti visi UNESCO Pasaules mantojuma objekti. Izmaiņas UNESCO Pasaules mantojuma sarakstā apstiprina ikgadējā Pasaules Mantojuma komitejas sanāksmē. 2006. gadā Pasaules mantojuma sarakstā bija iekļauti 830 objekti, kuri atrodas 138 pasaules valstīs. Latviju šajā sarakstā pārstāv Rīgas vēsturiskais centrs un starptautiskais piemineklis — Strūves ģeodēziskais loks. 2011. gadā UNESCO Latvijas Nacionālā komisija pieņēma lēmumu iekļaut nomināciju "Grobiņas arheoloģiskais ansamblis" UNESCO Pasaules mantojuma Latvijas nacionālajā sarakstā.