Kosumelas koati, Kosumelas degunlacītis (Nasua nelsoni) ir neliels jenotu dzimtas (Procyonidae) plēsējs, kas pieder parasto koati ģintij (Nasua). Kosumelas koati ir endēmiska koati suga, kas dzīvo Meksikas Kosumelas salā Karību jūrā. Daļa zinātnieku neatzīst Kosumelas koati kā patstāvīgu sugu un uzskata to par baltpurna degulācīša (Nasua narica) pasugu, saucot to par Nasua narica nelsoni. Tomēr lielākā daļa sistemātiķu to klasificē kā sugu.