Svētā Monika (dzimusi 331. gadā, mirusi 387. gadā) bija Āfrikas izcelsmes sieviete un svētā Augustīna māte. Galvenais avots, pēc kura zināms par Monikas dzīvi, ir viņas dēla svētā Augustīna "Atzīšanās". Dzimusi kristīgā ģimenē. Tika izdota par sievu Patrīcijam, kurš esot to krāpis, tomēr Monika saglabājusi uzticību un pazemību. Kad arī dēls Augustīns piekopis nekārtīgu dzīvesveidu, Monika lūgusies par viņu. Bija pret Augustīna došanos uz Romu, tomēr sekojusi viņam uz Romu, vēlāk uz Milānu. Piedzīvojusi dēla pievēršanos ortodoksālai kristietībai. Mirusi Ostijā, vēlāk gandrīz aizmirsta, tomēr ap 13. gadsimtu Monikas kults atdzimis. 15. gadsimtā Monikas pīšļi pārvesti uz Romu.