Frezno (angļu: Fresno; izrunā: [ˈfrɛznoʊ]) ir pilsēta Kalifornijā, ASV, Frezno apgabala administratīvais centrs. Pēc 2010. gada datiem, tajā dzīvo 494 665 iedzīvotāju, padarot to par piekto lielāko pilsētu Kalifornijas štatā, kā arī lielāko Kalifornijas pilsētu, kura neatrodas pie okeāna. Tā ir 34. lielākā pilsēta visā ASV. Frezno atrodas štata centrā, Sanvokīnas ielejā, aptuveni 320 kilometrus uz ziemeļiem no Losandželosas un 275 kilometrus uz dienvidiem no štata galvaspilsētas Sakramento. Pilsēta ir daļa no Frezno aglomerācijas, kura ar 1 107 416 iedzīvotājiem ir otra lielākā aglomerācija Kalifornijas Centrālajā ielejā pēc Sakramento. Nosaukums Frezno spāņu valodā nozīmē ‘osis’, un pilsētas karogā ir attēlotas oša lapas.