Oriols Romeu Vidals (spāņu: Oriol Romeu Vidal, dzimis 1991. gada 24. septembrī) ir Spānijas futbolists, spēlē pussarga pozīcijā. Kopš 2023. gada Romeu pārstāv Spānijas La Liga komandu FC Barcelona. Savu karjeru Romeu iesāka FC Barcelona, kur gan viņš pārsvarā spēlēja rezerves komandā. 2011. gadā viņš pievienojās Anglijas komandai Chelsea. Savā pirmajā sezonā Romeu ar Chelsea komandu ieguva FA kausa un UEFA Čempionu līgas trofeju. Vēlāk pavadījis īrē Valencia un VfB Stuttgart komandās, līdz 2015. gadā pievienojās Southampton. 2023. gada 19. jūlijā Romeu atgriezās savā bijušajā klubā FC Barcelona, ​​noslēdzot trīs gadu līgumu. Spānijas futbola izlasi pārstāvējis 2012. gada vasaras olimpiskajās spēlēs.