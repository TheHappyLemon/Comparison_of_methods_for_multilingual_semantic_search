Kemerone Mišela Diasa (Cameron Michelle Diaz; dzimusi 1972. gada 30. augustā Sandjego, Kalifornijas štatā, ASV) ir bijusī amerikāņu aktrise un modele. Bērnību pavadījusi Longbīčā. 16 gadu vecumā uzsāka modeles karjeru, strādājusi vairākās modeļu aģentūrās, taču jau pēc dažiem gadiem pārkvalificējusies uz aktrises karjeru. Aktrises karjeru uzsāka ar lomām filmās "Maska", "Mana labākā drauga kāzas", "Šis un tas par Mēriju". Vēl ir filmējusies filmās "Čārlija eņģeļi", "Čārlija eņģeļi: Pilna jauda", "Vaniļas debesis", "Ņujorkas bandas" un "Līdz džekpots mūs šķirs". Ir tikusi nominēta Zelta globusa balvai par lomām filmās "Šis un tas par Mēriju", "Būt par Džonu Malkoviču", "Vaniļas debesis" un "Ņujorkas bandas". 2014. gadā pēdējoreiz piedalījās filmas ("Enija") uzņemšanā. Ir paziņojusi par aktrises karjeras beigām.