O'Šea Džeksons (angļu: O'Shea Jackson, dzimis 1969. gada 15. jūnijā), labāk zināms pēc sava skatuves vārda Ice Cube, ir amerikāņu reperis, dziesmu rakstnieks, aktieris un kinorežisors. Viņu uzskata par vienu no visu laiku labākajiem reperiem. Ice Cube uzsāka savu karjeru, pievienojoties repa grupai N.W.A., bet vēlāk turpinājis pats savu mūziķa karjeru. 1992. gadā viņš apprecējās ar Kimberliju Vudrufu, un viņam ir četri bērni. Kopš 1990. gadu vidus Cube vairāk pievērsies aktiera karjerai un mazāk uzmanības velta mūziķa darbam. Viņš vēl joprojām ir viens no vispopulārākajiem dzīvajiem tā sauktajiem Rietumkrasta hiphopa izpildītājiem. Viņš arī ir labi pazīstams savu dziesmu vārdu dēļ.