Abhāzi (abhāzu: Аҧсуа, Apswa) ir viena no Kaukāza ziemeļrietumu tautām. Viņi galvenokārt dzīvo Gruzijā, precīzāk, Abhāzijā. Kopējais abhāzu skaits tiek lēsts ap 200 tūkstošiem, pie kam Turcijā dzīvo daudz abhāzu pēcteču. Radniecīgākās tautas ir abazīni, kabardieši un adigi. Abhāzi galvenokārt runā abhāzu valodā, kā arī saziņai izmanto krievu valodu un gruzīnu valodu.