1994. gada F1 sezona bija 45. F1 sezona. Tā sākās 1994. gada 27. martā un beidzās 13. novembrī. Sezonas gaitā gāja bojā divi piloti —- Airtons Senna un Rolands Racenbergers. Abi incidenti notika Sanmarīno nedēļas nogalē. Pēc šīm avārijām tika ieviesti dažādi drošības līdzekļi, kā rezultātā F1 pilotu drošības līmenis kopš tā laika ir krietni audzis un līdz šim (2012) vairs neviens F1 pilots nav miris, braucot ar formulu. Par čempionu ar viena punkta pārsvaru pēdējā sacīkstē kļuva Mihaels Šūmahers, strīdīgā incidentā saduroties ar Deimonu Hillu, otru titula pretendentu. Williams nolēma nesniegt sūdzību, tomēr trīs gadus vēlāk pēc līdzīga incidenta ar Šūmaheru un Williams pilotu Vilnēvu komanda sūdzējās, un Šūmahers tika izslēgts no čempionāta.