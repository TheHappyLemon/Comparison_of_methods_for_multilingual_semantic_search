Laboratorija (latīņu: laboratorium, no laborare — ‘strādāt’) ir īpaši aprīkota telpa, kas paredzēta ķīmisko analīžu veikšanai, dažādiem zinātniskiem pētījumiem vai eksperimentiem. Par laboratoriju sauc arī iestādi vai iestādes nodaļu, kurā veic eksperimentālo zinātniskās izpētes darbu. Laboratorijas mēdz būt rūpnīcās, augstskolās, aptiekās u.c. Latvijā laboratoriju atbilstības novērtēšanu veic Latvijas Nacionālais akreditācijas birojs (LATAK). Laboratorijas, kas izgājušas novērtēšanas procedūru, sauc par akreditētām laboratorijām.