Sēte (franču: Sète, izrunā: [sɛt ]) ir pilsēta Francijā, Ēro departamentā, Langdokas-Rusijonas reģionā. Sēte atrodas Vidusjūras krastā. Tas ir kantona centrs, kā arī nozīmīga ostas pilsēta. Pilsētas lielā kanāla dēļ to dažkārt dēvē par «Langedokas Venēciju». Pilsētas teritorija iekļauj arī To ezeru (étang de Thau), kas ir lielākais no Langedokas dabiskajām ūdenstilpēm. Sētē ir dzimuši: dziedātājs Žoržs Brasēns, ģitārists Manitas di Plata, skulptors Pjērs Noka (Pierre Nocca) un rakstnieks Pols Valerī, kas dēvēja pilsētu par "savdabīgo salu" (l'île singulière).