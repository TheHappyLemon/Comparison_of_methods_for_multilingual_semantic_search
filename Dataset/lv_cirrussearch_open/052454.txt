Florere vīriešiem meistariem bija viena no trim paukošanas disciplīnām, kas bija iekļauta 1896. gada vasaras olimpiskajās spēlēs. Sacensības norisinājās 7. aprīlī Zapionā, tajās startēja 2 sportisti no 2 valstīm. Šī bija vienīgā disciplīna 1896. gada vasaras olimpiskajās spēlēs, kurā startēja profesionāli sportisti, nevis amatieri. Par pirmo olimpisko čempionu šajā disciplīnā kļuva Grieķijas sportists Leonids Pirgs, savukārt sudraba medaļu izcīnīja Francijas sportists Žans Peronē. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika piešķirta sudraba medaļa, bet turpmākās vietas netika apbalvotas.