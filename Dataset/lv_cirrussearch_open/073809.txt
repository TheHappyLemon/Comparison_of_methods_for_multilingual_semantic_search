Zarnu nūjiņa (latīņu: Escherichia coli, saīsināta arī kā E. coli) ir baktērija, kas parasti atrodama siltasiņu dzīvnieku zarnu traktā. Vairums zarnu nūjiņas paveidu ir nekaitīgi, bet daži, piemēram, O157H7 var izraisīt nopietnu pārtikas saindēšanos un būt par iemeslu pārtikas produktu izņemšanai no tirgus. Baktērijas nekaitīgie paveidi veido daļu no zarnu mikrofloras un mēdz nodrošināt nesējorganismu ar vitamīnu K2, un kavēt patogēno baktēriju vairošanos zarnu traktā.