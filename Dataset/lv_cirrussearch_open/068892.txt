Republikas (vēlāk PSRS) Revolucionārā kara padome (krievu Революционный Военный Совет) bija augstākā Padomju Krievijas (1918—1923), pēc tam Padomju Savienības Bruņoto spēku (1924—1934) vadības iestāde. 1918.—1921. gadā (Turkestānas frontē līdz 1926. gadam) pastāvēja Padomju Krievijas Bruņoto spēku apvienību — armiju, frontu, flotu — Revolucionārās kara padomes, kuras kontrolēja savu apvienību komandieru darbību un nodrošināja apvienībās apgādi, pretizlūkošanu, politisko darbu.