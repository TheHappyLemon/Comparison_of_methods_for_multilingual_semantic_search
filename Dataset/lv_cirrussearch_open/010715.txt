"Sugar" Rejs Leonards (angļu: Sugar Ray Leonard; dzimis Rejs Čārlzs Leonards (Ray Charles Leonard) 1956. gada 17. maijā) ir bijušais amerikāņu bokseris. Viņš tiek uzskatīts par vienu no visu laiku izcilākajiem bokseriem. "Sugar" R. Leonards bija pirmais bokseris, kas karjeras laikā nopelnījis 100 miljonus ASV dolārus. Bokseris izcīnīja čempiona titulus piecās dažādās svara kategorijās. Piedalījās Monreāla 1976. gada Monreālas Olimpiskajās spēlēs, kurās izcīnīja zelta medaļu svara kategorijā līdz 63,5 kilogramiem. Viņš tika atzīts par 1980. gadu labāko bokseri. 1981. gadā Sports Illustrated viņu atzina par gada labāko sportistu. Kopumā profesionālās karjeras laikā viņš aizvadīja 40 cīņas, no kurām 36 guva uzvaru (25 — ar nokautu). 1997. gadā ticis iekļauts Boksa slavas zālē.