Špeiere (vācu: Speyer, izrunā: [ˈʃpaɪ̯ɐ]) ir pilsēta Vācijas dienvidrietumos, Reinzemes-Pfalcas federālajā zemē. Pilsēta atrodas Reinas krastos, vietā, kur ietek Špeieres upe. 2015. gadā pilsētā dzīvoja 50,3 tūkstoši iedzīvotāju. Špeiere ir Špeieres bīskapijas centrs. Tur atrodas katedrāle, kas ir iekļauta UNESCO Pasaules mantojuma sarakstā. 1797. gadā pilsēta tika iekļauta Francijas Pirmajā republikā. No 1816. līdz 1945. gadam Špeiere bija Bavārijas Pfalcas federālās zemes administratīvais centrs.