Proba-2 (Project for On-Board Autonomy - 2) ir Eiropas Kosmosa aģentūras PROBA sērijas pavadonis. Paredzēts jaunu tehnoloģisku risinājumu pārbaudei, kā arī zinātniekiem pētījumiem. Tas orbītā tika palaists 2009. gada novembrī. Kosmiskais aparāts izgatavots Beļģijas uzņēmuma Verhaert vadībā. Proba-2 izmēri ir 0,6 × 0,6 × 0,8 m ar diviem atveramiem saules bateriju paneļiem. Tā stabilizāciju telpā nodrošina četri Dynacon žiroskopi. Stāvokļa noteikšanai kalpo augstas precizitātes zvaigžņu sensori GPS ierīce un trīs ašu magnetometrs. Tehnoloģiju demonstratori: jauna tipa litija jonu baterija (izgatavotājs SAFT, Francija); datu un elektroenerģijas pārvaldības sistēma ar daudzām jaunām tehnoloģijām, tai skaitā LEON procesoru (Verhaert Space, Beļģija); kombinēti oglekļa šķiedru un alumīnija strukturālie paneļi (Apco Technologies SA, Šveice); jauna modeļa žiroskopi (Dynacon, Kanāda), zvaigžņu sensors (DTU, Dānija), GPS uztvērējs (DLR, Vācija); modernizēta telekomandu sistēma (STT- SystemTechnik GmbH, Vācija); ciparu saules sensors (TNO, Nīderlande); divu frekvenču GPS uztvērējs (Alcatel Espace, Francija); šķiedru sensoru sistēma temperatūras un spiediena mērīšanai pavadonī (MPB Communications Inc., Kanāda); jauns zvaigžņu sensors, kas izstrādāts BepiColombo misijai (Galileo Avionica, Itālija); ļoti augstas precizitātes flux-gate magnetometrs (DTU, Dānija); eksperimentāls saules bateriju panelis ar koncentratoru (CSL, Beļģija); ksenona gāzes dzinējsistēma (SSTL, Apvienotā Karaliste un Bradford, Nīderlande); mikrokamera X-CAM (Micro-cameras & Space Exploration, Šveice); jauni navigācijas un vadības algoritmi (NGC, Kanāda). Divi Saules novērošanas eksperimenti: Large Yield Radiometer (LYRA) — veic novērojumus ultravioletajā spektrā (vadošā organizācija Centre Spatial de Liège, Beļģija); The Sun Watcher using APS and Image Processing (SWAP) — tālā ultravioletajā spektra teleskops, kas veic Saules koronas novērojumus (vadošā organizācija Centre Spatial de Liège, Beļģija). Divi kosmiskās zinātnes eksperimenti: Dual Segmented Langmuir Probes (DSLP) — mēra elektronu blīvumu un temperatūru fona plazmā Zemes magnetosfērā; Thermal plasma measurement unit (TPMU) — mēra jonu blīvumu un sastāvu. Abi izgatavoti Čehijā.