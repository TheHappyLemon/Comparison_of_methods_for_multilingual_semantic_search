Fazānu apakšdzimta (Phasianinae) ir viena no vistveidīgo kārtas (Galliformes) putnu apakšdzimtām fazānu dzimtā (Phasianidae). Fazānu apakšdzimtā ir 51 suga, kas sistematizētas 16 ģintīs. Pazīstamākās sugas ir fazāns, mājas vista un pāvs. Fazānu apakšdzimtai ir raksturīgs spēcīgs dzimumu dimorfisms: tēviņi ir ļoti krāsaini, koši un daudz lielāki par mātītēm. Tiem ir izteiksmīgas sekstes, ādas bārdas un garas astes. Mātītes apspalvojums ir neuzkrītošs ar kamuflāžas efektu, jo tā vienīgā perē olas un rūpējas par mazuļiem. Fazānu dzimtas putni galvenokārt barojas ar dažādām sēklām un kukaiņiem.