Henrijs Fords (Henry Ford; dzimis 1863. gada 30. jūlijā, miris 1947. gada 7. aprīlī) bija amerikāņu uzņēmējs, Ford Motor Company dibinātājs, kā arī tiek uzskatīts par konveijera ražošanas "tēvu". Viņš pirmais masveidā sāka ražot lētas automašīnas, kas tādēļ bija pieejamas ASV vidusslāņa iedzīvotājiem. Ford Model T ieviešana autotirgū, kas tika ražots, izmantojot konveijeru, izraisīja revolūciju ne tikai transporta nozarē, bet visā ASV rūpniecībā kopumā. Henrijs Fords bija ražīgs izgudrotājs, viņam pieder 161 patents. Kā vienīgais uzņēmuma Ford Motor īpašnieks, viņš savā laikā kļuva par vienu no pasaulē atpazīstamākajām un bagātākajām personām.