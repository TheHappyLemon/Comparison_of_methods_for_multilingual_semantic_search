2012. gada Singapūras Grand Prix (oficiālais nosaukums angļu valodā: 2012 Formula 1 SingTel Singapore Grand Prix) bija Formula 1 pasaules čempionāta 2012. gada sezonas četrpadsmitais posms, kas notika 23. septembrī Singapūrā, Singapūras ielu trasē. No pole position startēja Luiss Hamiltons (McLaren), bet sacīkšu gaitā viņš izstājās ātrumkārbas problēmu dēļ. Par uzvarētāju kļuva no trešās starta vietas startējušais Sebastiāns Fetels (Red Bull), kurš pēc šīs sacīkstes samazināja trešajā vietā finišējušā čempionāta līdera Fernando Alonso (Ferrari) pārsvaru kopvērtējumā.