Koordinātas: 43°35′45″S 170°8′28″E﻿ / ﻿43.59583°S 170.14111°E﻿ / -43.59583; 170.14111 Aoraki (maoru: Aoraki) vai Kuka kalns (angļu: Mount Cook) ir virsotne Jaunzēlandes Dienvidalpos, Dienvidsalas un visas Jaunzēlandes augstākā virsotne. Kalns veidots no kristāliska masīva, nogāzēs kāres, pakājē Tasmana šļūdonis. Līdz 1300 m vjl mūžzaļo, augstāk — vasarzaļo un alpīno pļavu josla. Ietilpst Aoraki/Kuka kalna nacionālajā parkā. Pamatiedzīvotājiem maoriem kalns bijis zināms no senatnes un no leģendām cēlies tā nosaukums par godu vienam no Debesu tēva Rakinui dēliem. Pirmais no eiropiešiem kalnu 1642. gada 13. decembrī ieraudzīja Ābels Tasmans, bet Kuka vārdā tas nosaukts 1851. gadā. Kalnā pirmie 1894. gada 25. decembrī uzkāpa jaunzēlandieši Toms Faifs, Džeimss Klārks un Džordžs Greiems. 2003. gadā kalnā gāja bojā četru Latvijas alpīnistu grupa, tajā skaitā pazīstamie alpīnisti Teodors Ķirsis un Aivars Prošenkovs.