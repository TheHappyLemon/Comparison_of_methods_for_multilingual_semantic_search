Agnese Ozoliņa (dzimusi 1979. gada 12. novembrī Jelgavā) ir bijusī latviešu peldētāja. Piedalījusies trijās vasaras olimpiskajās spēlēs (1996, 2000, 2004). 1996. gadā Atlantā izcīnījusi 47. vietu 50 m brīvajā stilā, pēc četriem gadiem Sidnejā — 44. vietu 50 m brīvajā stilā un 45. vietu divreiz garākā distancē. 2004. gadā Atēnās ieņēma 43. vietu 100 m brīvajā stilā. Augstākais sasniegums Pasaules čempionātā ir 1998. gadā izcīnītā 37. vieta 200 m brīvajā stilā. 2000. gada Eiropas čempionātā izcīnījusi 21. vietu 200 m kompleksajā peldējumā. Vairāk nekā 50 reizes izcīnījusi Latvijas čempiontitulu. Ozoliņai pieder vairāki Latvijas rekordi. Studējusi Kenjona koledžā ASV (Kenyon College). Guvusi panākumus North Coast Athletic Conference (NCAA trešā divīzija) — 2002. gadā kļuvusi par NCAA čempioni 100 m brīvajā stilā, divas reizes par čempioni 200 m brīvajā stilā (2003, 2004). Tika iekļauta 1993.—2004. gada simboliskajā dekādes izlasē.