Šaņdunas province (vienkāršotā ķīniešu: 山东省, tradicionālā ķīniešu: 山東省, piņjiņs: Shāndōng Shěng) ir viena no Ķīnas 22 provincēm. Province atrodas Lielajā Ķīnas līdzenumā. Robežojas ar Hebei, Henaņu un Dzjansu provincēm. Austrumos to apskalo Dzeltenā jūra. Provinces administratīvais centrs ir Dzjinaņa, bet lielākā pilsēta ir Cjindao. 2010. gadā Šaņdunas provincē dzīvoja 95,8 miljoni iedzīvotāju, no kuriem 99,3% ir haņi, 0,6% — hueji, bet 0,1% — citi.