Alphabeta ir Izraēlas popgrupa, kas uzvarēja 1978. gada Eirovīzijas dziesmu konkursā, dziedot kopā ar Izharu Koenu (Izhar Cohen). 1978. gada Eirovīzijas dziesmu konkursā popgrupa izpildīja dziesmu A-Ba-Ni-Bi, dziesma ieguva 157 punktus, tai skaitā, maksimālos 12 punktus no piecām valstīm, sasniedzot jaunu Eirovīzijas dziesmu konkursa rekordu. Kad kļuva skaidrs, ka Izraēla gatavojas uzvarēt konkursā, Jordānija pārtrauca savu tiešraidi, aizbildinoties ar tehniskām grūtībām. Skatītājiem tika rādīti narcišu attēli. Dienu vēlāk Jordānija raidīja Beļģijas dziesmu, kas ierindojās otrajā vietā. Šī uzvara deva tiesības Izraēlai rīkot 1979. gada Eirovīzijas dziesmu konkursu Jeruzalemē.