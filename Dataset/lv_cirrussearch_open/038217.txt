Ģorge Ivanovs (Ѓорге Иванов, dzimis 1960. gada 2. maijā) ir Ziemeļmaķedonijas politiķis. Viņš bija Ziemeļmaķedonija prezidents no 2009. līdz 2019. gadam. Ģorge Ivanovs dzimis Valandovā. Studējis tieslietas Skopjes Universitātē. 1988. gadā viņš sāka strādāt Maķedonijas radio un televīzijā kā žurnālists. Bija Dienvidslāvijas komunistiskās jaunatnes savienības aktīvists. Ivanovs Skopjes Universitātē ieguva maģistra grādu politikas zinātnē, vēlāk arī filozofijas doktora grādu. Bija politikas teorijas un politikas filozofijas profesors Skopjes Universitātē, kā arī viesprofesors citās universitātēs. 2009. gadā partija VMRO-DPMNE Ģorgi Ivanovu izvirzīja par Maķedonijas prezidenta kandidātu. Pirmajā vēlēšanu kārtā 22. martā Ivanovs ieguva 35 % balsu, otrajā vietā ar 20 % atstājot Ļubomiru Frčkoski. Vēlēšanu otrajā kārtā 5. aprīlī Ģorge Ivanovs uzvarēja ar 63 % balsu. Prezidenta inaugurācijas ceremonija notika 12. maijā. 2014. gadā Ģorge Ivanovs tika ievēlēts uz otro termiņu. 2016. gada aprīlī Skopjē sākās protesti (maķedoniešu: Шарена револуција) pret prezidenta Ivanova strīdīgo lēmumu par izmeklēšanas apturēšanu attiecībā uz bijušo premjeraministru Nikola Gruevski un desmitiem politiķu, kuri bija iesaistīti skandālā ar noklausīšanos. Demonstranti atbalstīja koalīciju ar Maķedonijas Sociāldemokrātisko savienību un citām opozīcijas partijām, pieprasot valdības atkāpšanos. Viņi arī prasīja 2016. gada 5. jūnijā plānoto parlamenta vēlēšanu atcelšanu, pamatojoties uz to, ka brīvo un caurspīdīgo vēlēšanu nosacījumi nav pieejami. Valdība un tās atbalstītāji apgalvoja, ka 5. jūnijā vēlēšanas ir vienīgais politiskās krīzes risinājums. Valstī sākās protesti arī citās pilsētās. Eiropas Savienība un ASV kritizēja Maķedonijas valdību un politiķus. Skopjē demonstranti izdemolēja valsts prezidenta kanceleju. Valdība tomēr piekāpās un atjaunoja Nikola Gruzevska un citu politiķu kriminālvajāšanu. Uz 2016. gada 11. decembri arī tika pārceltas pirmstermiņa parlamenta vēlēšanas. 2019. gada 12. februārī Maķedonijas Republikas nosaukums tika mainīts uz Ziemeļmaķedonijas Republika. 2019. gada 12. maijā beidzās Ģorges Ivanova prezidenta pilnvaru termiņš, un viņu nomainīja Stevo Pendarovskis.