Hinrihs Loze (vācu: Hinrich Lohse; dzimis 1896. gada 2. septembrī, miris 1964. gada 25. februārī) bija nacistiskās Vācijas valsts darbinieks. No 1941. līdz 1944. gadam vadīja Ostlandes reihskomisariātu — vācu okupācijas civilpārvaldi Baltijas valstīs un daļā Baltkrievijas teritorijas. Hinrihs Loze bija NSDAP biedrs no 1923. gada; Šlēsvigas-Holšteinas gauleiters no 1925. gada līdz pat Otrā pasaules kara beigām 1945. gadā. Pēc kara Lozi tiesāja par kara noziegumiem, un viņam tika piespriesti 10 gadi brīvības atņemšanas. 1951. gadā tika atbrīvots no ieslodzījuma slimības dēļ.