Segliņu rinda (Celastrales) jeb kokžņaudzēju rinda ir rožveidīgo divdīgļlapju rinda, kas sastopama tropos un subtropos, un tikai dažas sugas ir aug mērenajos reģionos. Rindā ir klasificētas aptuveni 100 ģintis un1200 līdz 1350 sugas. Gandrīz visas ģintis pieder lielajai celastru dzimtai (Celastraceae). Vēsturiski rindas klasifikācija un sadalījums dzimtēs ir ļoti atšķīries, atkarībā no autora un klasifikācijas sistēmas. 2003. gada APG II sistēmā rindā tika izdalītas trīs dzimtas: Lepidobotryaceae, celastru dzimta (Celastraceae) un atāleņu dzimta (Parnassiaceae). 2009. gadā, atkārtoti izskatot rindas filoģenētiku, tika atzītas vairs tikai divas dzimtas, jo visas atāleņu dzimtā klasificētās ģintis tika pārvietotas uz celastru dzimtu.