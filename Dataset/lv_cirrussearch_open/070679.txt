Huans Antonio Garsija Bajona (spāņu: Juan Antonio García Bayona; dzimis 1975. gada 9. maijā) ir spāņu kinorežisors. Bajonas pirmā pilnmetrāžas filma bija 2007. gadā izdotā šausmu filma "Patversme" (El orfanato). Viņa nākamā filma bija angļu valodā izdotā drāma "Neiespējamais" (2012). Vēlāk režisējis arī fantāzijas filmu "Septiņas minūtes pēc pusnakts" (2016) un zinātniskās fantastikas piedzīvojumu filmu "Juras laikmeta pasaule: Kritusī karaliste" (2018). 2023. gadā iznāca Bajonas režisētā izdzīvošanas filma spāņu valodā La sociedad de la nieve. Filma izvēlēta kā Spānijas labākās starptautiskas spēlfilmas kandidatūra 96. Kinoakadēmijas balvai.