Moisess Isaks Kaisedo Koroso (spāņu: Moisés Isaac Caicedo Corozo, dzimis 2001. gada 2. novembrī) ir Ekvadoras futbolists, spēlē pussarga pozīcijā, pārstāv Ekvadoras futbola izlasi. Kopš 2023. gada Kaisedo pārstāv Anglijas Premjerlīgas komandu Chelsea. Iepriekš spēlējis Ekvadoras komandā Independiente del Valle, Beļģijas komandā Beerschot un Anglijas komandā Brighton & Hove Albion. 2023. gada augustā noslēdzis astoņu gadu līgumu ar Chelsea komandu, kas par viņu samaksāja 115 miljonus Sterliņu mārciņu. Tādējādi Kaisedo kļuva par visu laiku dārgāko kādas Angiljas komandas pirkumu. Ekvadoras futbola izlases sastāvā debitējis 2020. gadā. Piedalījies 2022. gada FIFA Pasaules kausā.