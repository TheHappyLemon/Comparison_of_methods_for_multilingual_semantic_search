Sugababes ir Londonā bāzēta Anglijas popmūzikas grupa, kas ir dibināta 1998. gadā. Pašlaik grupas sastāvā ir Deidi Rendža, Amalle Berabaha un Džeida Evena. "Ginesa pasaules rekordi" grupu ir nosaukuši par 21. gadsimta veiksmīgāko sieviešu ansambli. Grupa ir izdevusi sešus singlus, kas sasnieguši Apvienotās Karalistes topa pirmo vietu, kā arī 18 singlus, kas ierindojušies Apvienotās Karalistes topa pirmajā desmitniekā. Grupas pastāvēšanas vēsturē tajā ir dziedājušas sešas dažādas mākslinieces. Sugababes ir izdevušas septiņus studijas albumus un divas labāko dziesmu izlases.