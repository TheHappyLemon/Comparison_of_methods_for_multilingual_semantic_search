"Enkanto" (angļu: Encanto) ir 2021. gada ASV datoranimācijas muzikālā fantāzijas komēdija, ko veidojusi studija Walt Disney Animation Studios un izplata Walt Disney Studios Motion Pictures. Šī ir 60. studijas veidojās filma, un tās režisori ir Džareds Bušs un Bairons Hauards, bet dziesmu autors ir Lins Manuels Miranda. Galvenās lomas ieskaņojuši Stefānija Beatrise, Marija Sesīlija Botero, Džons Legisamo, Mauro Kastiljo, Džesika Darova, Endžija Sepeda, Karolīna Gaitana, Daiana Gerero, Vilmers Valderams. Filmā, Mirabella (Beatrise) ir vienīgā ģimenes locekle, kurai nav maģiskas spējas. Kad viņa uzzina, ka maģijai draud izzušana, viņa sāk skaidrot, kas jādara, lai izglābtu gan ģimeni, gan mājas. Filmas pirmizrāde notika 2021. gada 3. novembrī Losandželosas El Capitan Theatre, bet ASV un Kanādas kinoteātros to sāka demonstrēt 2021. gada 24. novembrī, kur sakarā ar COVID-19 pandēmijas ierobežojumiem to demonstrēja tikai 30 dienas. Kritiķi filmu novērtējuši pozitīvi, izceļot emocionalitāti, animāciju un mūziku. Komerciālie ienākumi, dēļ saīsinātās kino izrādīšanas iespējām, tai bija sliktāki, tomēr visā pasaulē tā nopelnījusi vairāk nekā 256 miljonus ASV dolāru un ir ienesīgākā 2021. gada animācijas filma. Filmas skaņu celiņš bija finansiāli veiksmīgs, tas ierindojās ASV Billboard 200 topā un sešas kompozīcijas no tā iekļuva Billboard Hot 100. Filma "Enkanto" saņēma trīs 79. Zelta globusa balvas nominācijas, iegūstot balvu kategorijā "Labākā animācijas filma". Filma bija nominēta 94. Kinoakadēmijas balvai kategorijās "Labākā animācijas filma", "Labākā oriģinālmūzika" un "Labākā dziesma" — saņēma balvu "Labākā animācijas filma".