Antero Perti Eliass Nītimeki (somu: Antero Pertti Elias Niittymäki, izrunā: [ˈantero ˈniːtːymæki]; dzimis 1980. gada 18. jūnijā Turku, Somijā) ir bijušais somu hokejists, vārtsargs, Somijas hokeja izlases dalībnieks. Karjeras laikā aizvadījis septiņas sezonas NHL klubos Filadelfijas "Flyers", Tampabejas "Lightning" un Sanhosē "Sharks". Somijas hokeja izlases sastāvā izcīnījis divas olimpiskās medaļas. Pašlaik (2015) Nītimeki ir NHL kluba Filadelfijas "Flyers" skauts.