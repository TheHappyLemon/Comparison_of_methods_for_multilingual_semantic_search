Oskars duš Santušs Emboaba Žuniors (portugāļu: Oscar dos Santos Emboaba Júnior; dzimis 1991. gada 9. septembrī) ir brazīliešu futbolists, spēlē pussarga pozīcijā, Brazīlijas futbola izlases dalībnieks. Kopš 2017. gada Oskars pārstāv Ķīnas Superlīgas klubu Shanghai Port. Karjeru sācis dzimtajā Brazīlijā, sākumā spēlējis São Paulo klubā, pēc tam — Internacional, kopš 2012. gada ir Anglijas Premjerlīgas kluba Chelsea spēlētājs. Chelsea sastāvā izcīnījis UEFA Eiropas līgas kausu. Brazīlijas sastāvā izcīnījis sudraba medaļu 2012. gada vasaras olimpiskajās spēlēs, uzvaru 2013. gada FIFA Konfederāciju kausa izcīņā un ceturto vietu 2014. gada FIFA Pasaules kausā.