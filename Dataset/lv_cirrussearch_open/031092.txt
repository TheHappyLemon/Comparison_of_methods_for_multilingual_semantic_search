Virdžīnija Ketrina "Džīna" Roulendsa (angļu: Virginia Cathryn "Gena" Rowlands; dzimusi 1930. gada 19. jūnijā) ir amerikāņu kino, teātra un televīzijas aktrise, kuras karjera izklaides industrijā jau turpinās sešas desmitgades. Roulendsa ir četrkārtēja Emmy balvas un divkārtēja Zelta globusa balvas ieguvēja, sadarbojusies ar savu vīru, kinorežisoru un aktieri Džonu Kasavetisu desmit kinofilmās. Par filmām "Glorija" un A Woman Under the Influence viņa tika izvirzīta Amerikas Kinoakadēmijas balvai nominācijā "Labākā aktrise galvenajā lomā". 2015. gada augustā tika paziņots, ka Roulendsa saņems Kinoakadēmijas goda balvu.