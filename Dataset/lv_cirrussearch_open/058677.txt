Ariels Arnaldo Ortega (spāņu: Ariel Arnaldo Ortega, dzimis 1974. gada 4. martā) ir bijušais Argentīnas futbolists, spēlēja uzbrūkošā pussarga pozīcijā, bijis Argentīnas futbola izlases dalībnieks. Karjeras sākumā Ortega spēlēja Argentīnas klubā River Plate. Vēlāk pārcēlies uz Eiropu, kur spēlējis Spānijas klubā Valencia un Itālijas klubos Sampdoria un Parma. 2000. gadā atgriezies River Plate, kur viņš nospēlēja divus gadus, līdz pievienojās Turcijas komandai Fenerbahçe. Pēc sezonas Turcijā, viņš atgriezās Argentīnā, lai spēlētu Newell's Old Boys. 2006. gadā Ortega atkal agriezās River Plate. Karjeru noslēdzis 2012. gadā. Argentīnas futbola izlases sastāvā piedalījies 1994., 1998. un 2002. gada FIFA Pasaules kausā. Ieguvis sudraba medaļas 1996. gada vasaras olimpiskajās spēlēs.