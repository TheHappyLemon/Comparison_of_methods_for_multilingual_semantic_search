Kabula (puštu: کابل, Kābəl; persiešu: کابل, Kābol) ir pilsēta Afganistānas austrumos 1200 m virs jūras līmeņa. Valsts galvaspilsēta un lielākā pilsēta pēc iedzīvotāju skaita. Atrodas Kabulas upes ielejā netālu no stratēģiskās Haiberas pārejas, kas savieno Afganistānu ar Pakistānu. Ar Afganistānas ziemeļdaļu pilsētu savieno Salangas tunelis zem Hindukuša kalniem. Daudznacionāls iedzīvotāju sastāvs — puštuni, tadžiki, uzbeki, hazarieši.