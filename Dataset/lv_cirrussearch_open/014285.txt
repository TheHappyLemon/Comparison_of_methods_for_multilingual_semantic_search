More ir trešais angļu psihedēliskā/progresīvā roka grupas Pink Floyd studijas albums un pirmais filmas skaņu celiņu ietverošs albums, ko pilnībā aizņem Pink Floyd mūzika. Mūzika sacerēta franču režisora Barbē Šrēdera filmai More 1969. gadā. Filmā dzirdamas divas dziesmas, kas netika iekļautas albumā - "Seabirds" un "Hollywood". More pārsvarā sastāv no akustiskām folkbalādēm, taču sastopams arī klasisks Bareta perioda avangards un pat smagais metāls - The Nile Song un Ibiza Bar. Šis ir arī pirmais albums bez sākotnējā līdera Sida Bareta un bez sākotnējā studijas albumu producenta Normena Smita. Kritiķi uz šo albumu biežāk skatās negatīvi, kā galveno argumentu uzsverot daudzu kompozīciju neskaidrību un piemērotību tikai filmai nevis albumam.