Osakas "Gamba" (japāņu: ガンバ大阪, Gamba Ōsaka) ir profesionāls Japānas futbola klubs, šobrīd spēlē Japānas futbola čempionāta augstākajā līgā. Komandas nosaukums Gamba nāk no itāļu vārda "gamba", kas nozīmē "kāja", un arī japāņu valodas vārds "ganbaru" (japāņu: 頑張る), kas nozīmē "rādīt savu labāko sniegumu" vai "stāvēt stingri". Kluba bāze atrodas Osakas prefektūras pilsētā Suitā, tās mājas spēļu stadions ir Suitas pilsētas stadions. Osakas "Gamba" šobrīd ir viens no panākumiem bagātākajiem Japānas klubiem. Tas trīs reizes uzvarējis nacionālajā čempionātā, divas reizes ieguvis līgas kausu, četras reizes Japānas Imperatora kausu un uzvarējis arī 2008. gada Āzijas Čempionu līgā.