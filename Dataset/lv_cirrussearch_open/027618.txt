"Pēdējais zvērests" (angļu: His Last Vow) ir britu seriāla "Šerloks" trešās sezonas trešā, noslēdzošā sērija. Pirmoreiz tā tika pārraidīta BBC One televīzijas kanālā 2014. gada 12. janvārī, savukārt Latvijā tā tika translēta 2014. gada 23. februārī kanālā LTV1. Sērijas scenārija autors ir Stīvens Mofats. Tas ir balstīts uz stāstu The Adventure of Charles Augustus Milverton un The Man with the Twisted Lip motīviem.