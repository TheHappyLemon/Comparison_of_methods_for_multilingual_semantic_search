Oberons, arī Urāns IV, ir Urāna planētas dabiskais pavadonis. Tas ir Urāna otrs lielākais un arī otrs masīvākais pavadonis, kā arī devītais masīvākais dabiskais pavadonis Saules sistēmā. Oberonu 1787. gadā atklāja Viljams Heršels, kas to nosauca mītiskā feju karaļa Oberona vārdā, kas bija tēls Viljama Šekspīra lugā "Sapnis vasaras naktī" (A Midsummer Night's Dream). Pavadoņa orbīta atrodas daļēji ārpus Urāna magnetosfēras. Oberons apmēram vienādās sastāvdaļās sastāv no ledus un akmens. Tā virsma ir tumša un nedaudz sarkana. Uz Oberona atrodas vairāki krāteri, kas sasniedz pat 210 km lielu diametru. 1986. gada janvārī Voyager 2 uzņēma vairākas pavadoņa bildes, kopumā ir nofotografēts 40% no virsmas.