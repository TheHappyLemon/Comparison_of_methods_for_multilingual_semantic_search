Duresi ķarka (albāņu: Qarku i Durrësit) ir viena no Albānijas divpadsmit ķarkām, atrodas valsts ziemeļrietumu daļā. Robežojas ar Ļežas ķarku ziemeļos, ar Dibras ķarku austrumos, ar Tirānas ķarku dienvidos, kā arī rietumos to apskalo Adrijas jūra. Ķarkas administratīvais centrs un lielākā pilsēta ir Duresi. Duresi ķarkas kopējā platība ir 766 km², pēc 2011. gada datiem ķarkā dzīvo 262 785 iedzīvotāji. Tā ir ceturtā lielākā ķarka pēc iedzīvotāju skaita un vismazākā no Albānijas ķarkām pēc platības.