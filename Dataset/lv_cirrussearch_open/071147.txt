Karlo Lorencīni (itāļu: Carlo Lorenzini; dzimis 1826. gada 24. novembrī, miris 1890. gada 26. oktobrī), pseidonīms Karlo Kollodi (Carlo Collodi), bija Itālijas Karalistes rakstnieks un tulkotājs. Viņa slavenākais darbs ir “Pinokio piedzīvojumi” (1881—1882), kas ir stāsts par koka lelli Pinokio, kas vēlas kļūt par dzīvu zēnu. Karlo Kollodi rakstīja arī politiski satīriskus darbus, kā arī rakstīja citu autora darbu tulkojumus un iesaistījās žurnālistikā.