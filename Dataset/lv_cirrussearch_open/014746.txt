1984. gada vasaras olimpisko spēļu boikots bija nākamais solis pēc ASV vadītā 1980. gada vasaras olimpisko spēļu boikota. Boikotā piedalījās 14 Austrumu bloka valstis un sabiedrotie, ieskaitot PSRS, Kubu un Austrumvāciju (bet ne Rumāniju). PSRS par boikotu paziņoja 1984. gada 8. maijā, minot drošības apsvērumus un "šovinistisku noskaņojumu un izplatīto pretpadomju histēriju ASV". Boikota dalībnieces piedalījās Sadraudzības spēlēs.