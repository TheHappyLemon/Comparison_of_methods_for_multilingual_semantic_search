Ralfs Hāzenhitls (vācu: Ralph Hasenhüttl, dzimis 1967. gada 9. augustā) ir bijušais Austrijas futbolists, spēlēja uzbrucēja pozīcijā, pašlaik futbola treneris. No 2018. gada līdz 2022. gada Hāzenhitls bija Anglijas Premjerlīgas komandas Southampton FC galvenais treneris. Kopš 2024. gada marta ir Vācijas Bundeslīgas kluba Wolfsburg galvenais treneris. Savu trenera karjeru Hāzenhitls sāka Vācijas zemāko līgu klubos SpVgg Unterhaching un VfR Aalen. 2013. gadā Hāzenhitls kļuva par Vācijas 2. Bundeslīgas komandas Ingolstadt 04 galveno treneri. Divu gadu laika viņš komandu ieveda Vācijas Bundeslīgā. 2016. gadā Hāzenhitls kļuva par Bundeslīgā debitējošā kluba RB Leipzig galveno treneri. 2018. gada decembrī Hāzenhitls tika apstiprināts par Southampton FC galveno treneri, tādējādi kļūdams par pirmo Austrijas treneri Anglijas Premjerlīgas vēsturē. 2022. gada 7. novembrī Sauthemptonas kluba vadītāji paziņoja, ka ir pārtraukta sadarbība ar Ralfu Hāzenhitlu. Tobrīd Southampton FC bija Premjerlīgas izkrišanas zonā ar 12 punktiem pēc 14 spēlēm.