Svētais Ištvāns I jeb Svētais Stefans I (ungāru: I. Szent István király, latīņu: Stephanus I; piedzimis kā Vajks (ungāru: Vajk); dzimis 967. vai 975. gadā, miris 1038. gada 15. augustā) bija pirmais Ungārijas karalis (1000 - 1038), Ungārijas valsts pamatlicējs un kristietības ieviesējs Ungārijā. Konsolidēja valsti un ieviesa tajā kristietību. Pāvests Gregors VII Ištvānu I kanonizēja 1083. gada 20. augustā. Svētā Ištvāna piemiņas diena - 20. augusts, ir Ungārijas nacionālie svētki.