Šis raksts ir par televīzijas seriālu. Par partiju skatīt rakstu Tautas kalps (partija). "Tautas kalps" (ukraiņu: Слуга народу) ir Ukrainas politiskās komēdijas seriāls, ko režisējis Oleksijs Kirjuščenko un producēja Studija Kvartal 95. Seriāla sauklis ir "Nākamā prezidenta stāsts". Tā pirmizrāde notika 2015. gada 16. novembrī televīzijas kanālā 1+1. Šobrīd izveidotas 3 sezonas ar 51 sēriju. Sižets stāsta par vēstures skolotāju, kurš negaidīti kļūst par Ukrainas prezidentu. Pēc Krievijas iebrukuma Ukrainā 2022. gadā un Zelenska prezidentūras kara laikā, šova popularitāte ievērojami pieauga. Raidīšanas tiesības pieprasīja dažādi ārvalstu uzņēmumi. 16. martā Netflix paziņoja, ka seriāla pirmā sezona lielā pieprasījuma dēļ atkal būs pieejama straumētājiem ASV. 16. maijā Netflix pievienoja 2. un 3. sezonu.