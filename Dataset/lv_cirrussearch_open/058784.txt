Ļuboslavs Mladenovs Penevs (bulgāru: Любослав Младенов Пенев, dzimis 1966. gada 31. augustā) ir Bulgārijas futbola treneris un bijušais futbolists, spēlēja uzbrucēja pozīcijā, bijis Bulgārijas futbola izlases dalībnieks. Kopš 2023. gada Penevs ir Bulgārijas kluba Hebar Pazardzhik galvenais treneris. Pārstāvējis vairākus klubus Bulgārijā un Spānijā. Iesācis savu karjeru CSKA Sofia, vēlāk pārcēlies uz Spānijas klubu Valencia. 1996. gadā ar Atletico Madrid komandu uzvarējis La Liga turnīrā. Ar CSKA Sofia komandu divas reizes uzvarējis Bulgāijas čempionātā un ieguvis četrus Bulgārijas kausus. Ar Bulgārijas futbola izlasi piedalījies 1998. gada FIFA Pasaules kausā un 1996. gada Eiropas čempionātā.