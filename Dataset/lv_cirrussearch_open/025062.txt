Furosemīds (Furosemidum) ir medikaments, kas pieder pie tā saucamajiem "cilpas" diurētiķiem (urīndzenošiem preparātiem, kas iedarbojas uz Henles cilpām nierēs). Tā rezultātā samazinās ūdens absorbcija tajās. Lieto dažādas izcelsmes tūsku ārstēšanai. 1962. gadā furosemīdu patentējis Vācijas ķīmiski farmaceitiskais uzņēmums Hoechst. Tiek ražots arī Latvijā, uzņēmumā Olainfarm. Furosemīds Latvijā ir recepšu medikaments.