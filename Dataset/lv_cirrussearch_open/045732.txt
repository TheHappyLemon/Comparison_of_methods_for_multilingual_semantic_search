Kārlis Eduards Bone (Karl Eduard Bohne, dzimis 1899. gada 19. februāris [v.s. 7. februāris], miris 1941. gada 13. novembrī) bija latviešu jurists un futbolists. Dzimis tirgotāja Friča Bones un Annas Katrīnas dzimušas Zutes ģimenē. 1918. gadā beidzis Rīgas pilsētas vācu ģimnāziju. 1919. — 1920. gadā Latvijas armijas Jātnieku eskadrona brīvprātīgais. No 1920. līdz 1929. gadam macījies Latvijas Universitātes Juridiskajā fakultātē, 1928-1930. g. Rīgas apgabaltiesas papildu miertiesnesis, 1930.-1934. g. zvērināta advokāta Friča Gailīša palīgs,1934.-1936. g. Cēsu pilsētas valdes loceklis,1936.-1940.g. Cēsu pilsētas valdes juriskonsults. Aizsargu organizācijas biedrs, apbalvots ar Aizsargu Nopelnu krustu 1939. gadā. Korporācijas "Lettonia" filistrs. Viens no Latvijas futbola apvienības dibinātājiem. Latvijas futbola izlases kapteinis 1924. gada olimpiskajās spēlēs. Precējies ar Annu dzimušu Kampe 1927. gadā. 1941. gada 14. jūnijā deportēts no Priekuļu pagasta Vītiņkalna kopā ar sievu Annu un dēliem Jāni un Juri. Miris izsūtījumā Sevuraļlaga nometnē.