Janko Tipsarevičs (serbu: Јанко Типсаревић, Janko Tipsarević; dzimis 1984. gada 22. jūnijā) ir bijušais serbu tenisists. Profesionāļa karjeru uzsāka 2002. gadā. To beidza 2019. gada augustā. J. Tipsareviča labākais sasniegums ATP tūres vienspēļu rangā bija 2011. gada 2. aprīlī sasniegtā 8. vieta, dubultspēlēs — 46. vieta (2011. gada 25. aprīlis). Serbs kļuva par 117. spēlētāju, kas iekļuvis ranga pirmajā desmitniekā. Viņa treneris bija Dirks Hordofs (Dirk Hordorff). Karjerā J. Tipsarevičs ir uzvarējis četros ATP vienspēļu turnīros, bet lielāko panākumu Grand Slam sacensībās viņš sasniedza 2011. gada ASV atklātajā čempionātā, kurā sasniedza ceturtdaļfinālu. 2001. gadā guva uzvaru Austrālijas atklātā čempionāta junioru sacensībās.