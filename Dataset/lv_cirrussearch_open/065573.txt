Šis raksts ir par protesta formu. Par kodolfizikas terminu skatīt rakstu Kritiskā masa. Kritiskā masa ir sabiedriska akcija, kas parasti notiek katra mēneša pēdējā piektdienā, kurā velosipēdisti un retāk skrituļslidotāji, skeitbordisti, vienriteņa braucēji un citu bezmotora transportlīdzekļu lietotāji masveidā dodas ielās. Lai arī akcijas mērķis sākotnēji bija parādīt to, cik velosipēdistiem nedraudzīga ir pilsēta, bez konkrēta organizatora notiekošā pasākuma struktūra padara neiespējamu viena konkrēta mērķa izvirzīšanu. Visbiežāk Kritiskās masas mērķis netiek formalizēts tālāk par pulcēšanos konkrētā vietā un laikā un kopīgu došanos uz citu punktu pa pilsētas ielām.