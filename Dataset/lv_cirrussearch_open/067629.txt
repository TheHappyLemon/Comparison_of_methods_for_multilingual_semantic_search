"Ugunsgrēki" (angļu: Incendies) ir 2010. gada Kanādas drāmas filma, kuras režisors ir Denī Vilnēvs. Filmā galvenās lomas atveido Lubna Azabāla, Melisa Desomeo-Polīna, Maksims Godets un Remī Žirārs. Filma balstīta uz tāda paša nosaukuma Važdī Muavāda 2003. gada lugu. Filma stāsta par kanādiešu dvīņiem, kuri dodas uz savas tikko mirušās mātes dzimto valsti Tuvajos Austrumos, lai atrastu un nogādātu vēstuli savam tēvam un brālim. Lai gan valsts, kurā filma risinās netiek minēta, notikumus filmā ietekmēja Libānas pilsoņu karš. Filmu filmēja Monreālā, kā arī Jordānijā. Filmas "Ugunsgrēki" pirmizrāde notika 2010. gada 4. septembrī. To izrādīja gan Toronto Starptautiskajā kinofestivālā, gan Venēcijas kinofestivālā. Filma saņēma pozitīvas kritiķu atsauksmes un saņēma vairākus apbalvojumus, tai skaitā astoņas Kanādas Genie Awards. Filmu nominēja arī Amerikas Kinoakadēmijas balvai kategorijā "Labākā filma svešvalodā". Tīmekļa vietnē Rotten Tomatoes filmai ir 93% vērtējums.