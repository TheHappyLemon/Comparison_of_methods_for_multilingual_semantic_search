Olga Saladuha (ukraiņu: Ольга Саладуха; dzimusi 1983. gada 4. jūnijā) ir bijusī ukraiņu vieglatlēte, startējusi trīssoļlēkšanas sacensībās. Kopš 2019. gada Ukrainas parlamenta deputāte. Trīs reizes piedalījusies olimpiskajās spēlēs (2008, 2012, 2016). 2012. gadā Londonā izcīnījusi bronzas medaļu. Pasaules čempionātā izcīnījusi uzvaru (2011) un bronzas medaļu (2013), trīs reizes kļuvusi par Eiropas čempioni (2010, 2012, 2014). Personisko rekordu sasniegusi 2012. gada Eiropas čempionātā (14,99 m). Precējusies ar ukraiņu riteņbraucēju Denisu Kostjuku. 2019. gadā kandidējusi Ukrainas parlamenta vēlēšanās no partijas "Tautas kalps". Tikusi ievēlēta parlamentā.