"Lēmums aiziet" (korejiešu: 헤어질 결심; Heojil gyeolsim) ir 2022. gada Dienvidkorejas neo-noir romantiska mistērijas filma, kuras režisors un viens no scenārija autoriem ir Paks Čanvuks. Filmā galvenās lomas atveido Tana Vei un Paks Heils. Filma stāsta par detektīvu, kurš, izmeklējot alpīnista nāvi, iepazīstas ar viņa noslēpumaino atraitni. Filmas "Lēmums aiziet" pirmizrāde notika 2022. gada 23. maijā 75. Kannu kinofestivālā, kur tā sacentās par Zelta palmas zaru. Čanvuks saņēma festivāla labākā režisora balvu. Filma saņēma lielu kritiķu atzinību, īpaši novērtējot aktierspēli, sižeta pavērsienus un operatora darbu. "Lēmums aiziet" ir izvēlēta kā Dienvidkorejas kandidatūra par labāko starptautisko spēlfilmu 95. Kinoakadēmijas balvai.