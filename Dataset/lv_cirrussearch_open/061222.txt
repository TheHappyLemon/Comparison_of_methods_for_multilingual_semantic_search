Karloss Arnoldo Salsido Floress (spāņu: Carlos Arnoldo Salcido Flores, dzimis 1980. gada 2. aprīlī) ir bijušais Meksikas futbolists, spēlēja aizsarga pozīcijā, bijis Meksikas futbola izlases dalībnieks. Savas karjeras sākumā pārstāvējis Meksikas komandu Guadalajara. 2006. gadā pievienojies Nīderlandes komandai PSV Eindhoven, ar kuru viņš izcīnīja divus Eredivisie čempionu titulus. Salsido spēlēja arī Anglijas komandā Fulham, pirms atgriešanas Meksikā, kur spēlējis Tigres UANL, Guadalajara un Veracruz. Meksikas futbola izlases sastāvā debitējis 2004. gadā. Piedalījies 2006., 2010. un 2014. gada FIFA Pasaules kausā. Ieguvis zelta medaļu 2012. gada vasaras olimpiskajās spēlēs.