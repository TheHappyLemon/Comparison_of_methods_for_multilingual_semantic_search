"Purpura smaile" (angļu: Crimson Peak) ir 2015. gada ASV šausmu filma, kuras režisors, kā arī viens no producentiem un scenārija autoriem ir Giljermo del Toro. Galvenās lomas atveido Mija Vašikovska, Toms Hidlstons, Džesika Česteina, Čārlijs Hanems un Džims Bīvers. Filmas pirmizrāde notika 2015. gada 25. septembrī Ostinas filmu festivālā. Pēc ģimenes traģēdijas centīga autore Edīte Kašinga nevar izvēlēties starp mīlestību pret bērnības draugu Alanu Makmaiklu un mīlestību pret noslēpumaino savrupnieku Tomasu Šārpu. Mēģinot izvairīties no pagātnes spokiem, Edīte apprecas ar Tomasu un dodas viņam līdzi uz Šārpu dzimtas māju, kas elpo, asiņo un atceras visu.