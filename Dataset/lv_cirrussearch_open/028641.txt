Atiras tipa asteroīdi – Zemei tuvo asteroīdu grupa, kuru orbītas pilnībā ietver Zemes orbīta. Šīs grupas asteroīdiem orbītu lielās pusasis ir mazākas par 1 AU, afēlijs atrodas tuvāk par 0,983 AU. Grupa nodēvēta pirmā šīs grupas atklātā asteroīda 163693 Atira vārdā. 2015. gada aprīlī bija zināmi 15 Atiras tipa asteroīdi, četrus no tiem Mazo planētu centrs ir iekļāvis sarakstā, piešķirot numurus. Atiras tipa asteroīdi nerada tiešus draudus Zemei, jo orbītas nekrustojas, bet šo objektu orbītas var nākotnē mainīties, tiem mijiedarbojoties ar Merkuru vai Veneru.