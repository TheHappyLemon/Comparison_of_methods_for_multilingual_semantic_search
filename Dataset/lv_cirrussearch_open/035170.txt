2016. gada Pasaules čempionāts orientēšanās sportā bija 33. Pasaules čempionāts orientēšanās sportā, kas notika Zviedrijā no 20. augusta līdz 28. augustam. Par čempionāta medaļām bagātāko sportistu kļuva Norvēģijas orientierists Ūlavs Lunnaness, kas izcīnīja divas zelta un vienu sudraba medaļu. Pasaules čempionātā piedalījās arī Latvijas orientieristi. Augstākos rezultātus sasniedza stafešu komandas. Vīriešu komanda (Andris Jubelis, Edgars Bertuks, Mārtiņš Sirmais) ieņēma 7. vietu, savukārt sieviešu komanda (Inga Dambe, Laura Vīķe, Sandra Grosberga) — 8. vietu. Individuāli augstāko vietu sasniedza I. Dambe vidējā distancē, paliekot 19. vietā.