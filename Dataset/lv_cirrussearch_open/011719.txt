Šis raksts ir par ASV pilsētu. Par Itālijas politiķi skatīt rakstu Vitorio Emanuele Orlando. Orlando (angļu: Orlando) ir pilsēta ASV, Floridas štatā, Orindžas apgabala administratīvais centrs. Tā atrodas štata centrālajā daļā. Saskaņā ar 2010. gada ASV tautas skaitīšanas datiem, pilsētā dzīvo aptuveni 238 tūkstoši iedzīvotāju, tādējādi tā ir 79. lielākā pilsēta ASV, piektā lielākā pilsēta Floridas štatā, kā arī štata lielākā iekšzemes pilsēta. Pilsētas simbols ir Lake Eola esošā strūklaka. Pilsētā atrodas Walt Disney World Resort, ko 1971. gadā dibināja The Walt Disney Company. Orlando ir bāzēta Centrālfloridas Universitāte un NBA basketbola klubs Orlando "Magic". Pilsētu ik gadu apmeklē aptuveni 51 miljons tūristu, no kuriem 6,6 miljoni ir no citām valstīm.