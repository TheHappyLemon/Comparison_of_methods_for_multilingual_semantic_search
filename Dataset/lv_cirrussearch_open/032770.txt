Šota Rustaveli (gruzīnu: შოთა რუსთაველი; რუსთაველი — ‘Rustavi muižas īpašnieks’ vai ‘nācis no Rustavi’) bija 12. gadsimta gruzīnu dzejnieks. Viens no ievērojamākajiem gruzīnu "zelta laika" dzejniekiem un viens no vislielāko devumu gruzīnu literatūrai sniegušajiem. Bijis valdnieces Tamaras (1184—1213) mantzinis. Restaurējis un apgleznojis bijušo gruzīnu Svētā Krusta klosteri Jeruzalemē. Sarakstījis gruzīnu nacionālo poēmu "Bruņinieks tīģera ādā" (ვეფხისტყაოსანი). Tiek uzskatīts, ka visticamāk šo darbu viņš ir sarakstījis ap 1220. gadu. Poēmas prologā ir divas reizes ticis minēts Rustaveli. Poēmas fragmenti pirmoreiz latviski izdoti 1966. gadā. Rustaveli ir šairi (gruzīnu dzejas forma) izveidotājs. 2012. gadā Rīgā tika atklāts Rustaveli bareljefs pie Rīgas Centra daiļamatniecības pamatskolas.