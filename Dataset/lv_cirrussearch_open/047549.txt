L'Osservatore Romano ir Svētajam Krēslam piederoša Vatikānā izdota dienas avīze. Apskata notikumus Romas katoļu baznīcā un pasaulē. Kaut arī pieder baznīcai un apskata notikumus no katoļu baznīcas viedokļa, raksti atspoguļo konkrētā žurnālista uzskatus, katoļu baznīcas oficiālā nostāja laikrakstā tiek atzīmēta ar virsrakstu Nostre Informazioni vai Santa Sede. Par Vatikāna oficiālo izdevumu kalpo Acta Apostolicae Sedis latīņu valodā. Pirmoreiz iznāca 1861. gadā dažus mēnešus pēc Itālijas karalistes proklamēšanas. Dienas izdevums iznāk itāliski, bet nedēļas izdevumi - vēl 7 valodās.