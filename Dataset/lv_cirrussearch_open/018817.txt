Perifērā nervu sistēma (latīņu: systema nervosum periphericum jeb pars peripherica — perifērā daļa) ir nervu sistēmas daļa, kura atrodas ārpus galvas un muguras smadzenēm. Centrālā nervu sistēma ar perifēro nervu sistēmu palīdzību veic visu sistēmu, aparātu, orgānu un audu funkciju regulāciju. Perifērā sistēmā ietilpst galvaskausa un muguras smadzeņu nervi, galvaskausa un muguras smadzeņu jušanas nervu mezgli, veģetatīvās nervu sistēmas mezgli un nervi.