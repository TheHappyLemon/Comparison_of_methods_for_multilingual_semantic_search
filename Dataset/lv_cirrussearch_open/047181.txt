Starptautiskā Bārmeņu asociācija (angļu: International Bartenders Association) jeb saīsinājumā IBA ir starptautiska organizācija, kas ir dibināta ar mērķi, lai pārstāvētu pasaulē labākos bārmeņus. Organizācija ir dibināta 1951. gada 24. februārī, Torkuajā, Lielbritānijā. Kopš 2014. gada Latvijas Bārmeņu Federācija ir starptautiskās bārmeņu asociācijas dalībniece. Kopš 1955. gada asociācija organizē World Cocktail Competition un World Flairtending Competition, kas katru gadu norisinās citā vietā. Organizācijai ir izveidots arī savs oficiālais kokteiļu saraksts, kurā ir iekļauti 77 kokteiļi, kas sīkāk sadalīti trīs kategorijās - neaizmirstamie, mūsdienu klasika un jaunā laikmeta dzērieni. IBA oficiālie kokteiļi tiek mērīti izmantojot centilitrus (cl), kur 1 centilitrs atbilst 10 mililitriem.