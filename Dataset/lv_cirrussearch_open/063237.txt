2022. gada Pasaules čempionāts hokejā junioriem norisinājās no 2022. gada 9. augusta līdz 20. augustam Edmontonā, Kanādā. Tas bija 46. Pasaules čempionāts hokejā junioriem. Turnīrs tika iecerēts rīkot no 2021. gada 26. decembra līdz 2022. gada 5. janvārim Edmontonā un Reddīrā. Pilsētām sākotnēji tika piešķirts 2021. gada turnīrs, bet tas tika aizvadīts aiz slēgtām durvīm Edmontonā COVID-19 pandēmijas dēļ. Vairāku COVID-19 pozitīvu testu dēļ, turnīrs tika atcelts 29. decembrī. 2022. gada februārī tika paziņots, ka turnīrs vēlāk tika atsākts no jauna, un visi rezultāti tiks anulēti. Par rīkotājpilsētu atkal noteica Edmontonu. Sakarā ar Krievijas iebrukumu Ukrainā Krievija tika izslēgta no starptautiskā hokeja, un Pasaules čempionātā junioriem tās vietā stājās Latvija, kura turnīrā izcīnīja 7. vietu.