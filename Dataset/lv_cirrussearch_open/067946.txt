Eivinns Henriksens (norvēģu: Eivind Henriksen; dzimis 1990. gada 14. septembrī Oslo) ir norvēģu vieglatlēts, startē vesera mešanas sacensībās. Piedalījies divās olimpiskajās spēlēs (2012, 2020). 2012. gadā Londonā kvalifikācijā ieņēma 13. vietu un finālsacensībās neiekļuva. 2020. gada spēlēs, kas risinājās 2021. gadā Tokijā, izcīnīja sudraba medaļu, aizmetot veseri 81,58 metrus tālu un labojot Norvēģijas rekordu. 2022. gada Pasaules čempionātā Jūdžīnā ieguva bronzas godalgu. Bronzu izcīnīja arī 2022. gada Eiropas čempionātā Minhenē.