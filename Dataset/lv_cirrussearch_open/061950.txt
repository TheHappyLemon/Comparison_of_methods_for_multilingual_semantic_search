Vivians Aleksandrs Andersons (angļu: Vivian Alexander Anderson, dzimis 1956. gada 29. jūlijā) ir bijušais Anglijas futbolists, spēlēja aizsarga pozīcijā, bijis Anglijas futbola izlases dalībnieks. Andersons ir pirmais melnādanais futbolists, kurš ir spēlējis Anglijas izlasē. Savu veiksmīgāko un lielāko daļu karjeras pavadījis savas dzimtās pilsētas komandā Nottingham Forest, kur 1978. gadā kļuvis par Anglijas futbola līgas uzvarētāju. Uzvarējis arī 1978–79. un 1979.—1980. gada Eiropas kausa sezonā. Vēlāk izcīnījis titulus arī ar Arsenal un Manchester United. Anglijas futbola izlases sastāvā spēlējis no 1978. līdz 1988. gadam. Piedalījies 1980. un 1988. gada Eiropas čempionātā, kā arī 1982. un 1986. gada FIFA Pasaules kausā.