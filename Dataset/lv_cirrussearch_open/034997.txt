Tomass (Toms) Roberts Deilijs (angļu: Thomas (Tom) Robert Daley; dzimis 1994. gada 21. maijā) ir britu daiļlēcējs. Četras reizes piedalījies olimpiskajās spēlēs (2008, 2012, 2016, 2020). 2008. gadā Pekinā bija jaunākais sportists Lielbritānijas komandā, jaunākais olimpisko spēļu dalībnieks starp visām dalībvalstīm visos sporta veidos, izņemot peldēšanu. 2012. gadā Londonā un 2016. gadā Riodežaneiro izcīnījis bronzas medaļu. 2020. gada olimpiskajās spēlēs Tokijā ieguvis zelta medaļu. Vairāku medaļu laureāts pasaules čempionātā, Nāciju Sadraudzības spēlēs, Eiropas čempionātā.