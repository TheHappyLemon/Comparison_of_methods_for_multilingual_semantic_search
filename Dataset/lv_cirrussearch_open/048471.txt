Minnija Mausa (angļu: Minnie Mouse) jeb Pelīte Minnija ir animācijas filmu tēls, ko izveidoja Abs Aiverkss un Volts Disnejs. Abs Aiverkss Minniju kopā ar Mikipeli pirmo reizi uzzīmēja 1928. gadā. Komiksu sērijā The Gleam (publicēts 1942. gadā no 19. janvāra līdz 2. maijam), ko veidoja Merills De Mariss un Floids Gotfredsons, pirmo reizi Minnija tika nosaukta pilnā vārdā Minerva Mausa (angļu: Minerva Mouse), tomēr viņas pilnais vārds tiek izmantots ļoti reti. Komiksā Mr. Slicker and the Egg Robbers (publicēts 1930. gadā no 22. septembra līdz 26. decembrim) iepazīstina ar viņas tēvu Markusu Mausu un vārdā nenosaukto māti, abi vecāki ir fermeri. Tajā pašā stāstā parādās Minnijas tēvoča Miltona Mausa un viņa ģimenes, kā arī viņas vecvecāku Mārvela Mausa un Matildes Mausas fotogrāfijas. Viņas vislabāk zināmie radinieki ir tēvocis Mortimers Mauss un viņas māsas dvīnes Millija un Melodija Mausas, kaut gan biezāk ir sastopama tikai Melodija. Pārsvarā Minnija ir parādīta ka Mikipeles dzīvesbiedre, tuva Deizijas Dakas draudzene un Klarabelles paziņa. 2018. gada 22. janvārī Minnija pievienojās citiem animāciju varoņiem (tostarp Mikipelei), kas saņēmuši savu zvaigzni Holivudas Slavas alejā.