Luiss Antonio Valensija Moskvera (spāņu: Luis Antonio Valencia Mosquera; dzimis 1985. gada 4. augustā Novalohā, Ekvadorā) ir bijušais ekvadoriešu futbolists, spēlēja pussarga pozīcijā, bijis Ekvadoras futbola izlases dalībnieks. Karjeru uzsāka El Nacional sistēmā, līdz kļuva par pamatsastāva spēlētāju un parakstīja līgumu ar Spānijas La Liga klubu Villarreal. Tā sastāvā aizvadīja tikai divas spēles un tika izīrēts Anglijas un citam Spānijas klubam. 2009. gada jūnijā parakstīja līgumu ar Anglijas Premjerlīgas klubu Manchester United. Tā sastāvā triumfēja 2010.—2011. gada Premjerlīgas sezonā, kā arī sasniedza UEFA Čempionu līgas finālu. 2021. gadā paziņojis par karjeras beigām. Ekvadoras izlases sastāvā debitējis 2005. gadā. Izlasi pārstāvējis 2006. gada FIFA Pasaules kausā. Izlases sastāvā guvis 10 vārtus 89 spēlēs.