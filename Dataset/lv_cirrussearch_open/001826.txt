Rouza Arianna Makgauana (Rose Arianna McGowan; dzimusi 1973. gada 5. septembrī Florencē, Itālijā) ir Itālijā dzimusī amerikāņu aktrise, kura plašākai publikai pazīstama ar lomu seriālā "Amulets". Vēl ir filmējusies tādās filmās kā The Doom Generation, "Melnā Dālija", "Kliedziens", Jawbreaker un "Maltuve". Savu aktrises karjeru sākusi 1992. gadā komēdijā Encino Man. Viņas pārliecinošais tēlojums komēdijā The Doom Generation pievērsa kritiķu uzmanību un viņa tika nominēta balvai par labāko debijas priekšnesumu 1996. gadā. Seriālā "Amulets" viņa filmējās laikposmā no 2001. līdz 2006. gadam.