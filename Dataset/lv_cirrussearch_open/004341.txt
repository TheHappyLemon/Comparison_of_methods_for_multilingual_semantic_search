Havjers Sotomajors (spāņu: Javier Sotomayor Sanabria; dzimis 1967. gada 13. oktobrī Limonarā, Kubā) ir bijušais kubiešu vieglatlēts, startēja augstlēkšanas sacensībās. Viņam kopš 1993. gada pieder pasaules rekords augstlēkšanā (2,45 m) un 17 no visu laiku visaugstākajiem 24 lēcieniem, tāpēc viņš tiek uzskatīts par visu laiku izcilāko augstlēcēju vieglatlētikas vēsturē. Piedalījās trijās Olimpiskās spēlēs (1992, 1996, 2000), 1992. gadā Barselonā izcīnīja zelta medaļu, bet 2000. gadā Sidnejā sudraba medaļu. Viņš bija kvalificējies arī 1984. un 1988. gada Olimpiskajām spēlēm, taču Kubas boikota dēļ tajās nepiedalījās. Pasaules čempionātos H. Sotomajors ir izcīnījis divas zelta un divas sudraba medaļas.