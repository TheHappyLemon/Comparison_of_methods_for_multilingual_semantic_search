Meža ugunsgrēks ir nekontrolēts un nevēlams ugunsgrēks mežā. Meža ugunsgrēkus var izraisīt gan dabas parādības kā zibens, kūdras pašaizdegšanās, gan cilvēka darbība kā neuzmanīga rīkošanās ar uguni, tīša aizdedzināšana. Ik gadu uz Zemes izdeg no 10 līdz 15 miljoniem hektāru meža. Ir vairāki meža ugunsgrēku veidi, tas ir, situācijas, kad deg viss mežs, kad deg tikai meža zemsega un pamežs (tiek saukta arī par skrejuguni), kā arī zemdega, kad deg tikai zem zemes esošā daļa (raksturīga purvainām vietām, ar kūdru).