Makita ir japāņu profesionālo instrumentu ražošanas kompānija. Elektroinstrumentu rūpnīcas "Makita" pirmsākumi ir meklējami Japānas pilsētā Nagojā, kad 1915. gadā tika atvērta pirmā "Makita" rūpnīca, kas ražoja elektromotorus. "Makita" savu pirmo elektrisko rokas ēveli ieviesa 1958. gadā. Vēlāk tā sāka ražot citus elektroinstrumentus, pneimoinstrumentus, kā arī dārza un kokapstrādes instrumentus. Pašreiz "Makita" ir pasaules vadošā kompānija elektrisko bezvadu darbarīku ražošanā tirgū. Firmas rūpnīcas atrodas Japānā, Ķīnā, ASV, Lielbritānijā, Brazīlijā un Vācijā. "Makita" bija pirmā ikdienas elektroierīču izplatītājkompānija, kas apmierina NASA kvalitātes prasības. Pirms pēdējā brauciena uz starptautisko kosmosa staciju NASA iegādājās Makita rīkus.