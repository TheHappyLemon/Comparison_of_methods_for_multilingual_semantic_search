Berlīnes Humboltu universitāte (vācu: Humboldt-Universität zu Berlin) ir publiska universitāte Berlīnē, Vācijā. Tajā ir 11 fakultātes. Viena no vecākajām universitātēm pilsētā, to 1810. gadā ar Berlīnes Universitātes (Universität zu Berlin) nosaukumu dibinājis Vilhelms fon Humbolts. Viņa universitātes modelis ir ietekmējis citu Eiropas un Rietumu valstu universitātes. 1828. gadā tā tika pārsaukta par Frīdriha Vilhelma Universitāti (Friedrich-Wilhelms-Universität), vēlāk (neoficiāli) saukta par Universität unter den Linden. 1949. gadā ieguva pašreizējo nosaukumu par godu tās dibinātājam V. Humboltam un viņa brālim ģeogrāfam Aleksandram fon Humboltam. Ar universitāti ir saistīti 40 Nobela prēmijas laureāti. 2013. gada QS World University Rankings tā tika ierindota 126. vietā pasaulē. Berlīnes Humboltu universitāte tiek uzskatīta par vienu no prestižākajām universitātēm Eiropā un vienu no prestižākajām universitātēm pasaulē mākslas un humanitāro zinātņu jomā.