Ātrāk (angļu: Faster) ir 2010. gada asa sižeta filma, kuras režisors ir Džordžs Tilmans jaunākais. Galvenās lomas filmā atveido Dveins Džonsons un Billijs Bobs Torntons. Filmas pirmizrāde notika 2010. gada 24. novembrī. Bijušais notiesātais Džeimss Kalens jeb "Vadītājs" pirms desmit gadiem piedalījās banku aplaupīšanā, kas beidzās ar "Vadītāja" brāļa nāvi. Nu "Vadītājs" ir iznācis no cietuma un vēlas sava brāļa nāvi atriebt.