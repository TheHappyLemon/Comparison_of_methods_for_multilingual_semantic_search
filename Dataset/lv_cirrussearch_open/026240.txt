Škoda 27Tr Solaris ir zemās grīdas posmainais trolejbusu modelis, kuru kopš 2010. gada ražo Čehijas rūpnīca "Škoda Electric" (piegādā elektroiekārtas) sadarbībā ar Polijas firmu Solaris Bus & Coach (veic trolejbusa korpusa ražošanu). Iekārtu uzstādīšanu un trolejbusa komplektēšanu veic "Škoda" rūpnīcā Plzeņā. 2013. gadā uzņēmums "Rīgas satiksme" noslēdza līgumu par 131,8 miljoniem euro ar kompāniju "Škoda Electric" par 125 Škoda 27Tr Solaris trolejbusu piegādi piecu gadu laikā ar iespēju palielināt piegādes apjomu vēl par 38 trolejbusiem. Pirmie jaunie trolejbusi tika saņemti 2014. gada oktobrī, un to atlikušās piegādes notiks līdz 2020. gadam.