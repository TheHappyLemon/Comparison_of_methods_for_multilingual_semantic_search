Džoana Čena (angļu: Joan Chen, ķīniešu: 陳冲; dzimusi 1961. gada 26. aprīlī) ir ķīniešu-amerikāņu aktrise. Kļuvusi starptautiski atpazīstama pēc lomas Bernardo Bertoluči filmā "Pēdējais imperators" (The Last Emperor, 1987). Vēlāk piedalījusies arī tādās filmās kā Heaven & Earth (1993), "Nāves briesmās" (On Deadly Ground, 1994), Judge Dredd (1995), Saving Face (2004), "Iekāre, piesardzība" (2007), "Aģente Eva" (Ava, 2020). Režisējusi filmas Xiu Xiu: The Sent Down Girl (1998) un "Rudens Ņujorkā" (2000). Atveidojusi lomu televīzijas seriālā "Tvinpīka" (1990—1991) pirmajā un otrajā sezonā.