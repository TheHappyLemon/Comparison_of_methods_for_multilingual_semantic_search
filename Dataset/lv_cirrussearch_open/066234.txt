Amarantu dzimta (latīņu: Amaranthaceae) ir neļķu rindas dzimta. Tajā mūsdienās ir iekļautas bijušās balandu dzimtas (Chenopodiaceae) sugas. Tajā ir klasificētas 165 ģintis un 2040 sugas, tādējādi tā ir sugām bagātākā dzimta klasē. Amarantu dzimta ir kosmopolītiska un tās sugas ir plaši izplatītas no tropiem līdz vēsiem mērenajiem reģioniem. Sugām, kuras iepriekš bija klasificētas balandu dzimtā, daudzveidības centri atrodas sausos mērenos un siltos mērenajos apgabalos, taču pārējās sugas ir pārsvarā sastopamas tropiskos reģionos. Daudzas sugas ir halofīti, kas pacieš sāļas augsnes vai aug sausās stepēs vai pustuksnešos.