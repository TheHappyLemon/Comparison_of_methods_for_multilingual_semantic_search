Floriāns Alberts (ungāru: Albert Flórián; dzimis 1941. gada 15. septembrī, miris 2011. gada 31. oktobrī) bija profesionāls ungāru futbolists, vēlāk treneris un sporta funkcionārs. Visu futbolista karjeru viņš aizvadīja Ungārijas klubā Ferencvárosi TC (1958—1974). Ungārijas čempionātā guva 255 vārtus 351 spēlēs. 75 spēles viņš aizvadīja arī Ungārijas izlases sastāvā, tajās guva 31 vārtu. Izlases sastāvā viņš izcīnīja bronzu 1960. gada olimpiskajās spēlēs, piedalījās divos Pasaules kausos (1962, 1966), kā arī izcīnīja trešo vietu 1964. gada Eiropas čempionātā, kā arī 4. vietu 1972. gada Eiropas čempionātā. 1967. gadā F. Alberts tika atzīts par gada labāko futbolistu Eiropā. Pēc futbolista karjeras beigām trenēja Lībijas klubu Al-Ahly Benghazi S.C.. Miris 2011. gada 31. oktobrī.