Šis raksts ir par futbola klubu. Par citām jēdziena Madrides "Real" nozīmēm skatīt nozīmju atdalīšanas lapu. Real Madrid Club de Fútbol (latviešu: Karaliskais Madrides futbola klubs) ir profesionāls spāņu futbola klubs, kurš pārstāv Madrides pilsētu. Klubs dibināts 1902. gadā, mājas spēles aizvada Santiago Bernabéu stadionā, kurā ir 81 044 skatītāju vietas. Real Madrid futbola komanda ir 35 reizes uzvarējusi Spānijas čempionātā un 20 reizes ieguvusi Spānijas kausu. Ar 14 izcīnītiem tituliem Real ir panākumiem bagātākais klubs UEFA Čempionu līgas vēsturē.