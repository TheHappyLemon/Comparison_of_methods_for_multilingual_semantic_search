Tomass Džefrijs "Toms" Bārnabijs (angļu: Thomas Geoffrey "Tom" Barnaby; dzimis 1943. gada 20. aprīlī) ir izdomāts tēls, kuru radījusi angļu rakstniece Kerolaina Greiema kā galveno varoni savā Chief Inspector Barnaby kriminālromānu sērijā un ITV detektīvseriālā "Midsomeras slepkavības". Toms Bārnabijs (atveido Džons Netlss) pirmo reizi parādās seriāla pirmajā sērijā The Killings at Badger's Drift un pēdējo reizi parādās sērijā Fit for Murder, kas pārraidīta 2011. gada 2. februārī un kas ir 13. sezonas pēdējā sērija. Sērijā Picture of Innocence viņš norāda, ka viņa dzimšanas diena ir 1943. gada 20. aprīlis. Viņš ir precējies ar Džoisu Bārnabiju, kuru atveido Džeina Vaimarka, un viņam ir meita Kallija, kuru atveido Lora Hovarda. Toms Bārnabijs piedalījās 81 sērijā, bet pēc tam savu amatu uzticēja brālēnam Džonam Bārnabijam (Nīls Dadžens). Katrā sērijā Tomam Bārnabijam palīdz seržants. Viņš kopumā sastrādājies ar trim seržantiem savā pilnvaru laikā, ar Gevinu Troju (1997—2003), Danielu Skotu (2003—2005) un Bendžaminu Džonsu (2005—2011).