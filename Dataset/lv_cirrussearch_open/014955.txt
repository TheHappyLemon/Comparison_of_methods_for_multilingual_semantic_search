Elizabete Beizela (angļu: Elizabeth Lyon Beisel; dzimusi 1992. gada 18. augustā) ir amerikāņu peldētāja. Ar peldēšanu sākusi nodarboties piecu gadu vecumā. 2011. gada Pasaules čempionātā garajā baseinā Ķīnā viņa uzvarēja 400 m kompleksajā peldējumā, savukārt 2009. gada Pasaules čempionātā garajā baseinā Itālijā E. Beizela izcīnīja bronzu 200 m uz muguras. Piedalījies divās Olimpiskajās spēlēs (2008, 2012). 2008. gadā Pekinā viņa bija ASV peldēšanas komandas jaunākā dalībniece, 400 m kompleksajā peldējumā sportiste izcīnīja 4. vietu, savukārt 200 m uz muguras ierindojās 5. vietā. 2012. gadā Londonā izcīnīja sudrabu 400 m kompleksajā peldējumā un bronzu 200 m uz muguras.