Bens Hagertijs (angļu: Ben Haggerty; dzimis 1983. gada 19. jūnijā), pazīstams ar skatuves vārdu Macklemore (izrunā: [ˈmæk.ləmɔr]) un iepriekš — Professor Macklemore, ir amerikāņu reperis. Kopš 2000. gada ir izdevis trīs miksteipus, trīs EP ierakstus un divus albumus. Sadarbojies ar producentu Raienu Lūisu. Viņu abu kopīgais singls Thrift Shop ierindojās Billboard Hot 100 topa 1. vietā 2013. gadā. Šī bija pirmā reize kopš 1994. gada, kad topa 1. vietā ierindojas singls, kas netika ierakstīts kādā no lielajām ierakstu kompānijām. Arī viņu otrais singls Can't Hold Us ierindojās topa pirmajā vietā. 2012. gada oktobrī Macklemore un Raiens Lūiss izdeva pirmo kopīgo studijas albumu The Heist. Viņi tika nominēti septiņām Grammy balvām 2014. gadā, tika iegūta balva kā labākajiem jaunajiem māksliniekiem, par labāko repa albumu, labāko repa dziesmu un labāko repa uzstāšanos.