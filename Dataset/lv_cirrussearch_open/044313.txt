"Vaiana" (angļu: Moana) ir 2016. gada ASV animācijas filma, kuras režisori ir Rons Klementss un Rons Muskers. Filmas pirmizrāde notika 2016. gada 14. novembrī Amerikas filmu institūta festivālā. Filma 2016. gadā tika nominēta Amerikas Kinoakadēmijas balvai kategorijā "Labākā animācijas filma", kur tā zaudēja animācijas filmai "Zootropole". Filmas galvenā varone ir Vaiana, Polinēzijas ciema vecākā meita. Kad briesmīgs lāsts, ko izteicis pusdievs Maui, sasniedz Vaianas salu, Vaiana atbild okeāna lūgumam atrast pusdievu, lai visu sakārtotu.