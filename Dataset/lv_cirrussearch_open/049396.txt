Eiropas Elektronisko komunikāciju regulatoru iestāde (EEKRE) (angļu: Body of European Regulators for Electronic Communications (BEREC)) ir Eiropas Savienības telekomunikāciju tirgu regulējošā aģentūra. To izveidoja ar Telekomunikāciju paketi, kas tika apstiprināta 2009. gada septembrī. Aģentūra atrodas Rīgā, Latvijā, tā ir vienīgā Latvijā bāzētā ES aģentūra. EEKRE valdē ietilpst nacionālās regulējošās iestādes un administratīvais personāls, tostarp Kopienas ierēdņi. Sākotnējais bija 5,5 miljoni eiro. EEKRE sniedz atzinumus par nacionālo aģentūru ierosinātajām tirgus definīcijām un tiesiskās aizsardzības līdzekļiem. EEKRE locekļi pirmo reizi tikās 2010. gada janvārī Briselē, lai ievēlētu priekšsēdētāju un priekšsēdētāja vietniekus, kuri darbojas uz 12 mēnešu pilnvaru termiņu. Sākotnējās sfēras bija platjoslas interneta pieslēgumi, tīmekļa neitralitāte, universālo pakalpojumu pienākumi un nošķiršana, pēdējās jūdzes pieslēgumi un tīklu savstarpējie saslēgumi.