Mērija Pīrsa (franču: Mary Pierce; dzimusi 1975. gada 15. janvārī) ir bijusī franču tenisiste. Četru Grand Slam turnīru uzvarētāja (divreiz — vienspēlēs, pa vienai reizei — sieviešu dubultspēlēs un jauktajās dubultspēlēs); piecu Grand Slam turnīru fināliste (četras reizes vienspēlēs, vienu reizi dubultspēlēs); 28 WTA turnīru uzvarētāja (18 — vienspēles); trīs olimpisko spēļu dalībniece un divkārtēja Federācijas kausa ieguvēja (1997, 2003) Francijas izlases sastāvā. Starptautiskās tenisa slavas zāles locekle kopš 2019. gada.