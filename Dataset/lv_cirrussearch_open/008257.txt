Teodors Hercls (ivritā: תִאוַדָר הֶרְצֵל, vācu: Theodor Herzl, ungāru: Herzl Tivadar; dzimis kā Benjamins Zeevs Hercls (Binyamin Ze'ev Herzl) 1860. gada 2. maijā, miris 1904. gada 3. jūlijā, 1949. gadā pārapbedīts Jeruzalemē) bija Budapeštā dzimis austriešu žurnālists, mūsdienu cionisma un idejiskais Izraēlas valsts dibinātājs. Galvenais darbs — 1896. gadā publicētā grāmata "Ebreju valsts" (Der Judenstaat), kurā pamatoja ebreju valsts dibināšanu, un kuru sarakstīja, ietekmējoties no Dreifusa lietas. 1897. gada 3. septembrī Bāzelē nodibināja Pasaules Cionistu organizāciju (World Zionist Organization, WZO), un kļuva par tās pirmo prezidentu. Atlikušo mūža daļu viesojās dažādās Eiropas valstīs, cenšoties ietekmēt valdošās elites labvēlīgi pret Izraēlas valsts dibināšanu Palestīnā.