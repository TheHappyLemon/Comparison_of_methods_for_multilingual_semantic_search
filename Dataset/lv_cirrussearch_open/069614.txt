"Meistars dārznieks" (angļu: Master Gardener) ir 2022. gada ASV krimināldrāmas filma, kuras režisors un scenārija autors ir Pols Šreiders. Filmā galvenās lomas atveido Džoels Edžertons, Sigurnija Vīvere, Kvintesa Svindela un Esai Moraless. Filma stāsta par dārzkopi, kurš uztur kārtībā bagātās Heverhilas kundzes muižas dārzu. Kad saimniece pieņem darbā savu radinieci, jauno Maju, sākas haoss, kas atklāj tumšus noslēpumus. Filmas "Meistars dārznieks" pirmizrāde notika 2022. gada 3. septembrī 79. Venēcijas kinofestivālā. ASV pirmizrāde notika 2023. gada 19. maijā un to izplatīja Magnolia Pictures. Filma saņēma galvenokārt pozitīvas kritiķu atsauksmes. Tīmekļa vietnē Rotten Tomatoes filmai ir 71% vērtējums.