"Sniegavīrs" (angļu: The Snowman) ir 2017. gada psiholoģisks krimināltrilleris, kas balstīts uz Jū Nēsbē tāda paša nosaukuma romānu. Filmas režisors ir Tomass Alfredsons. Galvenās lomas atveido Maikls Fasbenders, Rebeka Fērgusone, Šarlote Gensbūra, Vals Kilmers un Dž. K. Simonss. Filmas pirmizrāde notika 2017. gada 7. oktobrī Haifas filmu festivālā. Detektīvs Harijs Hols izpēta kādas sievietes pazušanu. Vienīgais pierādījums, kas palicis, ir sievietes šalle, kas aptīta ap kaklu sniegavīram. Drīz vien Hols saprot, ka šī pazušana ir saistīta ar citām, līdzīgām pazušanām, līdz ar to viņam ir darīšana ar sērijveida noziedznieku.