Sermulītes (Hottonia) ir prīmulu dzimtas ģints. Tajā ir atzītas divas sugas: Purva sermulīte (Hottonia palustris), kuras dabiskais izplatības areāls ir Eiropā un Āzijas rietumos, Hottonia inflata, kuras dabiskais izplatības areāls ir Ziemeļamerikā. Abām sugām ir ievērojami atšķirīgs ziedu izmērs — Purva sermulītes (Hottonia palustris) ziedi ir lielāki, nekā Hottonia inflata, kā arī Eirāzijā sastopamajai sugai ir ievērojami resnāks stublājs, nekā Ziemeļamerikas sugai. Abas sugas atšķiras arī pēc to vairošanās sistēmas: Purva sermulītei ir novērojama heterostilija, savukārt Hottonia inflata nav.