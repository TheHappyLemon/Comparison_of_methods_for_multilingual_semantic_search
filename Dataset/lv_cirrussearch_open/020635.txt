Zaļā Ceturtdiena (latīņu: Dies Cenae Domini) ir kristiešu svētki, ko tradicionāli atzīmē ceturtdienā pirms Lieldienām. Tā ir piektā Klusās nedēļas diena, un pēc tās nāk Lielā Piektdiena. Saskaņā ar Jauno Derību, Zaļajā Ceturtdienā notika pēdējais vakarēdiens — Jēzus Kristus pēdējā maltīte kopā ar apustuļiem pirms krustā sišanas. Zaļā Ceturtdiena ir laika posmā no 19. marta līdz 22. aprīlim. Austrumu kristietībā Zaļā Ceturtdiena ir laika posmā no 1. aprīļa līdz 5. maijam. Katru gadu Zaļā Ceturtdiena iekrīt citā datumā.