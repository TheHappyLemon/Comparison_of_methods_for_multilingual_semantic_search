Habarovskas "Amur" (krievu: Амур Хабаровск) ir hokeja komanda, kura bāzēta Habarovskā, Krievijā un spēlē Kontinentālajā hokeja līgā. Tā kā Habarovska atrodas tālu Krievijas austrumos, tad attālums līdz tuvākajai pilsētai, kurā ir kāda Kontinentālās hokeja līgas komanda ir 3000 km. "Amur" ne reizi nav izcīnījusi Krievijas Superlīgas čempiones titulu, lai gan aizvadījusi tajā 10 sezonas. Komandas augstākais sasniegums tajā ir 2000.-01. gada sezonā izcīnītā 9. vieta. Sākot ar 2008.-09. gada sezonu klubs spēlē Kontinentālajā hokeja līgā. Tās pirmajā sezonā "Amur" palika 20. vietā, izslēgšanas kārtai nekvalificējoties. Gagarina kausa izcīņā komanda vienīgo reizi piedalījusies 2011.-12. gada sezonā, pirmajā kārtā ar 0-4 piekāpjoties Omskas "Avangard".