GJ 1214 b ir citplanēta, kas riņķo ap zvaigzni GJ 1214, kas atrodas 40 gaismas gadu attālumā no Saules Čūskneša zvaigznājā. Planēta tika atklāta 2009. gada 16. decembrī. Tā tiek klasificēta kā "Superzeme", jo tā ir 2,68 reizes lielāka un 6,55 reizes smagāka par Zemi. Pētījumi liecina, ka uz GJ 1214 b planētas ir daudz vairāk ūdens un mazāk iežu nekā uz Zemes, kas tādējādi to padara par hipotētisku ūdens planētu. Tiek pieņemts, ka vidējā temperatūra uz planētas sasniedz 232 °C.