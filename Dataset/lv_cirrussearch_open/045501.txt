Hānjas pagasts (igauņu: Haanja vald) bija Igaunijas pašvaldība, kas pastāvēja laikposmā no 1991. līdz 2017. gadam. Tā atradās Veru apriņķī, valsts dienvidaustrumos. Pagastā bija 92 ciemi, tā administratīvais centrs bija Hānja. Pagasts rietumos robežojās ar Reuges pagastu, ziemeļos ar Veru pagastu, austrumos ar Vastselīnas un Miso pagastu, bet dienvidos ar Latviju. 2017. gadā Hānjas pagastā dzīvoja 1078 iedzīvotāju. Netālu no Hānjas ciemata atrodas Igaunijas augstākā virsotne — Lielais Munameģis. Hānjas pagasts izveidots 1991. gada 10. janvārī. 2017. gada administratīvās reformas ietvaros Reuges pagastā tika apvienots Hānjas, Miso, Mēnistes, Reuges un Varstu pagasts.