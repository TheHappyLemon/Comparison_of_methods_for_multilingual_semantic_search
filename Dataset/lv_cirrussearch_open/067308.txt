Viltus ziņas ir maldinoša informācija vai dezinformācija, kas parasti tiek izplatīta sociālajos medijos un tradicionālajos plašsaziņas līdzekļos ar mērķi maldināt, lai gūtu finansiālu vai politisku labumu. Viltus ziņu autori bieži izmanto uzmanību piesaistošus, sensacionālus virsrakstus vai pilnīgi safabricētus stāstus, lai palielinātu lasītāju skaitu un citējamību. To, ka konkrētā informācija ir viltus ziņas, parasti ir iespējams noteikt, veicot faktu pārbaudi. Viens no viltus ziņu izplatīšanās iemesliem sociālajos medijos ir tas, ka to lietotāji laika, vēlēšanās vai iespēju trūkuma dēļ neveic faktu pārbaudi, un lietotājiem šādos gadījumos ir nepieciešams ekspertu viedoklis, lai novērtētu informāciju.