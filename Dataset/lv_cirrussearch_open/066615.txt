Need For Speed: Underground 2 (NFSU2) ir Electronic Arts izdota braukšanas datorspēle. Tā ir turpinājums spēlei Need For Speed: Underground un ir daļa no Need For Speed spēļu sērijas. Spēle ir pieejama GameCube, PlayStation 2, Xbox, Nintendo DS, Game Boy Advance un PC. To izstrādāja EA Black Box. Tāpat kā iepriekšējā daļā, spēlē notiek nelikumīgas ielu sacīkstes ar uztūnētiem auto. Spēlē var brīvi braukt pa pilsētu un izvēlēties sacensības, kas ir izmētātas pa visu pilsētas karti. Pilsētas nosaukums ir Bayview kas ļoti atgādina Losandželosu.[nepieciešama atsauce] Underground 2 arī iepazīstina dažas apvidus mašīnas, kuras arī var maksimāli uztūnēt un piedalīties sacensībās pret citiem apvidus automobiļiem. Nintendo DS versijā spēlētājs var uztaisīt pats savu mašīnas uzlīmi un uzlīmēt to uz mašīnas.