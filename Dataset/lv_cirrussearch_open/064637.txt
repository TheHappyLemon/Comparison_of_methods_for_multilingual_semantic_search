Taras pakalns (īru: Teamhair/Cnoc na Teamhrach, angļu: Hill of Tara) ir 155 metrus augsts pakalns Īrijas austrumos, Mītas grāfistē. Taras pakalns tradicionāli tiek uzskatīts par vietu, kur kronēti senie Īrijas augstie karaļi. Pakalnā un tās tiešā tuvumā atrodas vairāki neolīta līdz dzelzs laikmeta arheoloģijas pieminekļi, to skaitā gaiteņu kapenes, kurgāni, menhiri. Īpaša vieta kompleksā ir Likteņa akmenim (Lia Fáil), uz kura notika kronēšanas rituāls.