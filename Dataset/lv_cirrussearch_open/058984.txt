Jūnass Magnuss Terns (zviedru: Jonas Magnus Thern, dzimis 1967. gada 20. martā) ir Zviedrijas futbola treneris un bijušais futbolists, spēlēja pussarga pozīcijā, bijis Zviedrijas futbola izlases dalībnieks. Kopš 2019. gada Terns ir Zviedrijas kluba IFK Värnamo galvenais treneris. Savu karjeru iesācis Malmes FF komandā, bet vēlāk spēlējis Šveices komandā FC Zürich, Portugāles komandā Benfica, Itālijas komandās Napoli un Roma, kā arī Skotijas klubā Rangers. Ar Zviedrijas futbola izlasi piedalījies kopumā 75 mačos no 1987. līdz 1997. gadam. Bijis izlases kapteinis 1994. gada FIFA Pasaules kausā, kurā komanda finišēja trešajā vietā. Piedalījies arī 1990. gada FIFA Pasaules kausā, 1992. gada Eiropas čempionātā un 1988. gada vasaras olimpiskajās spēlēs. 2000. gadā kļuvis par treneri. 2021. gadā IFK Värnamo komanda, Terna vadībā, pirmo reizi kluba vēsturē iekļuva Allsvenskan līgā.