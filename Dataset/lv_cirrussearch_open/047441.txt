"Izlaušanās spēle" (angļu: Escape Room) ir 2019. gada ASV šausmu filma. Filmas režisors ir Ādams Robitels, scenārija autori ir Bregijs Šuts un Marija Melnika. Filmā lomas atveido Teilore Rasela, Logans Milers, Debora Enna Volla, Tailers Lebins, Džejs Eliss un Niks Dodani. Filma ir par cilvēku grupu, kas piedalās izlaušanās spēlē un atklāj, ka katrs pēdējais, kas pamet kārtējo istabu, ir nolemts bojāejai. Filmas veidošana un aktieru atlase uzsākta 2017. gada augustā zem segvārda The Maze. Filmēšana norisinājās Dienvidāfrikā 2017. gada beigās un 2018. gada janvārī. Filmas "Izlaušanās spēle" pirmizrāde ASV un Latvijā notika 2019. gada 4. janvārī. Filma visā pasaulē nopelnījusi vairāk kā 155 miljonu ASV dolāru. Filma saņēmusi dažādas kritiķu atsauksmes, kas slavina filmas gaisotni un galveno lomu atveidotājus, bet kritizē filmas paredzamo sižetu. Filmas turpinājuma "Izlaušanās spēle 2: Izejas nav" pirmizrāde ir plānota 2021. gada 16. jūlijā.