Atēnu skola (itāļu: Scuola di Atene) ir Rafaēla no 1509. līdz 1511. gadam radīta freska Rafaēla stancu Parakstu zālē (Stanza della Segnatura). Parakstu zāle ir pirmā telpa, ko Rafaēls pāvesta Jūlija II uzdevumā apgleznoja. Freskā lielākotes attēloti antīkie filozofi — Aristotelis, Diogens, Epikūrs, Hērakleits, Pitagors, Platons, Sokrats un citi. Dažiem no filozofiem piešķirti Rafaēla laikabiedru vaibsti, piemēram, Hērakleitam — Mikelandželo, Platonam — Leonardo da Vinči, bet Hipatijai — Fornarīnas.