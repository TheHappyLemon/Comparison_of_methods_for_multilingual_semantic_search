Maniheisms bija plaši izplatīta reliģija, kas radās Sasanīdu impērijā 3. gadsimtā un pastāvēja vairāk nekā desmit gadsimtus. Par tās radītāju uzskatāms Senās Persijas pravietis Māni. Maniheisma filosofija balstījās duālā kosmoloģijā, ko raksturoja cīņa starp labo un ļauno, jeb garīgo gaismas pasauli un materiālo tumsas pasauli. Cilvēces attīstības laikā visu laiku noris process, kurā gaisma pakāpeniski tiek atbrīvota no materiālās pasaules un atgriezta gaismas pasaulē, no kā gaisma ir cēlusies. Maniheisma ticība nāk no vietējām Mezopotāmijas gnosticisma reliģijas kustībām. Maniheisma ietekme atrodama Caoaņas tempļa iekārtojumā Fudzjaņas provincē.