Mortona šaurums (angļu: Morton Strait, spāņu: Estrecho Morton) ir ap 9 km garš un šaurākajā vietā ap 6 km plats jūras šaurums Dienvidšetlendas salu arhipelāgā Antarktikā. Atdala Livingstona salu un Ragidu ziemeļaustrumos no Snovas salas dienvidrietumos un savieno Brensfīlda šaurumu dienvidaustrumos ar Dreika šauruma akvatoriju ziemeļrietumos. Šaurumā vairākas nelielas saliņas un klintis, lielākā no kurām ir Longroka. Šaurumu 19. gadsimta sākumā atklāja un aptuveni nokartēja britu un amerikāņu roņu mednieki, kas to nosauca par Dispeira šaurumu (Strait of Despair) — ‘Bezcerības šaurumu’. 1825. gadā šaurumu izpētīja un nokartēja Džeimsa Vedela ekspedīcija un nosauca par Mortona šaurumu.