"Puikas gadi" (angļu: Boyhood) ir 2014. gada ASV drāmas filma, kuras režisors ir Ričards Linkleters. Filmu uzņēma 12 gadus no 2002. gada maija līdz 2013. gada oktobrim un tajā parādīts jauna puiša un viņa māsas augšanas process. Tajā galvenās lomas attēlo Ellars Koltreins, Patrīcija Ārkete, Loreleja Linkletera un Ītans Hoks. Filmas pirmizrāde notika Sandensas kinofestivālā, kinoteātros filmas demonstrēšana uzsākta 2014. gada 11. jūlijā. Filmas režisors saņēma Sudraba lāci kā labākais režisors Berlīnes starptautiskajā kinofestivālā. 69 kritiķu vērtējumā šī bija 2014. gada labākā filma — labākais rādītājs starp visām 2014. gada filmām. Filma ir tikusi nominēta dažādiem apbalvojumiem.