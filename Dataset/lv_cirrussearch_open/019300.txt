FK Auda ir Latvijas futbola klubs no Ķekavas, kas pašlaik spēlē Virslīgā. Klubs dibināts 1969. gadā kā zvejnieku kolhoza "9. maijs" futbola komanda. Savu pašreizējo nosaukumu ieguvis 1991. gadā no paju sabiedrības "Auda", kas izveidojusies kolhoza "9. maijs" vietā. 2005. gadā klubs no Rīgas pārcēlās uz Ķekavu, kur ir speciāli šim klubam uzbūvēts stadions, kas ieguvis "Audas" nosaukumu. 2022. gadā klubs izcīnīja Latvijas kausu.