Amedeo Klemente Modiljāni (itāļu: Amedeo Clemente Modigliani; dzimis 1884. gada 12. jūlijā, miris 1920. gada 24. janvārī) bija itāļu gleznotājs un skulptors. Pārsvarā darbojās Francijā. Galvenokārt bijis grafiskais mākslinieks, kļuva pazīstams ar darbiem modernā stilā — maskām līdzīgām sejām un pagarinātām formām. Viņa ievērojamākie darbi ir Nudo seduto su un divano (2010. gadā glezna tika pārdota par 68,9 miljoniem ASV dolāru, kas ir lielākā summa par A. Modiljāni darbu), Madame Pompadour.