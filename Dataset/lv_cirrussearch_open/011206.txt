Ogasta (angļu: Augusta) ir pilsēta ASV, Meinas štata un Kenebeka apgabala administratīvais centrs. Šis ir vistālāk uz austrumiem novietojies štatu administratīvais centrs visā ASV. Saskaņā ar 2010. gada ASV tautas skaitīšanas datiem, Ogastā dzīvo 19 136 cilvēki, tādējādi tas ir trešais mazākais ASV štatu administratīvais centrs pēc Montpīljeras (Vērmonta) un Pīras (Dienviddakota). Caur pilsētu plūst Kenebeka upe. Ogastā atrodas Meinas Universitātes Ogastas nodaļa (University of Maine at Augusta). Pirmie iedzīvotāji šeit ienāca 17. gadsimta pirmajā pusē.