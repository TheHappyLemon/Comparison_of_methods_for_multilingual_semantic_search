Guna Āboliņa (dzimusi 1990. gada 1. janvārī, dzimtais uzvārds Ozola) ir latviešu futboliste, spēlē aizsardzes pozīcijā, Latvijas sieviešu futbola izlases dalībniece. Ir pārstāvējusi Latvijas klubu "Skonto/Cerība", "Liepājas metalurgu", vēlāk FK Liepāju. Spēlējusi arī klubā Saldus "FK Lutriņi". 2010. un 2012. gada sezonās kopā ar komandu SK Liepājas Metalurgs uzvarēja Latvijas sieviešu futbola čempionāta Virslīgā. 2012. gadā arī palīdz SK Liepājas Metalurgs sieviešu komandai debitēt UEFA čempionu līgā, kur tiek piedzīvots 12-0 zaudējums Ungārijas klubam "MTK Hungaria FC" un Āboliņai tiek parādīta sarkanā kartīte atbildes spēlē. G. Āboliņa 2006., 2007. un 2012. gadā tikusi atzīta par Latvijas gada labāko futbolisti.