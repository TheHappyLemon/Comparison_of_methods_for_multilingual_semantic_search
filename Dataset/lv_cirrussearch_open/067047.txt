Grieķijas pilsoņu karš (grieķu: Ελληνικός Εμφύλιος Πόλεμος) bija Grieķijas pilsoņu karš, kas norisinājās no 1946. līdz 1949. gadam starp Grieķijas armiju ko atbalstīja Lielbritānija un ASV, un Grieķijas Demokrātisko armiju (DAG), Grieķijas Komunistiskās partijas (GKP) bruņoto spārnu, ko atbalstīja PSRS, Dienvidslāvija, Albānija un Bulgārija. No ģeopolitiskā viedokļa Grieķijas pilsoņu karš bija pirmais Aukstā kara posms starp Lielbritāniju un ASV, no vienas puses, un PSRS un tās sabiedrotajiem, no otras puses. Komunistu sakāve, kuriem Padomju Savienība pārtrauca sniegt palīdzību, galu galā noveda pie Grieķijas iestāšanās NATO (1952. gadā) un ASV ietekmes nostiprināšanās Egejas jūrā. Karš prasīja 158 000 dzīvību. Kopumā bija 1 miljons bēgļu.