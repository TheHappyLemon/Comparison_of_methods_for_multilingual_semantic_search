Bilohirska (ukraiņu: Білогірськ) jeb Karasuvbazara (Krimas tatāru: Qarasuvbazar) ir pilsēta Krimas Autonomajā Republikā, Bilohirskas rajona administratīvais centrs. 2016. gadā Bilohirskā dzīvoja 16,4 tūkstoši iedzīvotāju. Atrodas Karasas upes krastos. No ukraiņu valodas pilsētas nosaukums burtiski tulkojas kā "Baltie kalni", savukārt no Krimas tatāru valodas — "bazārs pie Karasas".