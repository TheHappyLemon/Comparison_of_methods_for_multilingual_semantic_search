Augšaustrija (vācu: Oberösterreich) ir viena no deviņām Austrijas federatīvajām zemēm valsts ziemeļu daļā. Robežojas ar Lejasaustriju austrumos, ar Štīriju dienvidos un ar Zalcburgu dienvidrietumos, kā arī ar Vāciju un ar Čehiju ziemeļos. Augšaustrijas federatīvās zemes administratīvais centrs un lielākā pilsēta ir Linca. Federatīvās zemes kopējā platība ir 11 982 km², pēc 2014. gada datiem federatīvajā zemē dzīvo 1 416 772 iedzīvotāji. Tā ir ceturtā lielākā Austrijas federatīvā zeme pēc platības un trešā lielākā pēc iedzīvotāju skaita. Augšaustrija ir sīkāk sadalīta piecpadsmit rajonos.