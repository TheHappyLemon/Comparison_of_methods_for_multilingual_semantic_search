Masu starts sievietēm bija viena no 11 disciplīnām biatlonā 2022. gada ziemas olimpiskajās spēlēs. Sacensības notika Džandzjakou biatlona centrā, Džandzjakou 2022. gada 18. februārī. Tajās bija pārstāvēti 30 sportisti no 15 valstīm. Sportistiem bija jāveic 12,5 kilometru slēpojums ar šaušanu četras reizes. Olimpisko zelta medaļu ieguva Francijas sportiste Žistīne Brezā-Bušē (finiša laiks — 40:18.0), sudraba medaļu ieguva Norvēģijas sportiste Tīrila Ekhofa (finiša laiks — 40:33.3), savukārt arī bronzas medaļu ieguva Norvēģijas sportiste Marte Olsbu-Reiselanne (finiša laiks — 40:52.9). Francijas sportiste Brezā-Bušē izcīnīja savu pirmo olimpisko zelta medaļu, savukārt Norvēģijas sportiste Reiselanne izcīnīja piekto olimpisko medaļu šajās olimpiskajās spēlēs.