Lerdāles tunelis (norvēģu: Lærdalstunnelen ir tunelis Norvēģijā, garākais autoceļa tunelis pasaulē. 24,5 km garais tunelis savieno Lerdāli un Aurlandi Sognas un Fjūranes filkē. Ietilpst Eiropas maģistrālē E16. Tuneļa izbūve ļāva saīsināt ceļu no Bergenas uz Oslo, jo pirms tam ceļš veda augstu kalnos, kur ziemas laikā bija daudz sniega. Tunelis izmaksāja 113,1 miljonu USD. Atšķirībā no citiem jaunajiem tuneļiem Norvēģijā, Lerdāles tunelis ir bezmaksas. Tunelis ir sadalīts četrās sekcijās, kuras atdala trīs lielas grotas. Grotas izveidotas tādēļ, lai dotu svaigu skatu vienmuļajā brauciena pa tuneli; tur autobraucēji var nedaudz atpūsties. Tunelī ir ierīkotas 48 vietas, kur nepieciešamības gadījumā transportlīdzekļiem nobraukt malā, 15 vietās mašīnas var apgriezties, ugunsdzēšamie aparāti izvietoti ik pēc 114 metriem.