Birkirs Bjarnasons (islandiešu: Birkir Bjarnason, dzimis 1988. gada 27. maijā Agireiri, Islandē) ir islandiešu futbolists, Itālijas B sērijas kluba Brescia Calcio un Islandes futbola izlases spēlētājs. Spēlē centra pussarga pozīcijā. Futbolista gaitas sācis dzimtajā pilsētā Agireiri, bet 1999. gadā Birkira ģimene pārcēlās uz Norvēģiju, kur viņš spēlējis vairākās jauniešu un junioru komandās. 2006. gadā pievienojies Stavangeras klubam Viking FK, kura sastāvā kļuvis par Norvēģijas čempionāta bronzas medaļas ieguvēju 2007. gadā. 2012. gadā pārcēlies uz Beļģijas klubu Standard Liège, bet sezonas beigās — uz Itālijas klubu Delfino Pescara 1936. Kopš 2015. gada Šveices kluba FC Basel spēlētājs. Birkirs spēlējis vairākās Islandes jauniešu un junioru izlasēs. Pieaugušo izlasē debitējis 2010. gadā pārbaudes mačā pret Andoru, bet pirmos vārtus guvis 2012. gadā mačā pret Franciju.