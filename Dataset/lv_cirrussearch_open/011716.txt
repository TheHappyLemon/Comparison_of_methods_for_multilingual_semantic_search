Šis raksts ir par apdzīvotu vietu. Par citām jēdziena Zālīte nozīmēm skatīt nozīmju atdalīšanas lapu. Zālīte (agrāk Brante) ir apdzīvota vieta Bauskas novada Iecavas pagastā. Izvietojusies pagasta rietumos pie Īkstruma ietekas Iecavā 9,3 km no pagasta centra Iecavas, 27,9 km no novada centra Bauskas un 54 km no Rīgas. Apdzīvotā vieta izveidojusies pie bijušās Ikstrumu (Brantu; Ixtrumünde) muižas centra. Izaugusi pēckara gados kā padomju saimniecības «Zālīte» ciemats. Zālītē atrodas Zālītes speciālās internātpamatskolas filiāle (pati skola atrodas «Brīviņos» 4,4 km no Zālītes), bibliotēka, vairāki veikali un uzņēmumi. 3,8 km uz ziemeļiem atrodas Zālītes dzelzceļa stacija. 2,5 km uz dienvidiem no Zālītes aiz autoceļa P93 līdz Padomju armijas izvešanai mežā atradās PSRS raķešu bāze (29. raķešu divīzijas 307. raķešu pulka 1. diviziona pozīcijas).