Egenbergas pils (vācu: Schloss Eggenberg) ir baroka pils ansablis Austrijas pilsētas Grācas ziemeļrietumu nomalē. 2010. gadā pils ansambli pievienoja UNESCO Pasaules mantojuma objektam - Grācas vecpilsētai. Pašreizējo pili vecās pils vietā 1625. gadā lika uzbūvēt erchercoga Ferdinanda II tuvākais padomdevējs Hanss Ulrihs fon Egenbergs (Hans Ulrich von Eggenberg, 1568 – 1634). Pamatā pils tika pabeigta 1635. gadā, jau pēc Hansa Ulriha nāves. Darbi turpinājās arī Hansa Ulriha mazdēla laikā 1666. gadā. Vēlāk pils nokļuva Egenbergu radinieku Herberšteinu īpašumā, līdz 1939. gadā pili iegādājās Štīrijas zeme. Mūsdienās daļā no telpu atrodas arheoloģijas muzejs, kura ievērojamākais eksponāts ir 6. gadsimta p.m.ē. kulta priekšmets Štretvēgas rati (Strettweger Opferwagen).