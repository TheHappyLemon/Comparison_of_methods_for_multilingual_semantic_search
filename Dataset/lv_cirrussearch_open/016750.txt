Jukatanas pussala (spāņu: Península de Yucatán) ir pussala Centrālamerikā, ziemeļos no tās atrodas Meksikas līcis, ziemeļaustrumos — Jukatanas šaurums, austrumos — Karību jūra. Dienvidrietumos no tās atrodas Tevantepekas zemesšaurums, kas ģeogrāfiski šķir Centrālameriku no Ziemeļamerikas. Pussalā atrodas Meksikas štati Jukatana, Kampeče un Kintana Roo, Belizas ziemeļdaļa un Gvatemalas Petena departaments.