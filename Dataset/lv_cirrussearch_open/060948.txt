Sofjāns Amrābats (arābu: سفيان أمرابط, dzimis 1996. gada 21. augustā) ir Marokas futbolists, spēlē pussarga pozīcijā, Marokas futbola izlases dalībnieks. Kopš 2023. gada Amrābats pārstāv Anglijas Premjerlīgas komandu Manchester United, kas viņu īrē no ACF Fiorentina. Amrābats ir dzimis Nīderlandē, vecākiem ir Marokas izcelsme. Iepriekš spēlējis Nīderlandes komandās Utrecht un Feyenoord, Beļģijas komandā Club Brugge un Itālijas komandā Hellas Verona. Marokas futbola izlases sastāvā debitējis 2017. gadā. Piedalījies 2018. gada FIFA Pasaules kausā un 2022. gada FIFA Pasaules kausā, kā arī 2021. gada Āfrikas Nāciju kausā.