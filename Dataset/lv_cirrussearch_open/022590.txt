Zahīrs Dīns Muhameds Bāburs (persiešu: ‏ظهير الدين محمد بابر‎, Ẓahīr ad-Dīn Muḥammad Bābur; dzimis 1483. gada 14. februārī, miris 1530. gada 26. decembrī) bija karavadonis no Centrālāzijas, kas pēc vairākām neveiksmēm Indijas subkontinenta ziemeļos dibināja Mogulu impēriju. No 1526. līdz 1530. gadam bija jaunizveidotās valsts imperators. Bābura ciltskokā ir atrodami tjurku valdnieks Timurs (no tēva puses) un mongoļu valdnieks Čingishans (no mātes puses). Viņš stipri ietekmējās no persiešu kultūras.