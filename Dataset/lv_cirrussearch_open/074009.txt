Georgs Mancelis, arī Juris Mancelis (latīņu: Georgius Mancelius, dzimis 1593. gada 24. jūnijā, miris 1654. gada 17. martā), bija vācbaltiešu cilmes latviešu literāts un valodnieks. Gustava akadēmijas profesors, rektors, Kurzemes un Zemgales hercogistes galma mācītājs. Izmantodams tā laika vācu valodas ortogrāfijas paņēmienus, Mancelis uzlaboja latviešu rakstu valodu, likdams pamatus latviešu valodas t.s. vecajai ortogrāfijai. Viņš bija pirmās iespiestās latviešu valodas vārdnīcas Lettus (1638) autors.