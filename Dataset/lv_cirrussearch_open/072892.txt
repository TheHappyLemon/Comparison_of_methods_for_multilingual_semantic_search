Anankes grupa ir grupa Jupitera pavadoņu, kuriem ir Anankei līdzīgas orbītas. Grupas pavadoņiem ir līdzīga izcelsme. Grupā ietilpst 17 pavadoņi: Ananke, Prāksidike, Jokaste, Harpalike, Tione, Eunante, Euporija, Eifēme, S/2003 J 18, S/2010 J 2, Telksinoja, Helike, Ortosija, S/2003 J 16, Hermipe, Mnēme un Filofrosine. Anankes grupas pavadoņu orbītas lielās pusasis atrodas robežās no 19,3 līdz 22,7 miljoniem km. To orbītas inklinācija ir no 145,7° līdz 154,8°, ekscentricitāte no 0,02 līdz 0,28. Grupas pavadoņu līdzīgo orbītu dēļ tiek uzskatīts, ka pavadoņi radušies, sadaloties kādam asteroīdam. Šā asteroīda rādiuss varēja būt ap 28 km, kas aptuveni atbilst Anankei. Tas liecina, ka Ananke ir galvenā daļa no grupu radījušā asteroīda, turklāt asteroīds tika maz cietis sadursmē.