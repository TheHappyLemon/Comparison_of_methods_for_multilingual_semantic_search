Parīzes laukums (vācu: Pariser Platz) ir laukums Berlīnes vēsturiskajā centrā, Vācijā, kas atrodas pie Brandenburgas vārtiem. Parīzes laukums uzbūvēts laikā no 1732. līdz 1734. gadam. Otrā pasaules kara laikā laukums nopostīts. Pēckara gados visas laukuma drupas, izņemot Mākslas akadēmijas paliekas, pilnībā demontēja. Tikai 1993. gadā, pēc Berlīnes mūra krišanas, sākās laukuma atjaunošana. No 1945. gada līdz pat Vācijas atkalapvienošanai 1990. gadā Parīzes laukums atradās tiešā robežas tuvumā, kas atdalīja Rietumberlīni no Austrumberlīnes. Pēc Berlīnes mūra uzcelšanas 1961. gadā tas bija daļa no robežapsardzības un bija slēgts satiksmei un gājējiem.