Heptāns (CH3(CH2)5CH3) pieder pie piesātinātajiem ogļūdeņražiem — alkāniem. Heptāns normālos apstākļos ir viegls, bezkrāsains šķidrums ar lielu plūstamību. Lieto kā inertu, nepolāru šķīdinātāju. Iegūst no naftas vieglajām frakcijām. Heptānam ir 9 struktūrizomēri. Izomēru ar lineāru oglekļa atomu ķēdi sauc par n-heptānu. n-Heptāna oktānskaitlis ir 0 — tas ir ļoti viegli detonējošs ogļūdeņradis. Sevišķi tīru n-heptānu, ko lieto kā oktānskaitļu skalas standartu, iegūst no priežu sugas Pinus jeffreyi sveķiem.