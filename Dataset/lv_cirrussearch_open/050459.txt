"Balāde par Basteru Skragsu" (angļu: The Ballad of Buster Scruggs) ir 2018. gada drāma, kuras režisori, scenārija autori un vieni no producentiem ir Džoels un Ītans Koeni. Galvenās lomas filmā atveido Tims Bleiks Nelsons, Džeimss Franko, Brendans Glīsons, Toms Vaitss, Zoja Kazana, Liams Nīsons un Taina Delija. Filmas pirmizrāde notika 2018. gada 31. augustā Venēcijas filmu festivālā. Filma balstīta uz Džeka Londona grāmatu All Gold Canyon un Stjuarta Edvarda Vaita grāmatu The Girl Who Got Rattled. Filma tika nominēta trim Amerikas Kinoakadēmijas balvām: "Labākie kostīmi", "Labākā dziesma" un "Labākais adaptētais scenārijs". Filmā apvienoti seši dažādi stāsti, kuru sižets norisinās mežonīgajos rietumos: "Balāde par Basteru Skragsu", Near Algodones, Meal Ticket, All Gold Canyon, The Gal Who Got Rattled un The Mortal Remains.