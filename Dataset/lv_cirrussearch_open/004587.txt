The Social Network ir Trenta Reznora un Atikusa Rosa veidots skaņu celiņš Deivida Finčera 2010. gada filmai "Sociālais tīkls". 2010. gada 17. septembrī bezmaksas ciparu lejupielādes formātā tika izdots piecu skaņu celiņa skaņdarbu EP ar nosaukumu The Social Network: Five Track Sampler. Pats skaņu celiņš ciparu formātā tika izdots 2010. gada 28. septembrī, bet fizisku datu nesēju formātā (CD, LP un Blu-ray) tiks izdots oktobra vidū. Albuma vizuālā dizaina autors ir Robs Šeridans. Skaņu celiņā iekļautajiem skaņdarbiem tiks izdotas arī to daudzceliņu formas, kas būs paredzētas fanu remiksiem, no kuriem savukārt labākie remiksi tiks izdoti atsevišķā remiksu EP.