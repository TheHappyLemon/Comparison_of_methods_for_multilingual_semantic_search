Losandželosas "Clippers" (angļu: Los Angeles Clippers) ir profesionāls ASV basketbola klubs, kas bāzēts Losandželosā, Kalifornijas štatā, ASV. Klubs spēlē Nacionālās basketbola asociācijas Rietumu konferences Klusā okeāna divīzijā. Tas tika dibināts 1970. gadā kā Bufalo "Braves" un kopš dibināšanas brīža spēlē NBA. Savas pastāvēšanas vēsturē "Clippers" nevienu reizi nav kļuvis par NBA čempionu. Mājas spēles komanda aizvada Crypto.com Arena arēnā, kuru vēl izmanto Losandželosas "Lakers" un Losandželosas "Sparks".