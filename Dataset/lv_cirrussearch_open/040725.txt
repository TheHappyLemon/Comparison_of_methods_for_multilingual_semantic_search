Radio SWH Rock ir vienīgā roka formāta radiostacija Latvijā. Tā pieder akciju sabiedrībai Radio SWH. Radio SWH Rock sāka raidīt FM 89,2 MHz frekvencē Rīgā un tās apkaimē 2001. gada 15. novembrī, plkst. 10:00. 2006. gada 1. jūnijā Radio SWH Rock sāka raidīt jaunu programmu, piedāvājot plašāku autorprogrammu izvēli, jaunu mūzikas pasniegšanas veidu un audio noformējumu. 2008. gada 1. septembrī Radio SWH Rock sāka atskņot rokmūzikas klasikas skaņdarbus bez komentāriem diennakts laikā. 2012. gada 3. martā Radio SWH Rock atvēra Radio klubu SWH Rock Club. 2012. gada 1. septembrī startēja Radio SWH Rock Top 500 akcija, kuras laikā klausītāji no 10. septembra līdz 21. septembrim ieteica savas dziesmas, un no 24.septembra līdz 28. septembrim Radio SWH Rock ēterā tika atskaņots Top 500. Par visu laiku labāko rokdziesmu Radio SWH Rock klausītāji atzina Led Zeppelin Stairway To Heaven. 2015. gada 2. martā Radio SWH Rock mainīja saukli un papildināja atskaņošanas sarakstu ar jaunāko laiku rokmūziku.