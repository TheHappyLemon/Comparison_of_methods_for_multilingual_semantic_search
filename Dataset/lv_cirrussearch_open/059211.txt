Jozefs Hikersbergers (vācu: Josef Hickersberger, dzimis 1948. gada 27. aprīlī) ir bijušais Austrijas futbolists un futbola treneris, spēlēja pussarga pozīcijā, bijis Austrijas futbola izlases dalībnieks. Savu spēlētāja karjeru sācis Austrijas klubā Austria Wien. Vēlāk spēlējis Vācijas klubos Kickers Offenbach un Fortuna Düsseldorf. Savu karjeru noslēdzis Rapid Wien. Trīs reizes kļuvis par Austrijas Bundeslīgas čempionu. Austrijas futbola izlasi pārstāvējis 1978. gada FIFA Pasaules kausā. 1988. gadā kļuvis par Austrijas futbola izlases galveno treneri. Vadījis izlasi 1990. gada FIFA Pasaules kausā. Vēlāk strādājis Austrijā, Vācijā, Bahreinā, Ēģiptē, AAE un Katarā. Divas reizes bijis Bahreinas futbola izlases treneris. 2006. gadā atgriezies pie Austrijas izlases vadīšanas. Pēc 2008. gada Eiropas čempionāta pametis amatu.