Šis raksts ir par upi Skandināvijā. Par rakstību skatīt rakstu tāna (raksts). Tāna (norvēģu: Tana) jeb Teno (somu: Teno, ziemeļsāmu: Deatnu) ir 361 kilometru gara upe Norvēģijas un Somijas ziemeļos, Lapzemē. Tulkojumā no sāmu valodas upes nosaukums ir "Lielā upe". Izveidojas, satekot Anarjohkas un Karasjohkas upēm. Augštecē upe 256 kilometrus veido Norvēģijas un Somijas robežu. Ietek Tānafjordā. Upe pazīstama kā izcilas lašu populācijas mājvieta. 1929. gadā šeit tika noķerts lasis, kura svars bija 36 kilogrami. 2013. gadā upē parādījās vietējai faunai netipiskais kuprlasis, kura izplatību šeit skaidro ar globālās sasilšanas sekām. Pāri tiltam uzbūvēts Lapzemes tilts.