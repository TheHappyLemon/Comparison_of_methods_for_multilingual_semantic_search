Maikls Tainers Olsberijs (Michael Tyner Alsbury; dzimis 1975. gada 19. martā, miris 2014. gada 31. oktobrī) bija ASV inženieris un izmēģinātājpilots. Darbojies aerokosmiskajā uzņēmumā Scaled Composites. Jau no bērbības Olsberiju aizrāva aviācija. Viņš ieguva pilota licenci 23 gadu vecumā. Vēlāk iegūtas citas pilota kvalifikācijas. Kalifornijas politehniskajā valsts universitātē ieguvis bakalaura grādu aeronautikas inženierijā. 1998. gadā Olsberijs sāka strādāt Scaled Composites par inženieri un izmēģinātājpilotu. Veicis vairākus lidojumus ar raķešplānu SpaceShipTwo VSS Enterprise. 2014. gada 31. oktobrī VSS Enterprise izmēģinājumu lidojumā kopā ar Pītu Sīboldu raķešplāns avarēja. Maikls Olsberijs gāja bojā, bet Sīboldam izdevās katapultēties un viņš ar smagiem ievainojumiem tika nogādāts slimnīcā.