Agtelekas karsta un Slovāku karsta alas (ungāru: Az Aggteleki-karszt és a Szlovák-karszt barlangjai, slovāku: Jaskyne Aggteleckého krasu a Slovenského krasu) ir 1995. gadā UNESCO Pasaules mantojuma sarakstā iekļauts objekts, kas sastāv no 712 karsta alām, kas izvietojušās Slovākijas dienvidos un Ungārijas ziemeļos 56 650,57 hektāri teritorijā. Ungārijas pusē izveidots Agtelekas nacionālais parks, bet Slovākijas pusē Slovāku karsta nacionālais parks.