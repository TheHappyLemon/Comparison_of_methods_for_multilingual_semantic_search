Villijs Hauards Mejs (angļu: Willie Howard Mays, Jr.; dzimis 1931. gada 6. maijā Vestfīldā, Alabamas štatā, ASV) bija amerikāņu beisbolists, spēlēja centra laukuma spēlētāja pozīcijā. Karjeras laikā spēlēja MLB klubos Ņujorkas/Sanfrancisko "Giants" un Ņujorkas "Mets". V. Mejs divas reizes tika atzīts par Nacionālās līgas vērtīgāko spēlētāju (MVP) un kopā ar Stenu Mjūselu viņam pieder rekords par visvairāk dalības reizēm Visu zvaigžņu spēlē (24). Karjeras laikā viņš veica 600 mājas skrējienus, kas karjeras beigšanas brīdī bija trešais visu laiku labākais rezultāts. Viņš tiek uzskatīts par visu laiku izcilāko all-around spēlētāju. 1979. gadā viņš tika uzņemts nacionālajā beisbola slavas zālē. 1999. gadā The Sporting News veidotajā List of the 100 Greatest Baseball Players V. Mejs ierindojās otrajā vietā, tajā pašā gadā tika iekļauts MLB gadsimta izlasē. Teds Viljamss reiz teicis: "Visu zvaigžņu spēles tikušas izveidotas Vilijam Mejam."