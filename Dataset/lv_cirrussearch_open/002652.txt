Latvijas futbola Virslīgas 1929. gada sezona bija 3. Virslīgas sezona, kurā piedalījās 5 komandas, izspēlējot divu riņķu turnīru. Par Virslīgas čempioniem jau trešo reizi pēc kārtas kļuva Liepājas "Olimpija", turklāt nezaudējot nevienu pašu spēli. Virslīgā debitēja Rīgas ASK, kuri iepriekšējās sezonas A klases finālā pārspēja Cēsu SB. Pēdējā vietā palika LSB Rīga, bet tai virslīga nebija jāatstāj, jo nākamajā sezonā komandu skaits tika palielināts līdz septiņām.