Smadzeņu epifīze (latīņu: epiphysis cerebri jeb corpus pineale — ‘čiekurveida ķermenis’) ir neliels veidojums, kurš mugurkaulniekiem atrodas zem galvas ādas vai galvas smadzeņu dziļumā. Tas funkcionē kā gaismu uztverošs orgāns vai kā iekšējās sekrēcijas dziedzeris, kura aktivitāte ir atkarīga no apgaismojuma. Dažām mugurkaulnieku sugām epifīze veic abas funkcijas. Cilvēkam tās forma atgādina čiekuru, no kurienes arī radies tās nosaukums (grieķu: epiphysis — 'čiekurs, uzaugums'). Epifīze ir samērā liela bērniem, bet pēc pubertātes tā samazinās.