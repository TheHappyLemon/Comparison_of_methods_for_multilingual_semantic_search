Demogrāfiskā pāreja ir straujas vēsturiskas iedzīvotāju dzimstības un mirstības izmaiņas, valstij attīstoties par industrializētu valsti. Šo teoriju 1929. gadā izstrādāja amerikāņu demogrāfs Vorens Tomsons. Tomsons novēroja miršanas un dzimšanas skaita pārejas industrializētajā sabiedrība 200 gadu laikā. Vairums attīstīto valstu atrodas 3. vai 4. fāzē, kamēr vairums attīstības valstu ir sasniegušas 2. vai 3. fāzi. Izņēmumi ir nabadzīgas Sahāras reģiona un Tuvo Austrumu valstis, kuras ir nabadzīgas valdības politikas vai pilsoņu kara dēļ, kā Pakistāna, Palestīna, Jemena un Afganistāna. Lai gan šī teorija paredz, ka mirstība visu laiku samazinās, jaunākie dati parāda, ka noteiktā attīstības stadijā mirstība atkal sāk palielināties.