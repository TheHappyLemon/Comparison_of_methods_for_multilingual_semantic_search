Felipe Salvadors Kaisedo Koroso (spāņu: Felipe Salvador Caicedo Corozo, dzimis 1988. gada 5. septembrī) ir Ekvadoras futbolists, spēlē uzbrucēja pozīcijā, bijušais Ekvadoras futbola izlases dalībnieks. Pārstāvējis Šveices Superlīgas klubu FC Basel, Anglijas Premjerlīgas klubu Manchester City, Portugāles Premjerlīgas klubu Sporting CP, La Liga klubus Málaga, Levante un Espanyol, Krievijas Premjerlīgas klubu Lokomotiv Moscow, AAE klubu Al Jazira, Itālijas A sērijas klubus SS Lazio un Internazionale un Saūda Arābijas profesionālās līgas klubu Abha. Ekvadoras futbola izlases sastāvā debitējis 2005. gadā. Piedalījies 2007. un 2011. gada Copa América, kā arī 2014. gada FIFA Pasaules kausā.