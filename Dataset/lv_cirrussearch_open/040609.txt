Karadža (persiešu: کرج, izrunā: [kæˈɾædʒ]) ir pilsēta Irānā, Elbursa ostāna administratīvais centrs. 2016. gadā pilsētā dzīvoja 1,97 miljoni iedzīvotāji. Pēc šī rādītāja tā ir ceturtā lielākā Irānas pilsēta. Pilsēta atrodas 20 km uz rietumiem no Irānas galvaspilsētas Teherānas, Elbursa kalnu pakājē. Pēc Kepena klimata klasifikācijas Karadžā ir auksts pustuksnešu klimats (BSk).