Skotijas sieviešu futbola izlase ir nacionālā sieviešu futbola komanda, kas pārstāv Skotiju starptautiskās futbola sacensībās. Izlasi pārvalda Skotijas Futbola asociācija. FIFA Pasaules kausa sievietēm finālturnīrā pirmo reizi Skotijas izlase spēlēja 2019. gadā. Trīs grupu turnīra spēlēs izcīnīja vienu punktu un izslēgšanas spēlēm nekvalificējās. Līdz šim vienu reizi piedalījusies arī Eiropas čempionāta finālturnīrā — 2017. gadā, kad grupā ieņēma 3. vietu un izslēgšanas spēlēs neiekļuva. 2023. gada 15. decembrī FIFA Pasaules rangā sievietēm izlase bija 25. vietā.