Lorenss Džozefs "Lerijs" Elisons (angļu: Lawrence Joseph "Larry" Ellison; dzimis 1944. gada 17. augustā) ir amerikāņu programmētājs, uzņēmējs, ceļotājs, mecenāts. Oracle Corporation programmatūras uzņēmuma galvenais izpilddirektors no tā dibināšanas 1977. gadā līdz 2014. gadam. 2014. gadā Forbes viņu ierindoja 3. vietā ASV un 5. vietā pasaulē bagātāko cilvēku sarakstā, kopējo īpašumu vērtību novērtējot ar 56,2 miljardiem ASV dolāru. Darba karjeras sākumā strādājis par programmētāju dažādos uzņēmumos. Strādājot Ampex Corporation, iepazinās un iedvesmojās no Edgara Koda darba par relāciju datubāzēm, 1977. gadā kopā ar Bobu Maineru un Edu Outsu dibinājis uzņēmumu, kas mūsdienās pazīstams kā Oracle. Uzņēmums guva labus panākumus savā jomā, konkurēja ar Sybase un Microsoft SQL Server. Pats Elisons tika nosaukts par bagāto Kalifornijā 2006. gadā (Forbes vērtējumā). Associated Press 2008. gada augustā viņu nosauca par labāk apmaksāto galveno izpilddirektoru pasaulē. Guvis panākumus arī burāšanā.