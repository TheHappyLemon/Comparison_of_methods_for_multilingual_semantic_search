Tomass Sārdžents (angļu: Thomas John "Tom" Sargent; dzimis 1943. gada 19. jūlijā) ir amerikāņu ekonomists. Darbojas makroekonomikā, monetārajā ekonomikā un ekonometrijā. Absolvējis Kalifornijas Universitāti Bērkli. Strādājis par pasniedzēju vairākās universitātēs, pašlaik ir ekonomikas un biznesa profesors Ņujorkas Universitātē. 2011. gadā kopā ar Kristoferu Simsu saņēma Nobela prēmiju ekonomikā par "ieguldījumu cēloņu un gaidu empīriskajos pētījumos makroekonomikas teorijā".