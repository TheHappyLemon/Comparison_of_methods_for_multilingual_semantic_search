Elza Leimane (1984. gada 2. jūlijā Rīgā) ir latviešu baletdejotāja un horeogrāfe. Tēvs — baletdejotājs, Latvijas Nacionālās operas galvenais baletmeistars Aivars Leimanis. 2001. gadā pabeigusi mācības Rīgas Horeogrāfijas vidusskolā. Papildus vēl ir mācījusies dažādās konservatorijās, kursos. 2001. gadā kļuvusi par baleta solisti Latvijas Nacionālajā operā. Karjeras laikā ir piedalījusies dažādos starptautiskos konkursos, 1999. gadā ieņēmusi 1. vietu Vīnes Baleta konkursā. 2011. gadā saņēmusi labākās baleta solistes balvu, 2006. gadā saņēmusi Spēlmaņu nakts balvu kā labākā baleta māksliniece pirmā plāna lomā. Saņēmusi vairākus citus apbalvojumus. 2010. gadā apprecējusies ar baletdejotāju Raimondu Martinovu, kļūstot par Elzu Leimani-Martinovu. 2017. gadā pāris izšķīries.