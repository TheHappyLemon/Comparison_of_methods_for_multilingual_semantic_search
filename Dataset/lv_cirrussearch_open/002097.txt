Estešunda (zviedru: Östersund) ir pilsēta Zviedrijas vidusdaļā. Estešunda ir Jemtlandes lēnes administratīvais centrs. Tā atrodas Zviedrijas ceturtā lielākā ezera Stūršena krastā. Estešunda ir reģiona kultūras un saimniecības centrs. Tā ir 24. lielākā pilsēta Zviedrijā un 46. lielākā pilsēta Skandināvijā. Estešundā regulāri notiek Pasaules kausa posmi biatlonā un ir noticis 2008. un 2019. gada Pasaules čempionāts biatlonā. Pilsētā atrodas futbola klubs Östersunds FK.