Aleksandrs Manningers (vācu: Alexander Manninger, dzimis 1977. gada 4. jūnijā) ir bijušais Austrijas futbolists, spēlēja vārtsarga pozīcijā, bijis Austrijas futbola izlases dalībnieks. Savas karjeras laikā spēlējis klubos Austrijā, Anglijā, Itālijā un Vācijā. Ar Arsenal komandu 1998. gadā kļuvis par Anglijas Premjerlīgas uzvarētāju, savukārt 2012. gadā ar Juventus komandu kļuvis par Itālijas A sērijas čempionu. Austrijas futbola izlasi pārstāvējis no 1999. līdz 2009. gadam, kopumā aizvadot 33 mačus. Piedalījies 2008. gada Eiropas čempionātā.