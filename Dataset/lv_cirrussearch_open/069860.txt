Paraņake (filipīniešu: Lungsod ng Parañaque, angļu: Parañaque City) ir neatkarīga pilsēta Filipīnās. Atrodas Lusonas salas rietumdaļā Manilas aglomerācijā, administratīvi ietilpst Galvaspilsētas reģionā. Izvietojusies reģiona dienvidrietumos Manilas līča krastā; ziemeļos robežojas ar Pasaju, austrumos — ar Tagigu, bet dienvidos — ar Muntinlupu un Laspiņasu. Pilsētas rietumos Manilas līča krastā 8 km² platībā plešas spēļu un izklaides komplekss Entertainment City. Pilsētas teritorijā atrodas daļa no Manilas starptautiskās lidostas.