"Noziegumi un likumpārkāpumi" (angļu: Crimes and Misdemeanors) ir 1989. gada ASV drāmas filma, kuras režisors un scenārija autors ir Vudijs Allens. Filmā galvenās lomas atveido Allens, Mārtins Landau, Mija Ferova, Andželika Hjūstone, Džerijs Orbahs, Alans Alda, Sems Voterstons un Džoanna Glīsone. Filma vēsta par oftalmologu un viņa mīļāko, kura draud atklāt viņu romānu viņa sievai, kā arī par precējušos dokumentālo filmu veidotāju, kurš aizraujas ar citu sievieti. "Noziegumi un likumpārkāpumi" pirmizrāde notika 1989. gada 13. oktobrī. Lai gan filma neguva gaidītos finansiālos panākumus, tā tika augstu novērtēta no kritiķiem. Filma saņēma trīs Amerikas Kinoakadēmijas balvas nominācijas kategorijās "Labākais režisors", "Labākais oriģinālscenārijs" un "Labākais aktieris otrā plāna lomā" (Landau). "Noziegumi un likumpārkāpumi" tiek uzskatīta par vienu no Allena labākajām filmām.