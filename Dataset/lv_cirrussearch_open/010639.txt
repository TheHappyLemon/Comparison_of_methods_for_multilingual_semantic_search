Elisone Elizabete "Elija" Lartera (angļu: Alison Elizabeth "Ali" Larter; dzimusi 1976. gada 28. februārī) ir amerikāņu aktrise. Viņa vislabāk pazīstama ar lomu NBC seriālā Heroes, kā arī ar piedalīšanos dažādos 1990. gadu TV šovos. Kā filmu aktrise Elisone Lartere debitējusi 1999. gada filmā "Pēdējā spēle", pēc tam filmējusies šausmu filmās House on Haunted Hill un "Ceļa gals". Otrā plāna lomas filmās "Gudrā blondīne" (Legally Blonde) un "Gandrīz kā mīlestība" noveda viņu pie galveno lomu tēlošanas Bolivudas filmā Marigold un trillerī "Apsēstā" (Obsessed). Pēc tam atveidojusi video spēļu varoni Klēru Redfīldu filmās "Nezūdošais ļaunums: Iznīcība" (Resident Evil: Extinction) un "Nezūdošais ļaunums: Dzīve pēc nāves" (Resident Evil: Afterlife).