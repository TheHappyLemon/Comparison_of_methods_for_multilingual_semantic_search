The White Stripes bija amerikāņu rokmūzikas duets, kas tika izveidots 1997. gadā Detroitā, Mičiganā. Grupa sastāvēja no bundzenieces (un reizēm arī vokālistes) Megas Vaitas un dziesmu autora, solista ģitārista un taustiņinstrumentālists Džeka Vaita. Mega un Džeks Vaits iepriekš bija precējušies, bet šobrīd ir šķīrušies. Pēc vairāku singlu un trīs albumu izdošanas, apvienību 2002. gadā sāka uzskatīt kā daļu no Garāžroka atmodas. Viņu veiksmīgie un kritiķu atzītie albumi White Blood Cells un Elephant piesaistīja cilvēku un mediju uzmanību ne tikai ASV, bet arī Lielbritānijā, kur viņu singls "Seven Nation Army" guva milzu panākumus. Grupa tika likvidēta 2011. gadā pēc ilgstoša uzstāšanās un ierakstu veidošanas panīkuma.