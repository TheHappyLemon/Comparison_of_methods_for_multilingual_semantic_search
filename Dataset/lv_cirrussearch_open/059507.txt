Timati (krievu: Тимати), īstajā vārdā Timurs Junusovs (krievu: Тимур Ильдарович Юнусов, dzimis 1983. gada 15. augustā Maskavā) ir Krievijas dziedātājs, reperis un mūzikas producents. Uzsāka karjeru 1998. gadā. Ieguva atpazīstamību 2004. gadā pēc dalības raidījumā "Talantu Fabrika" (Фабрика звёзд). 2006. gadā izdeva savu pirmo solo albumu Black Star un kopā ar partneriem izveidoja tāda paša nosaukuma mūzikas zīmolu, kas vēlāk kļuva par pārvaldītājsabiedrību, kurā apvienojās dažādi uzņēmumi — no apģērbu un burgeru veikaliem līdz frizētavām un tetovēšanas saloniem. Pameta Black Star 2020. gadā. Filmējies vairākās filmās un televīzijas seriālos, kur lielākoties tēloja kameo lomas. Apbalvots ar vairākām Krievijas mūzikas balvām.