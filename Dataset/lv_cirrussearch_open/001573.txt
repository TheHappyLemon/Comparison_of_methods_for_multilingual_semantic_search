Anastasijs Ruvs (grieķu: Αναστάσιος Ρουβάς; dzimis 1972. gada 5. janvārī Kerkiras salā, Grieķijā), vairāk pazīstams ar skatuves vārdu Sakis Ruvs (Σάκης Ρουβάς), ir grieķu dziedātājs, dejotājs, horeogrāfs, aktieris, bijušais kārtslēcējs. Sakis ir viens no veiksmīgākajiem grieķu izklaides industrijas pārstāvjiem. Viņš ir divas reizes pārstāvējis Grieķiju Eirovīzijas dziesmu konkursā — 2004. un 2009. gadā. 2006. gada Eirovīzijā Sakis bija viens no vadītājiem.