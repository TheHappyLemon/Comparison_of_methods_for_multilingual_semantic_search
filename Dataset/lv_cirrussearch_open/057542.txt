Sāmarra (arābu: سَامَرَّاء‎, Sāmarrāʾ) ir pilsēta Irākā. Pilsēta atrodas Tigras kreisajā krastā, Salāh ed Dīnas muhāfazā, 125 km uz ziemeļiem no Bagdādes. 2018. gadā Sāmarrā dzīvoja apmēram 144 tūkstoši iedzīvotāju. Sāmarra no 836. līdz 892. gadam bija Abāsīdu kalifāta galvaspilsēta un ir viena no retajām tā laika pilsētām, kas saglabājusi plānojumu un apbūves elementus. Pilsēta ir nozīmīgs šiītu islāma reliģiskais centrs. Šeit atrodas Al Askari mošeja, kas ir divu (10. un 11.) imāmu kapa vieta. 2007. gadā tā tika iekļauta UNESCO Pasaules mantojuma sarakstā un ir atzīta par apdraudētu Pasaules mantojuma objektu.