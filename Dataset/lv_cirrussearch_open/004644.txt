"Lielā sprādziena teorija" (angļu: The Big Bang Theory) ir ASV situāciju komēdijseriāls, kurš iznāca no 2007. līdz 2019. gadam. Seriālu veidoja kompānijas Warner Bros. Television un Chuck Lorre Productions, un tā autori ir Čaks Lorijs un Bills Preidijs. Seriāla galvenais stāsts ir par to, kā blakusdzīvoklī, kurā mitinās divi izcili, taču dīvaini un nesabiedriski fizikas zinātnieki, ievācas meitene, kas nepārtraukti pierāda, cik maz viņi zina par pasauli ārpus laboratorijas. Galvenās lomas atveido Džims Pārsonss (Šeldons), Džonijs Galeki (Leonards), Keilija Kuoko (Penija), Saimons Helbergs (Hauards), Kunāls Naiārs (Radžs), Maima Biālika (Emija) un Melisa Rauša (Bernadete). Seriālam iznākušas 9 sezonas.