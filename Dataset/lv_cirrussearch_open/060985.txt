Paukošana 1900. gada vasaras olimpiskajās spēlēs bija viens no 20 oficiālajiem olimpiskajiem sporta veidiem. Paukošanas sacensības tika aizvadītas no 1900. gada 14. maija līdz 27. jūnijam, Francijas galvaspilsētā Parīzē, Tilerī dārzā. Tajās startēja 260 sportisti, visi vīrieši, no 19 valstīm. Sportisti varēja startēt 7 paukošanas disciplīnās. Šī bija pirmā reize, kad paukošanas programmā bija iekļautas paukošanas disciplīnas ar špagu. Paukošanā visvairāk olimpisko medaļu izcīnīja Francijas sportisti — 15 medaļas (5 zelta, 5 sudraba un 5 bronzas medaļas). Kopumā olimpiskās medaļas izcīnījas četru valstu pārstāvji. Pa divām medaļām paukošanā izcīnīja kubietis Ramons Fonsts, francūzis Albērs Robērs Aijā un francūzis Leons Sē. Austrijas, Itālijas un Kubas paukotāji savām valstīm izcīnīja pirmās olimpiskās medaļas paukošanā. Paukošana bija vienīgais sporta veids, kurā notika arī profesionāļu sacensības.