Amerikas Savienoto Valstu Kapitolijs (angļu: United States Capitol) ir klasiskās arhitektūras stilā celta ēka, kas ir ASV Kongresa sanāksmes vieta. Tas atrodas Vašingtonā, ASV. Lai arī tas nekad nav bijis Vašingtonas ģeogrāfiskajā centrā, tas tika izvēlēts kā centrs, kad Vašingtonas plānošanas laikā vajadzēja sadalīt pilsētu četros kvadrantos. Tās arhitekts ir Viljams Torntons, tā būvniecība tika sākta 1793. gada 18. septembrī. Ēkai ir pieci stāvi.