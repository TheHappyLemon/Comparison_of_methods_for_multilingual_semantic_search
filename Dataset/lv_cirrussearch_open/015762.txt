"Operācija "Skyfall"" (angļu: Skyfall) ir 2012. gada Apvienotās Karalistes un ASV kopražojuma filma, kuras režisors ir Sems Mendess. Šī ir 23. filma par Džeimsu Bondu. Trešo reizi filmas sērijas vēsturē Dž. Bondu attēlojis Denjels Kreigs. Filmas pirmizrāde notika 2012. gada 23. oktobrī Londonā, savukārt Latvijā — 2. novembrī. Galvenās lomas tajā atveido Denjels Kreigs, Havjers Bardems, Reifs Fainss, Neomija Herisa, Berenise Marloe, Alberts Finijs un Džūdija Denča.