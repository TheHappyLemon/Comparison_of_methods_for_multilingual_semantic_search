74. ikgadējais Berlīnes starptautiskais kinofestivāls notika 2024. gadā no 15. līdz 25. februārim Berlīnē, Vācijā. Pamatkonkursa žūrijas prezidente bija kenijiešu-meksikāņu aktrise Lupita Ņono. Amerikāņu filmu veidotājs Mārtins Skorsēze saņēma Goda Zelta lāci. Festivālu atklāja beļģu režisora Tima Milantsa filma Small Things like These. Franču senegāliešu filmu veidotājas Mati Diopas režisētā filma Dahomey ieguva Zelta lāci, tādejādi jau otro gadu pēc kārtas galveno kinofestivāla balvu ieguva dokumentālā filma, pēc filmas On the Adamant, kas ieguva balvu pagājušajā gadā. Žūrijas Sudraba lāci ieguva Hons Sansu filma A Traveler's Needs, bet Sebastians Stens saņēma Sudraba lāča balvu par lomu filmā A Different Man.