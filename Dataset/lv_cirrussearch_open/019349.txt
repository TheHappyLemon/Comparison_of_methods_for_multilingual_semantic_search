Pērnavas apriņķis (igauņu: Pärnu maakond) ir viens no 15 Igaunijas apriņķiem. Apriņķis atrodas valsts dienvidrietumos, ziemeļos tas robežojas ar Lēnes un Raplas apriņķi, austrumos ar Jervas un Vīlandes apriņķi, dienvidos ar Latviju, bet rietumos to apskalo Baltijas jūra un Pērnavas līcis. Pērnavas apriņķis ir platības ziņā lielākais no visiem Igaunijas apriņķiem, tā administratīvais centrs ir Pērnava.