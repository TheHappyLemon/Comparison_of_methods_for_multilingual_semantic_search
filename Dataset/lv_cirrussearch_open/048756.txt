Uzasinātais asmens (angļu: Sling Blade) ir 1996. gada drāma, kuras režisors, scenārija autors un viens no galveno lomu atveidotājiem ir Billijs Bobs Torntons. Citas lomas filmā atveido Dvaits Džoakams, Dž. T. Volšs, Džons Riters, Lūkass Bleks, Natālija Keinerdeja un Roberts Djuvals. Filmas pamatā ir Torntona īsfilma Some Folks Call It a Sling Blade. Filmas pirmizrāde notika 1996. gada 27. novembrī. Filma ieguva Amerikas Kinoakadēmijas balvu nominācijā "Labākais adaptētais scenārijs"; tāpat Torntons tika nominēts balvai "Labākais aktieris galvenajā lomā". Karls Čilderss, kurš uzturējās slimnīcā kopš bērnības, kad viņš nogalināja savu māti un viņas mīļāko, tiek atbrīvots, lai uzsāktu jaunu dzīvi kādā mazpilsētā.