Ribinskas ūdenskrātuve (krievu: Рыбинское водохранилище) ir ūdenskrātuve Volgas upes augštecē, Krievijā. Pēc platības astotā lielākā ūdenskrātuve pasaulē. Administratīvi ietilpst Samaras, Tveras un Uļjanovskas apgabalos. Nodēvēta pēc Ribinskas pilsētas, pie kuras uzbūvēts Ribinskas HES aizsprosts. Ūdenskrātuve izbūvēta 1935.—1941. gados, aizsprostojot Volgu pie tās pieteku Šeksnas un Mologas ietekām. Izveidota Ribinskas HES nodrošināšanai, kā arī kuģniecības uzlabošanai Volgas-Baltijas ūdensceļā. Ūdenskrātuves aizpildīšanai tika pārvietoti 130 000 iedzīvotāji no Mologas pilsētas un 663 ciemiem. Ūdenskrātuves aizpildīšana turpinājās līdz 1947. gadam. Ūdenskrātuves ziemeļrietumu daļā kopš 1945. gada izveidots Darvina rezervāts 112 630 ha platībā. Ribinskas HES sešu turbīnu kopējā jauda ir 386,4 MW, gadā tiek saražots 935 TWh enerģijas.