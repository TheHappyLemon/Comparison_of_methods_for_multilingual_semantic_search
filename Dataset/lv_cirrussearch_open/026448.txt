Hanss Albrehts Bēte (vācu: Hans Albrecht Bethe; dzimis 1906. gada 2. jūlijā, miris 2005. gada 6. martā) bija vācu izcelsmes amerikāņu fiziķis. Sniedzis nozīmīgu ieguldījumu astrofizikā, kvantu elektrodinamikā un cietvielu fizikā. 1967. gadā saņēmis Nobela prēmiju fizikā. 1928. gadā absolvējis Minhenes Universitāti. 1935. gadā pārcēlās uz dzīvi ASV. 1937. gadā kļuva par Kornela Universitātes profesoru. Otrā pasaules kara laikā piedalījies atombumbas radīšanā. Pēc kara piedalījies ūdeņraža bumbas izstrādē, lai gan sākotnēji projektam pievienojies, cerot, ka varēs pierādīt to, ka nav iespējams tādu izveidot. Vēlāk iestājies pret kodolizmēģinājumiem un kodolieroču sacensību. Nepārtrauca zinātnisko izpētes darbu, darbus publicējis arī 20. gadsimta 90. gados. Viens no retajiem zinātniekiem, kas vismaz vienu nozīmīgu darbu publicējis katrā zinātnieka karjeras desmitgadē, kas Bētes gadījumā ilga gandrīz 70 gadus. Karjeras laikā saņēmis vairākus apbalvojumus. Viņa vārdā ir arī nosaukta Amerikas Fizikas biedrības balva, kas tiek pasniegta kopš 1998. gada.