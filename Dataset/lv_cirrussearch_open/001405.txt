Telavivas "Maccabi Playtika" (ivritā: מכבי תל אביב) ir profesionāls basketbola klubs, kas ir bāzēts Telavivā, Izraēlā. Klubs ir dibināts 1932. gadā. Klubs startē Izraēlas nacionālajā čempionātā, kur ir svinējis 56 uzvaras. Vēl tas startē Eiropas spēcīgākajā turnīrā Eirolīgā, kur ir svinējis 6 uzvaras (1977, 1981, 2001, 2004, 2005, 2014). Telavivas "Maccabi" savas mājas spēles aizvada Yad Eliyahu arēnā, kurā ir 10 383 skatītāju vietas. Laikposmā no 1978. līdz pat 2009. gadam klubs ir aizvadījis 19 pārbaudes spēles ar NBA klubiem, tai skaitā ir svinējis 4 uzvaras. Telavivas klubs ir pirmais Eiropas klubs, kas uzvar kādu NBA komandu, tas tika paveikts 1978. gada 8. septembrī pret Vašingtonas "Bullets" (98—97). 2024. gada 8. februārī Latvijas galvaspilsētā Rīgā "Arēnā Rīga” notika Turkish Airlines Eirolīgas čempionāta spēle starp Telavivas “Maccabi” – Stambulas “Anadolu Efes”.Ar rezultātu 105:91 (29:27, 21:24, 27:24, 28:16) uzvaru guva Stambulas klubs.