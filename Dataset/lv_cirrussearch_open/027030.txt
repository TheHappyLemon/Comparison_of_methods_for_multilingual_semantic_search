Matiass Rusts (vācu: Mathias Rust, dzimis 1968. gada 1. jūnijā) ir vācu amatierpilots, kas 1987. gada 28. maijā veica nosēšanos Maskavā, netālu no Sarkanā laukuma, kad bija nelegāli veicis lidojumu no Helsinkiem. Šī lidojuma rezultātā no amata tika atceltas vairākas augstas PSRS amatpersonas, to skaitā aizsardzības ministrs Sergejs Sokolovs. Rusts tika notiesāts uz četriem gadiem cietumā, tomēr pēc vairāk nekā gada tika atbrīvots, un viņam tika ļauts atgriezties Vācijā.