Sergejs Podpalijs (ukraiņu: Сергій Іванович Підпалий, krievu: Сергей Иванович Подпалый; dzimis 1963. gada 13. septembrī) ir Ukrainā dzimis krievu futbola treneris un bijušais futbolists. No 2011. līdz 2012. gadam bijis Latvijas futbola kluba FK Ventspils galvenais treneris. Karjeras laikā spēlējis dažādu valstu klubos, taču lielāko karjeras daļu aizvadījis FC Tyumen, kā arī FK Lokomotiv Maskava sastāvā. Divas spēles aizvadījis Krievijas izlases sastāvā. 2001. gadā uzsāka trenera karjeru, sākumā trenēja Baltkrievijas un Krievijas klubus. 2011. gada sākumā tika apstiprināts par Latvijas LMT Virslīgas kluba FK Ventspils galveno treneri. Pēc neveiksmīga 2012. gada sezonas sākuma tika atbrīvots no amata. 2013. gada janvārī kļuva par Krievijas kluba Belgorodas "Saļut" izpilddirektoru. Vēlāk neilgu laiku trenējis Saranskas "Mordovia", bet drīz pēc tam atgriezies "Saļut", kur strādājis līdz komandas likvidācijai.