Andrē Villašs-Boašs (portugāļu: André Villas-Boas, dzimis 1977. gada 17. oktobrī) ir Portugāles futbola treneris. Kopš 2019. gada Villašs-Boašs ir Ligue 1 komandas Marseļas "Olympique" galvenais treneris. Villašs-Boašs ir viens no tiem treneriem, kas nekad nav spēlējis futbolu profesionāli, kā arī jauniešu līmenī. 2010.–2011. gada sezonā Villašs-Boašs ar FC Porto komandu, ieguva Portugāles Premjerlīgas titulu, nepiedzīvojot nevienu zaudējumu. Vēlāk trenējis Anglijas Premjerlīgas komandas Chelsea un Tottenham Hotspur. Nākamās divas sezonas Villašs-Boašs bija Sanktpēterburgas "Zenit" galvenais treneris. Bijis arī Ķīnas komandas Shanghai SIPG galvenais treneris. 2019. gadā Villašs-Boašs tika apstiprināts par Marseļas "Olympique" galveno treneri. 2021. gada februārī pēc domstarpībām ar kluba vadību amatu atstāja.