Karmena Kasa (igauņu: Carmen Kass, dzimusi 1978. gada 14. septembrī) ir igauņu modele. Modes industrijā uzskatīta par supermodeli, ir sadarbojusies ar Versace, Yves Saint Laurent, Gucci, Valentino, Chanel, Calvin Klein, Ralph Lauren, Dior, Céline, Givenchy un Michael Kors. 2002. gadā bijusi otra vislabāk apmaksātā modele pasaulē. Vairākas reizes piedalījusies Victoria's Secret modes šovā. Tēlojusi arī kino. 2004. gadā Kasa kandidēja Eiroparlamenta vēlēšanās, taču netika ievēlēta. No 2004. līdz 2011. gadam vadījusi Igaunijas šaha federāciju.