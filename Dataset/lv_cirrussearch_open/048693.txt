The Homesman ir 2014. gada vēsturiska drāma, kas balstīta uz Glendona Svārthuta tāda paša nosaukuma romānu. Filmas režisors, kā arī viens no scenārija autoriem un galveno lomu atveidotājiem ir Tomijs Lī Džonss. Citas lomas atveido Hilarija Svonka un Merila Strīpa. Filmas pirmizrāde notika 2014. gada 18. maijā Kannu filmu festivālā. Trīs sievietes, kuras dzīvo Amerikas pierobežā, padara trakas skarbā pionieru dzīve. Trijotnes izglābšanu uzņemas dievbijīgā un neatkarīgi domājošā Mērija Bī Kadija. Vagonā dodoties uz Aiovu, Mērija drīz saprot, cik biedējošs ir viņu turpmākais ceļojums.