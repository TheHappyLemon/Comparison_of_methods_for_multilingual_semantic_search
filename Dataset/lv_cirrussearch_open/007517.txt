Čehijas futbola izlase ir nacionālā futbola komanda, kas pārstāv Čehijas valsti starptautiskās futbola sacensībās. Čehijas futbola izlasi pārvalda Čehijas Futbola asociācija. Pirms Pirmā pasaules kara Bohēmijas izlase (mūsdienās Čehijas), būdama Austroungārijas sastāvā aizvadīja 7 spēles. Vēlāk, kad Čehija bija Čehoslovākijas daļa, Čehoslovākijas izlase divreiz ieņēma 2. vietu Pasaules čempionātos (1934. un 1962. gadā), kā arī uzvarēja Eiropas čempionātā 1976. gadā. Pēc Čehoslovākijas sadalīšanās, Čehija izlase savu pirmo spēli aizvadīja 1994. gadā pret Turciju. Čehijas izlases lielākie panākumi ir 2. vieta 1996. gadā, kā arī pusfināls 2004. gadā.