Luņiņeca (baltkrievu: Лунінец, krievu: Лунинец) ir pilsēta Baltkrievijā, Brestas apgabalā, Luņiņecas rajona centrs valsts dienvidos. Dzelzceļa mezgls. Rakstos pirmoreiz minēta 1449. gadā. No 1569. gada - Rečas Pospoļitas sastāvā. Pēc Otrā Polijas dalīšanas 1793. gadā Luņiņeca iekļāvās Krievijā. 1888. gadā kļuva par dzelzceļa mezglu. No 1921. līdz 1939. gadam tā atradās Polijas sastāvā. 1939. gadā Luņinecu ieņēma PSRS karaspēks. Otrā pasaules kara laikā Luņiņecu ieņēma vācu karaspēks. 1942. gada 1. aprīlī Lahvas ciemā uz austrumiem no Luņiņecas notika pirmā ebreju geto sacelšanās kara laikā. 1943. gada februārī starp Hancavičiem un Luniņecu notika vācu pretpartizānu operācija Hornung, kurā piedalījās Oskara Dirlevangera komandētie spēki. Operācijas rezultātā tika iznīcināti 12 000 cilvēku (gan civiliedzīvotāju, gan partizānu). Pēc Otrā pasaules kara - Baltkrievijas PSR sastāvā. PSRS gados pie pilsētas atradās kara aviācijas bāze. No 1991. gada - Baltkrievijā.