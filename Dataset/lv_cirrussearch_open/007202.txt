Ēresunds (dāņu: Øresund, zviedru: Öresund) ir jūras šaurums starp Zviedriju un Dānijai piederošo Zēlandes salu. Viens no Dāņu šaurumiem, kas savieno Baltijas jūru ar Ziemeļjūru. Ēresunds ir ap 100 km garš un šaurākajā vietā tikai 4 km plats. Šauruma krastos vairākas lielas pilsētas: Kopenhāgena Dānijā un Malme un Helsingborja Zviedrijā. Kopenhāgena un Malme ir savienotas ar 2000. gadā pabeigto Ēresunda tiltu. Šaurumā notiek intensīva kuģu satiksme.