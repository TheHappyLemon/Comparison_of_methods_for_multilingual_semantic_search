Centrālā Karakoruma nacionālais parks (urdu: وسطی قراقرم نیشنل پارک, angļu: Central Karakoram National Park) ir 1993. gadā nodibināts nacionālais parks Pakistānas galējos ziemeļaustrumos, Gilgitas-Baltistānas teritorijā, pie robežas ar Ķīnu. Tas ir visaugstāk ierīkotais nacionālais parks pasaulē un pēc teritorijas lielākais Pakistānā. Nacionālais parks atrodas Karakoruma kalnos. Parka teritorijā atrodas četras kalnu virsotnes, kas augstākas par 8000 metriem, to starpā K2, kā arī 60 virsotnes, kas augstākas par 7000 metriem. Šeit atrodas vairāki šļūdoņi, to starpā Baltoro un Biafo. Šeit dzīvo tādi apdraudēti vai reti dzīvnieki kā uriāls, sniega leopards, sniega leopards, Āzijas melnais lācis, Himalaju vilks, kalnu zebiekste.