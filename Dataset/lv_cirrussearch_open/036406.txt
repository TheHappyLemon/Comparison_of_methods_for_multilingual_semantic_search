2017. gada Bērnu Eirovīzijas dziesmu konkurss (angļu: Junior Eurovision Song Contest 2017; franču: Concours Eurovision de la chanson junior 2017) bija 15. ikgadējais Bērnu Eirovīzijas dziesmu konkurss, kas norisinājās Tblisi Sporta pilī, Gruzijas galvaspilsētā Tblisi. Konkursā piedalījās 16 valstis, ieskaitot Portugāli, kas atgriezās pēc 11 konkursu pārtraukuma. No konkursa izstājās Bulgārija un Izraēla. Konkursā uzvarēja Krievija.