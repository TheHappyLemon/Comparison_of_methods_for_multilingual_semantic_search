Horhe Lorenso (spāņu: Jorge Lorenzo Guerrero; dzimis 1987. gada 4. maijā Palmā de Maļorkā, Spānijā) ir profesionāls spāņu šosejas motobraucējs. Pašlaik (2019) brauc MotoGP seriālā un pārstāv Repsol Honda komandu. Viņš ir divkārtējs pasaules čempions 250 cm3 klasē (2006, 2007). MotoGP klasē brauc kopš 2008. gada sezonas, 2009. gada sezonas kopvērtējumā ierindojoties 2. vietā. 2010. gadā viņš izcīnīja pirmo čempiona titulu Moto GP klasē, bet 2011. gadā viņš palika otrajā vietā, 2012. gadā izcīnīja otru titulu.