Xerox Alto bija viens no pirmajiem datoriem, kuri bija paredzēti individuālai izmantošanai (lai arī ne kā mājas dators), padarot to par to, ko šobrīd sauc par personālo datoru. To 1973. gadā izstrādāja uzņēmumā Xerox PARC. Tas bija pirmais dators, kas izmanto darbvirsmas metaforu un ar peli vadāmu grafisko lietotāja saskarni (GUI). Tas nebija komerciāls projekts, tomēr tika radīti vairāki tūkstoši eksemplāru, un tos daudzus gadus aktīvi izmantoja PARC un citas Xerox struktūrvienības, kā arī vairākas universitātes. Nākamajās dekādēs Alto ievērojami ietekmēja personālo datoru projektēšanu, īpaši Apple Macintosh un pirmās Sun darbstacijas. Šobrīd tas ir rets un vērtīgs kolekcionējams priekšmets.