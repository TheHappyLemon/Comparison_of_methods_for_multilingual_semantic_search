Pulkovas augstienes (krievu: Пулковские высоты) ir pauguru virkne Krievijas pilsētas Sanktpēterburgas dienvidu daļā. Tā ir Baltijas-Lādogas kāples sastāvdaļa, kas iekļaujas Ižoras augstienes ziemeļdaļā. Veidota no kembrija māliem, ko sedz ledāja sanesas. Sasniedz līdz 73 m augstumu. Paugurā — Pulkovas kalnā, kas novietojies augstieņu ziemeļos, atrodas Krievijas Zinātņu akadēmijas Pulkovas astronomijas observatorija. Otrā pasaules kara laikā augstienes bija viens no Ļeņingradas aizsardzības sektoriem, kur kaujās piedalījās arī latviešu leģionāri. Kauju vietā 1967. gadā atklāts piemineklis "Pulkovas robeža".