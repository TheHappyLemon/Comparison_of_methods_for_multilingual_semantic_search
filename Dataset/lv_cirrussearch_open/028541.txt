Pēteris Ernests Gūtmanis, arī Ernsts Gutmans (dzimis 1901. gada 27. septembrī, miršanas dati nav zināmi) bija Latvijas bokseris. Dzimis Vidrižu pagasta "Vītoliņu" māju kalpa Pētera Gūtmaņa un viņa sievas Minnas dzimušas Teteres ģimenē. Piedalījies 1924. gada vasaras olimpiskajās spēlēs Parīzē, kur vieglajā svarā zaudējis 1. kārtā. Pēc dalības Olimpiskajās spēlēs piedalījies profesionāļu ciņās Anglijā, Beļģijā, Francijā un Spānijā. Pēc sportista karjeras beigām pārcēlies uz dzīvi Francijā.