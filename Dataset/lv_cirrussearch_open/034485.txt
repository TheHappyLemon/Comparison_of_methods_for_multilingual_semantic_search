Ruta Beitia (spāņu: Ruth Beitia; dzimusi 1979. gada 1. aprīlī Santanderā) ir bijusī spāņu vieglatlēte, startēja augstlēkšanas sacensībās. Izcīnījusi zeltu 2016. gada vasaras olimpiskajās spēlēs. Trīskārtēja Eiropas čempione, 2013. gada Pasaules čempionāta sudraba medaļas ieguvēja, uzvarējusi Eiropas čempionātā telpās. Spānijas rekordiste (2,02 m, kas uzstādīts Sansevastjanā 2007. gadā). Par Riodežaneiro olimpisko čempion R. Beitia kļuva 37 gadu un 141 dienas vecumā, kļūstot par vecāko olimpiādes uzvarētāju šajā disciplīnā. Pirmo Spānijas rekordu augstlēkšanā labojusi jau 19 gadu vecumā 1998. gadā (1,98 m). Savukārt trešo reizi par Eiropas čempioni R. Beitia kļuva 2016. gadā 37 gadu vecumā.