Deivids Maikls "Deivs" Batista jaunākais (angļu: David Michael "Dave" Bautista Jr; dzimis 1969. gada 19. janvārī) ir Amerikas Savienoto Valstu aktieris un bijušais profesionālais cīkstonis, jauktās cīņas mākslas cīkstonis. Viņš amerikāņu izklaides kompānijas WWE rīkotajās izrādēs piedalījās ar segvārdu Batista (Batista), sešas reizes kļūstot par čempionu. Kopš 2006. gada sācis filmēties kinofilmās. Starp slavenākajām filmām ar viņa piedalīšanos ir "Ridiks", "007: SPEKTRS", "Galaktikas sargi", "Galaktikas sargi: 2. daļa", "Pa asmeni skrejošais 2049", Glass Onion: A Knives Out Mystery un "Kāds klauvē pie būdas".