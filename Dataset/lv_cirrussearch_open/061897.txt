Bruno Konti (itāļu: Bruno Conti, dzimis 1955. gada 13. martā) ir Itālijas futbola treneris un bijušais futbolists, spēlēja malējā uzbrucēja pozīcijā, bijis Itālijas futbola izlases dalībnieks. Pašlaik Konti ir Itālijas komandas AS Roma jauniešu attīstības sektora vadītājs. Gandrīz visu savu spēlētāja karjeru spēlējis AS Roma komandā. 20. gadsimta 70. gados divas reizes ticis izīrēts Genoa komandai. Ar Roma komandu 1983. gadā uzvarējis Itālijas A sērijā, kā arī piecas reizes ieguvis Itālijas kausu. Ieguvis iesauku "Romas mērs". Konti ir svarīga personība Roma komandas vēsturē. Viņš tiek uzskatīts par vienu no Itālijas visu laiku labākajiem malējiem uzbrucējiem. Itālijas futbola izlases sastāvā spēlējis no 1980. līdz 1986. gadam. Ar izlasi uzvarējis 1982. gada FIFA Pasaules kausā. Piedalījies arī 1986. gada FIFA Pasaules kausā.