Džuzepe Arčimboldo (itāļu: Giuseppe Arcimboldo; dzimis 1527. gadā Milānā, miris 1593. gadā Milānā) bija itāliešu manierisma gleznotājs, kurš gleznoja alegoriskus portretus, uz audekla attēlojot dažādus augļus, dārzeņus, ziedus, zivis vai grāmatas portretējamās figūras formā. Arčimboldo tomēr ir arī konvencionāli darbi. Savas darbības sākumā Arčimboldo veidoja vitrāžas un gobelēnus Milānas un Moncas katedrālēm, kā arī freskas Komo katedrālei. 1562. gadā Arčimboldo kļuva par Maksimiliana II un vēlāk arī Rūfolfa II galma gleznotāju Prāgā. Līdz ar nokļūšanu galmā aizsākās Arčimboldo daiļrades nekonvenciālais posms. Arčimboldo darbi ir viens no sirreālistu iedvesmas avotiem.