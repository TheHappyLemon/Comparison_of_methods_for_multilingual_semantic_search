"Meitene ar pērļu auskaru" (angļu: Girl with a Pearl Earring) ir 2003. gada Apvienotās Karalistes, Luksemburgas un Nīderlandes kopražojuma romantiska drāmas filma, kas balstīta uz Treisijas Ševaljē tāda paša nosaukuma romānu. Filmas režisors ir Pīters Vebers. Galvenās lomas filmā atveido Skārleta Johansone, Kolins Fērts, Toms Vilkinsons, Džūdija Pārfita, Kilians Mērfijs un Esija Devisa. Filmas pirmizrāde notika 2003. gada 31. augustā Tellaridā. Jauna meitene, kura strādā mākslinieka Jana Vermēra mājā, kļūst par viņa talantīgu asistenti un modeli vienam no Vermēra slavenākajiem darbiem.