Solaris Urbino 18 Hybrid ir zemās grīdas savienotais autobusu modelis, kas paredzēts pasažieru pārvadāšanai pilsētas robežās. To ražo Polijas autobūves uzņēmums Solaris Bus & Coach Polijā Boļehovo-Osedlē (netālu no Poznaņas), Lielpolijas vojevodistē. Solaris Urbino 18 Hybrid bija viens no pirmajiem hibrīdautobusu modeļiem Eiropā, tā sērijveida ražošana tika uzsākta 2006. gadā. Autobuss ir aprīkots ar diviem elektrodzinējiem un vienu dīzeļdzinēju.