"Melnā mise" (angļu: Black Mass) ir 2015. gada ASV biogrāfiska krimināldrāma, kuras režisors un viens no producentiem ir Skots Kūpers. Galvenās lomas atveido Džonijs Deps, Džoels Edžertons, Benedikts Kamberbačs, Kevins Beikons, Džesijs Plemonss, Korijs Stolls, Dakota Džonsone un Rorijs Kočreins. Filmas pirmizrāde notika 2015. gada 4. septembrī Venēcijas filmu festivālā. Filmā parādīts patiess stāsts par Vaitiju Baldžeru, štata senatora brāli un slavenāko vardarbīgo noziedznieku Dienvidbostonas vēsturē, kurš kļuva par FIB informatoru.