Pēters Medģeši (ungāru: Medgyessy Péter; dzimis 1942. gada 19. oktobrī) ir Ungārijas politiķis un ekonomists, Ungārijas premjerministrs no 2002. līdz 2004. gadam. 1966. gadā beidza Kārļa Marksa Ekonomisko zinātņu universitāti (tagad Budapeštas Korvina universitāte). Sociālistiskās Ungārijas laikā ieņēma augstus amatus finanšu ministrijā, 1987. gadā kļūdams par Ungārijas finanšu ministru. Pēc sociālisma sabrukuma nepārreģistrējās reformētajā komunistu partijā, bet no 1990. līdz 1996. gadam bija ietekmīgos amatos dažādās bankās. Kad 1996. gadā valdības vadīšanu uzticēja Ģulam Hornam, Medģeši atkal kļuva par finanšu ministru un veica reformas banku sistēmā. 2002. gadā parlaments iecēla Medģeši par valdības vadītāju. 2004. gadā valdības koalīcija izira, Medģeši demisionēja, bet un par nākamo valdības vadītāju kļuva Ferencs Ģurčāņs.