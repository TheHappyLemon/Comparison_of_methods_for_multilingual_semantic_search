Staņislava Valaseviča (poļu: Stanisława Walasiewicz; dzimusi 1911. gada 3. aprīlī, mirusi 1980. gada 4. decembrī), pazīstama arī kā Stella Volša (Stella Walsh), bija poļu vieglatlēte, startēja sprinta sacensībās. Pēc sportistes nāves tika atklāts, ka viņai ir bijuši dzimumdiferenciācijas traucējumi. Dzimusi Polijā, taču divu gadu vecumā kopā ar vecākiem pārvācās uz dzīvi ASV, taču sacensībās pārstāvējusi Poliju. Viņa piedalījās divās Olimpiskajās spēlēs (1932, 1936). 1932. gadā Losandželosā S. Valaseviča izcīnīja zeltu 100 m sprinta distancē, pēc četriem gadiem Berlīnē šajā disciplīnā ieņēma otro vietu. Karjeras laikā uzstādīja 14 pasaules rekordus, ko ratificējusi IAAF.