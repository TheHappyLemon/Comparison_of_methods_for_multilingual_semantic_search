Ella Marija Lani Jeliča-O'Konora (Ella Marija Lani Yelich-O'Connor; dzimusi 1996. gada 7. novembrī), pazīstama ar skatuves vārdu Lorde, ir Jaunzēlandes dziedātāja un dziesmu autore. 13 gadu vecumā parakstījusi līgumu ar ierakstu kompāniju Universal Music Group. 2013. gada martā iznāca Lorde debijas darbs The Love Club EP, kurā bija iekļauta arī dziesma Royals, kas kļuva par hitu un saņēma divas Grammy balvas (tika atzīta par gada dziesmu). Viņa ir trešā jaunākā Grammy saņēmusī māksliniece. Tā paša gada septembrī tika izdots debijas studijas albums Pure Heroine, kas galvenokārt ir saņēmis pozitīvu kritiķu novērtējumu un guvis komerciālus panākumus.