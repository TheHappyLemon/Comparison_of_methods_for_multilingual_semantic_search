Okultisms (latīņu occultus, slepens, apslēpts) ir mācība par pārdabisku spēku esamību, kurus var uztvert ar vairumam nezināmiem paņēmieniem, un vēlāk šos spēkus izmantot, lai izzinātu un ietekmētu pasaules kārtību. Okultisms reizēm attiecas uz mistiskām mācībām vai uz maģiju. Termins dažkārt popularizējot nozīmē "zināšanas tikai daļai cilvēku" vai "zināšanas, kas jāpatur noslēpumā", bet okultistiem tā esot dziļākas garīgās realitātes studēšana. Termini ezotērisks un arkāns ir ar līdzīgu nozīmi un bieži tiek lietoti kopā ar terminu okults. Termins okults tiek arī lietots, lai apzīmētu organizācijas vai sektas, kurās māca par okultismu un tiek pielietota okultisma mācība. Vārds arī saistās ar literatūru un garīgo filosofiju. Tiek piedēvēts arī raganām, burvjiem un šarlatāniem.