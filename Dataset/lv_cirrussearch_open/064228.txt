Itālija (Itālijas Karaliste) bija pārstāvēta 1900. vasaras olimpiskajās spēlēs, kas norisinājās Francijas galvaspilsētā Parīzē no 1900. gada 14. maija līdz 28. oktobrim. Šīs bija otrās vasaras olimpiskās spēles, kurās tā startēja. Itālija šajās olimpiskajās spēlēs bija pārstāvēta ar vismaz 25 sportistiem (24 vīrieši un 1 sieviete, kuriem ir iznāma identitāte), kuri startēja 6 dažādos olimpiskajos sporta veidos. Visvairāk sportistu, 10 sportisti, no Itālijas bija pārstāvēti paukošanā. Pirmo reizi tā bija pārstāvēta jāšanā, paukošanā, peldēšanā, vieglatlētikā un vingrošanā. Šajās olimpiskajās spēlēs izcīnīja pirmās olimpiskās medaļas spēļu vēsturē. Itālija izcīnīja kopumā 5 olimpiskās medaļas, 3 zelta un 2 sudraba medaļas, trijos olimpiskajos sporta veidos (jāšanā, paukošanā un riteņbraukšanā). Šajos sporta veidos tās bija pirmās medaļas Itālijai. Medaļu kopvērtējumā tā ierindojās 8. vietā. Džans Džordžo Trisīno bija vienīgais no sportistiem, kurš izcīnīja divas olimpiskās medaļas (1 zelta un 1 sudraba medaļu), viņš startēja jāšanas sacensībās.