GS1 DataBar ir simbolu saime, kas visbiežāk redzama GS1 DataBar kuponā. Šī svītrkodu saime agrāk bija pazīstama kā Reduced Space Symbology (RSS-14), kas ietver: Simboli, kas paredzēti skenēšanai mazumtirdzniecības vietā: GS1 DataBar Vairākvirzienu GS1 DataBar Vairākvirzienu Saliktais GS1 DataBar Paplašinātais GS1 DataBar Paplašinātais Saliktais Simboli, kas nav paredzēti skenēšanai mazumtirdzniecībā : GS1 DataBar Saīsinātais GS1 DataBar Ierobežotais GS1 DataBar Saliktais Visos GS1 DataBar svītrkodos 14 ciparu datu struktūrā tiek iekodēti GTVN-12 vai GTVN-13. Lai GTVN-12 vai GTVN-13 pārveidotu par 14 ciparu datu struktūru, pa kreisi no GTVN pievieno aizpildošo nulli vai nulles. GS1 DataBar Vairākvirzienu, GS1 DataBar Saliktais Vairākvirzienu, GS1 DataBar Paplašinātais un GS1 DataBar Paplašinātais Saliktais svītrkodiem piemīt daudzvirzienu skenēšanas iespējas. GS1 DataBar Saīsinātais, GS1 DataBar Saliktais un GS1 DataBar Ierobežotais svītrkodus var skenēt tikai ar lineāro rokas vai attēlu skenēšanas ierīci: tos nevar skenēt ar daudzvirzienu skeneriem un tos ir paredzēts nolasīt ar rokas skeneriem. GS1 DataBar Saliktais Vairākvirzienu svītrkods ir paredzēts GTVN informācijas sablīvēšanai kompaktākā kvadrātveida svītrkodā, kas piemērots lietošanai uz mazākiem iepakojumiem (piemēram, etiķešu uzlīmēm uz svaigiem produktiem). GS1 DataBar Ierobežotais, GS1 DataBar Saliktais un GS1 DataBar Saīsinātais ir paredzēti ļoti mazu priekšmetu identificēšanai un galvenokārt tiek izmantoti veselības aprūpes nozarē. Katrā no tiem 14 ciparu datu strukūrā var iekodēt GTVN-12 vai GTVN-13. Indikatora cipars 1 tiek izmantots tikai GS1 DataBar Ierobežotais svītrkodā. Papildus pielietojuma identifikatora iekodēšanai (01) GTVN, GS1 DataBar Paplašinātais un GS1 DataBar Paplašinātais Saliktais var iekodēt vēl arī citus papildu GS1 pielietojuma identifikatorus, piemēram, pārdošanas datumu, svaru un partijas numuru. Katra simbola ietilpība ir līdz 74 rakstzīmēm. Šie atribūti var palīdzēt kontrolēt krājumu samazināšanos, optimizēt produktu papildināšanu un uzlabot produkta izsekojamību tirdzniecības vietās. Ir pamanāms šo svītrkodu arvien plašāks pielietojums ražotāju kuponos. Sākot ar 2011. gada jūniju kuponu kodēšanai obligāti jāizmanto GS1 DataBar, un UPC-A lietošana ir jāpārtrauc. Simboloģija ir oficiāli definēta kā ISO/IEC 24724: 2006. Nosaukums tika mainīts no RSS uz GS1 DataBar, jo pastāv iespēja sajaukt ar Really Simple Syndication.