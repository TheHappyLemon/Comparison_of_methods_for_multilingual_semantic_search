Setomā pagasts (igauņu: Setomaa vald) ir viena no 5 Igaunijas Veru apriņķa pašvaldībām tā galējos austrumos. Pašvaldībā ietilpst 1 lielciems (Verska) un 155 ciemi. Pagasts izveidots 2017. gada reģionālās reformas gaitā, apvienojot Meremē, Mikitamē un Verskas pagastus, kā arī vēsturiskā Luhamā nulka ciemus. Dalās divās savstarpēji nesaistītās daļās un ietver Krievijas pierobežu — setu apdzīvotos apvidus. Robežojas ar Pleskavas ezeru ziemeļos, Krieviju austrumos, Veru pagastu un Reuges pagastu rietumos, kā arī Tartu apriņķa Repinas pagastu ziemeļrietumos.