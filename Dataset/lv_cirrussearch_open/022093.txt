Džons Maikls Grīns (angļu: John Michael Green), dzimis 1977. gada 24. augustā) ir amerikāņu rakstnieks, kura darbi, lai gan pieskaitāmi jauniešu literatūrai, guvuši atzinību starp visām paaudzēm. Džona Grīna populārākie romāni ir "Meklējot Aļasku" (Looking For Alaska) un "Mūsu zvaigžņu vaina" (The Fault in Our Stars), kuru Time Magazine atzina par 2012. gada labāko romānu. 2014. gada jūnijā iznāca romāna ekranizācija "Vainīgas ir zvaigznes" ar Šeilīnu Vudliju un Enselu Elgortu galvenajās lomās. Džons Grīns ir aktīvs video blogotājs, un kopā ar brāli Henku Grīnu ir izveidojis video blogu VlogBrothers. Kopā ar brāli viņš ir nodibinājis arī labdarības pasākumu P4A, kas rosina jauniešus runāt par labdarības projektiem, kurus vajadzētu vairāk atbalstīt.