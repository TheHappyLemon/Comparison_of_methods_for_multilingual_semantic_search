Latvijas Jaunzemnieku savienība bija politiskā partija Latvijā. To vadīja Oto Nonācs. Jaunzemnieku savienības biedri tika ievēlēti 1. un 2. Saeimā. 1928. gadā tā rosināja apvienoties ar Latvijas Jaunsaimnieku un sīkgruntnieku partiju, taču Jaunsaimnieku partijas vadība priekšlikumu noraidīja, pamatojot to ar jaunzemnieku biežo sadarbību ar LSDSP. 3. Saeimas vēlēšanās tā paša gada oktobrī neviens no partijas biedriem netika ievēlēts. Daudzi partiju pameta, lai pievienotos Jaunsaimnieku partijai, bet viens no prominentākajiem partijas pārstāvjiem — Kristaps Bahmanis — pievienojās Progresīvajai apvienībai. Partiju Ministru kabinetā ir pārstāvējuši Ernests Bauers, Markuss Gailītis un Arnolds Mitulis. Visi trīs bija zemkopības ministra amatā.