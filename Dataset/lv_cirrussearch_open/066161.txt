Entonijs Elanga (zviedru: Anthony Elanga, dzimis 2002. gada 27. aprīlī) ir Zviedrijas futbolists, spēlē pussarga pozīcijā, pārstāv Zviedrijas futbola izlasi. Kopš 2023. gada Elanga spēlē Anglijas Premjerlīgas komandā Nottingham Forest. Elanga piedzima Malmē, Zviedrijā, kad viņa tēvs, Kamerūnas futbola izlases spēlētājs Džozefs Elanga pārstāvēja Malmes FF. Vēlāk viņš ar ģimeni pārcēlās uz Angliju un 12 gadu vecumā pievienojies Manchester United akadēmijai. Anglijas Premjerlīgā debitējis 2021. gadā. Zviedrijas futbola izlases sastāvā debitējis 2022. gadā.