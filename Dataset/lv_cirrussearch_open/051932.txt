2009. gada F1 sezona bija 60. F1 sezona. Tā sākās 2009. gada 29. martā un beidzās 1. novembrī. Tajā piedalījās deviņas komandas no 2008. gada, kā arī Brawn GP, kas izveidota uz Honda komandas pamata. Nepiedalījās Prodrive, kura sākotnēji plānoja debitēt F1 2008. gadā, bet pārcēla debiju. Tāpat nepiedalījās Super Aguri F1 komanda, kura bankrotēja iepriekšējās sezonas sākumā. Konstruktoru kausu ieguva Brawn komanda, savukārt par čempionu pirmoreiz kļuva Džensons Batons. Abi tituli tika nodrošināti Brazīlijas Grand Prix, sezonas priekšpēdējā sacīkstē.