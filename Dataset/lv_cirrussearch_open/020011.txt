Karola Marija Hegkvista (zviedru: Carola Maria Häggkvist; dzimusi 1966. gada 8. septembrī) ir zviedru dziedātāja, dziesmu autore. Viņas debijas albums Främling tika pārdots vairāk nekā 1 miljonā kopiju, kas ir Zviedrijas mūzikas vēstures rekords. Savā vairāk nekā 25 gadus ilgajā karjerā ir ierakstījusi tādas dziesmas kā Främling (1983), Tommy tycker om mig (1984), Fångad av en stormvind (1991), All the Reasons to Live (1992), I Believe in Love (2001), Genom allt (2005), Evighet (2006). Mūziķe ir trīs reizes pārstāvējusi Zviedriju Eirovīzijā: 1983. gadā ar dziesmu Främling viņa ierindojās trešajā vietā. 1991. gadā ar dziesmu Fångad av en stormvind viņa uzvarēja, 2006. gadā ar dziesmu Invincible ierindojās piektajā vietā. Tādējādi viņa ir viena no visu laiku veiksmīgākajām Eirovīzijas dalībniecēm konkursa vēsturē.