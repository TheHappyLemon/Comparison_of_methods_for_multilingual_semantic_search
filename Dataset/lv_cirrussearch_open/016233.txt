Šis raksts ir par ezeru Krievijā, Vologdas apgabalā. Par citām jēdziena Beloje nozīmēm skatīt nozīmju atdalīšanas lapu. Beloje, arī Belojes ezers (krievu: Белое озеро, vepsu: Vaugedjärv vai Valged jär’v — 'baltais ezers'), ir liels ezers Krievijā, Vologdas apgabala rietumu daļā. Ezeram gandrīz apaļa forma. Galvenās pietekas ir Kovža un Kema. Daļa no Volgas—Baltijas ūdensceļa. 1964. gadā ezeram līmenis pacelts, veidojot Šeksnas ūdenskrātuvi. Ūdens apmaiņas periods ir 1,03 gadi. Aizsalst no novembra līdz aprīlim. Pie ezera atrodas viena no vecākajām Krievijas pilsētām — Belozerska.