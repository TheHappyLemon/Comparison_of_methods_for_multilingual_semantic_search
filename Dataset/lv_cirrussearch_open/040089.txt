Evers Maksimiliano Dāvids Banega (spāņu: Éver Maximiliano David Banega; dzimis 1988. gada 29. jūnijā) ir Argentīnas futbolists, pussargs, bijis Argentīnas futbola izlases dalībnieks. Kopš 2021. gada pārstāv Saūda Arābijas profesionālās līgas klubu Al Shabab. Banega karjeru sāka Argentīnas klubā Buenosairesas "Boca Juniors". 2008. gadā Banega pievienojās Spānijas klubam Valencia CF. 2014. gadā Banega parakstīja līgumu ar Sevilla FC. Tur viņš divas reizes 2015. un 2016. gadā izcīnija UEFA Eiropas līgas čempionu titulu. 2016. gadā Banega pievienojās Milānas "Internazionale", bet jau nākamajā sezonā atgriezās Sevilla FC. Argentīnas futbola izlasē spēlējis 57 spēles un guvis 4 vārtus.