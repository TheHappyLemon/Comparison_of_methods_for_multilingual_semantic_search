Patsons Daka (angļu: Patson Daka, dzimis 1998. gada 9. oktobrī) ir Zambijas futbolists, spēlē uzbrucēja pozīcijā, Zambijas futbola izlases dalībnieks. Kopš 2021. gada Daka pārstāv Anglijas čempionāta komandu Leicester City. Pēc spēlēšanas vairākās Zambijas komandās, 2017. gada janvārī Daka pārcēlās uz Red Bull Salzburg rezerves komandu Liefering. 2017. gada 27. novembrī, UEFA Čempionu līgas mačā pret Genk, Daka guva vārtus, tādējādi kļūstot par pirmo Zambijas futbolistu, kurš ir guvis vārtus Čempionu līgas grupu turnīrā. Daka palīdzēja komandai izcīnīt četrus Austrijas Bundeslīgas titulus un trīs Austrijas kausus. 2020–21. gada sezonā kļuvis par līgas labāko vārtu guvēju. 2021. gada vasarā Daka pārcēlās uz Anglijas Premjerlīgas komandu Leicester City. Zambijas futbola izlases sastāvā Daka debitēja 2015. gadā.