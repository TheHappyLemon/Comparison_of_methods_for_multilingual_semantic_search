Čārlzs Maikls Lorijs (angļu: Charles Michael Lorre; dzimis Čārlzs Maikls Livains (angļu: Charles Michael Levine) 1952. gada 18. oktobrī) ir amerikāņu kino un televīzijas režisors, scenārists, televīzijas producents, komponists un aktieris. Loriju dēvē par "Situāciju komēdiju karali", viņš ir autors vai līdzautors un producents tādiem situāciju komēdiju seriāliem kā Grace Under Fire, Cybill, "Darma un Gregs" (Dharma & Greg), "Divarpus vīri", "Lielā sprādziena teorija", Mike & Molly, "Mamma" (Mom), "Jaunais Šeldons" (Young Sheldon), The Kominsky Method, Disjointed, Bob Hearts Abishola, B Positive, United States of Al un How to Be a Bookie. Darbojies kā izpildproducents seriālam Roseanne. Ieguvis Zelta globusa balvu par seriālu Roseanne (1993) un Cybill (1996), kā arī 2019. gadā par seriālu The Kominsky Method. 1990. gados izveidoja kompāniju Chuck Lorre Productions.