Horvātijas futbola izlase ir nacionālā futbola komanda, kas pārstāv Horvātiju starptautiskās futbola sacensībās. Horvātijas futbola izlasi pārvalda Horvātijas Futbola federācija. Pēc Dienvidslāvijas sadalīšanās Horvātijas izlase savu pirmo spēli aizvadīja 1990. gada 17. oktobrī pret ASV. Lielākais Horvātijas izlases panākums ir 2. vieta 2018. gada FIFA Pasaules kausā, kur finālā tā piekāpās Francijas izlasei. 1998. un 2022. gada Pasaules čempionātā Horvātija izcīnīja 3. vietu. No visām bijušās Dienvidslāvijas valstīm vislielākie panākumi ir tieši Horvātijas izlasei.