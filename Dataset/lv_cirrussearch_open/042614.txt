Šanhajas trase (ķīniešu: 上海國際賽車場) ir Formula 1 sacīkšu trase, kura atrodas Šanhajā, Ķīnā. Tās būvniecība sākās 2003. gada sākumā un noslēdzās pēc 18 mēnešiem. 2004. gada beigās tur jau notika Formula 1 sacīkstes un pirmais Ķīnas GP. Starptautiskā Automobiļu Federācija ir apstiprinājusi to, ka Šanhajas trasē Formula 1 sacīkstes notiks arī 2008. gadā. Trases būvniecība izmaksāja apmēram 450 miljonus ASV dolāru. Tāpat kā citas jaunās paaudzes Formula 1 trases, to dizainēja vācu arhitekts Hermans Tilke. Tāpat kā citās viņa projektētās trasēs, starta-finiša taisne ir gara un tai seko lēns, 180 grādu līkums. Pašreizējie Formula 1 spēkrati bez īpašām grūtībām spēj pārsniegt 300 km/h ātrumu taisnē starp 13. un 14. līkumu. Trases izskats atgādina ķīniešu simbolu "šang", kas nozīmē virs kaut kā vai pacelties. Tas arī ir Šanhajas pilsētas pirmais burts. Trase kopā ar tribīnēm un visu pārējo aizņem 5,3 kvadrātkilometrus.