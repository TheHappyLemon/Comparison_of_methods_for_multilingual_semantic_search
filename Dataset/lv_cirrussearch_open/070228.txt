"Sātana māja" (angļu: The House of the Devil) ir 2009. gada ASV šausmu filma, kuras režisors un scenārija autors ir Tajs Vests. Filmā galvenās lomas atveido Džoselina Donehjū, Toms Nūnens, Mērija Voronova, Greta Gērviga, A. Dž. Bouens un Dī Volisa. Filmas darbība norisinās 1980. gados un stāsta par jaunu koledžas studenti, kuru nolīgst par aukli kādā izolētā mājā. Drīz viņa atskārš, ka mājas saimnieki glabā kādu noslēpumu, kas viņai liek cīnīties par savu dzīvību. Filmas "Sātana māja" pirmizrāde notika 2009. gada 25. aprīlī. Filmā izmantotas 1970. un 1980. gadu šausmu filmu tehnikas un tehnoloģijas, lai vizuāli panāktu retro stilu. Filma saņēma pozitīvas kritiķu atsauksmes, slavējot tās atmosfēru un vizuālo stilu. Tīmekļa vietnē Rotten Tomatoes filmai ir 85% vērtējums.