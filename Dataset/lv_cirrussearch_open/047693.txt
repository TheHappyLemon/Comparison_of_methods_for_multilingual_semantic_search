Nauru starptautiskā lidosta (angļu: Nauru International Airport) ir Nauru vienīgā lidosta. Atrodas salas dienvidrietumos, Jarenas apgabalā. Lidostā bāzējas Nauru nacionālā aviosabiedrība Nauru Airlines, kas 2019. gadā nodrošināja lidojumus uz 6 virzieniem (Brisbenu Austrāliju, Honiaru Zālamana Salās, Madžuro Māršala Salās, Nandi Fidži, Ponpeju Mikronēzijā un Taravu Kiribati). Lidostu izbūvēja Japāna 1943. gada janvārī, kad tā Otrā pasaules kara laikā bija okupējusi Nauru. Pēc kara tā tika piemērota civilai lietošanai.