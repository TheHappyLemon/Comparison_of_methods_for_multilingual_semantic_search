Medisona Kīsa (angļu: Madison Keys; dzimusi 1995. gada 17. februārī) ir profesionāla amerikāņu tenisiste. Profesionāles karjeru uzsākusi 2009. gadā un līdz šim augstāko vietu WTA vienspēļu rangā sasniegusi 2016. gada oktobrī (7. vieta). Uzvarējusi 7 WTA vienspēļu turnīros. Lielākais sasniegums Grand Slam turnīros ir iekļūšana 2017. gada ASV atklātā čempionāta finālā, savukārt 2018. gadā viņa iekļuva Francijas atklātā čempionāta pusfinālā. Piedalījusies 2016. gada vasaras olimpiskajās spēlēs, kur ieguvusi 4. vietu.