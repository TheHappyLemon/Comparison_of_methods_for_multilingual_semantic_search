Brunu Gimaraiss Rodrigess Moura (portugāļu: Bruno Guimarães Rodriguez Moura, dzimis 1997. gada 16. novembrī) ir Brazīlijas futbolists, spēlē pussarga pozīcijā, Brazīlijas futbola izlases dalībnieks. Kopš 2022. gada Gimaraiss pārstāv Anglijas Premjerlīgas komandu Newcastle United. Savu karjeru sācis Brazīlijas komandās Audax un Atletico Paranaense. 2020. gadā pievienojies Ligue 1 līgas komandai Lionas "Olympique". 2022. gada javārī Gimaraiss par 40 miljoniem sterliņu mārciņām pievienojās Anglijas Premjerlīgas komandai Newcastle United. Brazīlijas futbola izlases sastāvā debitējis 2020. gadā. Izcīnījis zelta medaļu 2020. gada vasaras olimpiskajās spēlēs.