Šis raksts ir par franžīzi. Par citām jēdziena Jugio nozīmēm skatīt nozīmju atdalīšanas lapu. "Jugio" jeb Yu-Gi-Oh (japāņu: 遊☆戯☆王 ,Yū☆gi☆ō, burtiski — 'Spēļu karalis') ir Japānā veidota manga un anime. Sākotnēji tā bija manga, kura tika publicēta žurnālā Shonen Jump no 1996. līdz 2004. gadam, kur ieguva popularitāti. Tās autors ir Kazuki Takahaši. Ir uzņemti vairāki seriāli "Jugio" franšīzē, kā arī vairākas filmas. Zem "Jugio" zīmola tiek ražoti arī citi izstrādājumi, piemēram, spēļu kārtis "Dueļu briesmoņi" un datorspēles. 2000. gada seriālu un "GX" pārraidīja arī Latvijā, TV3 kanālā.