Programmēšana pāros ir spējās izstrādes paņēmiens, kurā divi programmētāji kopīgi strādā pie vienas darbstacijas. Viens, vadītājs, raksta kodu, kamēr otrs, novērotājs vai navigators, pārskata katru koda rindu, tās tapšanas brīdī. Pēc īsa laika intervāla programmētāji mainās lomām. Koda apskates laikā novērotājs ņem vērā arī plašāku skatījumu uz kodu, piedāvājot idejas par uzlabojumiem un iespējamām nākotnes problēmām. Tas ļauj vadītājam veltīt visu uzmanību konkrētajam darba uzdevumam, izmantojot novērotāju kā drošības tīklu un ceļvedi.