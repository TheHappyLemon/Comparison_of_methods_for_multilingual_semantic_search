Dalasas "Stars" (angļu: Dallas Stars) ir profesionāls ASV hokeja klubs, kas ir bāzēts Dalasā, Teksasas štatā, ASV. Klubs spēlē Nacionālās hokeja līgas Rietumu konferences Centrālajā divīzijā. Tas tika dibināts 1967. gadā kā Minesotas "North Stars" un kopš dibināšanas brīža spēlē NHL. Savas pastāvēšanas vēsturē "Stars" ir vienu reizi iezcīnījusi Stenlija kausu (1999. gadā), trīs reizes kļuvusi par konferences uzvarētāju. Mājas spēles komanda aizvada American Airlines Center hallē. Līdz pat 2010. gadam viens no kluba atpazīstamības simboliem, kā arī rezultatīvākajiem spēlētājiem bija amerikāņu centrs Maiks Modano, kurš "North Stars" un "Stars" rindās kopā aizvadīja 21 sezonu. Viņš ir arī kluba visu laiku rezultatīvākais spēlētājs.