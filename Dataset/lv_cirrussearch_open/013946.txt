Frīdrihs Ludvigs Gotlobs Frēge (vācu: Friedrich Ludwig Gottlob Frege; dzimis 1848. gada 8. novembrī, miris 1925. gada 26. jūlijā) bija vācu matemātiķis, loģiķis un filozofs. Modernās loģikas un analītiskās filozofijas pamatlicējs. Dzimis un miris Mēklenburgā, tomēr lielāko daļu no darba mūža pavadīja Jēnas Universitātē. Frēges darbi publikāciju laikā visai maz ievēroti. Kļuva pazīstams, pateicoties itālim Džuzepem Peano un britam Bērtrandam Raselam, kuri atklāja Frēges idejas plašākam filozofu un loģiķu lokam. Frēges 1879. gada darbs Begriffsschrift var tikt uzskatīts par pagrieziena punktu modernās loģikas attīstībā.