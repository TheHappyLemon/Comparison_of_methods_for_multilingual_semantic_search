42 (četrdesmit divi) ir skaitlis, kas veselo skaitļu rindā atrodas starp 41 un 43. Romiešu skaitļu sistēmā 42 tiek pierakstīts šādi — XLII —, bet binārajā skaitīšanas sistēmā četrdesmit divi ir 101010, oktālajā skaitīšanas sistēmā — 52 un heksadecimālajā skaitīšanas sistēmā — 2A. Sadalot 42 pirmreizinātājos, iegūst 2 × 3 × 7. Gada 42. diena ir 11. februāris. Matemātikā 42 ir viens no Katalāna skaitļiem. No asteroīdiem 42 numurs ir piešķirts Izīdai. Ķīmisko elementu periodiskā tabulā 42 ir molibdēna (Mo) atomskaitlis. Japāņu kultūrā skaitlis 42 tiek uzskatīts par nelaimīgu. Suņiem ir 42 zobi. Vieglatlētikā maratona distances garums ir 42 km un 195 metri.