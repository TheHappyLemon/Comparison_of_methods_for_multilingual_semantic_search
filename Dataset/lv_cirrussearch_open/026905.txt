Sudānas Republikas ģerbonis ir viens no mūsdienu Sudānas valsts simboliem. Ieviests 1985. gadā. Ģerbonī attēlots sekretārputns, kas nes Mahamada Ahmada, pašpasludinātā mahdi, valdīšanas laika vairogu, kurš valdīja neilgu laiku Sudānā 19. gadsimtā. Divi ruļļi, kas izvietoti ģerbonī sevī ietver frāzes: augšējā rullī ir valsts moto An-nasr lanā النصر لنا ("Uzvara ir mūsu"), un apakšējā ir rakstīts valsts nosaukums جمهورية السودان Jumhūriyat as-Sūdān ("Sudānas republika"). Ģerbonis ir arī Sudānas Republikas prezidenta zīmogs zelta krāsā, kas ir attēlots uz prezidenta karoga un transportlīdzekļiem, kuri pārvadā prezidentu. Sekretārputns ģerbonim tika izvēlēts, jo tas vislabāk raksturo valsti. Pirms tam tika izskatīti arī Saladīna ērgļa un Kuraišīta vanaga atveidojumiem, kas sastopami vairākos arābu valstu ģerboņos un tiek asociēti ar arābu nacionālismu.