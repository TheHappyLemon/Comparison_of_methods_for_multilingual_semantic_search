Džons Deivids Vašingtons (angļu: John David Washington, dzimis 1984. gada 28. jūlijā) ir ASV aktieris un bijušais amerikāņu futbolists. Spēlējis amerikāņu futbolu jauniešu līmenī, bet vēlāk, kā viņa tēvs Denzels Vašingtons, sācis aktiera karjeru. Savu aktiera karjeru sācis jau 1992. gadā, kad septiņu gadu vecumā parādījies filmā Malcolm X, kurā galvenā loma bija viņa tēvam. No 2015. gada līdz 2019. gadam piedalījies HBO seriālā Ballers. Spēlējis galveno lomu Spaika Lī kriminālfilmā "Melnais KKKlanmens" (2018). Par to nominēts gan Zelta globusa balvai, gan Ekrāna aktieru ģildes balvai. Turpinājis iemantot atpazīstamību ar lomām filmās "Tenet" (2020), Malcolm & Marie (2021), Beckett (2021), "Amsterdama" (2022) un "Radītājs" (2023).