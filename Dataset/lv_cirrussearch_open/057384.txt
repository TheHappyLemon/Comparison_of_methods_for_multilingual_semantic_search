2023. gada Eirovīzijas dziesmu konkurss (angļu: Eurovision Song Contest 2023; franču: Concours Eurovision de la chanson 2023) bija 67. ikgadējais Eirovīzijas dziesmu konkurss, kam pēc Eirovīzijas tradīcijām, būtu jānotiek Ukrainā pēc Kalush Orchestra uzvaras 2022. gada Eirovīzijas dziesmu konkursā ar dziesmu Stefania (Стефанія), taču sakarā ar Krievijas iebrukumu Ukrainā 2022. gadā, konkursa norises vieta tika pārcelta uz Liverpūles arēnu Liverpūlē Lielbritānijā. Pusfināli notika 9. un 11. maijā, bet fināls 13. maijā. Šī bija devītā reize, kad Apvienotā Karaliste rīkoja konkursu (pēdējo reizi konkurss Apvienotājā Karalistē notika Birmingemā 1998. gadā). Konkursā uzvarēja Zviedrijas dziedātāja Lorīna ar dziesmu Tattoo, kļūstot par pirmo sievieti, kas Eirovīzijā ir uzvarējusi divas reizes (iepriekš 2012. gadā) un otro izpildītāju Eirovīzijas vēsturē, kas ir uzvarējusi divas reizes (iepriekš Džonijs Logans 1980. un 1987. gadā).