Matamela Sirils Ramafosa (vendu: Matamela Cyril Ramaphosa, dzimis 1952. gada 17. novembrī) ir Dienvidāfrikas politiķis, šīs valsts prezidents no 2018. gada februāra. No 2014. līdz 2018. gadam bija Dienvidāfrikas viceprezidents, šajā laikā valsts prezidents bija Jakobs Zuma. No 1991. līdz 1996. gadam bija Āfrikas Nacionālā kongresa partijas ģenerālsekretārs, bet no 2017. gada ir partijas prezidents. 2020. un 2021. gadā bija Āfrikas Savienības priekšsēdētājs.