"Lieliskā kompānija" (angļu: In Good Company) ir 2004. gada ASV komēdija, kuras režisors, scenārija autors un viens no producentiem ir Pols Veitzs. Galvenās lomas filmā atveido Skārleta Johansone, Toufers Greiss un Deniss Kveids. Filmas pirmizrāde notika 2004. gada 6. decembrī. Filmā pusmūža vecuma reklāmas izpilddirektora Dena Formena uzņēmumu izpērk liela starptautiska korporācija, atstājot viņu ar jaunu bosu, kurš ir gandrīz divreiz jaunāks. Situācija kļūst vēl sarežģītāka, kad Dena priekšnieks sāk interesēties par viņa meitu.