Tulpju laikmets (Osmaņu turku valodā: لاله دورى, turku valodā Lâle Devri) Osmaņu impērijā ilga no 1718. līdz 1730. gadam. Šajā laikā Nevšehirli Damats Ibrahims pašā bija Osmaņu impērijas lielvezīrs un šis laiks raksturīgs ar mieru un izteiktāku virzību tuvāk Eiropas idejām un vērtībām. Laika perioda nosaukums cēlies no tā, ka Osmaņu impērijā tika neprātīgi iecienītas un popularizētas tulpes. Tulpju sīpolus iegādājās visi bagātākie un dižciltīgākie impērijas pilsoņi; tulpju simboli un zīmējumi tika iekļauti visos mākslas un kultūras virzienos. Tulpju laikmets beidzās 1730. gadā, līdz ar Patrona Halila vadīto sacelšanos. Tulpju slavināšana un izmantošana joprojām ir ļoti svarīga Stambulai, kur Osmaņu impērijas laikā tika audzēts lielākais skaits tulpju. Tulpes joprojām ir Stambulas simbols un katru pavasari pilsētā tiek rīkoti nedēļu ilgi Tulpju svētki.