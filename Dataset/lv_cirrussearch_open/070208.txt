Kunga pasludināšana, arī Marijas pasludināšana vai Dievmātes pasludināšana, ir kristietības epizode, kas aprakstīta Jaunajā Derībā, it īpaši pirmajos četros kanoniskajos evaņģēlijos. Šajā epizodē stāsta par erceņģeli Gabrielu, kas dodas pie Jaunavas Marijas, lai paziņotu, ka viņa taps grūta no Svētā Gara un dzemdēs Dieva dēlu (Jēzu Kristu). Šī epizode iezīmē Jaunās Derības sākumu. Bieži šī Bībeles epizode ir attēlota mākslas darbos. Kunga pasludināšanas diena ir nozīmīgi reliģiskie svētki kristietībā. Šos svētkus lielākā daļa kristiešu svin 25. martā, bet pareizticīgie — 7. aprīlī. Ja šie svētki iekrīt Klusās nedēļas laikā, tad tos pārceļ uz citu datumu.