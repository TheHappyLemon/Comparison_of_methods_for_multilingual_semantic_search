Darja Kļišina (krievu: Дарья Игоревна Клишина; dzimusi 1991. gada 15. janvārī) ir krievu vieglatlēte, startē tāllēkšanas sacensībās. Viņai pieder Krievijas rekords juniorēm tāllēkšanā (7,03 m), kas ir arī otrs visu laiku labākais rezultāts starp juniorēm. Viņa guva uzvaru 2011. gada Eiropas čempionātā telpās, kā arī ar panākumiem startējusi jaunatnes čempionātos — uzvara 2011. gada Eiropas U-23 čempionātā, 2009. gada Eiropas junioru čempionātā un 2007. gada Pasaules jaunatnes čempionātā.