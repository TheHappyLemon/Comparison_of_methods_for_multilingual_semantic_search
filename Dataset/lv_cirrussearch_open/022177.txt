Džordžs Elerijs Heils (angļu: George Ellery Hale; dzimis 1868. gada 29. jūnijā, miris 1938. gada 21. februārī) bija amerikāņu Saules astronoms un zinātnes darbinieks. Studējis Masačūsetsas Tehnoloģiju institūtā un Berlīnes Humboltu universitātē. 1908. gadā, izmantojot Zēmana efektu, atklāja, ka Saules plankumi ir magnētizēti, kas bija pirmais magnētisma novērojums ārpus Zemes. 1924. gadā izgudroja spektrohelioskopu, ar kura palīdzību atklāja virpuļviesuļus uz Saules. Kā zinātnes organizators bija viens no Jerkas observatorijas, Vilsona kalna observatorijas un Palomaras observatorijas dibinātājiem. Viens no redzamākajiem Kalifornijas Tehnoloģiju institūta organizētājiem.