Havjers Klemente Lasaro (spāņu: Javier Clemente Lázaro, dzimis 1950. gada 12. martā) ir Spānijas futbola treneris un bijušais futbolists, spēlēja pussarga pozīcijā. Kā spēlētājs spēlējis Athletic Bilbao komandā, tomēr traumu dēļ jau 24 gadu vecumā bija spiests karjeru beigt. Uzreiz kļuvis par treneri. Vadījis komandas Spānijā un Francijā. Bijis Spānijas, Serbijas, Kamerūnas un Lībijas futbola izlases galvenais treneris. Ar Athletic Bilbao komandu 1983. un 1984. gadā kļuvis par La Liga uzvarētāju.