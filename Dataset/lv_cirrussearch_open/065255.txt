Videokamera ir optiska ierīce, ar kuru uzņem video (atšķiras no kinokameras). Videokameras sākotnēji izstrādāja televīzijas nozarei, taču tās plaši izmantoto arī dažādiem citiem mērķiem. Videokameras galvenokārt izmanto divos režīmos. Pirmais, kas raksturīgs daudzām agrīnām apraidēm, ir tiešraides televīzija, kur kamera reāllaika attēlus padod tieši uz ekrānu tūlītējai novērošanai. Dažas kameras joprojām nodrošina tiešraides televīzijas pārraidi, taču lielākā daļa tiešraides savienojumu ir paredzēti drošības, militārām/taktiskām un rūpnieciskām operācijām, kur nepieciešama slēpta vai attāla novērošana. Otrajā režīmā attēlus ieraksta atmiņas ierīcē arhivēšanai vai tālākai apstrādei; daudzus gadus videolente bija galvenais šim nolūkam izmantotais formāts, taču to pakāpeniski aizstāja optiskais disks, cietais disks un pēc tam zibatmiņa. Ierakstīto video izmanto televīzijas producēšanā un biežāk novērošanai un monitoringam, kuros nepieciešams automātisks situācijas ieraksts, ko izmantot vēlākai analīzei.