Klods Vitindeils (angļu: Claude Whittindale; dzimis 1881. gadā, miris 1909. gada 10. februārī) bija britu regbists, olimpiskās sudraba medaļas ieguvējs. 1900. gada vasaras olimpiskajās spēlēs Vitindeils bija Lielbritānijas regbija komandas (Moseley Wanderers) spēlētājs. Viņi olimpiskajā regbija turnīrā, piekāpjoties Francijas komandai, ieguva sudraba medaļu. Arī viņa brālis, Reimons Vitindeils, startēja šajā pašā komandā un izcīnīja sudraba medaļu.