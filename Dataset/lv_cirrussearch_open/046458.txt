GSAT-6A bija Indijas GSAT sistēm sakaru pavadonis. Tas zaudēts ceļā uz ģeostacionāro orbītu 2018. gada martā. Pavadoni izgatavoja Indijas Kosmosa pētījumu organizācija (ISRO). Tas nodrošinātu mobilos sakarus Indijā, iespējams valdības un militārajām struktūrām. Kosmiskais aparāts bija identisks 2015. gadā palaistajam GSAT-6, izgatavots uz platformas I-2K bāzes. Tā izmēri (saliktā stāvoklī) bija 1,53 × 1,65 × 2,40 m, starta masa 2230 kg. Tam resursi paredzēti 10 gadu darbībai. Pavadonī uzstādīti 12 Ku joslas raidītāji, kā arī navigācijas aparatūra GAGAN sistēmai. GSAT-6A tika palaists 2018. gada 29. martā 11:26 UTC ar nesējraķeti GSLV Mk.II (lidojums F08) no Satiša Dhavana kosmosa centra 2. palaišanas laukuma. 17 minūtes pēc starta pavadonis tika ievadīts ģeosinhronā pārejas orbītā. 30. martā veikts pirmais orbītas paaugstināšanas manevrs. Otrs manevrs tika veikts 31. martā. Pirms trešā manevra 1. aprīlī tika zaudēti sakari ar GSAT-6A. Mēģinājumu nodibināt kontaktu ar pavadoni bija neveiksmīgi. Iespējams, kļūmes cēlonis bija elektroenerģijas sistēmas bojājums. GSAT-6A aizvietošanai 2019. gada oktobrī tiks palaists pavadonis GSAT-32.