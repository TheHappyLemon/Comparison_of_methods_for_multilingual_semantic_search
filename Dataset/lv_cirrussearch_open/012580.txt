Pelēkā tintene (Coprinopsis atramentaria, agrāk Coprinus atramentarius) ir ēdama tinteņu ģints bazīdijsēne. Tā ir ļoti bieži sastopama Eiropā un Ziemeļamerikā mežos, parkos, dārzos un ceļmalās. Sēne ir indīga, lietojot to kopā ar alkoholu. Tā iedarbojas līdzīgi disulfirāmam (viela, ar ko ārstē alkoholismu), izraisot nelabumu, vemšanu, sirdsdarbības traucējumus, drebuļus un citus drudzim līdzīgus simptomus 5—10 minūtes pēc tam, kad ir iedzerts alkohols. Šī mijiedarbība ar alkoholu var notikt pat trīs dienas pēc sēnes ieēšanas.