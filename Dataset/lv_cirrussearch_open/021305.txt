Gorans Pandevs (maķedoniešu: Горан Пандев; dzimis 1983. gada 27. jūlijā Strumicā, Dienvidslāvijā) ir bijušais Maķedonijas futbolists un Maķedonijas izlases uzbrucējs. Viņš ir Maķedonijas izlases kapteinis un ar 33 gūtajiem vārtiem 103 spēlēs rezultatīvākais spēlētājs valstsvienības vēsturē. G. Pandevs ir Itālijas čempions un Čempionu līgas uzvarētājs Milānas "Internazionale" sastāvā 2010. gadā, kā arī četrkārtējs Itālijas kausa ieguvējs. Piecas reizes atzīts par Maķedonijas Gada futbolistu.