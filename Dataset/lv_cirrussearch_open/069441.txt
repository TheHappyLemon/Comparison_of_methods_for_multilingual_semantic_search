IGN (iepriekš Imagine Games Network) ir ASV videospēļu un izklaides mediju tīmekļa vietne, ko pārvalda IGN Entertainment Inc, Ziff Davis, Inc. meitasuzņēmums. Uzņēmuma galvenā mītne atrodas Sanfrancisko, un to vada tā bijušais galvenais redaktors Pērs Šneiders. IGN vietne bija mediju uzņēmēja Krisa Andersona ideja, un tā darbību uzsāka 1996. gada 29. septembrī. Tā koncentrējas uz spēlēm, filmām, anime, televīziju, komiksiem, tehnoloģijām un citiem plašsaziņas līdzekļiem. Sākotnēji tā bija pieejama uz datora, vēlāk arī mobilajās platformās, Xbox un PlayStation konsoļu programmās, FireTV, Roku, kā arī pakalpojumos YouTube, Twitch, Hulu un Snapchat.