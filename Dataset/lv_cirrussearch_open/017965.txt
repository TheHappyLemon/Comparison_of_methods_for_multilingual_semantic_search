"Optimista stāsts, oriģinālais nosaukums — "Cerības stariņu krājums" (angļu: Silver Linings Playbook) ir 2012. gada ASV komēdijdrāmas filma, Metjū Kvika traģikomiskā romāna ekranizācija. Filmas režisors un scenārija autors ir Deivids Rasels. Filmas pirmizrāde notika Starptautiskajā Toronto kinofestivālā 2012. gada 8. septembrī. Filmu labvēlīgi uzņēma kinokritiķi un tā tika izvirzīta 85. Kinoakadēmijas balvai astoņās nominācijās, tajā skaitā kā "Labākā filma". Visu galveno aktieru tēlojumi arī tika izvirzīti nominācijām, tādā veidā filma ir pirmā kopš 1981. gada, kurai ir nominācijas visās aktieru kategorijās, bet balvu saņēma tikai Dženifere Lorensa kā "Labākā aktrise galvenajā lomā".