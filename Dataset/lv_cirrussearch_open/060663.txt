Čikāgas "Bears" (angļu: Chicago Bears) ir profesionāls amerikāņu futbola klubs, kas ir bāzēts Čikāgā, Ilinoisas štatā, ASV. Tas ir dibināts 1920. gadā. "Bears" spēlē Nacionālās futbola līgas (NFL) Nacionālās futbola konferences Ziemeļu divīzijā. Klubs savas mājas spēles aizvada Soldier Field stadionā. Klubs savā pastāvēšanas vēsturē ir uzvarējis vienā Superkausa izcīņā. "Bears" pieder līgas rekords par visvairāk NFL uzvarām, kā arī visvairāk Futbola Slavas zālē iekļuvušo spēlētāju.