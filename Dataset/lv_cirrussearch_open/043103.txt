Arūns Matelis (lietuviešu: Arūnas Matelis; dzimis 1961. gada 9. aprīlī Kauņā) ir lietuviešu dokumentālā kino režisors. No 1979. līdz 1983. gadam studējis matemātiku Viļņas Universitātē, bet vēlāk, 1989. gadā, pabeidzis Lietuvas Mūzikas akadēmiju. 1992. gadā izveidojis vienu no pirmajiem dokumentālā kino producēšanas uzņēmumiem Lietuvā, "Nominum". 2006. gadā Matelis kļuva par pilntiesīgu Eiropas kinoakadēmijas biedru ar balsstiesībām.