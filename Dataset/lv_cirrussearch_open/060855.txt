Zbigņevs Kazimežs Boneks (poļu: Zbigniew Kazimierz Boniek; dzimis 1956. gada 3. martā Bidgoščā) ir bijušais poļu futbolists. Spēlējis klubos Zawisza (Bidgošča) (1966—1975), Widzew (Lodza) (1975—1982), Juventus (Turīna) (1982—1985), AS Roma (Roma) (1985—1988). No 2012. gada līdz 2021. gadam Boņeks bija Polijas Futbola asociācijas prezidents. Kopš 2021. gada ir UEFA Viceprezidents. Polijas izlases sastāvā piedalījies Pasaules kausā Argentīnā (1978), Spānijā (1982), Meksikā (1986). 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Pēc profesionālās karjeras beigām — sporta funkcionārs. No 2002. gada jūlija līdz decembrim — Polijas futbola izlases treneris, vadīja komandu Eiropas 2004. gada čempionāta priekšsacīkšu 2002. gada 12. oktobra spēlē pret Latvijas izlasi, kurā Latvija guva uzvaru ar 1:0.