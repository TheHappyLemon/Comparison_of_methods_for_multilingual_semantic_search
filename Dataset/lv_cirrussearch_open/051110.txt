Raba (horvātu: Rab) ir Horvātijas sala Kvarnera līcī starp Horvātijas cietzemi austrumos, Pagu dienvidos, Cresu rietumos un Krku ziemeļos. Sala, kuras iedzīvotāju skaits ir apmēram 9000, ziemeļaustrumos ir gandrīz bez veģetācijas, bet dienvidrietumu daļā atrodas viens no Vidusjūras reģionā reti saglabātajiem ozolu mežiem. Sala rakstos kā Arba minēta no 4. gadsimta pirms mūsu ēras. Tradīcija vēsta, ka no Rabas salas cēlies Svētais Marīno — Sanmarīno valsts pamatlicējs. Salai ir īpaša vieta nūdisma kustības vēsturē, jo 1936. gadā šeit tika oficiāli atklāta pasaulē pirmā nūdistu pludmale.