Ondreja Nepela ledus halle (slovāku: Zimný štadión Ondreja Nepelu) ir daudzfunkcionāla halle, kas atrodas Bratislavā, Slovākijā. Halle tika atklāta 1940. gada 14. decembrī. Pašlaik tā ir Kontinentālās hokeja līgas kluba Bratislavas "Slovan" mājvieta. Savas pastāvēšanas laikā halle piedzīvojusi trīs ievērojamas rekonstrukcijas - 1958., 1990. un 2009. gadā. 2011. gada Pasaules čempionāta laikā halle kalpoja kā viena no turnīra mājvietām. Arēna tika pārbūvēta atbilstoši IIHF prasībām, rekonstrukciju finansiāli atbalstīja Slovākijas valdība. Arēnas rekonstrukcijas darbi tika uzsākti 2009. gada 23. aprīlī un pabeigti 2010. gada 30. novembrī. Vairāk nekā 65 miljoni eiro tika iztērēti arēnas pārbūvē. Arēnai tika uzstādīts jauns jumts, uzbūvētas divas jaunas blakusarēnas treniņiem, ka arī palielināta arēnas ietilpība no 8350 vietām uz 10 000 vietām.