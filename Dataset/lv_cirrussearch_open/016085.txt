Kankuna (spāņu: Cancún) ir pilsēta Meksikā, Kintanas Roo štatā. 2010. gadā pilsētā dzīvoja aptuveni 628 tūkstoši iedzīvotāju. Pēc šī rādītāja tā ir lielākā pilsēta štatā, bet tomēr nav tā administratīvais centrs. Kankuna atrodas Jukatanas pussalas ziemeļaustrumos, Karību jūras krastā. Tā ir kūrortpilsēta, kas ir izvietojusies uz L veida salas. Salas garums ir aptuveni 21 km, bet platums tikai 400 m. Aptuveni 140 km uz rietumiem no Kankunas atrodas Čičenica — pirmskolumba laika pilsēta, ko uzbūvēja maiji.