Portugāles Eleonora Helēna (vācu: Eleonore Helena von Portugal, portugāļu: Leonor de Portugal; dzimusi 1434. gada 18. septembrī, mirusi 1467. gada 3. septembrī) bija Portugāles karaļa Duartes I meita un kā Svētās Romas imperatora Frīdriha III sieva Svētās Romas imperatore no 1452. gada 16. martam līdz savai nāvei 1467. gada 3. septembrī. Eleonoras tēvs mira, kad meitai bija nepilni četri gadi. Eleonoras māte galma konfliktu dēļ bija spiesta dzīvot trimdā Kastīlijā, bet Eleonora uzauga Portugāles galmā. 1452. gada 16. martā Romā apprecējās ar Frīdrihu III, un trīs dienas vēlāk Romas pāvests Nikolajs V Frīdrihu III kronēja par imperatoru. Mirusi 1467. gadā.