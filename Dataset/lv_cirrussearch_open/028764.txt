As Good as New ir Zviedrijas popmūzikas grupas ABBA dziesma. Dziesmas autori ir Bjērns Ulveuss, Benni Andešons, bet vokālo sniegumu veido Angnētas Feltskūgas balss. Šī dziesma tika ierakstīta 1979. gada 14. martā un izdota 1979. gadā albuma Voulez-Vous sastāvā, kurā tā pēc secības ir pirmā dziesma. Dziesma tika izdota kā singls Meksikā, kur tā sasniedza pirmo vietu mūzikas topos (devīto un pēdējo reizi grupas darbības laikā). As Good as New arī tika izdots Bolīvijā un Argentīnā. Uz singla Argentīnas un Meksikas izdevuma vinila plates dziesmas nosaukums tika burtiski tulkots uz Como Nuevo un arī Tan Bueno Como Nuevo. Dziesma arī tika izpildīta grupas 1979. gada koncerttūres laikā, kā arī dziesma tika izdota 2014. gadā albuma Live at Wembley Arena sastāvā.