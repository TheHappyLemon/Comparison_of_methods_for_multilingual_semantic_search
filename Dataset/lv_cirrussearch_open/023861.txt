Arturo Erasmo Vidals Pardo (spāņu: Arturo Erasmo Vidal Pardo; dzimis 1987. gada 22. maijā) ir čīliešu futbolists, spēlē pussarga pozīcijā, Čīles futbola izlases dalībnieks. Karjeru sācis Čīles klubā Colo-Colo, ar ko divas reizes izcīnīja uzvaru Čīles čempionātā. 2007. gadā uzsāka karjeru Eiropā, sākumā četras sezonas pārstāvēja Vācijas Bayer Leverkusen klubu, taču kopš 2011. gada spēlē Itālijas klubā Juventus, ar ko četras reizes uzvarējis Itālijas čempionātā. 2012.—2013. gada sezonā tika atzīts par Juventus gada spēlētāju. Čīles izlases sastāvā spēlē kopš 2007. gada. Ir pārstāvējis izlasi 2010. gada Pasaules kausa finālturnīrā.