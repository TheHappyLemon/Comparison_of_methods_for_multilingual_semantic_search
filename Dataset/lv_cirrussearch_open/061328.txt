Valters Alehandro Gargano Gvevara (spāņu: Walter Alejandro Gargano Guevara, dzimis 1984. gada 23. jūlijā) ir Urugvajas futbolists, spēlē pussarga pozīcijā, bijis Urugvajas futbola izlases dalībnieks. Kopš 2019. gada Gargano pārstāv Urugvajas komandu Peñarol. Iepriekš spēlējis Urugvajas komandā Danubio, Itālijas komandās SSC Napoli, Internazionale un Parma, kā arī Meksikas komandā Monterrey. Urugvajas futbola izlases sastāvā debitējis 2006. gadā. Piedalījies 2010. un 2014. gada FIFA Pasaules kausā. Ar izlasi uzvarējis 2011. gada Copa América.