Jevgeņijs Zamjatins (krievu: Евгений Иванович Замятин; dzimis 1884. gada 20. janvārī, miris 1937. gada 10. martā) bija krievu rakstnieks. Par viņa būtiskāko darbu tiek uzskatīts antiutopiskais romāns "Mēs" (Мы, 1924). Zamjatina darbiem raksturīgs inovatīvs stils (piemēram, romānā "Mēs" galvenais varonis domā skaitļos, krāsās, matemātiskos terminos) un neoreālisms (šādi savu rakstīšanas stilu dēvēja pats Zamjatins). Zamjatina romāns "Mēs" izdots latviski Dinas Nātiņas tulkojumā (1990., izdevniecība "Liesma").