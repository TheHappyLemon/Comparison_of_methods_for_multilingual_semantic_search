"Barijs Sīls: Īstens amerikānis" (angļu: American Made) ir 2017. gada ASV spraiga sižeta komēdijas filma, kuras režisors ir Dags Limans. Filmā galvenās lomas atveido Toms Krūzs, Dounels Glīsons, Sāra Raita, Džesijs Plemonss un Keilebs Lendrijs Džonss. Filma balstīta uz bijušo Trans World Airlines pilotu Bariju Sīlu, kurš sāka pildīt CIP misijas un pārvadāt narkotikas no Kolumbijas uz ASV. Filmas "Barijs Sīls: Īstens amerikānis" pirmizrāde notika 2017. gada 29. septembrī un to izplatīja Universal Pictures. Filma saņēma pozitīvas kritiķu atsauksmes, īpaši izceļot Krūza aktierspēli, un nopelnīja 134,9 miljonus ASV dolāru.