Audroņus Ažubalis (lietuviešu: Audronius Ažubalis; 1958. gada 17. janvārī) ir Lietuvas žurnālists un konservatīvās partijas Tēvzemes savienība — Lietuvas kristīgie demokrāti politiķis Lietuvā, Seima deputāts, no 2010. gada līdz 2012. gadam — Lietuvas Ārlietu ministrs. 1977. gadā iestājās Viļņas Universitātē, bet izslēgts par sadarbību ar padomju varai opozīcijā esošo Lietuvas Helsinku grupu. Astoņdesmito gadu beigās atsāka studijas, 1989. gadā iegūstot žurnālista diplomu. Vēlāk turpināja studijas ASV Makalistera koledžā. 1996. gadā iesaistījies politikā, kļuva par Seima deputātu. 2010. gada janvārī Lietuvas prezidente Daļa Grībauskaite nominēja Audroni Ažubali Ārlietu ministra amatam demisionējušā Vīgauda Ušacka vietā.