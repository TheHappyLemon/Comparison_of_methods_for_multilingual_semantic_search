Maji-Ndombes ezers (franču: Lac Mai-Ndombe; lingalas valodā — ‘melnais ūdens’) ir liels ezers Kongo Demokrātiskās Republikas rietumu daļā, Maji-Ndombes provincē. Līdz 1972. gadam tika saukts par Leopolda II ezeru (Lac Léopold II) Beļģijas karaļa Leopolda II vārdā. Ap ezeru plešas purvaini ekvatoriālie lietus meži un purvi. Lietus sezonā ezera izmērs pieaug divas — trīs reizes. Ūdens visā dziļumā bagāts ar skābekli, ieskābs, pH līmenis 4,2—5,5. Ūdens bagāts ar humusvielām, brūns. Ezera dienvidu daļā mežs mijas ar savannu. No ezera iztek Fimi upe, kas, satekot ar Kasai, veido Kva upi, kas tālāk ietek Kongo. Ezerā notiek profesionāla zveja. Pirmais eiropietis Henrijs Mortons Stenlijs ezeru atklāja 1882. gadā.