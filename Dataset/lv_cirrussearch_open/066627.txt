Ukrainas Desanta trieciena spēki (ukraiņu: Десантно-штурмові війська Збройних сил України) ir atsevišķa Ukrainas Bruņoto spēku vienība. Gaisa desanta spēki ir paredzēti darbībai ienaidnieka aizmugurē, pretterorisma, speciālo un miera uzturēšanas operāciju veikšanai, kā arī tādu uzdevumu veikšanai, kurus nevar veikt ar citiem spēkiem un līdzekļiem. Ukrainas Gaisa desanta spēki izveidojās pēc Ukrainas neatkarības pasludināšanas, tā sastāvā bija armijas aviācijas vienības un gaisa desanta vienības, atbalsta vienības un Ukrainas teritorijā izvietotā PSRS gaisa desanta karaspēka infrastruktūra. Mūsdienu nosaukums tiek lietots kopš 2017. gada 21. novembra.