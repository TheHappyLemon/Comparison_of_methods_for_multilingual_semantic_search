Šis raksts ir par mitoloģisku tēlu. Par citām jēdziena Hermes nozīmēm skatīt nozīmju atdalīšanas lapu. Hermejs (grieķu: Ἑρμῆς) sengrieķu mitoloģijā ir nimfas Majas un Zeva dēls. Dievu vēstnesis, arī mirušo dvēseļu pavadonis, ceļinieku, ganu, tirgotāju aizbildnis. Grieķi godāja Hermeju kā viltīgo tirdzniecības dievu, kurš esot izgudrojis ābeci, matemātiku, astronomiju un dūru cīņas. Lai varētu ātri ceļot pa pasauli, Hermejam pie zābakiem bija spārni.