Žans Marks Bosmāns (Jean-Marc Bosman, dzimis 1964. gada 30. oktobrī) ir bijušais Beļģijas futbolists, kura juridiskais izaicinājums futbola spēlētāju pārejas likumiem noveda pie "Bosmana lēmuma". Tas pilnībā mainīja veidu, kā darbojās līgumi starp futbolistiem un klubiem, ļaujot profesionālajiem spēlētājiem Eiropas Savienībā brīvi mainīt klubu pēc līguma beigām ar esošo komandu. Bosmans pats ir plašāk pazīstams ar savu nozīmi šī lēmuma pieņemšanā, mazāk ar paveikto savas spēlētāja karjeras laikā. Pirms slavenā tiesas procesa viņš spēlēja Beļģijas augstākās līgas klubā RFC Liège.