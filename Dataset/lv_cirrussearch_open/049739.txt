"Uz slavas asmens" (angļu: Blades of Glory) ir 2007. gada sporta komēdija, kuras režisori ir Džošs Gordons un Vills Speks. Galvenās lomas atveido Vills Ferels, Džons Heders, Vills Ārnets, Eimija Polere, Viljams Fičtners, Dženna Fišere un Kreigs T. Nelsons. Filmas pirmizrāde notika 2007. gada 30. martā. 2002. gadā diviem konkurējošiem daiļslidotājiem Čezam Maiklsam un Džimijam Makelrojam atņem viņu zelta medaļas, kā arī aizliedz turpmāk piedalīties vīriešu daiļslidošanas sacensībās. Tomēr drīz vien Čezs un Džimijs atrod kādu nepilnību pāru sacensību likumdošanā, kas ļauj abiem piedalīties sacensībās kā duetam.