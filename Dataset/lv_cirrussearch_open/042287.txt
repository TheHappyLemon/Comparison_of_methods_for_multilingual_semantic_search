Irina Bokova (bulgāru: Ирина Георгиева Бокова; dzimusi 1952. gada 12. jūlijā) ir bulgāru politiķe, bijusī UNESCO ģenerāldirektore. Politiskās un diplomātiskās karjeras laikā Bulgārijā bijusi parlamenta locekle (divus termiņus), ārlietu ministra vietniece, Bulgārijas vēstniece Francijā, Monako, kā arī valsts patstāvīgā UNESCO delegāte. 2009. gadā kļuva par UNESCO ģenerāldirektori, kļūstot par pirmo sievieti, kā arī Dienvidaustrumeiropas pārstāvi šajā amatā. Amatu atstāja 2017. gada nogalē. Bokova arī kandidējusi uz ANO ģenerālsekretāres amatu 2016. gadā.