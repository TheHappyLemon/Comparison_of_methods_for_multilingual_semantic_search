Pretsāpju līdzekļi, arī analģētiķi (sengrieķu: ἀν, an — ‘pret’ un ἄλγος, álgos — ‘sāpes’) vai analgētiskie līdzekļi, ir medikamenti, kas paredzēti sāpju samazināšanai un remdināšanai. Tie darbojas uz smadzeņu centriem, kas atbild par sāpju sajūtu veidošanos. Šos medikamentus iedala narkotiskajos un nenarkotiskajos pretsāpju līdzekļos. Izteikta pretsāpju darbība ir opija alkaloidam morfīnam, kuru atkārtoti lietojot var izveidoties atkarība. Morfīns tiek izmantots ļoti stipru sāpju gadījumos. Pie nenarkotiskajiem pretsāpju līdzekļiem pieder acetilsalicilskābe, amidopirīns, analgīns, fenacetīns un citi medikamenti, kuru darbība ir vājāka par narkotiskajiem pretsāpju līdzekļiem, kā arī to kaitīgums uz organismu ir mazāks.