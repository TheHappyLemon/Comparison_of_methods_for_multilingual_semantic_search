LOL (angļu: laughing out loud, laugh out loud — ‘skaļi smejos’) ir bieži sastopams elements interneta slengā. Sākotnēji ticis lietots Usenet, vēlāk tika sākts lietot interneta komunikācijas vidē, pašlaik tiek lietots arī runātā sarunvalodā. LOL ir viens no iniciālismiem, kas tiek izmantots smiešanās apzīmēšanai, vēl ir populārs ROFL (angļu: rolling on the floor laughing — ‘vāļājos gar zemi smejoties’) un vairāki citi. Šie iniciālismi tiek pretrunīgi vērtēti, vairāki autori neiesaka tos izmantot vismaz oficiālās sarunās un tekstos. 2011. gadā LOL kopā ar citiem akronīmiem tika iekļauts Oksfordas angļu valodas vārdnīcā, kur pirmais LOL lietošanas gadījums bija minēts 1960. gados lietotais iniciālisms no little old lady, pirmais dokumentētais LOL lietošanas gadījums ar tā pašreizējo nozīmi bija ziņojums Usenet 1980. gados.