Zvartnocas starptautiskā lidosta (armēņu: Զվարթնոց միջազգային օդանավակայան) ir starptautiska lidosta 15 kilometrus uz rietumiem no Armēnijas galvaspilsētas Erevānas. Lielākā lidosta valstī. Apkalpo valsts galvaspilsētu. Lidosta tika atklāta 1961. gadā. Vairākkārt renovēta. Neskaitot čārterlidojumus, lidostā regulārus pasažieru aviopārvadājumus 2023. gadā nodrošināja aviosabiedrības Aegean Airlines, Aeroflot, Air Arabia, Air Cairo, Air Frances, Air Moldova, airBaltic, Aircompany Armenia, Armenia Airways, Austrian Airlines, Azimuth, Belavia, Brussels Airlines, Cham Wings Airlines, Condor, Cyprus Airways, Fly Arna, Fly Baghdad, Flydubai, FlyErbil, FlyOne, FlyOne Armenia, Georgian Airways, IrAero, Iran Air, Iran Airtour, Israir Airlines, Polijas aviolīnijas LOT, Lufthansa, Middle East Airlines, Pegasus Airlines, Qatar Airways, Qeshm Air, Red Wings Airlines, Rossiya Airlines, SCAT Airlines, Shirak Avia, Transavia France, Utair, Wizz Air. Visu sezonu lidojumi notiek uz 24 valstīm (tās ir AAE, Austrija, Baltkrievija, Beļģija, Ēģipte, Francija, Grieķija, Gruzija, Irāka, Irāna, Itālija, Izraēla, Katara, Kazahstāna, Kipra, Krievija, Latvija, Libāna, Lietuva, Moldova, Polija, Sīrija, Turcija, Vācija), bet sezonāli — arī uz Melnkalni.