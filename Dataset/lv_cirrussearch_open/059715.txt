Tailers Perijs (angļu: Tyler Perry, dzimis 1969. gada 13. septembrī) ir amerikāņu aktieris, režisors, producents un scenārists. 90. gados un 2000. gadu sākumā producējis un sarakstījis vairākas lugas. Veiksmīgs bija viņa veidotas seriāls Tyler Perry's House of Payne, kas tika pārraidīts astoņas sezonas no 2006. līdz 2012. gadam. Piedalījies tādās filmās kā "Zvaigžņu ceļš" (2009), "Alekss Kross" (Alex Cross, 2012), "Neatrodamā" (2014), "Bruņurupuči nindzjas 2" (2016), "Vara" (2018), Those Who Wish Me Dead (2021) un "Neskaties augšup" (2021). Ierunājis arī tēlus animācijas filmās "Zvaigzne" (2017) un "Ķepu patruļa: Filma" (2021). Perijs tika iekļauts žurnāla Time 2020. gada 100 ietekmīgāko cilvēku sarakstā. 2020. gadā saņēmis Džīna Heršolta humanitāro balvu.