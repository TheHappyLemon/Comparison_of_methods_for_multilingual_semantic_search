800 metri ir īsākā vidējā distance vieglatlētikas sacensībās stadionā. 800 m ir iekļauta Olimpisko spēļu vieglatlētikas sacensību programmā. Vīrieši Olimpiskajās spēlēs sacenšas kopš 1896. gada, sievietes — kopš 1928. gada. Pasaules rekords 800 m vīriešiem ir 1:40,91 min un pieder Deividam Rudišam no Kenijas, uzstādīts 2012. gada 9. augustā. Pasaules rekords 800 m sievietēm ir 1:53,28 min un pieder Jarmilai Kratohvīlovai no Čehoslovākijas, uzstādīts 1983. gada 26. jūlijā (viens no vecākajiem pasaules rekordiem sievietēm). Latvijas rekords 800 m vīriešiem ir 1:43,67 min un to 2006. gada 3. jūlijā uzstādīja Dmitrijs Miļkevičs. Latvijas rekords 800 m sievietēm ir 1:58,64 min un tas pieder Mārītei Ārentei, uzstādīts 1984. gada 19. jūlijā.