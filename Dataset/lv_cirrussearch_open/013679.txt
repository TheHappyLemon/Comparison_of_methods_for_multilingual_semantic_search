Pirmie, vācu firmas "Automobil und Aviatik" lidaparāti bija nokopēti no franču paraugiem, bet pakāpeniski, pieaugot pieredzei, firma sāka izstrādāt arī savus modeļus. Divvietīgā rekognoscēšanas lidmašīna B.I, kas tika pieņemta bruņojuma 1914. gada augustā, tika izgatavota uz sacīkšu divplākšņa (biplāna) bāzes, kurš bija konstruēts 1913. gadā. Kā jau vairumam tā laika izlūklidmašīnu — novērotājs atradās priekšējā kabīnē. Lidmašīna bija aprīkota ar 100 z.s. jaudīgu Mercedes D.I dzinēju, kas tika atsaldēts ar diviem radiatoriem, kas atradās virs zemākā spārna pie abiem bortiem. Modifikācija B.II parādījās 1915. gadā, tā bija aprīkota ar lielākām augstuma un virziena stūrēm, kā arī ar jaudīgāku dzinēju Mercedes D.III.