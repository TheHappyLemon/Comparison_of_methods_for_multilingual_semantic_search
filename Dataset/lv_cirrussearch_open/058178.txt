Keilebs Dresels (angļu: Caeleb Remel Dressel; dzimis 1996. gada 16. augustā) ir amerikāņu peldētājs, specializējies brīvā stila un tauriņstila peldējumā. Divas reizes piedalījies olimpiskajās spēlēs (2016, 2020). 2016. gadā Riodežaneiro izcīnījis zelta medaļu 4x100 m kompleksajā un 4x100 m brīvā stila stafetē. 2020. gada olimpiskajās spēlēs Tokijā kļuva par pieckārtēju olimpisko čempionu — atkārtoja uzvaru stafetēs un uzvarēja 50 m un 100 m brīvā stila, 100 tauriņstila peldējumos. Bija olimpiskajām zelta medaļām bagātākais sportists Tokijas olimpiskajās spēlēs, piektais amerikānis, kas pēdējo 50 gadu laikā izcīna tik daudz olimpisko spēļu zelta medaļas. Pasaules čempionātā garajā baseinā 13 reizes kļuvis par čempionu, vēl izcīnītas divas sudraba medaļas. 2019. gada pasaules čempionātā ar astoņām izcīnītām medaļām uzstādīja sacensību rekordu. Dreselam pieder vairāki pasaules rekordi.