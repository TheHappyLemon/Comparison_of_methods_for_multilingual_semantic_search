Bosnija un Hercegovina piedalījās 1996. gada vasaras olimpiskajās spēlēs, kas notika ASV pilsētā Atlantā no 1996. gada 19. jūlija līdz 4. augustam. Šīs bija otrās vasaras olimpiskās spēles, kad Bosnija un Hercegovina piedalās kā neatkarīga valsts, līdz 1992. gadam tam tā startēja Dienvidslāvijas sastāvā. 1996. gada Atlantas spēlēs Bosniju un Hercegovinu pārstāvēja 9 sportisti (7 vīrieši un 2 sievietes), kuri startēja 7 olimpiskajos sporta veidos. Pirmo reizi Bosnija un Hercegovina tika pārstāvēta cīņas sportā un galda tenisā. Peldēšanā un vieglatlētikā katrā startēja pa diviem sportistiem no Bosnijas un Hercegovinas, savukārt pārējos sporta veidos tā bija pārstāvēta ar vienu sportistu. 1996. gada vasaras olimpiskajās spēlēs Bosnijas un Hercegovinas sportisti nespēja izcīnīt olimpiskās medaļas. Bosnijas un Hercegovinas karognesējs olimpisko spēļu atklāšanas ceremonijā bija vieglatlēts Islams Dugums.