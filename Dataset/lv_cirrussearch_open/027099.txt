"Manā ādā" (angļu: Under the Skin) ir 2013. gada Apvienotās Karalistes, ASV un Šveices kopražojuma zinātniskās fantastikas filma, kuras režisors ir Džonatans Gleizers. Tā veidota pēc Mičela Feibera 2000. gada sireālā romāna "Manā ādā" motīviem. Filmas galveno lomu atveido Skārleta Johansone. Filma stāsta par citplanētieti, kas nodarbojas ar cilvēku, lielākoties vīriešu, ievilināšanu lamatās. Filmas pirmizrāde notika 2013. gada Teljuraidas kinofestivālā, bet plašākai publikai — kinoteātros 2014. gadā. Filma ieguvusi lielākoties pozitīvas atsauksmes no kritiķiem.