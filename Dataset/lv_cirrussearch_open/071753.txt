Hjūtauna (angļu: Hugh Town, korniešu: Treworenys) ir pilsētiņa Anglijas dienvidrietumos, Sili salu lielākā apdzīvotā vieta un administratīvais centrs. Atrodas Sentmērijas salas rietumos uz šauras zemes strēles starp pašu salu un Garnizona pussalu. Nozīmīgs tūrisma centrs. Apdzīvota kopš Senās Romas laikiem — Garnizona pussalā izrakumos atrasts romiešu altāris, kas datēts ar 1.—4. gadsimtu. Viduslaikos salas galvenā apdzīvotā vieta bija Oldtauna 1 km uz austrumiem no Hjūtaunas, bet kopš 17. gadsimta straujāk attīstījas Hjūtauna pie ērtas dabīgas ostas.