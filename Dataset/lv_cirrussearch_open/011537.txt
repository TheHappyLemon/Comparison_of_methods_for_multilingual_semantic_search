Putnu gripa ir slimība, kuru izraisa A tipa gripas vīrusi un ar to parasti slimo putni. 1997. gadā pirmo reizi tika konstatēts fakts, ka ar to saslima arī cilvēks. Tas notika Honkongā. 2003. gadā putnu gripas epidēmija skāra Dienvidaustrumāziju un līdz 2006. gada sākumam izplatījās arī uz citām pasaules daļām. Ar šo slimību saslimst, ēdot termiski neapstrādātu putnu gaļu vai savādākā saskarsmes ceļā ar putniem. Tā nepāriet no cilvēka uz cilvēku. 2014. gada 3. janvārī Kanādā no putnu gripas miris ceļotājs, kurš nesen atgriezies no Ķīnas. Tas ir pirmais Amerikā reģistrētais šīs slimības gadījums.