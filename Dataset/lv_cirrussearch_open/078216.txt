.bg ir Bulgārijas Interneta augstākā līmeņa domēns (ccTLD). Šim domēnam pastāv sekojoši ierobežojumi: reģistrētājam ir jābūt juridiskai personai reģistrētājam vai tā pārstāvim ir jāatrodas Bulgārijā, domēnu var reģistrēt uzņēmumi, kuriem ir pārstāvniecības Bulgārijā domēnam ir jābūt uzņēmuma nosaukumam vai tā abreviatūrai domēns var būt jebkurš vārds, ja tas ir reģistrēts kā preču zīme Bulgārijas patentu birojā Līdz 2006. gada vidum reģistrācijas maksas bija 50 USD, kas vietējām organizācijām bija par lielu, tādēļ daudzi uzņēmumi registrēja savas mājas lapas zem .com, .org un .net, jo to cena bija ievērojami mazāka un reģistrācija bija mazāk birokrātiska. 2008. gada 25. augustā Register.bg atviegloja reģistrācijas noteikumus. Tagad ir iespējams reģistrēt domēna vārdu bez dokumentēta apstiprinājuma par uzņēmuma nosaukumu vai preču zīmi. Strīdi tiek risināti ar jaunizveidotas šķīrējtiesas palīdzību 2006. gada 18. septembrī Register.bg izveidoja jaunus otrā līmeņa domēnus formā latīņu alfabēta burts vai cipars + .bg Šie otrā līmeņa domēni ir pieejami par zemāku cenu un ar mazāk ierobežojumiem, bet bez strīdu risināšanas iespējām. Pamatā tie ir paredzēti privātpersonām. Kopš 2009. gada 5. septembra ir iespējams reģistrēt internacionālus domēna vārdus, kuri satur kirilicas alfabēta burtus.