Melhiors Broderlams[nepieciešama atsauce] (Melchior Broederlam; * apm. 1355. g. Iprā, Flandrijā, tagadējā Belģijā, † pēc 1409. g. turpat)[nepieciešama atsauce] bija viduslaiku flāmu mākslinieks. Broderlams gleznoja reliģiska rakstura gleznas, veidoja vitrāžas un gan oficiālus, gan svētku tērpus, kā arī bija zeltkalis. Par mākslinieka dzīvi zināms maz, un zināmi tikai divi darbi, kuru autors noteikti bijis Broderlams — divas altārgleznas, kas pēc Burgundijas hercoga Filipa II pasūtījuma uzgleznotas kartēziešu klosterim netālu no Dižonas. Iespējams, gleznošanu Broderlams apguvis Brigē un Parīzē, apceļojis arī Itāliju. No 1381. g. līdz 1409. g. Broderlams dzīvojis Iprā (Flandrijā), bijis Flandrijas grāfa galma gleznotājs. No 1384. gada viņš darbojies arī Burgundijas hercoga galmā, kur dekorējis Hesdinas pili.