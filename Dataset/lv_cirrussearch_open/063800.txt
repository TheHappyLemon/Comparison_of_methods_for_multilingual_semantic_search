Žaklīna Bisita (angļu: Jacqueline Bisset; dzimusi 1944. gada 13. septembrī) ir britu aktrise. Savu aktrises karjeru sākusi 1965. gadā. 1968. gadā kļuvusi atpazīstama ar lomām filmās The Detective, Bullitt un The Sweet Ride, par ko viņu nominēja Zelta globusa balvai kā labāko jaunpienācēju. 1970. gados piedalījusies tādās filmās kā "Lidosta" (Airport, 1970), The Mephisto Waltz (1971), "Amerikāņu nakts" (1973), Fransuā Trifo filma, kas saņēma Amerikas Kinoakadēmijas balvu kategorijā "Labākā filma svešvalodā", "Slepkavība Austrumu ekspresī" (1974), St. Ives (1976), The Deep (1977), The Greek Tycoon (1978) un Who Is Killing the Great Chefs of Europe? (1978), par ko viņu nominēja Zelta globusa balvai. Vēlāk piedalījusies filmās "Bagātas un slavenas" (Rich and Famous, 1981), Class (1983), Under the Volcano (1984), Forbidden (1984), Wild Orchid (1989), "Ceremonija" (1995), Dangerous Beauty (1998). 2013. gadā saņēmusi Zelta globusa balvu par lomu BBC miniseriālā Dancing on the Edge.