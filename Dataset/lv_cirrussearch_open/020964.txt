Skaties arī jēdzienu ar līdzīgu nosaukumu: 20th Century Studios. 21st Century Fox bija ASV masu mediju uzņēmums, kas tika izveidots 2013. gada 28. jūnijā pēc News Corporation sadalīšanas. 21st Century Fox bija oficiālais News Corporation pēctecis, savukārt News Corp darbojas ar izdevējdarbību. 21st Century Fox piederēja Fox Entertainment Group (torstarp 20th Century Fox), kā arī vairāki citi filmu, televīzijas un izklaides uzņēmumi. 2017. gada 14. decembrī paziņots, ka uzņēmumu par 52,4 miljardiem ASV dolāru iegādāsies mediju uzņēmums The Walt Disney Company. 2018. gada 27. jūlijā 21st Century Fox akcionāri piekrita pārdot lielāko daļu aktīvu Disney par 71,3 miljardiem USD. Pārdošana aptvēra lielāko daļu 21st Century Fox izklaides aktīvu, tostarp 20th Century Fox, FX Networks un National Geographic Partners. Pēc vairāksolīšanas kara, lai izpildītu pretmonopola lēmumus, Sky plc (Apvienotās Karalistes mediju grupa, kurā Foxpiederēja 39 % akciju) tika pārdota Comcast, savukārt Fox piederošie reģionālie sporta tīkli FSN tika pārdoti Sinclair Broadcast Group. Pārējais, ko veidoja galvenokārt Fox un MyNetworkTV tīkli, Fox nacionālā raidsabiedrība, televīzijas stacijas, Fox News un Fox Sports, tika atdalīti jaunā uzņēmumā Fox Corporation (39 % tā kapitāldaļu kontrolēja Mērdoku ģimene), kas sāka darbību 2019. gada 19. martā. 21st Century Fox pārdošana The Walt Disney Company tika pabeigta 2019. gada 20. martā, un pēc tam pārējie 21st Century Fox aktīvi tika sadalīti pa Disney nodaļām.