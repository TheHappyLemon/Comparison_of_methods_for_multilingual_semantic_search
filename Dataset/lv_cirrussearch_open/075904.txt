Koiči Vakata (若田 光一, Wakata Kōichi, dzimis 1963. gada 1. augustā) ir Japānas kosmonauts, aviācijas inženieris. Vakatas pirmais kosmiskais lidojums notika 1996. gada janvārī Space Shuttle misijā STS-72, kuras primārais uzdevums bija notvert un atgādāt uz zemi 1995. gadā palaisto Japānas mikrogravitācijas pētniecības aparātu Space Flyer Unit. Otro lidojumu kosmosā viņš veica 2000. gada oktobrī Starptautiskās kosmiskās stacijas (SKS) montāžas misijā STS-92. Vakatas trešais kosmiskais lidojums sākās 2009. gada martā SKS būves misijā STS-119 ar kosmoplānu Discovery. Vakata kļuva par 18. ekspedīcija dalībnieku, nomainot Sandru Magnusu. Viņš atpakaļ uz zemi atgriezās 2009. gada jūlijā kopā ar misiju STS-127. Ceturto kosmisko lidojumu Vakata sāka 2013. gada novembrī, startējot kosmosa kuģī Sojuz TMA-11M. Viņš bija SKS-38 lidojuma inženieris un SKS-39 komandieris. Šī bija pirmā reize, kad stacijas komandieris bija Japānas pārstāvis. Uz zemi Vakata atgriezās 2014. gada maijā. Piekto reizi kosmosā Koiči Vakata devās 2022. gada 5. septembrī ar kosmosa kuģi SpaceX Crew-5. Viņš bija SKS 68. ekspedīcijas lidojuma inženieris. Uz Zemes viņš atgriezās 2023. gada 12. martā. Kosmisko lidojumu kopsavilkums: