Kristofers Rens (angļu: Sir Christopher Wren; dzimis 1632. gada 30. oktobrī [v.s. 20. oktobrī], miris 1723. gada 8. martā [v.s. 25. februārī]) bija angļu arhitekts, fiziķis, astronoms un matemātiķis. Viens no izcilākajiem angļu klasicisma pārstāvjiem. Pēc Lielā Londonas ugunsgrēka viņš izstrādāja 52 baznīcu (tai skaitā Svētā Pāvila katedrāle) projektus. 1710. gadā pabeigtā Svētā Pāvila katedrāle tiek uzskatīta par Rena izcilāko darbu. Bijis Karaliskās biedrības prezidents no 1680. līdz 1682. gadam. Rena zinātnisko darbu augsti cienījuši Īzaks Ņūtons un Blēzs Paskāls.