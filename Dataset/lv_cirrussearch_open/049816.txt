1. FK Příbram ir Čehijas futbola klubs no Pršībramas. Klubs ir dibināts 1928. gadā ar nosaukumu SK Březové Hory. Spēlē Čehijas futbola augstākajā līmenī — 1. līgā. Mājas spēles komanda aizvada Na Litavce stadionā, kura ietilpība ir 9100 vietu. Augstākais sasniegums ir 4. vieta 2000.—2001. gada sezonā. 1996. gadā apvienojās ar Prāgas "Dukla". No 2000. līdz 2008. gadam kluba nosaukums bija FK Marila Příbram. Pašreizējais nosaukums ir kopš 2008. gada. 2016. gadā komandu pārstāvēja Latvijas izlases uzbrucējs Valērijs Šabala, kas tika īrēts no Beļģijas kluba Club Brugge.