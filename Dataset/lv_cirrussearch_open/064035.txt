"Kvalērija" (angļu: 12 Strong) ir 2018. gada ASV kara filma, kuras režisors ir Nikolajs Fuglsigs. Filmā galvenās lomas atveido Kriss Hemsvorts, Maikls Šenons, Maikls Penja, Navids Negahbans, Trevante Rodss, Džefs Stulcs un Tads Lukinbils. Filma ir balstīta uz Daga Stentona grāmatu Horse Soldiers. Filma stāsta par ASV Armijas Īpašo uzdevumu vienību, kura tiek nosūtīta uz Afganistānu uzreiz pēc 11. septembra uzbrukuma. Filmas "Kavalērija" filmēšana sākās 2017. gadā Ņūmeksikā. Tās pirmizrāde notika 2018. gada 16. janvārī un to Ziemeļamerikā izlaida Warner Bros., bet starptautiski Lionsgate. Filma saņēma dažādus kritiķu vērtējumus, kuri slavēja aktieru sastāvu un sižetu, bet kritizēja neiedziļināšanos pašā karā Afganistānā.