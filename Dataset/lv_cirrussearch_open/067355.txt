T-90 "Vladimir" (krievu: Т-90 «Владимир») ir Krievijas kaujas pamattanks. To izstrādāja 1980. gadu beigās un 1990. gadu sākumā kā tanka T-72B modernizāciju ar apzīmējumu T-72BU, bet 1992. gadā to pieņēma apbruņojumā ar apzīmējumu T-90. Laika posmā no 2001. līdz 2010. gadam tanks kļuva par pasaulē pārdotāko jauno pamattanku. No 2011. gada beigām Krievijas Bruņotie spēki uz laiku pārtrauca to iepirkumu, bet no 2020. gada aprīļa uzsākta tanka modernizētās versijas T-90M piegāde Krievijas armijai. Pēc tanka galvenā konstruktora Vladimira Potkina nāves ar Krievijas Federācijas valdības lēmumu tankam T-90 piešķīra vārdu "Vladimir". T-90 izmantoja Krievijas bruņoto spēku vienības kara laikā Donbasā 2014. gada vasarā. 2022. gada bruņotas agresijas laikā Krievija sāka atklāti izmantot savus esošos dažādu modifikāciju T-90 tankus. Ukrainas bruņotie spēki sagrāba vairākus T-90A labā tehniskā kārtībā. Kopš 2022. gada oktobra Krievijas bruņotie spēki frontē izmanto eksportētam paredzēto T-90S tanka modifikācijas. 2023. gada sākumā tika reģistrēts pirmais šāda tanka iznīcināšanas gadījums Ukrainā.