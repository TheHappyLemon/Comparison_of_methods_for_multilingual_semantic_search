Deniss Aogo (vācu: Dennis Aogo, dzimis 1987. gada 14. janvārī) ir bijušais Vācijas futbolists, spēlēja aizsarga pozīcijā, bijis Vācijas futbola izlases dalībnieks. Savu karjeru sācis SC Freiburg komandā, kur lielāko daļu pavadījis, spēlējot Vācijas 2. Bundeslīgā. 2008. gadā pievienojies Vācijas Bundeslīgas komandai Hamburger SV, kur spēlējis sešas sezonas, kopumā aizvadot 165 mačus. Vēlāk četras sezonas spēlējis Schalke 04 un divas sezonas VfB Stuttgart. Karjeru noslēdzis Vācijas 2. Bundeslīgas komandā Hannover 96. Vācijas futbola izlasi pārstāvējis no 2010. līdz 2013. gadam. Piedalījies 2010. gada FIFA Pasaules kausā.