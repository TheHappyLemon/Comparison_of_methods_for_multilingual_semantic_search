Šis raksts ir par vieglatlēti un basketbolisti. Par tenisisti skatīt rakstu Meriona Džonsa Farkuara. Meriona Džonsa (angļu: Marion Lois Jones; dzimusi 1975. gada 12. oktobrī Losandželosā, ASV) ir bijusī amerikāņu vieglatlēte (sprintere un tāllēcēja), kas diskvalificēta par dopinga lietošanu, pašlaik profesionāla basketboliste. Spēlē saspēles vadītāja pozīcijā, 2010. gada 10. martā noslēdza līgumu ar WNBA klubu Talsas "Shock". Pēc izcilas vieglatlētikas karjeras 2000. gada septembrī Meriona Džonsa tika pieķerta, lietojot steroīdus, pēc kā viņai tika atņemtas visas izcīnītās medaļas, kuras izcīnītas pēc 2000. gada 1. septembra, tai skaitā 2000. gada Sidnejas olimpiādē izcīnītās medaļas.