In the Loop ir 2009. gada Apvienotās Karalistes satīriska melnā kinokomēdija, kuras režisors ir Armando Jenuči. Filmā galvenās lomas atveido Pīters Kapaldi, Toms Holanders, Kriss Adisons, Džeimss Gandolfīni, Mimi Kenedija, Džīna Makkī, Stīvs Kugans un Zehs Vuds. Filma ir atvasinājums BBC komēdijseriālam The Thick of It. Filma ir politiska satīra par britu un amerikāņu politiķiem, kuri cenšas novērst karu. Filmas In the Loop pirmizrāde notika 2009. gada 22. janvārī Sandensas kinofestivālā. Filma saņēma pozitīvas kritiķu atsauksmes un tika nominēta Amerikas Kinoakadēmijas balvai kategorijā "Labākais adaptētais scenārijs".