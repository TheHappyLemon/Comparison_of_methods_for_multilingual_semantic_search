Atbilstoši portugāļu personvārdu došanas paražām šī cilvēka pirmais jeb mātes uzvārds ir Silva, bet otrais jeb tēva uzvārds — Karvaļu. Viljams Silva di Karvaļu (portugāļu: William Silva de Carvalho; dzimis 1992. gada 7. aprīlī) ir portugāļu futbolists, spēlē pussarga pozīcijā, Portugāles futbola izlases dalībnieks. Kopš 2018. gada pārstāv La Liga klubu Real Betis. "Sporting" sastāvā aizvadījis lielāko daļu karjeras, 2015. gadā izcīnījuši Portugāles kausu. 2013. gadā debitējis Portugāles izlases sastāvā, pirmos vārtus guvis 2016. gadā spēlē pret Latviju. Tās sastāvā spēlējis 2014. gada FIFA Pasaules kausā un 2016. gada Eiropas čempionātā (izcīnīts čempiontituls).