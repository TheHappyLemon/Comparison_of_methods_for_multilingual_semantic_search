Konradīns Kreicers (vācu: Conradin Kreutzer; dzimis 1780. gada 22. novembrī, miris 1849. gada 14. decembrī) bija vācu komponists un diriģents. Dzimis 1780. gadā provinciālā Bādenes-Virtembergas pilsētiņā Meskirhē. Mācījies Freiburgas Universitātē. Darbojies Štutgartē, Donavšingenē, Vīnē, Ķelnē, Vīsbādenē, Maincē un Darmštatē. Pazīstamākais Kreicera darbs ir opera "Nakts nometne Granadā" (vācu: Das Nachtlager in Granada) ar pirmizrādi Teātrī Jozefštatē Vīnē 1834. gadā. Miris 1849. gadā Rīgā. Kaps atrodas katoļu kapsētā pie Rīgas Svētā Franciska Romas katoļu baznīcas. Konradīnа Kreicerа vārdā 1941.-1942. gados bija pārdēvēta Annas iela Rīgā.