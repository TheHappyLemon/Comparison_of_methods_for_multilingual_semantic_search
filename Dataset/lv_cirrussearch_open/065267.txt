Jay and Silent Bob Reboot ir 2019. gada ASV kinokomēdija, kuras režisors, scenārija autors, montāžists un viens no aktieriem ir Kevins Smits. Pēc Smita paustā, šis ir 2001. gada filmas "Džejs un Klusais Bobs" rīmeiks un rībūts. Džeja lomu atveido Džeisons Mjūzs. Kameo lomās parādās arī Braiens O'Hallorans, Džeisons Lī, Džastins Longs, Šenona Elizabete, Rosario Dosone, Vels Kilmers, Melisa Benoista, Kreigs Robinsons, Tomijs Čongs, Kriss Hemsvorts, Mets Deimons un Bens Afleks. Šī ir astotā filma View Askewniverse visumā. Filmā Džejam un Klusajam Bobam atkal jādodas uz Holivudu, lai apturētu filmas Bluntman V Chronic veidošanu. Pa ceļam Džejs risina konfliktu ar savu meitu. Filmas pirmizrāde ASV notika 2019. gada 15. oktobrī. Tā saņēma dalītas kritiķu atsauksmes.