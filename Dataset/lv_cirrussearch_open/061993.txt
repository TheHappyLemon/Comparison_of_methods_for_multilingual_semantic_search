Rainers Bonhofs (vācu: Rainer Bonhof, dzimis 1952. gada 29. martā) ir bijušais Vācijas futbolists un futbola treneris, spēlēja pussarga pozīcijā, bijis Rietumvācijas futbola izlases dalībnieks. Savu spēlētāja karjeru iesācis Borussia Mönchengladbach, kuras rindās viņš četras reizes kļuva par Vācijas čempionu. Vēlāk ar Spānijas komandu Valencia uzvarējis UEFA Kausu ieguvēju kausā. Spēlējis arī 1. FC Köln un Hertha BSC. Rietumvācijas futbola izlases sastāvā spēlējis no 1972. līdz 1981. gadam. Ar izlasi uzvarējis 1974. gada FIFA Pasaules kausā, kā arī 1972. un 1980. gada Eiropas čempionātā. Piedalījies arī 1976. gada Eiropas čempionātā un 1978. gada FIFA Pasaules kausā. Pēc karjeras beigām kļuvis par treneri. No 1990. līdz 1998. gadam bijis Vācijas futbola izlases trenera asistents.