"No krēslas līdz rītausmai" (angļu: From Dusk till Dawn) ir 1996. gada ASV šausmu filma. Filmas režisors ir Roberts Rodrigess un scenārija autors ir Kventins Tarantīno. Filmā galvenās lomas attēlo Hārvijs Keitels, Džordžs Klūnijs, Kventins Tarantīno, Džuljeta Lūisa, Čīčs Mārins, Freds Viljamsons un Salma Hajeka. Filma ir par diviem gangsteriem (Klūnijs un Tarantīno), kuri saņem gūstā ģimeni, lai nokļūtu Meksikā, bet beigās tiek ieslodzīti bārā ar vampīriem. "No krēslas līdz rītausmai" pirmizrāde notika 1996. gada 17. janvārī. Tā saņēma dalītas kritiķu atsauksmes, tomēr tā bija finansiāli veiksmīga. Filmai ir iznākuši divi turpinājumi — "No krēslas līdz rītausmai 2: Teksasas asiņainā nauda" (From Dusk Till Dawn 2: Texas Blood Money) un "No krēslas līdz rītausmai 3: Bendes meita" (From Dusk Till Dawn 3: The Hangman's Daughter).