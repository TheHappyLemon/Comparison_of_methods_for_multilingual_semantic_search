Divpadsmit animācijas pamatprincipi ir balstīti uz Disneja animatoru darbiem, sākot no 20. gadsimta 30. gadiem, un tos aprakstīja Disneja animatori Olijs Džonstons un Frenks Tomass savā 1981. gada grāmatā “The Illusion of Life: Disney Animation”. Šo principu galvenais mērķis bija veidot reālistiskāku animāciju un radīt ilūziju, ka animāciju tēli ievēro fizikas pamatlikumus, taču tie risināja arī abstraktākas problēmas. Daži grāmatu “The Illusion of Life: Disney Animation” ir dēvējuši par "animācijas Bībeli”, un tās principus ir pārņēmušas citas animācijas studijas. Vecās zināšanas attiecas uz jebkuru stilu vai pieeju medijam neatkarīgi no tehnoloģiju attīstības.  Lielākā daļa darba metožu tika izstrādātas un pilnveidotas Holivudas animācijas studijās laikā no 1930. līdz 1940. gadam.