Uzbrukums Zmijinijas (Čūsku) salai bija Krievijas bruņoto spēku uzbrukums Ukrainai piederošajai Zmijinijas (Čūsku) salai Melnajā jūrā 2022. gada 24. februārī. Uzbrukums notika Krievijas iebrukuma Ukrainā pirmajā dienā. Pēc Krievijas karakuģa prasības padoties ukraiņu robežsargs Romāns Gribovs atbildēja: "Krievijas karakuģi, ej di**t!". Sākotnēji uzskatīja, ka visi robežsargi ir krituši, bet vēlāk kļuva zināms, ka viņi bija sagūstīti pēc nesekmīga evakuācijas mēģinājuma.