Šis raksts ir par ieroci. Par citām jēdziena Stops nozīmēm skatīt nozīmju atdalīšanas lapu. Stops jeb arbalets (no franču: arbalète) — aukstais šaujamierocis bultu šaušanai. Tas sastāv no loka, kas nostiprināts uz laides, uzvilcējmehānisma un palaišanas mehānisma. Šaušana ar stopu, salīdzinājumā ar loku, ir precīzāka, un cauršaušanas spējas lielākas, tomēr ātrdarbības ziņā tas nespēj mēroties ar loku. Stopus plaši izmantoja Eiropā viduslaikos, tie tika lietoti arī Ķīnā.