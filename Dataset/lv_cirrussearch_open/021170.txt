2007. gada F1 sezona bija 58. F1 sezona. Tā sākās 2007. gada 18. martā un beidzās 2007. gada 21. oktobrī. Tā bija pirmā sezona kopš 1990. gada, kad nevienā sacīkstē dalību neņēma Mihaels Šūmahers. Kopš tā laika viņa vietā brauc soms Kimi Reikenens, kurš uz Ferrari atnāca no McLaren komandas. McLaren ir nomainījusi abus pilotus - jau iepriekš pieminēto Kimi Raikonenu un kolumbieti Montoiju, kurš jau sezonas vidū pameta F1 un devās uz amerikāņu salonauto sacīkstēm NASCAR. McLaren piloti šajā sezonā bija divkārtējais čempions, spānis Fernando Alonso un debitants no Lielbritānijas Luiss Hamiltons. Alonso vietu Renault komandā ieņēmis somu debitants Heiki Kovalainens. Ir notikušas arī citas izmaiņas peletona aizmugurē, piemēram, MF1 komanda vairs nepastāv, jo viņus pārpirka nīderlandiešu koncerns Spyker. Par čempionu pēdējā sezonas sacīkstē kļuva Kimi Reikenens no Ferrari vienības.