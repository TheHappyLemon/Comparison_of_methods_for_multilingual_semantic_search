Elblongas kanāls (poļu: Kanał Elbląski, vēsturiski vācu: Oberländischer Kanal) ir 80,5 kilometrus garš funkcionējošs kanāls Varmijas-Mazūrijas vojevodistē Polijas ziemeļos. Tā kā kanāla augstuma starpība ir par lielu, lai izmantotu slūžas, atsevišķās vietās kuģi ar speciāliem ratiem tiek pa slīpo plakni pārvietoti pa sauszemi. Kanālu uzcēla no 1844. līdz 1860. gadam, kad apvidus bija Prūsijas sastāvā. Mūsdienās tas ir tūrisma objekts, iekļauts Polijas vēstures pieminekļu sarakstā. 2022. gada 17. septembrī atklāja 1,3 kilometrus garu kanālu pāri Vislas strēlei, kas savieno Vislas līci ar Baltijas jūru un ļauj kuģiem iebraukt Elblongas ostā, neizmantojot Krievijas Federācijas teritoriālos ūdeņus.