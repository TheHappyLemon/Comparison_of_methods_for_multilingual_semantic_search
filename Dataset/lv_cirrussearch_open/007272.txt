Vilhelms fon Tegethofs (Wilhelm Freiherr von Tegetthoff, *1827. gada 23. decembrī Marburgā (tagad Maribora), †1871. gada 7. aprīlī Triestē) - Austroungārijas admirālis. Tiek uzskatīts par vienu no spējīgākajiem XIX gadsimta jūras spēku komandieriem. Ieviesa jaunus elementus jūras kauju taktikā. Dzimis Marburgā (tagad Maribora Slovēnijā). Mācījās jūras kara akadēmijā Venēcijā. Piedalījās Otrajā Šlēzvigas karā (Helgolandes kaujā), par ko ieguva admirāļa pakāpi, kā arī Austriešu-prūšu karā (cīņās pret Itālijas floti). Kopš 1868. gada reorganizēja Austroungārijas kara floti. 1910. gadā Austroungārija uzbūvēja drednautu, kurš tika nosaukts Tegethofa vārdā.