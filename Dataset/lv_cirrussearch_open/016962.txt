Amsterdamas "Ajax" ir Nīderlandes futbola klubs, kas ir bāzēts Amsterdamā. Dibināts 1900. gadā, spēlē Nīderlandes futbola augstākajā līgā Eredivisie. Savas mājas spēles komanda aizvada Johana Kruifa arēnā. Ajax futbolisti ir 35 reizes kļuvuši par Nīderlandes čempioniem un 20 reizes izcīnījuši Nīderlandes (KNVB) kausu, līdz ar to tas ir titulētākais futbola klubs Nīderlandē. Klubs ir guvis atzīstamus panākumus arī Eiropas klubu turnīros. Ajax četras reizes ir uzvarējis UEFA Čempionu līgā (agrāk Eiropas Čempionvienību kauss), kā arī pa reizei UEFA Kausu ieguvēju kausa un UEFA kausa turnīros.