Tobiass Vinsents "Tobijs" Magvairs (angļu: Tobias Vincent "Tobey" Maguire; dzimis 1975. gada 27. jūnijā) ir amerikāņu aktieris un producents. Karjeru uzsāka 1980. gadu beigās ar lomu filmā The Wizard. Attēlojis lomas filmās "Ledus vētra" (1997), Pleasantville (1998), "Kafejnīca Don's Plum" (1998), "Bailes un naids Lasvegasā" (1998), "Sidra nama likumi" (1999), Brothers (2009), "Lielais Getsbijs" (2013), "Upurējot bandinieku" (2015). Vislabāk pazīstams kā Zirnekļcilvēka/Pītera Pārkera lomas atveidotājs Sema Reimi režisētajā "Zirnekļcilvēka" triloģijā (2002—2007). 2004. gadā Magvairs sāka spēlēt turnīru pokeru. Vairākos pasākumos viņš nopelnījis naudas balvas, viņu apmācījis pokera profesionālis Daniels Nigrānu. Magvairs bija redzams ESPN sporta kanālā 2005., 2006. un 2007. gada Pasaules pokera sēriju galvenā turnīra čempionātos.