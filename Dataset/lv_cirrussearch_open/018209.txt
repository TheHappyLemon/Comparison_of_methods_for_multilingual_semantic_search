Šis raksts ir par lugu. Par 2015. gada filmu skatīt rakstu Makbets (filma), par 2021. gada filmu — Makbets (2021. gada filma). "Makbets" (angļu: The Tragedy of Macbeth) ir Viljama Šekspīra luga. Tā tiek uzskatīta par vienu no viņa tumšākajām un spēcīgākajām traģēdijām. Luga tika sarakstīta karaļa Džeimsa I valdīšanas laikā starp 1603. un 1607. gadu. Vairākus tēlus Šekspīrs ir ņēmis no Lielbritānijas vēstures grāmatas Holinshed's Chronicles. Šī ir īsākā no Šekspīra traģēdijām. Luga ir par skotu ģenerāli Makbetu, kas no trim raganām saņem pareģojumu, ka kādu dienu viņš kļūs par Skotijas karali. Ambīciju vadīts un sievas mudināts, Makbets nogalina karali Dankanu un kļūst par karali. Viņš valda ar vainas apziņu un paranoju, drīz vien kļūstot par tirānu, jo ir spiests izdarīt arvien vairāk slepkavību, lai pasargātu sevi no naida uz aizdomām. Lugas noslēgumā Makbets tiek nogalināts.