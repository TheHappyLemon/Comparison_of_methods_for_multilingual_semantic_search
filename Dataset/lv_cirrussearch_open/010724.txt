Anna Luvisa Junsone (zviedru: Anna Lovisa Johnsson; dzimusi 1977. gada 4. oktobrī), plašāk pazīstama kā Ana Junsone (Ana Johnsson, izrunā: [ˈana ˈjoːnsɔn]), ir zviedru dziedātāja un dziesmu autore. Debijas studijas albums Cuz I Can tika izdots Zviedrijā 2004. gada 14. aprīlī. Dažus mēnešus vēlāk iznāca arī viņas debijas starptautiskais albums The Way I Am. We Are singls no šī albuma tika iekļauts filmas "Zirnekļcilvēks 2" oficiālajā skaņu celiņā un guva panākumus vairākās Eiropas valstīs. 2006. gada oktobrī dziedātāja laida klajā trešo albumu: Little Angel. Viņas dziesma Catch Me If You Can bija 2007. gada Pasaules čempionāta kalnu slēpošanā oficiālā dziesma.