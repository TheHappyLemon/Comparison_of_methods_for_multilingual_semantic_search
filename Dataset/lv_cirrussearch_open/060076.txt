Zoja Sadovska-Sinota (angļu: Zoi Sadowski-Synnott; dzimusi 2001. gada 6. martā) ir Austrālijā dzimusi Jaunzēlandes snovbordiste. Specializējas sloupstaila un big air disciplīnās. Uzvarējusi sloupstailā 2022. gada ziemas olimpiskajās spēlēs, iegūstot Jaunzēlandes vēsturē pirmo zelta medaļu ziemas olimpiskajās spēlēs. Savukārt Big Air disciplīnā ieņēma otro vietu. 16 gadu vecumā Z. Sadovska-Sinota izcīnīja bronzas medaļu 2018. gada ziemas olimpiskajās spēlēs snovborda big air disciplīnā. Ir ieguvusi divas zelta un divas sudraba medaļas pasaules čempionātos.