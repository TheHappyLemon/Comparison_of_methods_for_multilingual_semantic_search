Jons Krjange (rumāņu: Ion Creangă; dzimis 1837. gada 1. martā, miris 1889. gada 31. decembrī) bija rumāņu rakstnieks, pedagogs, garīdznieks un politiķis. Dzimis zemnieka ģimenē. 1858. gadā pabeidza Jasu garīgo semināru un kļuva par garīdznieku. Moldāvijas galvaspilsētā Jasos un tās pievārtē nodzīvoja gandrīz visu radošo mūžu. Iesaistījās politikā un pedagoģiskās sistēmas reformēšanā. Neatkarīgā rakstura un uzskatu dēļ 1872. gadā tika atcelts no baznīcas amatiem. Iesaistījās literārā kluba Junimea darbā. Krjanges slavenākie darbi radīti pēc 1871. gada. Mihaja Eminesku draugs un līdzgaitnieks. Tulkots latviski.