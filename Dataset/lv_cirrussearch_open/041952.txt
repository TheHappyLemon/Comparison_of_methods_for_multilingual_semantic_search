Rangnhilla Hāga (norvēģu: Ragnhild Haga; dzimusi 1991. gada 12. februārī) ir norvēģu distanču slēpotāja. 2018. gada ziemas olimpiskajās spēlēs Phjončhanā izcīnījusi divas zelta medaļas, uzvarot 10 km distancē brīvajā stilā un stafetē. Pasaules kausā debitējusi 2010. gada martā. Pasaules čempionātā pirmoreiz piedalījās 2015. gadā Fālunā, kur ieguva 29. vietu 10 km distancē brīvajā stilā. 2017. gadā Lahti piedalījās 30 km distancē ar kopēju startu, ierindojoties 4. vietā. Viņas tēvocis Annešs Bakens arī ir bijis distanču slēpotājs un piedalījies 1980. gada ziemas olimpiskajās spēlēs Leikplesidā.