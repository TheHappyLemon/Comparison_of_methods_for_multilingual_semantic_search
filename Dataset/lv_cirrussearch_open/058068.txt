Kalnu slēpošana 2022. gada ziemas olimpiskajās spēlēs bija viens no 15 sporta veidiem, kas tika aizvadīts ziemas olimpisko spēļu laikā. Sacensības notika Akmens slēpošanas trasē un Ledus upes slēpošanas trasē, Nacionālajā kalnu slēpošanas centrā, Jaņcjinas rajonā, Pekinas piepilsētā no 2022. gada 7. februāra līdz 19. februārim. Kalnu slēpošanā tika aizvadītas 11 disciplīnas (5 vīriešu, 5 sieviešu un 1 jauktā). Kalnu slēpošanā kopumā startēja 307 sportisti (157 vīrieši un 150 sievietes) no 83 valstīm.