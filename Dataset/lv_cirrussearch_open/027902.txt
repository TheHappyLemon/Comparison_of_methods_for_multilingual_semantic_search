Sūfolsa (angļu: Sioux Falls — 'siu ūdenskritums', izrunā: [ˌsuː ˈfɔːlz]; lakotu: Íŋyaŋ Okábleča Otȟúŋwahe) ir pilsēta Dienviddakotā, ASV. Mainehahas apgabala pārvaldes centrs un lielākā pilsēta štatā. Reģionāls tirdzniecības, izplatīšanas un veselības aprūpes centrs. Pilsētas teritoriju apdzīvojuši siu, pilsēta dibināta 1857. gadā. Dienviddakotas nestingro laulības šķiršanas likumu dēļ Sūfolsa ap 19. un 20. gadsimta miju bija populāra vieta vieglai un ātrai šķiršanās noformēšanai. Netālu no pilsētas darbojās pirmā komerciālā kodolspēkstacija (1966—1967).