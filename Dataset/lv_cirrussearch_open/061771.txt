Aleksandrs Nedeļkovičs (angļu: Alexander Nedeljkovic, dzimis 1996. gada 7. janvārī) ir serbu izcelsmes ASV hokejists, spēlē vārtsarga pozīcijā. Kopš (2023) pārstāv NHL komandu Pitsburgas "Penguins". No 2021. gada līdz 2023. gadam Nedeļkovičs pārstāvēja NHL komandu Detroitas "Red Wings". Nedelkoviču 2014. gada NHL drafta 2. kārtā, ar kopējo 37. numuru izvēlējās Karolīnas "Hurricanes". 2016.—2017. gada sezonā debitējis Karolīnas "Hurricanes". Spēlējis arī Šarlotas "Checkers" komandā AHL. Viņš ir 2020. gada AHL čempions — Kaldera kausa ieguvējs. 2023. gada 1. jūlijā Nedeļkovičs parakstīja līgumu uz vienu gadu un 1,5 miljonus ASV dolāru ar Pitsburgas Penguins. 17. novembrī rehabilitācijas laikā Vilksbāres/Skrentonas "Penguins" komandā Nedeļkovičs guva savus otros vārtus AHL līmenī, izbraukumā ar 4:2 uzvarot Providensas "Bruins". Viņš kļuva par pirmo vārtsargu AHL vēsturē, kurš guvis divus vai vairāk vārtus karjerā.