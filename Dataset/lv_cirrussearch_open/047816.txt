Piedņestras rublis ir valūta, kas tiek izmantota tikai Piedņestrā. Rublis sīkāk dalās 100 kapeikās. Tā kā Piedņestra ir starptautiski neatzīta valsts, tad tās valūtai nav ISO 4217 kods, tomēr neoficiāli izmantotais kods ir PRB. Valūtas izdevējiestāde ir Piedņestras Republikas banka, un tā dažreiz izmanto kodu RUP. Kā Piedņestras valūta tā tika izveidota 1994. gadā. 2000. gadā tika ieviesti jauna izskata Piedņestras rubļi, kuru vērtība pret iepriekšējiem bija miljons reizes lielāka (1 Piedņestras rublis bija vienāds ar 1 000 000 vecajiem rubļiem). 2007. gadā atkal bija nepiciešama denominācija, kad viens jaunais rublis tika mainīts pret 100 iepriekšējiem rubļiem.