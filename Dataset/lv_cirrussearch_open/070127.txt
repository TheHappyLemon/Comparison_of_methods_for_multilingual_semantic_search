"Naieda" (angļu: Nyad) ir 2023. gada ASV sporta drāmas filma, kuras režisori ir Elizabete Čai Vāsereli un Džimijs Čins. Filmā galvenās lomas atveido Anete Beninga, Džodija Fostere un Rīss Ivanss. Filma balstīta uz amerikāņu peldētājas Daienas Naiedas autobiogrāfiju Find a Way. Filma stāsta par peldētāju Daienu Naiedu, kura 60 gadu vecumā vēlas piepildīt savu sapni un aizpeldēt no Kubas uz Floridu. Filmas "Naieda" pirmizrāde notika 2023. gada 1. septembrī. Kopš 2023. gada 3. novembra filma pieejama straumēšanas platformā Netflix. Filma saņēma pozitīvas kritiķu atsauksmes un tīmekļa vietnē Rotten Tomatoes tai ir 86% vērtējums.