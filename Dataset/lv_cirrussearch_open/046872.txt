Džordans Bernts Pītersons (angļu: Jordan Bernt Peterson; dzimis 1962. gada 12. jūnijā Edmontonā, Kanādā) ir kanādiešu klīniskais psihologs un Toronto Universitātes psiholoģijas profesors. Viņa galvenās izpētes jomas ir patoloģijas, sociālās un personības psiholoģija, liekot īpašu uzsvaru reliģijas psiholoģijai un ideoloģiskās pārliecības psiholoģijai. Specializējas cilvēku personības un veiktspējas novērtēšanas metožu uzlabošanā.