Rēmers (latīņu: Römer) ir triecienkrāteris Mēness redzamajā pusē. Tas atrodas uz ziemeļiem no Miera jūras līča Sinus Amoris, Montes Taurus kalnu dienvidrietumu daļā. Krāteris nodēvēts dāņu astronoma Oles Rēmera vārdā. Nosaukumu 1935. gadā apstiprinājusi Starptautiskā Astronomijas savienība. Uz rietumiem no krātera atrodas Lemonjē (Ø 68 km), uz ziemeļrietumiem Šakornaks (Ø 51 km), uz dienvidrietumiem Brūsters (Ø 10 km), uz dienvidiem Franks (Ø 12 km). Rēmera krātera valnis ir ar stāvām sienām, uz kurām iekšpusē atrodas terasveida pakāpes. Pamatnes ziemeļdaļā atrodas mazāks krāteris Rēmers Y (Ø 6,2 km), vidusdaļā pauguri (augstākā smaile ~ 2 km). Ziemeļrietumos no krātera atrodošās plaisas veido plašu sistēmu Rimae Römer.