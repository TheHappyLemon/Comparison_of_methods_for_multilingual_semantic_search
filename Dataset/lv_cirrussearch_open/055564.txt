Stelvio pāreja (itāļu: Passo dello Stelvio) ir kalnu pāreja Alpos 2 757 metru augstumā virs jūras līmeņa. Pāreja atrodas Bolcāno un Sondrio provincē, Itālijā, netālu no robežas ar Šveici. Tā ir augstākā asfaltētā kalnu pāreja Alpu austrumos un otra augstākā visos Alpos. Pāreja atrodas apmēram 75 kilometru attālumā no Bolcāno. Ceļš savieno Stilfsu un Bormio pilsētu. Ceļu Austrijas impērijas laikā uzbūvēja posmā no 1820. gada līdz 1825. gadam, lai savienotu tobrīd Austrijas provinci Lombardiju ar pārējo Austriju. Stelvio pāreja tiek bieži izmantota riteņbraukšanas sacensību Giro d'Italia posmos.