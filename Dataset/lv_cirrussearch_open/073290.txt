Emporis GmbH ir nekustamo īpašumu informācijas kompānija, kuras vadība atrodas Darmštatē, Vācijā. Kompānija uzkrāj un publicē pasaules ēku informāciju un attēlus. Kompānija piedāvā ticamu un pārbaudītu informāciju publiskā datubāzē, kuras interneta vietne ir www.emporis.com. Dažādi informācijas avoti un oficiālas ziņu aģentūras Emporis datubāzi bieži citē un uzskata par autoritatīvu un oficiālu ēku informācijas avotu. Katru gadu Emporis žūrija, kura sastāv no vecākajiem fotogrāfiem, pasniedz "Emporis Augstceltņu balvu" (angļu: Emporis Skyscraper Award). Piemērotas ēkas šai balvai tiek atlasītas no visām tajā gadā pabeigtajām ēkām, kuras ir vismaz 100 metrus augstas. 2005. gadā Emporis parakstīja sadarbības līgumu ar Council on Tall Buildings and Urban Habitat jeb CTBUH, tādējādi kļūstot par šīs organizācijas augstceltņu datubāzi.