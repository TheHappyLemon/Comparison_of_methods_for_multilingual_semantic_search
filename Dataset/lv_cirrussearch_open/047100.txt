"Nelūgtie viesi" (angļu: Wedding Crashers) ir 2005. gada komēdija, kuras režisors ir Deivids Dobkins. Galvenās lomas atveido Ouens Vilsons, Vinss Vons , Kristofers Volkens, Reičela Makadamsa, Aila Fišere, Bredlijs Kūpers un Džeina Sīmūra. Filmas pirmizrāde notika 2005. gada 15. jūlijā. Džons un Džeremijs ir divi nelabojami siržulauzēji, kuri paslepus ielavās kāzās, lai izmantotu tajās esošo romantisko noskaņu savā labā. Abi nonāk pretrunā ar saviem uzskatiem, kad Džons satiek Klēru un iemīlas viņā.