Iskenderuna (turku: İskenderun, arābu: إسكندرونة, iskandarūn) ir pilsēta Turcijas dienvidos, Hatajas ilā. Atrodas pie Iskenderunas līča, Vidusjūras krastā. 2022. gadā pilsētā dzīvoja 252 tūkstoši iedzīvotāju. Pilsēta senāk bija zināma kā Aleksandreta (grieķu: Αλεξανδρέττα — ‘Mazā Aleksandrija’). Iskenderuna ir nozīmīga ostas un tirdzniecības pilsēta. Tai ir liela ģeopolitiskā nozīme, jo atrodas tuvu Turcijas un Sīrijas robežai.