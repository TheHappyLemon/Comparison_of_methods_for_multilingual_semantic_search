2018. gada Omloop Het Nieuwsblad bija šosejas riteņbraukšanas viendienas sacensības, kas notika 24. februārī. Tā bija 73. reize, kad notika Omloop Het Nieuwsblad sacensības un tās bija ceturtās sacensības 2018. gada UCI Pasaules tūres kalendārā. Sacensībās uzvarēja Dānijas sportists Mikāls Valgrens (Astana), kurš izcīnīja uzvaru vienatnē ar 12 sekunžu pārsvaru pār Team Sky poļu braucēju Lukašu Visnovski, bet pjedestālu noslēdza vietējais braucējs Seps Vanmarke (EF Education First–Drapac p/b Cannondale).