Haibara Pahtūnhva (urdu: خیبر پختونخوا, puštu: خیبر پښتونخوا), līdz 2010. gadam Ziemeļrietumu pierobežas province, ir viena no četrām Pakistānas provincēm. Provinces administratīvais centrs ir Pešāvara. 2018. gada 31. maijā provincei tika pievienoti Federāli pārvaldītie cilšu apgabali. Ziemeļos un rietumos tā robežojas ar Afganistānu, austrumos ar Gilgitu-Baltistānu un Azadkašmīru, bet dienvidos ar Pendžābu un Beludžistānu. Provinces teritorijā atrodas septiņi nacionālie parki, tostarp, Ajūbijas nacionālais parks, Brogila ielejas nacionālais parks u.c.