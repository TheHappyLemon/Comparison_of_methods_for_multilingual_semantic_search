Deniss Gurjanovs (krievu: Дени́с Гурья́нов; dzimis 1997. gada 7. jūnijā) ir Krievijas hokejists, spēlē labās malas uzbrucēja pozīcijā. Pašlaik (2024) Gurjanovs pārstāv NHL komandu Našvilas "Predators". 2015. gada NHL draftā Gurjanovu ar kopējo 12. numuru izvēlējās Dalasas "Stars". Savas karjeras sākumā Gurjanovs spēlēja Toljati "Lada" komandā KHL. 2016. gadā Gurjanovs pārcēlās uz Ziemeļameriku un spēlēja AHL komandā Teksasas "Stars". 2020. gada 20. augustā Gurjanovs guva četrus vārtus Dalasas uzvarā 7–3 pār Kalgari "Flames". Viņš kļuva par pirmo Dalasas hokejistu, kas guvis četrus vārtus izslēgšanas spēlē. 2023. gada 26. februārī Gurjanovu "Stars" aizmainīja uz Monreālas "Canadiens", apmaiņā pret tautieti Jevgeņiju Dadonovu. 2023. gada 30. jūnijā "Canadiens" komanda neizteica Gurjanovam jaunu atbilstošu līguma piedāvājumu, tā rezultātā spēlētājs kļuva par brīvo aģentu. 2023. gada 11. jūlijā Gurjanovs parakstīja viena gada līgumu ar komandu Nešvilas "Predators".