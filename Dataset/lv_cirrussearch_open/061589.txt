Jakubu Ajegbeni (angļu: Yakubu Ayegbeni, dzimis 1982. gada 22. novembrī), pazīstams ka Jakubu, ir bijušais Nigērijas futbolists, spēlēja uzbrucēja pozīcijā, bijis Nigērijas futbola izlases dalībnieks. Lielu savu karjeras daļu pavadījis Anglijā, kur Premjerlīgā spēlējis Portsmouth, Middlesbrough, Everton un Blackburn Rovers. Kopumā Premjerlīgā aizvadījis vairāk nekā 250 mačus un guvis 96 vārtus. Nigērijas futbola izlases sastāvā debitējis 2000. gadā. Piedalījies 2010. gada FIFA Pasaules kausā un 2000. gada vasaras olimpiskajās spēlēs.