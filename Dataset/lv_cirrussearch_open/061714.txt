Džampaolo Pacīni (itāļu: Giampaolo Pazzini, dzimis 1984. gada 2. augustā) ir bijušais Itālijas futbolists, spēlēja uzbrucēja pozīcijā, bijis Itālijas futbola izlases dalībnieks. Savu karjeras lielāko daļu pavadījis, spēlējot Itālijas A sērijas komandās Atalanta, Fiorentina, Sampdoria, Internazionale, AC Milan un Hellas Verona. Spēlējis arī Itālijas B sērijā, kur ar Hellas Verona komandu kļuvis par 2016–17. gada sezonas labāko vārtu guvēju. Itālijas futbola izlasi pārstāvējis no 2009. līdz 2012. gadam. Piedalījies 2010. gada FIFA Pasaules kausā.