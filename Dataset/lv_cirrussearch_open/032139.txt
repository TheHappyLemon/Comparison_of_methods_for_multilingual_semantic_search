Open Compute Project (OCP) ir bezpeļņas organizācija, kas izstrādā un piedāvā serveru, datu noliktavu un datu centru aparatūras projektus. Tā reģistrēta ASV. Organizācijā piedalās tādi uzņēmumi kā Facebook, Apple, Microsoft, Rackspace, Cisco, Juniper Networks, Goldman Sachs, Fidelity, Bank of America, Nokia. OCP dalībnieki cer izveidot efektīvu, inovatīvu aparatūru mērogojamiem pielietojumiem. Aparatūrai arī jābūt vienkāršoti apkalpojamai, ar mazāku enerģijas patēriņu un lētāku uzturēšanu.