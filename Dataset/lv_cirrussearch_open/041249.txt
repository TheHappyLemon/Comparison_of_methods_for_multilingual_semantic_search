2018. gada UCI Pasaules tūre bija desmitā sezona 2009. gadā UCI izveidotajai vērtējuma sistēmai. Sezona sākās ar atklāšanas posmu Tour Down Under 16. janvārī un noslēdzās ar pēdējo posmu — Tour of Guangxi 21. oktobrī. 2018. gada riteņbraukšanas sezonas ietvaros tajā notika 37 šosejas riteņbraukšanas sacensības. Iepriekšējās sezonas uzvarētājs bija Beļģijas pārstāvis Gregs Van Avermāts, kurš šajā sezonā neguva nevienu individuālu uzvaru, finišējot piektais rangā. Par ranga uzvarētāju kļuva britu braucējs Saimons Jeitss no Mitchelton–Scott komandas, sezonas laikā savācot 3072 punktus.