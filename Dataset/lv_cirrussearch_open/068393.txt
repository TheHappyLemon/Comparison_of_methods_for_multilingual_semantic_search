"Bizantija" (angļu: Byzantium) ir 2012. gada Īrijas, Apvienotās Karalistes un ASV kopražojuma fantāzijas filma, kuras režisors ir Nīls Džordans. Filmā galvenās lomas atveido Sērša Runena, Džemma Artertone un Sems Railijs. Filma stāsta par divām noslēpumainām sievietēm, kuras ierodas mazā Anglijas pilsētiņā. Filmas "Bizantija" pirmizrāde notika 2012. gada 9. septembrī Toronto Starptautiskajā kinofestivālā. Filma saņēma galvenokārt pozitīvas kritiķu atsauksmes. Tīmekļa vietnē Rotten Tomatoes filmai ir 66% vērtējums.