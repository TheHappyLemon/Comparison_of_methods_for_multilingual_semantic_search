Roberts Levandovskis (poļu: Robert Lewandowski; dzimis 1988. gada 21. augustā) ir Polijas futbolists, spēlē uzbrucēja pozīcijā, Polijas futbola izlases dalībnieks. Pašlaik (2023) pārstāv Spānijas La Liga klubu FC Barcelona. Levandovskis tiek uzskatīts par vienu no savas paaudzes labākajiem uzbrucējiem. Viņš ir viens no visu laiku labākajiem spēlētājiem, kas ir spēlējis Vācijas Bundeslīgā. Bundeslīgā 384 maču laikā guvis 312 vārtus, kas ir otrs labākais rezultāts, atpaliekot tikai no Gerda Millera.