Klodeta Kolbēra (franču: Claudette Colbert; dzimusi Emilija "Lili" Šašona (franču: Émilie "Lily" Chauchoin) 1903. gada 13. septembrī, mirusi 1996. gada 30. jūlijā) bija Francijā dzimusi amerikāņu aktrise. Karjeru sākusi Brodvejā 1920. gados, pēc tam pievērsusies karjerai kino. Tās laikā Kolbēra filmējās vairāk nekā 60 filmās. Saņēma Amerikas Kinoakadēmijas balvu kā labākā aktrise par lomu filmā It Happened One Night (1934), vēl tikusi nominēta tai par lomām filmās Private Worlds (1935) un Since You Went Away (1944). 1950. gadu vidū noslēdza karjeru kino un pievērsās darbam televīzijā un teātrī, tika nominēta Tony balvai, 1960. gadu vidū beidza aktrises karjeru, tomēr 1970. gados atsāka to. Par lomu seriālā The Two Mrs. Grenvilles (1987) saņēma Zelta globusa balvu. 1999. gadā Amerikas Kinoinstitūts izcilāko ekrāna leģendu sarakstā AFI 100 gadi... 100 zvaigznes ierindoja Kolbēru 12. vietā izcilāko sieviešu kārtas zvaigžņu sarakstā.