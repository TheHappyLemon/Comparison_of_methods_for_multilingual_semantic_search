FC Admira Wacker Mödling ir Austrijas futbola klubs no Mēdlingas, kas spēlē Austrijas Bundeslīgā. Klubs tika dibināts Austrijas galvaspilsētā Vīnē 1905. gadā kā SK Admira Wien. 1971. gadā apvienojās ar SC Wacker Wien, bet 1997. gadā ar VfB Mödling, pēc kā pārcēlās uz Mēdlingu. Ieskaitot gan Admira, gan Wacker klubu vēsturi, ir izcīnīti deviņi Austrijas čempiontituli un seši Austrijas kausi.