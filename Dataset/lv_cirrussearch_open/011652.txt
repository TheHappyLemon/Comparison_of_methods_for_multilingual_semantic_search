Orsons Skots Kārds (angļu: Orson Scott Card, * 1951. gada 24. augustā Ričlendā, Vašingtonā, ASV) ir amerikāņu zinātniskās fantastikas un fantāzijas literatūras rakstnieks. Kārda pirmā publikācija bija īsais stāsts Gert Farm žurnāla The Ensign 1977.g. jūlija numurā (ar pseidonīmu "Bairons Vallijs"). Tā paša gada augustā žurnālā Analog Science Fiction tika publicēts viņa garais stāsts "Endera spēle" (Ender's Game), kas vēlāk tika pārstrādāts tāda paša nosaukuma romānā (1985), kas arī ir viņa pazīstamākais darbs. "Endera spēle" un tās turpinājums Speaker for the Dead ieguva Hugo un "Nebulas" balvu. Latviski izdota grāmata "Endera spēle" (Aranea: 2008, tulk. Dainis Leinerts.)