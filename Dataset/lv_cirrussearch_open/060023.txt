"Murgu aleja" (angļu: Nightmare Alley) ir 2021. gada ASV neo-noir psiholoģiskā trillera filma, kuras režisors un viens no scenārija autoriem ir Giljermo del Toro. Filmā galvenās lomas atveido Bredlijs Kūpers, Keita Blanšeta, Toni Kolete, Vilems Defo, Ričards Dženkinss, Rūnija Mara, Rons Pērlmans, Mērija Stīnbērdžena un Deivids Stratērns. Filma ir balstīta uz 1946. gada Viljama Lindseja Grešama tāda paša nosaukuma romāna, un tā ir otrā grāmatas adaptācija pēc 1947. gada versijas. Filma ir par karnevāla darbinieku Stenu Kārlailu (Kūpers), kurš, apvienojoties ar psiholoģi Lilitu Riteri (Blanšeta), izspiež naudu no cilvēkiem, izmantojot domu lasīšanas šovus. "Murgu aleja" saņēma galvenokārt pozitīvas kritiķu atsauksmes, bet finansiāli filma nebija veiksmīga, nopelnot tikai 39 miljonus ASV dolārus pie 60 miljonu budžeta.