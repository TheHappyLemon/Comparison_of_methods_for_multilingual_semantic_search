RBS TV bija pirmā komerctelevīzija Latvijā, kura raidīja PAL standartā. RBS TV darbību sāka 1994. gadā 39. decimetru kanālā. AS "RBS TV" prezidents bija Jānis Rušenieks, bet ziņu dienestu vadīja Kārlis Streips. RBS TV strādāja tikai aptuveni vienu gadu. Jau 1995. gada aprīlī finanšu problēmu dēļ RBS TV pārtrauca raidīt ziņas, bet pilnībā raidījumus pārtrauca 1995. gada oktobrī. 1997. gadā tika uzsākta RBS TV bankrota procedūra. 2003. gada 23. martā RBS TV tika likvidēta.