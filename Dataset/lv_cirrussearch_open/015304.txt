Olkiluoto Lovīsa Hanhikivi Lovīsas atomelektrostacija jeb Lovīsas AES (somu: Loviisan ydinvoimalaitos ir viena no divām Somija atomelektrostacijām. Tā atrodas Lovīsas pilsētas tuvumā, Somijas līča krastā. Lovīsas AES sastāv no diviem energoblokiem (jauda 507 MW un 502 MW), kas kopā ražo aptuveni 8 TWh gadā. Šo atomelektrostaciju pārvalda Fortum meitas uzņēmums Fortum Power and Heat Oy. Saspiestā ūdens tipa (PWR) kodolreaktori VVER-440/213 izgatavoti 1970. gados PSRS. Pirmā energobloka celtniecība sākta 1971. gadā, un 1977. gadā tas sāka ražot elektrību. Otrā būve sākta 1972. gadā un pabeigta 1980. gadā. Līdz 1996. gadam izlietotā kodoldegviela tika sūtīta atpakaļ uz PSRS (Krieviju) pārstrādei. Tagad kodolatkritumus uzglabā pagaidu glabātavā atomelektrostacijas tuvumā. Pēc Onkalo kodolatkritumu glabātavas būves pabeigšanas aptuveni 2020. gadā kodolatkritumi tiks pārvesti uz to. Fortum vēlējās Lovīsā uzcelt vēl trešo energobloku, bet Somijas parlaments 2010. gadā šo priekšlikumu noraidīja. No 2005. līdz 2009. gadam abos energoblokos AREVA un Siemens konsorcijs veica vadības un automātikas medernizāciju. 2014. gadā ar Rolls-Royce noslēgts līgums par drošības sistēmu modernizāciju. Šos darbus plānots pabeigt 2018. gadā.