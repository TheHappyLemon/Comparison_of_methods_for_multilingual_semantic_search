Luka Džordāno (itāļu: Luca Giordano; dzimis 1634. gada 18. oktobrī, miris 1705. gada 3. janvārī) bija Neapolē dzimis vēlā baroka itāļu gleznotājs. Dzimis gleznotāja ģimenē. Mācījās pie Husepes de Riberas. Ļoti ražens mākslinieks, atstājis daudz darbu. Bez Neapoles darbojies arī Romā, Parmā, Venēcijā un Florencē. No 1692. līdz 1702. gadam Spānijas karaļa Karlosa II galma mākslinieks. Dzīves nogalē atgriezās dzimtajā Neapolē, kur miris.