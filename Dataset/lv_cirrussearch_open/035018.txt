2008. gada F1 sezona bija 59. F1 sezona. Tā sākās 2008. gada 16. martā un beidzās 2. novembrī. Par čempionu kļuva Luiss Hamiltons. Tā bija pirmā F1 sezona ilgā laika posmā bez Konkordes līguma. Bija plānots, ka tajā pievienosies 12. komanda - Prodrive, tomēr 2007. gada 22. novembrī tika paziņots, ka šie plāni tiks atlikti uz gadu. 2008. gadā debijas sezonu aizvadīja Force India komanda, kura tika izveidota uz Spyker bāzes. Tā ir pirmā indiešu komanda Formula 1 sacīkstēs. 2008. gadā piedalās divi debitanti: Nelsinju Pikē un Sebastjēns Burdē. Kadzuki Nakadžima un Timo Gloks aizvada savu pirmo pilno sezonu F1. 6. maijā dalību atsauca Super Aguri F1 komanda, atstājot čempionātā vien desmit komandas.