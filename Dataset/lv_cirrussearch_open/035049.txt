Roberts Vilhelms Eberhards Bunzens (vācu: Robert Wilhelm Eberhard Bunsen; dzimis 1811. gada 30. martā miris 1899. gada 16. augustā) bija vācu ķīmiķis un izgudrotājs. Strādājis Marburgas un Heidelbergas, kā arī Breslavas universitātēs. Pētījis arsēna savienojumus. Bunzens izgudroja ogles-cinka galvanisko elementu, Bunzena gāzes degli un vairākas citas laboratorijas ierīces. Kopā ar Gustavu Kirhofu Bunzens ielika spektrālanalīzes pamatus un ar tās palīdzību atklāja ķīmiskos elementus cēziju un rubīdiju.