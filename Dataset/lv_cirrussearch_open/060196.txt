Vīriešu skeletons bija viena no 2 disciplīnām skeletonā 2022. gada ziemas olimpiskajās spēlēs. Sacensības notika Jandziņas bobsleja un kamaniņu trasē, Pekinā. 2022. gada 10. februārī tika aizvadīti pirmie divi braucieni, bet 11. februārī notika 3. un 4. brauciens. Olimpiskās medaļas tika pasniegtas saskaitot visu braucienu rezultātus. Sacensībās kopā bija pārstāvēti 25 sportisti no 15 valstīm. Olimpisko zelta medaļu šajā disciplīnā izcīnīja Vācijas sportists Kristofers Grotērs (finiša rezultāts — 4:01.01), sudraba medaļu ieguva arī Vācijas sportists Aksels Jungs (finiša rezultāts — 4:01.67), bet bronzas medaļu ieguva Ķīnas sportists Vangans Jans (finiša rezultāts — 4:01.77). Visiem škiem sportistiem šī bija pirmā olimpiskā medaļa. Ķīnietis Jans izcīnīja pirmo olimpisko medaļu Ķīnai renes sporta veidos. Latviju šajā disciplīnā pārstāvēja divi skeletonisti — Tomass Dukurs un Martins Dukurs. No viņiem labāko rezultātu ieguva Martins, kurš četru braucienu kopsummā ieguva 7. vietu (finiša rezultāts — 4:02.76), savukārt Tomass ierindojās 9. vietā (finiša rezultāts — 4:03.21).