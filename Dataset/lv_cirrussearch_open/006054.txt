Super Bowl XLI bija amerikāņu futbola spēle, kurā Amerikas futbola konferences komanda Indianapolisas "Colts" un Nacionālās futbola konferences komanda Čikāgas "Bears" noskaidroja 2006. gada sezonas NFL čempionu. Spēle notika 2007. gada 4. februārī Dolphin Stadium Maiamigardenā, Floridas štatā. Spēlē uzvarēja un Vinsa Lombardi balvu ieguva "Colts" spēlētāji, kas uzvarēja ar rezultātu 29—17. Par spēles vērtīgāko spēlētāju tika atzīts Peitons Menings. "Colts" šis bija pirmais fināls kopš uzvaras 5. Superkausa izcīņā 1970. gada NFL sezonā, kad komanda bija bāzēta Baltimorā. "Bears" šī bija pirmā dalība finālā pēc uzvaras 10. Superkausa izcīņā 1985. gada NFL sezonā. Spēli ASV translēja CBS televīzijas kanāls. Spēli klātienē vēroja 74 512 skatītāji, TV spēli skatījās aptuveni 93,1 miljons ASV skatītāju. Maksa par 30 sekunžu reklāmu izmaksāja 2,6 miljonus ASV dolāru.