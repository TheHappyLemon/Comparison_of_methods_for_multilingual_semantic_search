Pasta piegāde bija viena no disciplīnām jāšanas sacensībās 1900. gada vasaras olimpiskajās spēlēs. Šo disciplīnu Starptautiskā Olimpiskā komiteja neatzīst par "olimpisko" disciplīnu, līdz ar to par šo disciplīnu netiek pasniegtas olimpiskās medaļas. Sacensības tika aizvadītas 1900. gada 2. jūnijā Bretejas laukumā, 7. apgabalā, Parīzē. Tajās startēja 29 sportisti no 6 valstīm. Šajās sacensībās pirmo vietu izcīnīja Beļģijas sportists Žoržs Nagelmakers, otro vietu ieguva Francijas sportists Leons Toms, bet trešo vietu ieguva Žans de Neflīzs no Francijas.