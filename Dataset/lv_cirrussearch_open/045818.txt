Kuba olimpiskajās spēlēs piedalās kopš 1900. gada, kad olimpiskās spēles notika Francijas galvaspilsētā Parīzē. No visām, līdz šim 28 vasaras olimpiskajām spēlēm, Kuba ir piedalījusies 20 vasaras olimpiskajās spēlēs (nepiedalījās: 1908–1920; 1932–1936 un 1984–1988. Kuba līdz šim nav piedalījusies nevienās ziemas olimpiskajās spēlēs. Kuba ir visveiksmīgākā olimpiskā komanda pēc kopējā medaļu skaita starp visām valstīm, kas nav piedalījušās ziemas olimpiskajās spēlēs. Līdz šim Kuba olimpiskajās spēlēs ir izcīnījusi 235 olimpiskās medaļas (84 zelta, 69 sudraba un 82 bronzas medaļas). Visas olimpiskās medaļas ir izcīnītas vasaras olimpiskajās spēlēs. Liela daļa no tām — 78 medalas — ir izcīnītas boksā. Otrajā vienā no olimpiskajiem sporta veidiem ir vieglatlētika (45 medaļas). Kopumā Kubas sportisti olimpiskajās spēlēs ir ieguvuši medaļas 15 dažādos olimpiskajos sporta veidos. Kuba ir līdere pēc kopējo medaļu iegūšanas beisbolā. Kopš 1992. gada Barselonas vasaras spēlēm, kad beisbols kļuva par olimpisko sporta veidu, tā ir trīs reizes izcīnījusi zeltas medaļas un divas reizes sudraba medaļas. Kuba ir trešā veiksmīgākā Amerikas valsts iegūto olimpisko zelta medaļu kopsummā (aiz ASV un Kanādas). Kuba ir arī ceturtā medaļām bagātākā valsts (aiz Ungārijas, Rumānijas un Polijas), kura līdz šim vēl nav organizējusi olimpiskās spēles. Kuba savas pirmās medaļas olimpiskajās spēlēs izcīnīja jau 1900. gadā, kad zelta un sudraba medaļas izcīnīja paukotājs Ramons Fonsts. Kopš tā laika Kubai medaļas ir bijušas gandrīz katrās vasaras olimpiskajās spēlēs, izņemot 1924., 1928., 1952., 1956., un 1960. gada vasaras olimpiskajās spēlēs. Visvairāk olimpisko medaļu Kuba ir izcīnījusi 1992. gada Barselonas spēlēs — 31 olimpisko medaļu. Ar medaļām bagātākie Kubas sportisti ir paukotājs Ramons Fonsts, volejboliste Ana Fernandersa, beisbolists Pedro Luiss Laso un džudists Driuliss Gonsaless: katrs no viņiem olimpiskajās spēlēs ir izcīnījis 4 medaļas.