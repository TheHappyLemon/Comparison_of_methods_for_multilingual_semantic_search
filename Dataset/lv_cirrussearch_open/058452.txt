Hosē Antonio Rejess Kalderons (spāņu: José Antonio Reyes Calderón, dzimis 1983. gada 1. septembrī, miris 2019. gada 1. jūnijā) bija Spānijas futbolists, spēlēja pussarga pozīcijā, bijis Spānijas futbola izlases dalībnieks. Savu debiju 16 gadu vecumā Rejess piedzīvoja Sevilla komandā. 2004. gadā pievienojies Anglijas komandai Arsenal, ar kuru viņš izcīnīja Anglijas Premjerlīgas titulu un FA kausu. 2006. gadā viņš atgriezās Spānijā un ar Real Madrid komandu uzvarēja La Liga turnīrā. Vēlāk pievienojies citai Madrides komandai Atletico Madrid, ar kuru viņš divreiz uzvarēja UEFA Eiropas līgā. Vēlāk spēlējis Portugāles komandā Benfica. 2012. gadā Rejess atgriezās Sevilla komandā. Palīdzējis komandai izcīnīt trīs UEFA Eiropas līgas kausus. Viņš kļuva par rekordistu, kopumā piecas reizes uzvarot UEFA Eiropas līgas turnīrā. Spānijas futbola izlases sastāvā piedalījies 2006. gada FIFA Pasaules kausā. 2019. gada 1. jūnijā, 35 gadu vecumā gājis bojā autoavārijā.