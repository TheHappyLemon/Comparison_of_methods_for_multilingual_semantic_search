"Spēle" (angļu: The Game) ir 1997. gada ASV mistērijas trilleris. Filmas režisors ir Deivids Finčers. Filmā galvenās lomas atveido Maikls Daglass, Šons Penns, Džeimss Rebhorns, Debora Kara Ungere, Pīters Donats, Kerola Beikere un Armīns Millers-Štāls. Filma ir par bagātu baņķieri, kuram brālis uzdāvina mistisku dzimšanas dienas dāvanu — piedalīšanos kādā spēlē, kura savādos veidos iejaucas viņa ikdienas dzīvē. "Spēle" saņēma daudzas pozitīvas atsauksmes no kritiķiem, bet, atšķirībā no Finčera iepriekšējās filmas "Septiņi", tā nebija finansiāli veiksmīga.