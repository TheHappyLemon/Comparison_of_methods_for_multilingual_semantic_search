Flāmu valoda (Vlaams) ir vispārpieņemts nosaukums nīderlandiešu valodas dialektiem, kas izplatīti Beļģijas ziemeļu reģionā Flandrijā. Beļģijas teritorijā ir izplatīti šādi četri nozīmīgākie nīderlandiešu valodas dialekti: rietumflāmu, austrumflāmu, Brabantes un limburgiešu dialekts. Šaurākā nozīmē par flāmu valodas dialektiem uzskata tikai rietumflāmu un austrumflāmu dialektu. Rietumflāmu dialekta ISO 639-3 kodu (vls) attiecina arī uz flāmu valodu.