25 kilometri vīriešiem bija viena no trim olimpiskajām riteņbraukšanas disciplīnām 1900. gada vasaras olimpiskajās spēlēs Parīzē. Sacensības tika aizvadītas Vensēnas velodromā 1900. gada 15. septembrī. Tajās startēja 10 sportisti no 3 valstīm. Šī bija vienīgā reize, kad šī disciplīna bija iekļauta olimpisko spēļu programmā. Zelta medaļu ieguva Francijas sportists Luijs Bastjēns, sudraba medaļu ieguva Lielbritānijas sportists Loids Hildebrands, bet bronzas medaļu ieguva Francijas sportists Ogists Domēns.