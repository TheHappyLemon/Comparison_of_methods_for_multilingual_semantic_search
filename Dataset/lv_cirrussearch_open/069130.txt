Gebekli Tepe (turku: Göbekli Tepe, izrunā: [ɟœbecˈli teˈpe], kurdu: Girê Mirazan) ir neolīta laikmeta arheoloģisko izrakumu vieta mūsdienu Turcijas dienvidaustrumos. Gebekli Tepe atrodas Germuša kalnos, netālu no Turcijas un Sīrijas robežas. Vieta ir slavena ar lielām apļveida struktūrām, kuras veido masīvi akmens stabi divās rindās. Tie ir vecākie zināmie megalīti pasaulē. Gebekli Tepe tiek uzskatīta par vienu no vecākajiem tempļiem pasaulē. Tā bija apdzīvota no 9600. gada p.m.ē. līdz aptuveni 8000. gadam p.m.ē.