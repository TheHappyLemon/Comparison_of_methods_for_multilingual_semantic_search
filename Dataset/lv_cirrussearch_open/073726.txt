Baltimora (angļu: Baltimore) ir pilsēta Mērilendas štatā, ASV. Baltimora ir lielākā pilsēta Mērilendas štatā un 24. lielākā pilsēta ASV. Pilsēta dibināta 1729. gadā, tā ir Vidusatlantijas štata otrā lielākā ostas pilsēta aiz Ņujorkas. Agrāk Baltimoras osta bija otrā populārākā imigrantu ieceļošanas vieta ASV aiz Ņujorkas un viens no galvenajiem ražošanas centriem ASV. Pēc iedzīvotāju skaitīšanas datiem 2012. gada 1. jūlijā Baltimorā dzīvoja 621 342 iedzīvotāju. Kopš 1954. gada, kad Baltimoras iedzīvotāju skaits sasniedza 949 708, ar katru gadu iedzīvotāju skaits strauji kritās. 2012. gadā iedzīvotāju skaits pieauga par 1100 iedzīvotājiem jeb 0.1%. Viena no Baltimoras pazīstamākajām augstskolām ir Džonsa Hopkinsa universitāte. 1849. gada 7. oktobrī Baltimorā 40 gadu vecumā nomira viens no visu laiku labākajiem amerikāņu rakstniekiem, dzejniekiem un prozaiķiem Edgars Alans Po.