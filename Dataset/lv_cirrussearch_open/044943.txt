"Kā kļūt par perfektu zaķi" (angļu: The House Bunny) ir 2008. gada ASV kinokomēdija, kuras režisors ir Freds Volfs. Galvenās lomas atveido Anna Ferisa, Emma Stouna, Kolins Henkss, Keta Deningsa, Kristofers Makdonalds un Hjū Hefners. Filmas pirmizrāde notika 2008. gada 22. augustā. Šellija Dārlingtone dienu pēc savas 27. dzimšanas dienas uzzina, ka viņai jāpamet Playboy savrupmāja. Viņa kā "mājas māte" pievienojas nepopulārai universitātes studenšu korporācijas apvienībai.