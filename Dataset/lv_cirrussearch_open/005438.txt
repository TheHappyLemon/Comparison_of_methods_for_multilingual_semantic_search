Sīmenss ir elektrovadītspējas SI mērvienība, kas nosaukta vācu zinātnieka Vernera fon Sīmensa vārdā. Strāvas vadītāja vai pusvadītāja elementiem ar elektrisko pretestību R, vadītspēja G tiek definēta kā G = 1 / R = I / U, kur I ir elektriskā strāva caur objektu un U ir spriegums (elektrisko potenciālu starpība) starp objektu, tātad 1 sīmensu liela vadītspēja ir vadītājam, kura pretestība ir 1 Ω. 1 S = 1 Ω-1 Piemēri: Rezistoram vadītspēja ar pretestību seši omi ir G = 1 / (6 Ω) ≈ 0,167 S ≈ 167 mS. Vadītājam pielikts 2 V liels spriegums un caur to plūst 0,1 A stipra strāva. Tā vadītspēja ir 0,1 A / 2 V = 0,05 S, Sīmensa apzīmējums ir arī ℧ {\displaystyle \mho } (apgriezts grieķu burts Ω; unikods: U+2127). Tā kā tas ir apgriezts lielums omam, tad šī simbola izrunu ir pieņemts pierakstīt šādi: mho, kas ir no otra gala rakstīts angļu vārds ohm (‘oms’).[nepieciešama atsauce]