Lielkņaze Anastasija Nikolajevna (krievu: великая княжна Анастасия Николаевна Романова; dzimusi 1901. gada 18. jūnijā [v.s. 5. jūnijā], mirusi 1918. gada 17. jūlijā) bija pēdējā Krievijas Impērijas ķeizara Nikolaja II un viņas sievas Aleksandras Fjodorovnas jaunākā meita. Anastasijai bija trīs vecākas māsas Olga, Tatjana un Marija Romanovas, kā arī jaunāks brālis Aleksejs Romanovs. 1918. gada 17. jūlijā boļševiki nogalināja viņu un viņas ģimeni. Pēc Romanovu ģimenes nāves Rietumos izplatījās baumas, ka Anastasija ir izglābusies no nāves. Vairākas sievietes dažādās vietās apgalvoja, ka viņas ir Anastasija. Pēc PSRS sabrukuma Jekaterinburgas apkārtnē atrada visu nošauto Romanovu ģimenes locekļu mirstīgās atliekas.