Etatisms ir politiska filozofija vai ideoloģija, kas padara valsts iejaukšanos iedzīvotāju ekonomiskajā politiskajā dzīvē par likumīgu. Tas ietver gan ekonomisko, gan sociālo politiku, jo īpaši nodokļus un produktu ražošanu. Kaut arī par etatisma jēdziena pirmo pielietojumu var runāt jau 19. gadsimta 50. gados ASV, plašāk to attiecina uz 20. gadsimta 30. un 40. gadiem. Etatisma pretējās ideoloģijas ir antietatisms vai anarhisms, no kurām pēdējā noliedz jebkādu hierarhisku vadības modeli.