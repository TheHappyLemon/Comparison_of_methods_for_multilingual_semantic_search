Aiste Diržūte (lietuviešu: Aistė Diržiūtė; dzimusi 1991. gada 18. oktobrī Vilkavišķos, Lietuvā) ir lietuviešu aktrise. Studējusi Lietuvas Mūzikas un teātra akadēmijā. Par Austes lomu 2015. gada filmā „Sangailes vasara” viņa Viļņas Starptautiskajā filmu festivālā saņēma balvu kā labākā aktrise, bet Berlīnes Starptautiskajā filmu festivālā — „Uzlecošās zvaigznes balvu” (Shooting Stars Award). 2018. gada spēlfilmā „Nameja Gredzens” Aiste atveidoja Nameja līgavu Laugu.