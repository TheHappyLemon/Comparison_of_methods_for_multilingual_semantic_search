Lucije Šafāržova (čehu: Lucie Šafářová; dzimusi 1987. gada 4. februārī) ir bijusī čehu tenisiste, kas lielākos panākumus guvusi dubultspēlēs. Viņa ir viena Grand Slam turnīra fināliste vienspēļu turnīrā (2015. gada Francijas atklātais čempionāts) un viena Grand Slam turnīra pusfināliste vienspēlēs (2014. gada Vimbldonas čempionāts); 22 WTA turnīru uzvarētāja (septiņas no tām vienspēlēs). Savukārt dubultspēlēs piecu Grand Slam turnīru uzvarētāja (2015. un 2017. gada Austrālijas atklātais čempionāts, 2015. un 2017. gada Francijas atklātais čempionāts, 2016. gada ASV atklātais čempionāts); 2016. gada olimpisko spēļu bronzas medaļniece, kā arī bijusī pasaules pirmā rakete ​​dubultspēlēs. Peckārtēja Federācijas kausa ieguvēja (2011-12, 2014-15, 2018) Čehijas izlases sastāvā.