Francijas Karaliste (franču: Royaume de France, viduslaiku franču: Royaulme de France) bija karaliste Eiropas rietumos no 987. līdz 1792. gadam. Francijas Karaliste izveidojās uz Rietumfranku valsts pamata, kad 987. gadā tronī kāpa Hugo Kapets. 1791. gadā Francijas Karalistes vietā nāca Pirmā Francijas republika, bet no 1814. līdz 1848. gadam pastāvēja Burbonu restaurācija un Jūlija monarhija, kas bija mēģinājums atjaunot Francijas Karalisti. Francijas Karalisti pārvaldīja vairākas dinastijas, visilgāk Kapetingu dinastija un Valuā dinastija. Francijas Karalistes pastāvēšanas laikā norisinājās daudzi nozīmīgi notikumi, piemēram, Simtgadu karš no 1337. līdz 1453. gadam par Francijas karaļa troni. Ar Franču revolūciju, kas sākās 1789. gadā, iezīmējās karalistes pastāvēšanas beigas.