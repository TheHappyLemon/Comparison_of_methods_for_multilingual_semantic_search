Friuli-Venēcija Džūlija (itāļu: Friuli-Venezia Giulia, friulu: Friûl–Vignesie Julie, slovēņu: Furlanija–Julijska krajina) ir Itālijas reģions. Tas robežojas ar Veneto reģionu rietumos, ar Austriju ziemeļos, bet ar Slovēniju austrumos. Lielākās reģiona pilsētas ir Trieste, Udīne un Pordenone. Friuli-Venēcija Džūlija ir viens no pieciem Itālijas autonomajiem reģioniem. Autonomija tam tika piešķirta 1963. gadā, pamatojoties uz valodu daudzveidību, kā arī relatīvo izolētību, kas bija izveidojusies dzelzs priekškara laikā. Reģions administratīvi tiek iedalīts četrās provincēs: Triestes, Udīnes, Pordenones un Gorīcijas provincē. Tās savukārt sīkāk tiek iedalītas 219 komūnās.