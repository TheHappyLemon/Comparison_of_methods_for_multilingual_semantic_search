Fridrihs Roberts Bošs (dzimis 1887. gada 19. februārī (pēc vecā stila — 7. februārī), miris 1950. gada 12. februārī) bija latviešu riteņbraucējs. Dzimis Rīgā, strādnieka Jēkaba Boša un viņa sievas Līzes dzimušas Ādmiņ ģimenē. Pārstāvējis 2. RBB. Piedalījies 1912. gada vasaras olimpiskajās spēlēs Stokholmā, kur izstājās šosejas riteņbraukšanas 320 km grupas braucienā. 1912. gada Krievijas čempionātā izcīnījis 4. vietu sprintā. Piedalījies Brīvības cīņās. Kā funkcionārs pārstāvējis Latvijas riteņbraucējus 1936. gada vasaras olimpiskajās spēlēs Berlīnē.