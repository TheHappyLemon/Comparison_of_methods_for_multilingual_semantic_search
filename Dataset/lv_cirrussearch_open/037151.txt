Džeralds Kings "Džerijs" Goldsmits (angļu: Jerrald King "Jerry" Goldsmith; dzimis 1929. gada 10. februārī, miris 2004. gada 21. jūlijā) bija amerikāņu komponists un diriģents, pazīstams kā mūzikas autors vairāk nekā 300 kino un televīzijas filmām. Radījis mūziku no 1951. līdz 2004. gadam. Šajā laikā sešas reizes nominēts Grammy balvai, piecas reizes Emmy balvai, deviņas reizes Zelta globusa balvai, četras reizes BAFTA kino balvai un astoņpadsmit reizes Oskara balvai. Ieguvis vienu Oskaru - 1976. gadā par mūziku Ričarda Donera filmai "Zīme" un piecas Emmy balvas. Saņēmis arī Zelta avenes balvu par mūziku 1985. gada kinofilmai "Rembo:Pirmās asinis II daļa".