Šis raksts ir par lūgšanām. Par futbolistu skatīt rakstu ‎Mohameds Salāhs. Salāhs (arābu: صلاة, ṣalāh), salāts vai namazs ir musulmaņu lūgšanu skaitīšana vismaz piecas reizes dienā. Tas ir viens no islāma galvenajiem reliģiskajiem uzdevumiem, kas noteikti ir jāveic ikvienam musulmanim. Salāhs ir viens no islāma pieciem pīlāriem. Musulmaņi uzskata, ka kvalitatīvi noskaitītas lūgšanas attīra sirdi, attur no grēkiem un atvieglo grēku nožēlu. Katrai no piecām lūgšanām ir savs nosaukums: ṣalāh al-fajr (skaita pirms saullēkta), aẓ-ẓuhr (pusdienlaikā), al-ʿaṣr (pēcpusdienā), al-maghrib (saulrieta laikā) un al-ʿishāʾ (vakarā).