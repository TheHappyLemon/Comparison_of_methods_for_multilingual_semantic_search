Mārdžorija Gestringa (angļu: Marjorie Gestring; dzimusi 1922. gada 18. novembrī, mirusi 1992. gada 20. aprīlī) bija amerikāņu daiļlēcēja. Viņa piedalījās 1936. gada Vasaras Olimpiskajās spēlēs, kur kļuva par čempioni 3 m lēcienā no tramplīna. Medaļu viņa izcīnīja 13 gadu un 268 dienu vecumā, tādējādi kļūstot par visu laiku jaunāko olimpisko čempioni. Viņa tika uzņemta Starptautiskajā peldēšanas slavas zālē un Stenfordas sporta slavas zālē.