Šajā uzskaitījumā apkopoti Armēnijas sportisti, kas olimpiskajās spēlēs ir izcīnījuši medaļas. Armēnija olimpiskajās spēlēs kopš dalības 1994. gadā ir izcīnījuši 14 olimpiskās medaļas (2 zelta, 6 sudraba un 6 bronzas medaļas). Visas šīs medaļas ir izcīnītas vasaras olimpiskajās spēlēs. Pirmā zelta medaļa Armēnijai tika izcīnīta 1996. gada Atlantas olimpiskajās spēlēs, tā bija arī pirmā šī valsts medaļa olimpiskajās spēlēs. Šo medaļu izcīnīja Armēns Nazarjans, kas startēja cīņas sportā. Ar medaļām bagātākais Armēnijas sportists (kopš Armēnija startē kā neatkarīga valsts) ir, cīņas sporta pārstāvis, Artūrs Aleksanjans, kurš ir izcīnījis 2 medaļas (1 zelta un 1 bronzas medaļa). Līdz šim Armēnijas sportisti medaļas ir izcīnījuši trijos dažādos olimpiskajos sporta veidos. No 1994. gada līdz šim Armēnijas sportistiem ir atņemtas trīs izcīnītās olimpiskās medaļas. Vairāki armēņu izcelsmes sportisti ir izcīnījuši medaļas citu valstu sastāvā, lielākoties Padomju Savienības sastāvā.