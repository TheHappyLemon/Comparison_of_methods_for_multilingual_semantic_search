Latvijas Evaņģēliski luteriskā baznīca pasaulē (LELBP) — līdz tās nosaukuma maiņai 2020. gadā saukta Latvijas Evanģēliski Luteriskā Baznīca ārpus Latvijas (LELBāL) — ir Latvijas evaņģēliski luteriskās baznīcas Latvijā, kas nodibināta 1922. gadā, turpinātāja. Tā izveidojās pēc Otrā pasaules kara LELB arhibīskapa Teodora Grīnberga vadībā, Latvijas evaņģēliski luteriskās baznīcas vadībai dodoties bēgļu gaitās uz Vāciju. LELBP ir draudzes visos kontinentos (izņemot Antarktīdu). LELBP kā LELBāL ir Pasaules luterāņu federācijas dibinātāju vidū.