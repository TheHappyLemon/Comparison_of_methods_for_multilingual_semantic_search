Blekpūla (angļu: Blackpool, izrunā: [ˈblækpuːl]) ir pilsēta Apvienotajā Karalistē, Anglijā. Pilsēta atrodas pie Īrijas jūras, Lankašīras ceremoniālajā grāfistē, 43 km uz ziemeļiem no Liverpūles. 2014. gadā Blekpūlā dzīvoja 142 tūkstoši iedzīvotāju. Tā ir nozīmīga piejūras kūrortpilsēta. Viens no galvenajiem pilsētas ienākumu avotiem ir tūrisms. Blekpūlā bāzējas futbola klubs Blackpool F.C., kas ir spēlējis arī Anglijas Premjerlīgā.