Repidsitija (angļu: Rapid City) ir pilsēta Dienviddakotas štatā, ASV. 2020. gadā pilsētā dzīvoja 80 169 iedzīvotāji. Pēc iedzīvotāju skaita Repidsitija ir Dienviddakotas otra lielākā pilsēta. Repidsitija atrodas Melno kalnu austrumu pakājē. Pilsēta tika dibināta 1876. gadā. Repidsitija ir zināma kā "prezidentu pilsēta", jo tur atrodas dabiska izmēra bronzas prezidentu statujas.