Viktors Peļevins (Ви́ктор Оле́гович Пеле́вин, * 1962. gada 22. novembrī Maskavā) ir nozīmīgs krievu rakstnieks - prozaiķis. Peļevins ir beidzis Maskavas enerģētikas institūtu (specialitāte - elektromehāniķis), dienējis padomju armijā, beidzis kursus Literatūras institūtā. Vairākus gadus bijis līdzstrādnieks žurnālam Hаука и религия, kur gatavoja publikācijas par austrumu misticismu. Viņa pirmā publikācija bija pasaka Колдун Игнат и люди (1989). Slavenākais Peļevina romāns ir Generation «П» (1999). Peļevina darbi tulkoti daudzās pasaules valodās, to skaitā arī latviešu (Generation-P, Šausmu ķivere).