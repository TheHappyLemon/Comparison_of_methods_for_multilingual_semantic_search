"Viens pats mājās 5" (angļu: Home Alone: The Holiday Heist, arī Home Alone 5) ir 2012. gada komēdija, kuras režisors ir Pīters Hjūits. Filma ir par Baksteru ģimeni, kas Ziemassvētku periodā pārceļas uz dzīvi Meinā, un zagļiem, kas cenšas nozagt gleznu no mājas, kurā Baksteri ir ievākušies. Tajā galvenās lomas attēlo Kristians Mārtins, Džodela Fērlanda, Malkolms Makdovels, Debi Mazara, Edijs Stīpls, Ellija Hārvija, Dags Marijs un Edvards Asners. Šī ir "Viens pats mājās" filmu sērijas piektā daļa un pirmā, kuras darbība nenotiek Čikāgā. Filmas pirmizrāde notika ABC Family televīzijas kanālā 2015. gada 25. novembrī.