Divkauja (angļu: Enemy at the Gates) ir 2001. gada ASV, Apvienotās Karalistes un Vācijas kopražojuma kara filma, kas balstīta uz Viljama Kreiga grāmatu Enemy at the Gates: The Battle for Stalingrad. Filmas režisors, kā arī viens no producentiem un scenārija autoriem ir Žans Žaks Ano. Galvenās lomas filmā atveido Džozefs Fainss, Džūds Lo, Reičela Vaisa, Bobs Hoskinss un Eds Heriss. Filmas pirmizrāde notika 2001. gada 16. martā. Filmā parādīts duelis starp PSRS snaiperi Vasiliju Zaicevu un Vērmahta snaiperu skolas direktoru Ervīnu Kēnigu.