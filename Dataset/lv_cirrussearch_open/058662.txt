Kristians Cīge (vācu: Christian Ziege, dzimis 1972. gada 1. februārī) ir Vācijas futbola treneris un bijušais futbolists, spēlējis aizsarga pozīcijā, bijis Vācijas futbola izlases dalībnieks. Savu karjeru iesāka Bayern Munich, kur ieguva divus Vācijas Bundeslīgas titulus un UEFA kausu. Vēlāk viņš pievienojās Itālijas komandai AC Milan. 1999. gadā viņš izcīnīja Itālijas A sērijas čempionu titulu. Uzreiz pēc tam Cīge pievienojās Anglijas Premjerlīgas komandai Middlesbrough, kur jau pirmajā sezonā tika atzīts par kluba labāko spēlētāju. Gadu vēlāk viņš pievienojās Liverpool, bet vēl gadu vēlāk – Tottenham Hotspur. Savu karjeru noslēdza Borussia Monchengladbach. Vācijas futbola izlases sastāvā Cīge uzvarēja 1996. gada Eiropas čempionātā. Piedalījies vēl divos Eiropas čempionātos, kā arī 1998. un 2002. gada FIFA Pasaules kausā.