Šis raksts ir par bobslejistu. Par citām jēdziena Poikāns nozīmēm skatīt nozīmju atdalīšanas lapu. Māris Poikāns (dzimis 1962. gada 11. decembrī) ir latviešu bijušais bobslejists. Dzimis Vidrižos. Savas sportista karjeras laikā pārstāvējis sākotnēji Padomju Savienību, bet vēlāk — Latviju. Poikāns sāka nodarboties ar bobsleju 1980. gados, ap to laiku, kad Padomju Savienībā notika pirmie bobsleja izmēģinājumi. Savās pirmajās Olimpiskajās spēlēs, 1984. gadā, Poikāns piedalījās tikai "četriniekos" un tur sportists bija sestais. Tolaik viņš bija stūmējs Jāņa Ķipura ekipāžā. Nākamajās Olimpiskajās spēlēs, "četriniekos" Poikāns bija piektais. Poikāna labākie rezultāti sasniegti Pasaules kausos, kur viņš savulaik ir kļuvis par čempionu gan "divnieku", gan jauktajā ieskaitē, kā arī par vicečempionu "četrinieku" ieskaitē. Māris Poikāns ir 1988. un 1996. gada Latvijas čempions. Viņš Latvijas čempionātos un citās Latvijas sacensībās piedalījies ilgi pēc savas starptautiskās karjeras beigām, pēdējo reizi 2005. gada Latvijas Olimpiādē. Kopš tā laika Poikāns nav piedalījies bobsleja sacensībās. Labākais rezultāts Eiropas čempionātos Mārim Poikānam ir bronzas medaļa 1990. gadā.