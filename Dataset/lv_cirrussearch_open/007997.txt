1965.—1966. gada Nacionālās basketbola asociācijas sezona bija 20. NBA sezona. Šajā sezonā piedalījās 9 komandas (visas no ASV). Par NBA čempioniem kļuva Bostonas "Celtics" spēlētāji, kas septiņu spēļu finālsērijā pieveica Losandželosas "Lakers" ar 4—3. Finālsērija ilga no 17. aprīļa līdz 28. aprīlim. Par regulārās sezonas vērtīgāko spēlētāju tika atzīts Vilts Čemberlens ("76ers"), kurš bija arī sezonas rezultatīvākais spēlētājs. 1965. gada NBA drafts notika 1965. gada 6. maijā, tajā Sanfrancisko "Warriors" ar pirmo numuru izvēlējās Fredu Hecelu. 16. NBA Visu zvaigžņu spēle notika Cincinnati Gardens arēnā Sinsinati. Tajā Austrumu komanda uzvarēja Rietumus ar 137–94. Par spēles vērtīgāko spēlētāju tika atzīts Sinsinati "Royals" spēlētājs Adrians Smits.