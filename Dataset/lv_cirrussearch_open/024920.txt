"Sirmgalvis un jūra", arī "Vecais vīrs un jūra" (angļu: The Old Man and the Sea), ir amerikāņu rakstnieka Ernesta Hemingveja romāns. To Hemingvejs sarakstījis 1951. gadā Kubā, romāns pirmoreiz publicēts nākamajā gadā. Šis ir pēdējais lielais Hemingveja daiļliteratūras darbs, kā arī pēdējais darbs, kas ticis izdots viņa dzīves laikā. Darbs ir par gados vecu zvejnieku Santjago, kas pēc vairāku nedēļu ilgas zvejas bez nevienas noķertas zivs noķer vienu milzīgu zivi, ar kuru sākas cīņa. Par šo darbu Hemingvejs saņēma 1953. gada Pulicera balvu un 1954. gada Nobela prēmiju.