Kristians Madžo (itāļu: Christian Maggio, dzimis 1982. gada 11. februārī) ir bijušais Itālijas futbolists, spēlēja aizsarga pozīcijā, bijis Itālijas futbola izlases dalībnieks. Savas karjeras sākumā spēlējis Itālijas komandās Vicenza, Fiorentina un Sampdoria. 2008. gadā pievienojies Napoli, kur pavadījis 10 sezonas, kuru laikā aizvadījis 307 mačus un guvis 23 vārtus. Ar Napoli izcīnījis arī divus Itālijas kausus. Itālijas futbola izlases sastāvā piedalījies 2010. gada FIFA Pasaules kausā un 2012. gada Eiropas čempionātā.