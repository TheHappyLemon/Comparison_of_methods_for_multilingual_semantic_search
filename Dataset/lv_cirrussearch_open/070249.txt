Dženija Kima (korejiešu: 김제니; dzimusi 1996. gada 16. janvārī) jeb vienkārši Dženija (angļu: Jennie) ir Dienvidkorejas dziedātāja, repere, aktrise un modele. Viņa ir viena no 2016. gadā izveidotās korejiešu meiteņu grupas Blackpink dalībniecēm. 2018. gadā uzsāka arī savu solo karjeru, izdodot singlu Solo, kas iekļuva Dienvidkorejas un ASV dziesmu topos. 2023. gadā viņas singls You & Me iekļuva Apvienotās Karalistes dziesmu topos, tādējādi Dženija ir pirmā korejiešu dziedātāja, kurai tas izdevies. 2023. gadā debitēja kā aktrise HBO seriālā The Idol.