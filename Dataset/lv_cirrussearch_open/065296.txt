Daiena Evelina Vīsta (angļu: Dianne Evelyn Wiest, dzimusi 1948. gada 28. martā) ir amerikāņu aktrise. Saņēmusi divas Amerikas Kinoakadēmijas balvas kategorijā "Labākā aktrise otrā plāna lomā" par dalību Vudija Allena filmās "Hanna un viņas māsas" (Hannah and Her Sisters, 1986) un "Lodes pār Brodveju" (1994), par ko saņēmusi arī Zelta globusa balvu. Par lomu seriālā Road to Avonlea saņēmusi Emmy balvu. Nominēta arī vēl vienai Kinoakadēmijas balvai par lomu filmā "Vecāku ādā" (Parenthood, 1989). Piedalījusies arī filmās "Brīvie" (Footloose, 1984), "Kairas purpura roze" (1985), "Radio dienas" (Radio Days, 1989), September (1987), "Pazudušie zēni" (1987), Bright Lights, Big City (1988), "Edvards Šķērrocis" (Edward Scissorhands, 1990), Little Man Tate (1991), "Putnubūris" (1996), "Praktiskā maģija" (Practical Magic, 1998), Dan in Real Life (2007), "Sinekdoha, Ņujorka" (2008), "Truša ala" (2010), "Māsas" (Sisters, 2015), "Narkokurjers" (2018), "Ļaujiet visiem izteikties" (Let Them All Talk, 2020) un "Man ļoti rūp" (2020).