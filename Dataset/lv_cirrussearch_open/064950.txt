Pomerānijas līcis (vācu: Pommersche Bucht) vai Pomožes līcis (poļu: Zatoka Pomorska) ir plašs jūras līcis Baltijas jūras dienvidos Polijas un Vācijas piekrastē. Izvietojies starp Rīgenes salu rietumos un Gansku bāku austrumos. Austrumu daļā krasti līdzeni, rietumu — stipri izroboti ar daudziem līčiem, lielākais no kuriem ir Greifsvaldes līcis. Svina, Dzvina un Pēnestroma Pomerānijas līci savieno ar Ščecinas līci, kurā ietek Odera (Odra). Piekrastē vairākas salas, lielākās no kurām ir Rīgene, Ūzedoma un Volina. Lielākās pilsētas krastos ir Svinoujsce, Kolobžega un Zasnica.