Dienviddžordžija un Dienvidsendviču Salas (angļu: South Georgia and the South Sandwich Islands) ir Apvienotās Karalistes aizjūras teritorija Atlantijas okeāna dienvidos. Sastāv no pārsvarā neapdzīvotajām Dienviddžordžijas un Dienvidsendviču salām. Līdz 1985. gadam salas ietilpa Folklenda Salu teritorijas sastāvā. Salās nav pastāvīgo iedzīvotāju, tiek uzturētas divas pētniecības stacijas: Kingedvardpointa un Bērdailenda. Valdības iestādes atrodas Stenlijā (Folklenda salas).