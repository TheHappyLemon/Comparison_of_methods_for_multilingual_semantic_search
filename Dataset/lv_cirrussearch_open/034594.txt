Football Club Crotone, parasti saukts F.C. Crotone vai vienkārši Crotone, ir Itālijas futbola klubs no Krotones, pilsētas Kalabrijā. Klubs ir dibināts 1910. gadā. Pašlaik spēlē Itālijas B sērijā. Pirmo reizi kluba pastāvēšanas vēsturē A sērijā spēlēja 2016.—2017. gada sezonā, ieguva 17. vietu, saglabājot vietu augstākajā līgā. Vēlāk izkrita no A sērijas, bet 2020. gadā tajā atgriezās. Mājas spēles aizvada Ecio Šidas stadionā, kurā ir 9631 skatītāju vieta.