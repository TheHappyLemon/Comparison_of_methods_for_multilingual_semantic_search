Malakas šaurums ir jūras šaurums starp Malakas pussalu (Malaizijas rietumi) un Sumatras salu (Indonēzija). Tā garumu dažādi avoti vērtē no 800 līdz 1000 km un tas ir izstiepts ziemeļrietumu-dienvidaustrumu virzienā. Tāpat kā Suecas un Panamas kanāls, arī Malakas šaurums ir svarīgs tirdzniecības kuģu ceļš. Tas ir galvenais ūdensceļš, kurš savieno Kluso un Indijas okeānu un līdz ar to arī Indiju, Indonēziju un Ķīnu. Gada laikā šeit iziet apmēram 50 000 kuģu, kuri pēc dažādiem datiem apkalpo 1/5 līdz 1/4 no visa pasaules kuģu kravu apjoma.