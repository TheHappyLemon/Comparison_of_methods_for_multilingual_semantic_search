Angelika Kerbere (vācu: Angelique Kerber; dzimusi 1988. gada 18. janvārī) ir vācu tenisiste. Profesionālo karjeru uzsāka 2003. gadā. Bijusī WTA vienspēļu ranga līdere, dubultspēļu rangā viņa ir sasniegusi 103. vietu. Karjerā A. Kerbere ir uzvarējusi 12 WTA un 11 ITF vienspēļu turnīros. Grand Slam sacensībās viņa ir izcīnījusi 3 titulus — 2016. gadā uzvarēja Austrālijas un ASV atklātā čempionāta turnīros, savukārt 2018. gadā uzvarēja Vimbldonas čempionātā.