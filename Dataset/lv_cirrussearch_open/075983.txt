Programmatūras izmaiņu pieprasījums jeb izmaiņu pieprasījums ir dokuments, kas izsaka nepieciešamību programmatūras sistēmas pilnveidošanai. Izmaiņu pieprasījums ir deklaratīvs, t.i., tas paziņo vajadzības, kuras nepieciešams realizēt, taču ne veidu, kā tieši tās ir jārealizē. Izmaiņu pieprasījums tipisks saturs: identifikators; sistēma vai sistēmas apgabals, uz kuru tas attiecas; prioritāte; vēlamais realizācijas termiņš; izmaiņas veids; izmaiņas apraksts. Izmaiņu pieprasījumu autori (avoti) visbiežāk ir sekojoši: ziņojumi par problēmām, kas identificē labojamās kļūdas; pieprasījumi no lietotājiem par sistēmas uzlabošanu; saistīto sistēmu attīstības ierosināti iemesli; izmaiņas augstākstāvošos standartos vai sistēmās (piem., operāciju sistēmas jauna versija, elektronisko dokumentu standarta izmaiņas); pārvaldības pārstāvju ierosinātas vajadzības.