"Vīri melnā" (angļu: Men in Black) ir 1997. gada ASV zinātniskās fantastikas filma, kuras režisors ir Barijs Sonerfīlds. Filma ir balstīta uz Marvel Comics tāda paša nosaukuma komiksiem. Filmai ir divi turpinājumi: 2002. gada filma "Vīri melnā II" un 2012. gadā filma "Vīri melnā 3", kā arī atsevišķa sērijas filma "Vīri melnā: Globālie draudi" (2019). Galvenās lomas filmā atveido Vills Smits, Tomijs Lī Džonss, Linda Fiorentino un Rips Torns. Filmas pirmizrāde notika 1997. gada 2. jūlijā. Filmas galvenie varoņi ir divi slepenas organizācijas "Vīri melnā" aģenti, kuru uzdevums ir apzināt citu planētu dzīvības formas, kas dzīvo uz Zemes, un paslēpt tās no parastajiem cilvēkiem.