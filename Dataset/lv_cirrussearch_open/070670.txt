Pjotrs Šeremetjevs (krievu: Пётр Борисович Шереметев; dzimis 1713. gada 26. februārī, miris 1788. gada 30. novembrī) bija Krievijas Impērijas grāfs, Impērijas galma ģenerālanšefs un oberkamergers caru Pētera III un Katrīnas Lielās laikā. Pētera I līdzgaitnieka Borisa Šeremetjeva dēls. Kļuva par vienu no bagātākajiem cilvēkiem impērijā, izveidoja mākslas un baleta skolas, kā arī dzimtcilvēku teātri. Piebalgas muižas īpašnieks.