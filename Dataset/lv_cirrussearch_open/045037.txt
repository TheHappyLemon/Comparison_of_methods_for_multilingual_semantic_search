If Lucy Fell ir 1995. gada ASV romantiska komēdija, kuras režisors, scenārija autors un viens no galveno lomu atveidotājiem ir Ēriks Šafers. Citas lomas filmā atveido Sāra Džesika Pārkere, Bens Stillers un Elle Makfersone. Filmas pirmizrāde notika 1996. gada 8. martā. Džo un Lūsija ir kaimiņi un labākie draugi. Lūsija, kuras privātā dzīve ir ļoti blāva, pārliecina Džo, kurš ir iemīlējies nekad nesatiktā kaimiņienē, par nolekšanu no Bruklinas tilta, ja abi mēneša laikā neatradīs stabilu mīlestību.