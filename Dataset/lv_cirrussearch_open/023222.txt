Septiņi jaunie pasaules brīnumi bija projekts no 2000. līdz 2007. gadam, kura laikā tika noteikti septiņi jaunie pasaules brīnumi. Lai noteiktu uzvarētājus, tika rīkota balsošana internetā, kurā piedalījās vairāk kā 100 miljoni cilvēku no visas pasaules. Projekts tika sadalīts trīs kārtās. Pirmajā notika atbilstošu objektu pieteikšana, kopumā projektā piedalījās 200 objekti. Otrajā kārtā ar balsošanu tika izvēlēts 21 pusfinālists, un beigās paziņoti septiņi uzvarētāji. Uzvarētāji tika paziņoti 2007. gada 7. jūlijā Lisabonā. Projekts tika radīts, jo no vecajiem septiņiem pasaules brīnumiem līdz mūsdienām ir saglabājušās tikai Gīzas piramīdas, tāpēc Gīzas piramīdas automātiski iekļuva jauno pasaules brīnumu sarakstā.