Vislas strēles kanāls (poļu: Kanał przez Mierzeję Wiślaną) ir 2022. gada 17. septembrī atklāts kanāls Polijā, kas savieno Vislas līci ar Baltijas jūru. 1,3 kilometrus garais un piecus metrus dziļais kanāls stiepjas pāri Vislas zemes strēlei un ļauj kuģiem nokļūt Polijas ostā Elblongā, neizmantojot Krievijas kontrolēto Baltijskas šaurumu Vislas strēles ziemeļu galā. Kanāla būvniecība sākās 2020. gadā, un projekta kopējās izmaksas ir 230 miljoni eiro.