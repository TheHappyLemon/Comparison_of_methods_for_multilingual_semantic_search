Aleksandrs Frīdmans (krievu: Александр Александрович Фридман; dzimis 1888. gada 16. jūnijā, miris 1925. gada 16. septembrī) bija krievu fiziķis un matemātiķis, dinamiskā visuma teorijas pamatlicējs. Dzimis Sanktpēterburgā mūziķa ģimenē. Kā ģimnāzists piedalījās 1905. gada revolūcijā. 1906. gadā iestājās Pēterburgas Universitātē, kur studēja matemātiku. 1910. gadā to absolvēja un turpināja darbu universitātē. Pirmā pasaules kara laikā dienēja aviācijā. No 1916. līdz 1917. gadam darbojās kā pasniedzējs Kijivā. No 1918. līdz 1920. gadam — Permas Universitātes profesors, vēlāk atgriezās Petrogradā, kur no 1922. līdz 1924. gadam radīja savus pazīstamākos darbos kosmoloģijā. Miris 1925. gadā, pēc tam, kad kāzu ceļojumā uz Krimu saslima ar tīfu.