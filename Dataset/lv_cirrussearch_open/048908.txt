Slovēnija piedalījās 1996. gada vasaras olimpiskajās spēlēs, kas notika ASV pilsētā Atlantā no 1996. gada 19. jūlija līdz 4. augustam. Slovēnijai šīs bija otrās vasaras olimpiskās spēles, kopš Dienvidslāvijas sabrukuma. Slovēnijas olimpisko komandu 1996. gada vasaras olimpiskajās spēlēs veidoja 37 sportisti (25 vīrieši un 12 sievietes), kuri startēja 8 olimpiskajos sporta veidos. Visvairāk sportistu, 10 sportisti, no Slovēnijas startēja vieglatlētikā. Slovēnija šajās vasaras olimpiskajās spēlēs izcīnīja divas olimpiskās sudraba medaļas, ierindojoties 55. vietā pēc iegūto medaļu kopskaita. Šīs bija pirmās sudraba medaļas Slovēnijai olimpiskajās spēlēs. Vienu sudraba medaļu ieguva vieglatlēte Brigita Bukoveca, savukārt otru medaļu ieguva kanoe airētājs Andražs Vehovars. Slovēnijas karognesēja olimpisko spēļu atklāšanas ceremonijā bija viegatlēte Brigita Bukoveca.