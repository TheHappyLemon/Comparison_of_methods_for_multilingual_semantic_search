"Nekrietneles" (angļu: Mean Girls) ir 2004. gada ASV komēdija, kuras režisors ir Marks Voterss. Galvenās lomas filmā atveido Lindsija Loena, Reičela Makadamsa, Tims Mīdovss, Ana Gastejera, Tīna Feja, Leisija Šaberta, Amanda Saifreda, Lizija Kaplana un Daniels Franziss. Filmas pirmizrāde notika 2004. gada 19. aprīlī Holivudā. Keidija Herona, kura gandrīz visu savu mūžu pavadījusi Āfrikā ar saviem vecākiem, 16 gadu vecumā pārceļas uz dzīvi Evanstonā, kur Keidija arī sāk iet skolā. Tur Keidija pievienojas populārai meiteņu kliķei, kurā viņa ir atzīta līdz brīdim, kad viņa iemīlas līderes puisī.