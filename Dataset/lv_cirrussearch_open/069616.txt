Šefīldas katedrāle (angļu: Sheffield Cathedral) jeb Šefīldas Sv. Pētera un Sv. Pāvila katedrāles baznīca (angļu: Cathedral Church of St Peter and St Paul, Sheffield) ir anglikāņu katedrāle, kas atrodas Anglijas ziemeļdaļā, Šefīldas pilsētā, Severnas pilsētas centrā. 1914. gadā dibinātās Šefīldas diecēzes galvenā baznīca. Baznīca uzsākta celt ap 1200. gadu un gadsimtiem kalpoja kā draudzes baznīca. 1914. gadā kļuva par katedrāli. 1966. gadā ievērojami pārbūvēta un paplašināta, izveidojot neparastu viduslaiku un modernās arhitektūras sajaukumu. 1994. gadā pie baznīcas tika atklāta Šefīldas tramvaja (Sheffield Supertram) pietura, kura mūsdienās apkalpo visus četrus tramvaja maršrutus. No 2013. līdz 2014. gadam katedrāle tika renovēta. 2020. gada 14. maijā baznīca cieta ļaunprātīgā ugunsgrēkā.