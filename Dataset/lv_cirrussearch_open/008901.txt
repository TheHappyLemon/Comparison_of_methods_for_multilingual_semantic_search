Aleksandra Patrīcija "Aleksa" Morgana (angļu: Alexandra Patricia "Alex" Morgan; dzimusi 1989. gada 2. jūlijā Kalifornijas štatā, ASV) ir profesionāla amerikāņu futboliste, spēlē uzbrucējas pozīcijā, ASV izlases dalībniece. Pašlaik (2011) pārstāv Women's Professional Soccer klubu Western New York Flash. Pēc teicami aizvadītas karjeras Kalifornijas Universitātē Bērkli, viņa 2011. gada draftā tika izvēlēta ar pirmo numuru. Viņu izvēlējās Western New York Flash klubs. ASV izlases sastāvā izcīnījusi 2008. gada Pasaules čempiones titulu U-20 izlases sastāvā un otro vietu 2011. gada FIFA Pasaules kausā nacionālās valstsvienības sastāvā. A. Morgana bija izlases jaunākā spēlētāja 2011. gada FIFA Pasaules kausā un viena no vārtu autorēm finālā.