Narvas-Jēsū pilsētas pašvaldība (igauņu: Narva-Jõesuu linn) ir viena no 8 Igaunijas Austrumviru apriņķa pašvaldībām un aizņem apriņķa ziemeļaustrumu daļu. Izveidota Igaunijas teritoriālās reformas gaitā 2017. gadā, apvienojot Narvas-Jēsū pilsētu un Vaivaras pagastu. Pašvaldībā ietilpst 1 pilsēta (Narva-Jēsū), 2 lielciemi (Olgina un Sinimē) un 20 ciemi. Robežojas ziemeļos ar Somu līci, austrumos ar Narvas pilsētu un Krieviju, dienvidos ar Alutaguzes pagastu, rietumos ar Toilas pagastu, bet ziemeļrietumos — Sillamē pilsētu.