The All-American Rejects ir amerikāņu rokgrupa no Stilvateras, Oklahomas štata, ASV. Grupa tika dibināta 1999. gadā. Kļuva pazīstama pēc debijas studijas albuma The All-American Rejects izdošanas 2003. gadā, albuma hits Swing, Swing pēc RIAA sistēmas tika sertificēts ar platīna disku. Grupa ar otrā albuma izdošanu Move Along 2005. gadā ieguva vēl lielāku popularitāti. Albumā bija iekļautas trīs dziesmas, kas visas iekļuva Billboard Hot 100 topa pirmajā piecpadsmitniekā. Taču pats albums pēc RIAA sistēmas tika sertificēts ar dubulto platīna disku. Dziesma Gives You Hell no grupas trešā albuma When the World Comes Down, kas tika izdots 2008. gadā, bija pirmais grupas starptautiskais singls, kas iekļuva daudzu valstu topu pirmajā desmitniekā. Kopš grupas pirmsākumiem tās albumi ir tikuši pārdoti vairāk nekā 10 miljonos kopiju visā pasaulē.