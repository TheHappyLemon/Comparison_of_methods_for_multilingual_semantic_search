2019. gada FIFA Pasaules kauss sievietēm bija astotais FIFA Pasaules kausa sievietēm finālturnīrs. Tas norisinājās Francijā, laika posmā no 7. jūnija līdz 7. jūlijam. Šī bija pirmā reize, kad FIFA Pasaules kausa sievietēm finālturnīru rīkoja Francija, un trešo reizi tas notika Eiropā. Finālturnīrā piedalījās 24 izlases. Francija par finālturnīra norises vietu tika izraudzīta 2015. gada martā. Finālturnīra spēles tika aizvadītas deviņās pilsētās. Fināls notika Parc Olympique Lyonnais stadionā netālu no Lionas. Par pasaules čempionēm ceturto reizi kļuva ASV futbolistes, kas finālā ar 2:0 uzvarēja Nīderlandes izlasi.