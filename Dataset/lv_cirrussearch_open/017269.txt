Šis raksts ir par dzelzceļa pieturu. Par upi skatīt rakstu Inčupe. Inčupe ir dzelzceļa pieturas punkts Saulkrastu novada Saulkrastu pagastā dzelzceļa līnijā Zemitāni-Skulte. Inčupē pietur daļa vilcienu uz Saulkrastiem un Skulti. Inčupi var uzskatīt arī par ceļa posteni, jo šeit notiek pāreja no vienceļa posma Lilaste—Inčupe uz divceļu posmu Inčupe—Saulkrasti, bet sadalošā pārmija pieder Saulkrastu stacijai. Uz pieturu ved zemesceļi, kas atzarojas no A1 šosejas un V101 autoceļa. Pieturas punktā biļešu kase ir slēgta.