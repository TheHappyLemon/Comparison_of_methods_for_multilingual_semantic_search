Abebe Bikila (amharu: አበበ ቢቂላ; dzimis 1932. gada 7. augustā Jato, Etiopijā, miris 1973. gada 25. oktobrī Adisabebā, Etiopijā) bija etiopiešu vieglatlēts, startēja maratona distancē. Dzimis 1932. gada 7. augustā — dienā, kad notika 1932. gada vasaras olimpisko spēļu maratons. Piedalījies trijās Olimpiskajās spēlēs (1960, 1964, 1968). 1960. gadā Romā viņš uzvarēja, distanci veicot bez apaviem. Pēc četriem gadiem viņš aizstāvēja savu titulu, lai arī pirms 40 dienām sportistam tika veikta apendicīta operācija. Bikila kļuva par pirmo, kas maratonā uzvar divas reizes pēc kārtas, tāpat 1960. gadā viņš kļuva par pirmo melnādaino afrikānieti, kas spējis izcīnīt zelta medaļu Olimpiskajās spēlēs. Viņa vārdā ir nosaukts stadions Adisabebā. Vēl ir uzvarējis 1965. gada Tokijas maratonā.