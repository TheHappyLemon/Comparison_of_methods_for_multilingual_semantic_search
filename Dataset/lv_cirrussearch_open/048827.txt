Amerikāņu sapnis (angļu: American Dreamz) ir 2006. gada ASV kinokomēdija, kuras režisors, scenārija autors un viens no producentiem ir Pols Veics. Galvenās lomas filmā atveido Hjū Grānts, Deniss Kveids, Mārša Geja Hārdena, Vilems Defo un Mendija Mūra. Filmas pirmizrāde notika 2006. gada 21. aprīlī. American Dreamz ir ļoti populārs televīzijas dziedāšanas konkurss, kura jaunā sezona pievērsusi visas valsts uzmanību, jo spēcīgu konkurenci viens otram sagādā jauna Vidējo Rietumu meitene un šovu dziesmas mīlošs jaunietis no Orindžas apgabala.