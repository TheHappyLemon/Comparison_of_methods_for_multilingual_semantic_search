Kārsonsitija (angļu: Carson City) ir pilsēta ASV, Nevadas štata galvaspilsēta. Nosaukta amerikāņu karavīra un avantūrista Kita Kārsona vārdā. Pilsēta auga pateicoties sudraba raktuvēm, kuras tika atklātas 1859. gadā. 1864. gada 31. oktobrī, līdz ar Nevadas štata izveidošanu, Kārsonsitija kļuva par štata galvaspilsētu. No 1870. līdz 1893. gadam Kārsonsitijā atradās ASV naudas kaltuve. 1880. gados sudraba raktuves pamazām izsīka, tāpēc pilsēta sāka nīkuļot, līdz 1930. gadā tajā bija 1800 iedzīvotāju (mazākā štata galvaspilsēta). Tomēr pēdējās desmitgadēs pilsēta atdzimst, un tagad Kārsonsitija ir tikai desmitā mazākā štata galvaspilsēta ASV.