Ivans Hašeks (čehu: Ivan Hašek, dzimis 1963. gada 6. septembrī) ir Čehijas futbola treneris un bijušais futbolists, spēlēja pussarga pozīcijā, bijis Čehoslovākijas un Čehijas futbola izlases dalībnieks. Kopš 2024. gada janvāra ir Čehijas izlases galvenais treneris. Savu lielāko karjeras daļu, 11 gadus, pavadījis Čehijas klubā Sparta Prague, kur kopumā izcīnījis piecus Čehoslovākijas čempionu titulus. Divas reizes ticis atzīts arī par Čehoslovākijas gada futbolistu. Spēlējis arī Francijas klubā Strasbourg un Japānas klubos Sanfrecce Hiroshima un JEF United Chiba. Ar Čehoslovākijas futbola izlasi piedalījies 1990. gada FIFA Pasaules kausā, kur viņš bija komandas kapteinis. Kā treneris vadījis komandas Čehijā, Francijā, Japānā, AAE, Saūda Arābijā un Katarā. Bijis arī Gabonas un Čehijas futbola izlases galvenais treneris. No 2021. līdz 2022. gadam Hašeks bija Libānas futbola izlases galvenais treneris. 2024. gada 4. janvārī atkārtoti kļuva par Čehijas izlases galveno treneri.