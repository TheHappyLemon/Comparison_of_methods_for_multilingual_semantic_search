Jandzi milzu mīkstbruņurupucis, arī Sarkanās upes milzu mīkstbruņurupucis (Rafetus swinhoei) ir ārkārtīgi reta mīkstbruņurupuču dzimtas suga, kas bija sastopama Ķīnā un Vjetnamā. Abi nosaukumi raksturo sugas kādreizējo ģeogrāfisko izplatību. 2012. gadā bija atlikuši 4 šīs sugas īpatņi, un to pieskaitīja pie Zemeslodes 100 visapdraudētākajām sugām. Vienīgais pāris mitinās Sudžou zoodārzā Ķīnā, taču visi olu dējumi līdz šim bijuši neauglīgi.