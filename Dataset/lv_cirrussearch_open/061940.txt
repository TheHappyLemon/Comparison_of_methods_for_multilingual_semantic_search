Ahalcihe (gruzīnu: ახალციხე) ir pilsēta Gruzijā, Samche-Džavahetijas mhares un Ahalcihes municipalitātes centrs. Izvietojusies valsts dienviddaļā Mazā Kaukāza kalnos Pochovischali upes krastos 214 km no valsts galvaspilsētas Tbilisi. Vēsturisks Samches novada centrs; pilsētā mīt nozīmīga armēņu diaspora (26,7 % no kopējā iedzīvotāju skaita). Balneoloģisks kūrorts.