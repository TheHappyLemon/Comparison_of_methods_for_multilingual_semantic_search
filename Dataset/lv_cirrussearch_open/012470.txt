Ķērpjutis (Psocoptera) ir sīki, 0,7 — 7 mm gari kukaiņi (Thyrsophorus metallicus sasniedz 10 mm garumu). Šīs grupas pārstāvju fosilās paliekas ir zināmas jau no perma perioda, un daudzi speciālisti uzskata šo grupu kā primitīvākos hemipteroīdus. Ķērpjutu mutes orgāni veido it kā starpformu starp zorapteru grauzēja tipa un blakšveidīgo dūrēja-sūcēja tipa mutes orgāniem.