Fluxus ir starptautisks mākslinieku, komponistu un dizaineru tīkls 1960. gados, kas savos darbos kombinēja dažādus mākslas medijus un disciplīnas. Fluxus pārstāvji pārsvarā izpauda sevi neodadaisma trokšņu mūzikā un vizuālajā mākslā, dažkārt arī literatūrā, vides plānošanā, arhitektūrā un dizainā. Fluxus ir bieži aprakstīts kā intermēdija, termins, ko radījis Fluxus aizsācējs Diks Higinss savā 1966. gada esejā.