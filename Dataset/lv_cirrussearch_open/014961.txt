Īkšķis (latīņu: pollex, digitus primus) ir pirmais no rokas pirkstiem. Atšķirībā no citiem pirkstiem, kurus veido trīs falangas, īkšķi veido tikai divas falangas — pamata un naga falanga. Īkšķis ļauj satvert dažādus priekšmetus, jo to var nostatīt pretim pārējiem pirkstiem. Sarunvalodā ar izteicienu "turēt īkšķus" saprot līdzjušanu, lai tādā veidā sūtītu kādam veiksmi kāda procesa veikšanā. Senajā Romā pēc paceltiem vai nolaistiem īkšķiem gladiatori pasargāja pretinieka dzīvību vai attiecīgi to nogalināja. Arī autostopētāji parasti ar paceltu īkšķi mēģina apturēt kādu mašīnu.