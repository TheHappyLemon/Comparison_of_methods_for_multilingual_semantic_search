Kvadricikls jeb četrriteņu motocikls — neliels transportlīdzeklis, kurš ir līdzīgs motociklam, bet tam ir vairāk nekā 2 riepas. Pēc ANSI standarta kvadriciklam jāpiemīt šādām īpašībām: riepas ir paredzētas tikai nelielam spiedienam; vadītājs uz sēdekļa sēž vertikāli; stūre ir līdzīga velosipēda stūrei; tas ir vienvietīgs vai divvietīgs. Lielākajai daļai kvadriciklu ir 4 riepas, tieši tos tad arī sauc par kvadricikliem jeb arī par četrriteņiem.[nepieciešama atsauce] Bet dažiem ir 3 riepas, tie ir tricikli, bet citiem ir pat 6 un 8 riepas. Visi kvadricikli iedalās utilitārajos un sporta. Pirmie domāti izklaidei vai lauksaimniecībai, bet otrie — sportam.