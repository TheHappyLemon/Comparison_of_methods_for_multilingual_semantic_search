Deivids Rolands Kuks (angļu: David Roland Cook: dzimis 1982. gada 20. decembrī) ir amerikāņu dziedātājs, "Amerikāņu elka" septītās sezonas uzvarētājs. Pirms dalības "Amerikāņu elkā" viņam bija veiksmīga solokarjera, un mūziķis izdeva albumu Analog Heart, nesadarbojoties ar kādu no ierakstu kompānijām. Pēc uzvaras šovā D. Kuks sadarbībā ar 19 Entertainment un RCA Records 2008. gada 18. novembrī izdeva albumu David Cook, kas tika sertificēts ar platīna disku, kā arī This Loud Morning (2011. gada 28. jūnijs). Dziedāt sācis otrajā klasē, ģitāru spēlē kopš 13 gadu vecuma.