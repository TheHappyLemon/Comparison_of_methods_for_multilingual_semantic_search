Gruzijas regbija izlase ir komanda, kas pārstāv Gruziju starptautiskās regbija spēlēs. To pārvalda Gruzijas Regbija savienība. Gruzijas izlase ir piedalījusies sešos Pasaules kausa finālturnīros. Debijas reizē 2003. gadā zaudēja visās grupu turnīra spēlēs. Pirmo uzvaru PK finālturnīros izcīnīja 2007. gadā — 30:0 pret Namībiju. Labāko rezultātu sasniedza 2015. gada Pasaules kausā, kad ieņēma trešo vietu grupā. Gruzija piedalās Eiropas čempionātā regbijā, kas ir otrais līmenis pēc Sešu nāciju čempionāta. Tajā ir uzvarējusi 14 reizes (2001, 2008, 2009, 2011, 2012, 2013, 2014, 2015, 2016, 2018, 2019, 2020, 2021, 2022). 2022. gada martā pasaules regbija rangā Gruzija bija 13. vietā.