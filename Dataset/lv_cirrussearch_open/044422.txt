"Karš par Pērtiķu planētu" (angļu: War for the Planet of the Apes) ir 2017. gada zinātniskās fantastikas filma, kuras režisors un viens no scenārija autoriem ir Mets Rīvss. Galvenās lomas atveido Endijs Serkiss, Vudijs Harelsons un Stīvs Zāns. Filmas pirmizrāde notika 2017. gada 10. jūlijā Manhatanā. Filma ir turpinājums 2011. gada filmai "Pērtiķu planētas sākotne" un 2014. gada filmai "Pērtiķu planētas atmoda". Filma tika nominēta Amerikas Kinoakadēmijas balvai nominācijā "Labākie vizuālie efekti". Pēc tam, kad pērtiķi cieš neiedomājamus zaudējumus, Cēzars cīnās ar saviem tumšākajiem instinktiem, kā arī sāk savu noslēpumaino misiju, lai atriebtu savu rasi.