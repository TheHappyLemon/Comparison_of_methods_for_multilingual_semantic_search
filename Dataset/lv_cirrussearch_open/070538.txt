Oskars Emanuels Pītersons (angļu: Oscar Emmanuel Peterson; dzimis 1925. gada 15. augustā Monreālā, miris 2007. gada 23. decembrī Misisogā) bija kanādiešu džeza pianists un komponists. Pītersonu uzskata par vienu no labākajiem 20. gadsimta džeza pianistiem un džeza improvizatoriem. Viņš izdevis vairāk nekā 200 ierakstu, ieguvis astoņas Grammy balvas, Ierakstu akadēmijas balvu par mūža ieguldījumu, kā arī saņēmis neskaitāmas citas balvas un apbalvojumus. Vairāk nekā 60 gadus ilgās karjeras laikā viņš sniedzis tūkstošiem koncertu visā pasaulē.