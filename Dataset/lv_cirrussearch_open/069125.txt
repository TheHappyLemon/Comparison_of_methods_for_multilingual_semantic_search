Tjonvila (franču: Thionville, izrunā: [tjɔ̃vil]) ir komūna un pilsēta Francijas ziemeļos, Grandestas reģionā, Mozeles departamentā. 2020. gadā Tjonvilā dzīvoja 41,4 tūkstoši iedzīvotāju. Pilsēta atrodas 280 km uz ziemeļaustrumiem no Parīzes, 27 km uz ziemeļiem no Mecas, 12 km no Francijas un Luksemburgas robežas. Tjonvila atrodas Mozeles upes krastos. Vēsturiski pilsētas nosaukums bija Dīdenhofene (vācu: Diedenhofen).