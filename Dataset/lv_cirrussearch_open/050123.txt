Walt Disney Studios Motion Pictures ir ASV filmu izplatītājs, kas pieder kompānijai The Walt Disney Company. Uzņēmums nodarbojas ar Walt Disney Studios studijas filmu, ieskaitot Walt Disney Pictures, Walt Disney Animation Studios, Pixar, Marvel Studios, Lucasfilm, 20th Century Studios, Fox Searchlight Pictures, Fox 2000 Pictures un Blue Sky Studios, izplatīšanu kinoteātros, tirgzinību un reklamēšanu. Uzņēmums dibināts 1953. gadā kā Buena Vista Film Distribution Company, Inc. (vēlāk pārdēvēts par Buena Vista Distribution Company, Inc. un Buena Vista Pictures Distribution, Inc.) Pašreizējais nosaukums uzņēmumam ir kopš 2007. gada aprīļa.