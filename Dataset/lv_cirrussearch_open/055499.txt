Albērs Filips Telandjē (franču: Albert Philippe Taillandier; dzimis 1879. gada 8. februārī, miris nav zināms) franču riteņbraucējs, olimpiskās zelta medaļas ieguvējs 1900. gada vasaras olimpiskajās spēlēs. Telandjē 1900. gada vasaras olimpiskajās spēlēs Parīzē startēja treka riteņbraukšanas sprinta brauciena disciplīnā. Šajā disciplīnā viņš izcīnīja zelta medaļu, ar fināla rezultātu 2 minūtes 52 sekundes. 200 metrus fināla braucienā viņš veica 13 sekundēs, bet ceturtdaļfināla brauciena 200 metru rezultāts viņam bija 12.6 sekundes, kas tajā brīdī bija jaunais olimpiskais rekords. 1906. gadā viņš ieguva trešo vietu Francijas čempionātā sprinta braucienā.