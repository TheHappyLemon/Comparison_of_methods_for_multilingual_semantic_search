Hosē Pedro Sea (spāņu: José Pedro Cea, dzimis 1900. gada 1. septembrī, miris 1970. gada 18. septembrī) bija Urugvajas futbolists un futbola treneris, spēlējis uzbrucēja pozīcijā, pārstāvējis Urugvajas futbola izlasi. Visu savu karjeru pavadījis Urugvajā. Ar Nacional komandu divas reizes kļuvis par valsts čempionu. Urugvajas futbola izlasi pārstāvējis no 1923. līdz 1932. gadam. Izcīnījis olimpisko zelta medaļu gan 1924. gada, gan 1928. gada vasaras olimpiskajās spēlēs. Ar izlasi uzvarējis arī 1930. gada FIFA Pasaules kausā. No 1941. līdz 1942. gadam vadījis Urugvajas izlasi, aizvedot to līdz uzvarai 1942. gada Copa América.