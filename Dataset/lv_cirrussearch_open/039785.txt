Bēta daļiņa (β daļiņa) ir lādēta daļiņa, kas izdalās bēta sabrukšanā. Bēta daliņu plūsmu sauc par bēta starojumu vai bēta stariem. Negatīvi lādētas bēta daļiņas ir elektroni (β-), bet pozitīvi lādētas bēta daļiņas ir pozitroni (β+). Bēta starojumu nevajag jaukt ar sekundārajiem un terciārajiem elektroniem, kas rodas, alfa stariem vai citām smagām lielas enerģijas daļiņām jonizējot gaisa molekulas. Tie ir tā sauktie delta stari un epsilon stari. Atšķirībā no bēta stariem, tiem ir mazāka enerģija un citādāks enerģētiskais spektrs.