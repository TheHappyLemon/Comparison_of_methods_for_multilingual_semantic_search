Pongo (franču: Rio Pongo) arī Fatala ir Atlantijas okeānā ietekoša upe Gvinejas rietumos, kuras plašais estuārs 1992. gadā tika iekļauta Rāmsaras konvencijas aizsargājamo vietu sarakstā. Upe iesākas Futadžalona plakankalnē, plūst dienvidrietumu virzienā un ietek Atlantijas okeānā pie Bofas. Upes estuārs ir liels mangrovju rajons. Reģionā mīt ievērojams daudzums ligzdojošo un ziemojošo putnu, to skaitā bīskapstārķis (Ciconia episcopus), milzu gārnis (Ardea goliath), āmurgalvis (Scopus umbretta), dzeltenknābja stārķis (Mycteria ibis) un zivjērglis (Pandion haliaetus). Novērots Āfrikas lamantīns.