Šis raksts ir par animācijas filmu. Par citām jēdziena Zvaigžņu kari: Klonu kari nozīmēm skatīt nozīmju atdalīšanas lapu. "Zvaigžņu kari: Klonu kari" (angļu: Star Wars: The Clone Wars) ir 2008. gada ASV animācijas filma, kuras režisors ir Deivs Filoni. Galvenos tēlus ir ierunājuši Mets Lanters, Ešlija Ekšteina, Džeimss Arnolds Teilors, Toms Keins, Dī Bredlijs Beikers, Kristofers Lī un Semjuels Džeksons. Filmas pirmizrāde notika 2008. gada 15. augustā. Darbība notiek otrās un trešās daļas starpposmā. Filmā džedi cenšas palīdzēt atrast Džabas pazudušo dēlu.