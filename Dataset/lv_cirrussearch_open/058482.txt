Mērija Džo Fernandesa (angļu: Mary Joe Fernández; dzimusi 1971. gada 19. augustā) ir bijusī ASV tenisiste, trenere un televīzijas komentētāja. Divkārtēja Grand Slam dubultspēļu uzvarētāja, astoņkārtējā Grand Slam fināliste (3 — vienspēles, 5 — dubultspēles), divkārtējā olimpiskā čempione (abas reizes dubultspēlēs), 26 WTA turnīru uzvarētāja (7 — vienspēles), bijusī pasaules 4. rakete vienspēļu un dubultspēļu rangā, Federācijas kausa ieguvēja (1996) ASV izlases sastāvā, divkārtēja šī turnīra fināliste kā kapteine (2009—10). Mērija Džo Fernandesa ir dzimusi Dominikānas galvaspilsētā Santodomingo, kur viņas vecāki bija ieceļojuši no Spānijas un Kubas.