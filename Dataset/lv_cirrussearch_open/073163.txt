BMP-1 (БМП-1, Боевая Mашина Пехоты-1) ir PSRS radītā pasaulē pirmā kājnieku kaujas mašīna. Tā paredzēta kājnieku transportēšanai kaujas laukā, spējot aizsargāt tos no strēlnieku ieročiem un nelielām artilērijas šķembām, kā arī aizsardzībai no atomieroču ietekmes. Tās bruņojumu izmanto kājnieku atbalstam. Bruņumašīnai ar kāpurķēdēm ir paaugstinātas pārejamības spējas un tā var pārvarēt arī ūdens šķēršļus.