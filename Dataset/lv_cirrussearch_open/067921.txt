Tolteki (navatlu: Tōltēkah / prasmīgie) bija Vidusamerikas civilizācija, kas piedzīvoja uzplaukumu starp 8. un 12. gadsimtu. Visticamāk tolteku civilizācijas centrs bija Tulas senpilsēta mūsdienu Meksikas Idalgo štatā, kuru parasti identificē ar Vidusamerikas mītos aprakstīto Tollanu. Acteki uzskatīja toltekus par saviem senčiem, kas izveidojuši "civilizāciju" (toltekaiotl).