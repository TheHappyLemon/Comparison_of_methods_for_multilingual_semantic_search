Antoni Adazueruss Hendriks Sveiss (nīderlandiešu: Anthony Ahasuerus Hendrik Sweijs; dzimis 1852. gada 18. jūlijā, miris 1937. gada 30. septembrī) bija nīderlandiešu sporta šāvējs, olimpiskās bronzas medaļas ieguvējs. Sveiss 1900. gada vasaras olimpiskajās spēlēs Parīzē startēja divās šaušanas disciplīnās. Olimpisko bronzas medaļu viņš izcīnīja kā Nīderlandes komandas pārstāvis 50 metru šaušanā ar pistoli komandām. Savukārt individuālajās 50 metru šaušanas sacensībās viņš izcīnīja 20. vietu. Viņš ir izcīnījis vienu bronzas medaļu pasaules čempionātā šaušanā 1900. gadā, 50 metru šaušanā ar pistoli vīriešu komandām.