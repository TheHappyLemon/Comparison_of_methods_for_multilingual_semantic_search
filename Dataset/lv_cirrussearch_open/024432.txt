Narēndra Damodardass Modi (gudžaratu: નરેન્દ્ર દામોદરદાસ મોદી, Narendra Damodardas Modi; dzimis 1950. gada 17. septembrī) ir 15. un pašreizējais Indijas premjerministrs. Viņš ir Indijas Tautas partijas līderis. Bijis Gudžarātas štata likumdošanas asamblejas loceklis no 2002. gada līdz 2014. gada maijam, 2001. gada oktobrī kļuva par Gudžarātas galveno ministru, arī šajā amatā bijis līdz 2014. gada maijam. Viņš ir visilgāk galvenā ministra amatā bijušais cilvēks. 2014. gada maijā Modi vadītā partija uzvarēja Indijas parlamenta apakšpalātas vēlēšanās un Modi kļuva par valsts premjerministru. Amatā nomainījis Manmohanu Singhu. Modi ir pretrunīgi vērtēta persona gan Indijā, gan starptautiski. Viņa administrācija tikusi kritizēta par negadījumiem, kas saistīti ar 2002. gada Gudžarātas nemieriem. Tāpat ir ticis slavēts par savu ekonomikas politiku, kas ļāvusi izveidot vidi Gudžarātas ekonomiskajai izaugsmei.