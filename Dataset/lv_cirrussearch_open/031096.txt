Semjuels Aleksandrs "Sems" Mendess (angļu: Samuel Alexander "Sam" Mendes; dzimis 1965. gada 1. augustā Redingā, Bārkšīrā, Apvienotajā Karalistē) ir angļu teātra un kino režisors un kinoproducents. Par filmu "Amerikāņu skaistums" (1999) Mendess saņēmis Amerikas Kinoakadēmijas balvu kā labākais režisors, kā arī Zelta globusa balvu. Starp Mendesa režisētajām filmām ir arī tādas pazīstamas filmas kā "Ceļš uz pekli" (2002), "Podpauris" (2005), "Revolūcijas ceļš" (2008), Away We Go (2009). Mendess pazīstams arī kā divu Džeimsa Bonda filmu — Operācija "Skyfall" (2012) un "007: SPEKTRS" (2015) — režisors.