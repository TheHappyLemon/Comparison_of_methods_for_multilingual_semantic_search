"Vīrs, kurš būtu kļuvis par karali" (angļu: The Man Who Would Be King) ir 1975. gada ASV un Apvienotās Karalistes piedzīvojumu filma, kuras režisors ir Džons Hjūstons. Filmā galvenās lomas atveido Šons Konerijs, Maikls Keins, Kristofers Plamers, Saīds Džafrijs un Šakira Keina. Filma ir balstīta uz 1888. gada Radjarda Kiplinga tāda paša nosaukuma romāna. Filma ir par diviem bijušajiem britu armijas apakšvirsniekiem (Konerijs un Keins), kuri, 19. gadsimta beigās, dodas no Britu Indijas meklēt piedzīvojumus un nonāk Kafiristānā (mūsdienu Afganistānas teritorijā), kur viens no viņiem tiek uzskatīts par dievu un padarīts par karali. Filma saņēma pozitīvas kritiķu atsauksmes. Filmu nominēja četrām Amerikas Kinoakadēmijas balvām kategorijās labākais adaptētais scenārijs, labākais mākslinieka darbs, labākie kostīmi un labākā montāža.