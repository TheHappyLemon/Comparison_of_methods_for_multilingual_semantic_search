Šons Makdermots (īru: Seán Mac Diarmada; 1883—1916) bija īru politiķis un revolucionārs. Viens no septiņiem 1916. gada Lieldienu sacelšanās līderiem. Makdermots aktīvi piedalījās sacelšanās organizēšanā, bija viens no Īrijas Republikāņu brālības militārās komitejas dibinātājiem un viens no tiem, kas parakstīja Īrijas Republikas dibināšanas proklamāciju. Par savu dalību sacelšanās pasākumos viņš tika sodīts ar nāvi 33 gadu vecumā. Viens no viņa tuvākajiem draugiem bija republikānis Tomass Klarks.