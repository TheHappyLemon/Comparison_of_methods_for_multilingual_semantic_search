Ģula Štrauss (ungāru: Gyula Strausz; dzimis 1878. gada 15. novembrī, miris 1945. gadā) bija ungāru vieglatlēts, 1900. gada vasaras olimpisko spēļu un 1906. gada neoficiālo olimpisko spēļu dalībnieks. Ģula 1900. gada vasaras olimpiskajās spēlēs Parīzē startēja divās vieglatlētikas disciplīnās. Tāllēkšanā ar rezultātu 6.010 metri ieguva 10. vietu, bet diska mešanā ar rezultātu 29.80 metri ieguva 14. vietu. 1906. gada neoficiālajās olimpiskajās spēlēs Atēnās viņš startēja trijās vieglatlētikas disciplīnās — diska mešanā, diska mešanā grieķu stilā un šķēpa mešanā. Nevienā no šīm disciplīnām nav precīzi zināms viņa iegūtais rezultāts.