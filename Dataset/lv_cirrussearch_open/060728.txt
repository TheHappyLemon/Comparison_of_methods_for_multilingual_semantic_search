Sinsinati "Reds" (angļu: Cincinnati Reds) ir profesionāls beisbola klubs, kas ir bāzēts Sinsinati, Ohaio štatā, ASV. Tas ir dibināts 1881. gadā kā Sinsinati "Red Stockings". "Reds" spēlē Augstākās beisbola līgas (MLB) Nacionālās līgas Centrālajā divīzijā. Klubs savas pastāvēšanas vēsturē ir uzvarējis piecās Pasaules sērijās. Klubs savas mājas spēles aizvada Great American Ball Park stadionā.