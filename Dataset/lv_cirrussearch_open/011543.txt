Meridian № 5 (Меридиан № 5) bija Krievijas sakaru pavadoņu sistēmas Meridian pavadonis, kurš tika zaudēts nesējraķetes avārijā 2011. gada decembrī. Pavadoni bija paredzēts ievadīt augsti eliptiskā orbītā, kur tas nodrošinātu sakarus militāriem un civiliem lietotājiem. Meridian № 5 tika palaists 2011. gada 23. decembrī 12:08 UTC ar nesējraķeti Sojuz-2.1b/Fregat no Pļeseckas kosmodroma starta laukuma 43/4. Pirmā un otrā pakāpa nostrādāja kā paredzēts. 288. sekundē pāc starta tika iedarbināts trešās pakāpes Blok I dzinējs RD-0124. Trešās pakāpes darbības laikā tika novērota anomālija, un raķete novirzījās no kursa un notika sprādziens. Atlūzas nokrita Novosibirskas apgabalā netālu no Ordinskas. Viens gabals trāpīja dzīvojamās mājas jumtā Vogaicevas ciemā. Neviens cilvēks nav cietis.