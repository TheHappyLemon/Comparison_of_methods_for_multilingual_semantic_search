Mateušs Luišs Nunešs (portugāļu: Matheus Luiz Nunes; dzimis 1998. gada 27. augustā) ir Portugāles futbolists, spēlē pussarga pozīcijā, pārstāv Portugāles futbola izlasi. Kopš 2023. gada Nunešs spēlē Anglijas Premjerlīgas komandā Manchester City. Iepriekš spēlējis Portugāles komandās Ericeirense, Estoril un Sporting CP, kā arī Anglijas komandā Wolverhampton Wanderers. Portugāles futbola izlases rindās debitējis 2021. gadā. Pārstāvējis izlasi 2022. gada FIFA Pasaules kausā.