"Ostins Pauerss. Spiegs, kurš mani iz..." (angļu: Austin Powers: The Spy Who Shagged Me) ir 1999. gada filma, kuras režisors ir Džejs Roučs. Filmā Doktors Ļaunums dodas 1969. gadā, lai nolaupītu sasaldētā Ostina Pauersa modžo, kas padara viņu pievilcīgu sieviešu dzimuma acīs. Ostins Pauerss dodas Doktoram pa pēdām. Viens no filmas scenāristiem un producentiem ir Maiks Maierss. Viņš arī ir triju galveno lomu atveidotājs. Citās lomas atveido Hetere Greiema, Maikls Jorks, Roberts Vāgners, Verns Trojers, Sets Grīns un Elizabete Hērlija. Šī ir otrā filma Ostina Pauersa filmu sērijā. Filmas nosaukums ir parodija par Džeimsa Bonda filmu "Spiegs, kurš mīlēja mani" (The Spy Who Loved Me). Filmas pirmizrāde notika 1999. gada 11. jūnijā. Šis ir turpinājums 1997. gada filmai "Ostins Pauerss: Slepenais starptautiskais aģents". 2002. gadā tika izdots filmas turpinājums "Ostins Pauerss un Zelta loceklis".