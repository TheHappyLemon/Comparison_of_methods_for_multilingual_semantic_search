Šajā uzskaitījumā apkopoti 1988. gada ziemas olimpisko spēļu medaļnieki. Šīs bija XV ziemas olimpiskās spēles, kas notika Kanādas pilsētā Kalgari no 1988. gada 13. februāra līdz 28. februārim. Kalgari olimpiskajās spēlēs piedalījās 57 valstis, kuras pārstāvēja 1423 sportisti. Kopumā tika sadalīti 46 medaļu komplekti 10 sporta veidos. Salīdzinot ar iepriekšējām 1984. gada Sarajoves ziemas olimpiskajām spēlēm, programma tika papildināta ar vairākām disciplīnām. Kā demonstrācijas sporta veidi šajās ziemas olimpiskajās spēlēs bija kērlings, paraalpīnā slēpošana, frīstaila slēpošana un šorttreks. Visvairāk medaļu šajās olimpiskajās spēlēs izcīnīja Padomju Savienības sportisti (29 medaļas), otrajā vietā medaļu kopsummā bija Austrumvācija (VDR) (25 medaļas) un trešajā — Šveice (15. medaļas).