Inaugurācija (no latīņu: inaugurare — 'iesvētīt') ir valsts galvas (prezidenta) vai citas augstas amatpersonas amatā stāšanās ceremonija. Par inaugurāciju mēdz saukt arī rituālu Senajā Romā, kurā jaunievēlētais valdnieks kļuva arī par augstāko priesteri, kā arī Eiropā viduslaikos investitūras daļu vai tās aktu, kurā senjors un tā vasalis deva viens otram savstarpējas uzticības zvērestu.