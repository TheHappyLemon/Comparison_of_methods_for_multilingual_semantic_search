Telema ir reliģija, balstīta uz tādā pašā vārdā esošas aksiomas, ko izmanto kā galveno principu dažas reliģiskas organizācijas. Šī aksioma ir Do what thou wilt shall be the whole of the Law. Love is the law, love under will. — tā tiek dažādi interpretēta, bet pamatā cilvēka griba tiek uzskatīta par augstāko spēku. Telemu 20. gadsimta pašā sākumā attīstīja angļu rakstnieks un okultists Alisters Kraulijs. Viņš sevi uzskatīja par jaunā laikmeta Æon of Horus pravieti pēc garīgas pieredzes, ko guva ar sievu Ēģiptē 1904. gadā. Pēc viņa teiktā bezķermeniska būtne, kas sauca sevi par Eivasu (Aiwass), sazinājās ar viņu un diktēja tekstu "Likuma grāmatai" (Liber AL vel Legis), kas norādīja uz galvenajiem telemas principiem. Telemas sekotājus sauc par telemītiem.