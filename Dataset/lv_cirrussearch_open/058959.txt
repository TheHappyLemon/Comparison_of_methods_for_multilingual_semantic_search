Jons Andoni Goikoečea Lasa (basku: Jon Andoni Goikoetxea Lasa, dzimis 1965. gada 21. oktobrī) ir bijušais Spānijas futbolists, spēlēja pussarga un uzbrucēja pozīcijā, bijis Spānijas futbola izlases dalībnieks. Savu karjeru sācis CA Osasuna komandā, bet savus vislielākos panākumus guvis ar FC Barcelona komandu, ar kuru viņš izcīnīja četrus La Liga titulus un Eiropas kausa trofeju 1992. gadā. Spēlējis arī Real Sociedad un Japānas komandā Yokohama Marinos. Ar Spānijas futbola izlasi piedalījies 1994. gada FIFA Pasaules kausā.