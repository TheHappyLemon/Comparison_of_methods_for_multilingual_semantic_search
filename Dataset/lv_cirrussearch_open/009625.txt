Amanda Džoja "AJ" Mičalka (angļu: Amanda Joy "AJ" Michalka; dzimusi 1991. gada 10. aprīlī) ir amerikāņu aktrise, dziedātāja, dziesmu autore un mūziķe. Pirms aktrises karjeras sākuma bijusi modele. A. Mičalka kopā ar savu māsu Elisoni Mičalku ir izveidojušas duetu 78violet. Filmējusies filmās Cow Belles, Super Sweet 16: The Movie un "Dārgie pīšļi". Klavieres spēlē jau kopš četru gadu vecuma, bet ģitāru sāka spēlēt agrā pusaudžu vecumā.