Virdžīnjo Roseta (itāļu: Virginio Rosetta, dzimis 1902. gada 25. februārī, miris 1975. gada 31. martā) bija itāļu futbolists un futbola treneris, spēlējis aizsarga pozīcijā, pārstāvējis Itālijas futbola izlasi. Karjeru sācis savas dzimtās pilsētas komandā Pro Vercelli, ar ko divas reizes izcīnījis Itālijas A sērijas titulu. Savu lielāko daļu spēlētāja karjeras aizvadījis Juventus komandā, kur izcīnījis sešus A sērijas titulus. Itālijas futbola izlases sastāvā uzvarējis 1934. gada FIFA Pasaules kausā un izcīnījis bronzas medaļu 1928. gada vasaras olimpiskajās spēlēs Amsterdamā. Piedalījies arī 1920. un 1924. gada vasaras olimpiskajās spēlēs. Pēc spēlētāja karjeras beigām kļuvis par treneri. Ar Juventus komandu ieguvis Itālijas kausu, bet ar Palermo 1948. gadā uzvarējis Itālijas B sērijā.