Estosadoka (krievu: Эстосадок vai Эсто-Садок, igauņu: Eesti Aiake) ir ciems Krievijas Krasnodaras novadā. Izvietojies Soču municipalitātē 4 km no Krasnaja Poļanas pilsētciemata un 30 km no Melnās jūras krasta Mzimtas upes krastā 578 m vjl. Ar Sočiem to savieno automaģistrāle un dzelzceļš. Apdzīvoto vietu 1886. gadā bijušā ubihu ciema vietā dibināja 36 igauņu pārceļotāju ģimenes. Līdz 1903. gadam saucās par Estonku vai Ēsti Aiake. Ciemā atrodas igauņu rakstnieka Antona Hansena Tammsāres māja—muzejs. Mūsdienās kalnu slēpošanas kūrorts, kur izbūvēti vairāki olimpiskie objekti, tajā skaitā kalnu slēpošanas un snovborda komplekss «Roza Hutor» un olimpiskie tramplīni.