Kaboverdes Republika (portugāļu: República de Cabo Verde) ir vidēji attīstīta viennacionāla salu valsts Atlantijas okeānā. Tā atrodas apmēram 500 km uz rietumiem no Senegālas. Aizņem visas 15 Zaļā raga salas. Nopietni cieš no sausuma. Lielākā un visblīvāk apdzīvotā sala ir Santiago sala, kur atrodas arī Kaboverdes Republikas galvaspilsēta Praja, bez tam vēl apdzīvotas ir Sal sala, Boavistas sala, S. Vicente sala, S. Atao sala, Maio sala, Fogo sala un Brava sala. Neapdzīvotās Zaļā raga salas 15.gs atklāja un kolonizēja portugāļi. Ar laiku salas kļuva par vergu tirdzniecības centru. Lielākā daļa iedzīvotāju ir afrikāņu un portugāļu pēcteči.