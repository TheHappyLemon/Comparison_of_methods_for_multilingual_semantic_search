Besarābija (rumāņu: Basarabia, ukraiņu: Бесарабія, krievu: Бессарабия, bulgāru: Бесарабия, turku: Besarabya) bija vēsturisks reģions starp Melno jūru un Donavas, Prutas, Dņestras upēm. Tā bija Moldāvijas kņazistes austrumu daļa, kura 1812. gadā tika pievienota Krievijas impērijai, kas šeit izveidoja Besarābijas guberņu. Mūsdienās lielākā Besarābijas teritorijas daļa ietilpst Moldovā, bet samērā neliela galējā ziemeļu un dienvidu daļa (Budžaka) — Ukrainā.