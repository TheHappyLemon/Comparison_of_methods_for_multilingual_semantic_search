Damiāno Kunego (itāļu: Damiano Cunego; dzimis 1981. gada 19. septembrī Čerro Veronezē, Veneto) ir profesionāls Itālijas šosejas riteņbraucējs, kurš šobrīd pārstāv UCI ProTeam komandu UAE Team Emirates. Viņa lielākās uzvaras ir 2004. gada Giro d'Italia, 2008. gada Amstel Gold Race un Giro di Lombardia 2004., 2007. un 2008. gadā. Viņš finišēja otrais 2008. gada Pasaules čempionātā un 2008. gada UCI ProTour. Viņš ir spēcīgs kalnu braukšanas speciālists, kā arī karjeras laikā uzlabojis savas individuālā brauciena prasmes un viņu raksturo arī labas sprintera dotības, kuras parasti kalnu speciālistiem nepiemīt. Pēc Paolo Betīni karjeras beigām viņš tiek uzskatīts par labāko Itālijas pārstāvi klasiskajās sacensībās.