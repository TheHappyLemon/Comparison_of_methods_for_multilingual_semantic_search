Maikls Viljams Kšiževskis (Michael William "Mike" Krzyzewski; dzimis 1947. gada 13. februārī Čikāgā, Ilinoisas štatā, ASV) ir poļu izcelsmes ASV basketbola treneris. Pašlaik (2015) vada NCAA komandu Djūka "Blue Devils" no Djūka Universitātes. Tāpat ir ASV basketbola izlases galvenais treneris. Kopā ar Djūkas klubu ir ieguvis 5 NCAA čempiontitulus, 12 reizes sasniedzis Final Four turnīru. 2001. gadā ticis uzņemts Basketbola slavas zālē. Četras reizes ir ticis atzīts par ASV gada labāko basketbola treneri (2006, 2007, 2008, 2010). 2011. gada novembrī viņš kļuva par uzvarām bagātāko NCAA treneri vīriešu basketbola sacensībās. Kopā ar ASV izlasi ir izcīnījis bronzas medaļu 1990. gada Pasaules čempionātā (kā galv. treneris), zelta medaļu 1992. gada Barselonas olimpiādē (kā trenera asistents), bronzas medaļu 2006. gada Pasaules čempionātā (galv. treneris) un zelta medaļu 2008. gada Pekinas olimpiādē (galv. treneris).