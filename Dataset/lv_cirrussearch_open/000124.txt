Kesha (īstajā vārdā Keša Rouza Seberta (angļu: Kesha Rose Sebert) dzimusi 1987. gada 1. martā) ir amerikāņu dziedātāja un dziesmu tekstu autore. Savu mūziķes karjeru Kesha sāka 2006. gadā, bet nopietna izlaušanās mūzikas apritē notika 2009. gada sākumā, kad lielu popularitāti ieguva repera Flo Rida singls "Right Round", kurā Kesha piedalījās kā līdzdziedātāja. 2009. gada augustā klajā tika laists Keshas debijas solo singls "TiK ToK", kurš ir kā pirmais singls no 2010. gadā gaidāmā mūziķes pirmā studijas albuma "Animal".