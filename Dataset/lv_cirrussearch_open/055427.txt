Luišs Migels Britu Garsija Monteiru (portugāļu: Luís Miguel Brito Garcia Monteiro, dzimis 1980. gada 4. janvārī), zināms arī kā Migels (Miguel), ir bijušais Portugāles futbolists, spēlēja aizsarga pozīcijā, pārstāvējis Portugāles futbola izlasi. Savu lielāko daļu karjeras Migels pavadīja Portugāles komandā Benfica (pieci gadi) un La Liga komandā Valencia (septiņi gadi). Portugāles futbola izlases sastāvā Migels ir piedalījies 2004. un 2008. gada Eiropas čempionātā, kā arī 2006. un 2010. gada FIFA Pasaules kausā.