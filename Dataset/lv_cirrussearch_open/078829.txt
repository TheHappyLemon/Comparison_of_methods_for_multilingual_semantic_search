"Discipline" ir amerikāņu industriālā roka projekta Nine Inch Nails singls. Tas ir projekta pirmais singls kopš aiziešanas no ierakstu kompānijas Interscope Records. Atšķirībā no iepriekšējiem NIN singliem šis singls netika izdots materiālā formātā. Dziesma tika pirmoreiz atskaņota radiostacijās 2008. gada 22. aprīlī. Singla MP3 fails sastāv no speciālas bildes albuma vāciņa opcijās, dziesmu vārdiem un komentāru angļu valodā: "Go to www.nin.com May 5".