Ralfs Sigvards Ēdstrems (zviedru: Ralf Sigvard Edström, dzimis 1952. gada 7. oktobrī) ir bijušais Zviedrijas futbolists, spēlējis uzbrucēja pozīcijā, pārstāvējis Zviedrijas futbola izlasi. Savu karjeru sācis Degerfors IF, vēlāk spēlējis Åtvidabergs FF. 1973. gadā pievienojies Nīderlandes komandai PSV Eindhoven. Divas reizes kļuvis par Eredivisie čempionu. Spēlējis arī IFK Göteborg, Standard Liege, AS Monaco un Örgryte IS. Zviedrijas futbola izlasi pārstāvējis no 1972. līdz 1980. gadam, piedaloties 40 mačos un gūstot 15 vārtus. Piedalījies 1974. un 1978. gada FIFA Pasaules kausā. 1972. un 1974. gadā saņēmis Guldbollen balvu kā gada labākais zviedru futbolists.