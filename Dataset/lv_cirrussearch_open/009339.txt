Šis raksts ir par vieglatlētu. Par citām jēdziena Sergejs Makarovs nozīmēm skatīt nozīmju atdalīšanas lapu. Sergejs Makarovs (krievu: Сергей Александрович Макаров; dzimis 1973. gada 19. martā) ir krievu vieglatlēts, startē šķēpa mešanas sacensībās. Viņa tēvs Aleksandrs Makarovs izcīnīja sudraba medaļu 1980. gada Vasaras Olimpiskajās spēlēs Maskavā šķēpa mešanā. S. Makarovs ir izcīnījis divas bronzas medaļas Olimpiskajās spēlēs: 2000. gadā Sidnejā un 2004. gadā Atēnās. Pasaules čempionātos viņam bijuši lielāki panākumi: izcīnīta zelta medaļa 2003. gadā Parīzē un bronzas medaļa 2005. gadā Helsinkos. Tāpat 2002. gada Eiropas čempionātā Minhenē krievu sportists izcīnīja sudraba medaļu. Viņš ir precējies ar Oksanu Ovčiņņikovu, kas ir bijusī Krievijas rekordiste šķēpa mešanā sievietēm.