Koordinātas: 56°03′22″N 160°38′39″E﻿ / ﻿56.05611°N 160.64417°E﻿ / 56.05611; 160.64417 Kļuču sopka (krievu: Ключевская Сопка) ir aktīvs stratovulkāns Krievijā, Kamčatkas pussalā. Augstākais kalns pussalā un augstākais aktīvais vulkāns Eirāzijā. Tuvākā apdzīvotā vieta ir Kļuču ciemats 30 km uz ziemeļrietumiem, kas devis kalnam nosaukumu. Ciematā atrodas Kamčatkas vulkanoloģiskā stacija. Kļuču sopka ir viens no kontinenta aktīvākajiem vulkāniem, tā izvirdumi novēroti vairāk kā 50 reizes kopš 1697. gada. Kalnā pirmoreiz uzkāpa Daņiils Gauss ar diviem pavadoņiem 1788. gadā, bet kopš tās reizes tas atkārtots tikai retumis, jo pastāv nepārtrauktas izvirduma briesmas. 1931. gadā alpīnistu grupa gāja bojā lavas izvirdumā. 1996. gadā Kļuču sopka kopā ar citiem vulkāniem un vairākiem rezervātiem iekļauta UNESCO Pasaules mantojuma sarakstā kā Kamčatkas vulkāni.