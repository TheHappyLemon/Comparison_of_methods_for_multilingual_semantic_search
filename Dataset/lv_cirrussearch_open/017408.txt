Norvēģijas ģerbonis (būkmols: Norges riksvåpen) ir viens no Norvēģijas valsts simboliem. Ģerbonī attēlots karaliskais kronis virs purpursarkana vairoga ar kronētu zelta lauvu, kas priekšķepās tur sudraba cirvi ar zelta rokturi. Valsts galva izmanto īpašu personīgo ģerboni, kas ieskauts mantijā un ir izdaiļots ar Svētā Olafa ordeņiem un Norvēģijas karalisko kroni. Mūsdienu izskatā ģerbonis pastāv kopš 1285. gada.