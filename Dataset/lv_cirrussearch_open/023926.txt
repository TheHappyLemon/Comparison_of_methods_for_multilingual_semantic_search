Eirovīzijas dziesmu konkursā ir uzvarējušas 68 dziesmas. Konkursa vēsturē ir bijis daudz paņēmienu uzvarētāja noskaidrošanai, pašlaik tas tiek noteikts televīzijas skatītāju un žūrijas balsojumā. Dziesma, kas saņem visvairāk punktus, tiek pasludināta par uzvarētāju. Līdz šim ir notikuši 65 konkursi, katru gadu ir bijis viens uzvarētājs, izņemot 1969. gada konkursu, kad bija četri uzvarētāji. Eirovīzijā uzvaru ir guvušas 27 dažādas valstis. Pirmajā konkursā 1956. gadā uzvarēja Šveice. Visvairāk uzvaru ir Īrijai un Zviedrijai (septiņas). Vienīgie mākslinieki, kas Eirovīzijā uzvarējuši vairāk nekā vienu reizi, ir īrs Džonijs Logans (1980. gadā un 1987. gadā) un zviedriete Lorīna (2012. gadā un 2023. gadā). Arī Latvija ir uzvarējusi konkursā — 2002. gadā uzvarēja Marie N. Pašreizējā uzvarētāja ir Lorīna no Zviedrijas.