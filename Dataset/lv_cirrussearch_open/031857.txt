Piracetāms jeb 2-okso-1-pirolidona acetamīds ir racetāmu grupas nootropais līdzeklis. Piracetāms ir ciklisks gammaminosviestskābes atvasinājums. Tā darbības mehānisms, līdzīgi kā citiem racetāmiem nav pilnībā skaidrs. Vairākās valstīs tas tiek pārdots kā uztura bagātinātājs, bet citās, tostarp Latvijā, kā recepšu medikaments. Tā pierādīta lietošana pie vairākām slimībām nav skaidra. 2001. gada Cochrane apskatā netika atrasti pietiekami daudz pierādījumu, lai to nozīmētu kognitīvo traucējumu vai demenču gadījumā. Piracetāmu var lietot arī kā antitrombotisku līdzekli kopā jau ar esošajiem. Piracetāmu nozīmē arī pēc galvas traumām, kur novērots, ka tas uzlabo mentālās un motorās spējas.