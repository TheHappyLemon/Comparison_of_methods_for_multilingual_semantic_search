Džims Leitons (angļu: Jim Leighton, dzimis 1958. gada 24. jūlijā) ir bijušais Skotijas futbolists, spēlēja vārtsarga pozīcijā, bijis Skotijas futbola izlases dalībnieks. Savu karjeru sācis Aberdeen komandā, kur pie trenera Aleksa Fergusona izcīnīja vairākas vietējās trofejas un UEFA Kausu ieguvēju kausu 1983. gadā. 1988. gadā pievienojies Fergusona vadītai Manchester United. Manchester United komandā aizvadījis 73 augstākās līgas spēles. Vēlāk neilgu laiku bijis Arsenal, Reading, Dundee un Sheffield United komandu pārstāvis. 1993. gadā pievienojies Hibernian komandai, bet savu karjeru noslēdzis Aberdeen. Ar Skotijas futbola izlasi piedalījies 1982., 1986., 1990. un 1998. gada FIFA Pasaules kausā. Kopumā izlases kreklā aizvadījis 91 maču.