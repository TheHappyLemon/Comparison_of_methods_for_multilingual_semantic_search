Alerta (angļu: Alert) ir apdzīvota vieta Nunavutas teritorijā, Kanādā. Alerta ir vistālāk uz ziemeļiem esošā pastāvīgi apdzīvotā vieta pasaulē. Izvietojusies Elsmīra salas ziemeļaustrumu galā Linkolna jūras krastā, 817 km attālumā no Ziemeļpola. Alertas nosaukums ir cēlies no britu kuģa HMS Alert, kas ziemoja 10 km attālumā no 1875. līdz 1876. gadam. Alertā atrodas Kanādas bruņoto spēku stacija, meteostacija un lidosta. 2016. gadā Alertā dzīvoja 62 cilvēki — pagaidu iedzīvotāji, kas Alertā veic savus darba pienākumus. Parastais uzturēšanās laiks ir seši mēneši, tad tos nomaina citi darbinieki.