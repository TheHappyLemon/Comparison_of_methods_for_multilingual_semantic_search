Maheršala Ali (angļu: Mahershalalhashbaz "Mahershala" Ali; dzimis 1974. gada 16. februārī) ir amerikāņu aktieris. Kļuvis pazīstams pēc filmēšanās zinātniskās fantastikas seriālā The 4400. Pirmā lielā loma kino bija 2008. gada filmā "Neticamais stāsts par Bendžaminu Batonu". Vēl filmējies tādās filmās kā "Plēsoņas" (2010), "Ņujorkas ēnā" (2012), "Džounsa brīvība" (2016), "Vienādojums ar nezināmajiem" (2016), "Alita: Kaujas eņģelis" (2019), "Atstāj pasauli aiz sevis" (2023) un "Bada spēļu" sērijā. Ali pazīstams arī ar lomām TV seriālos "Kāršu nams" (nominēts Emmy balvai) un "Lūks Keidžs". Saņēmis kritiķu atzinību par lomu filmā "Mēnessgaisma" (2016), par kuru saņēmis Amerikas Kinoakadēmijas balvu kā labākais aktieris otrā plāna lomā, kā arī nominācijas Zelta globusa balvai un BAFTA kino balvai. Par lomu filmā "Ceļvedis" (2018) saņēmis otru Amerikas Kinoakadēmijas balvu kā labākais aktieris otrā plāna lomā, kā arī saņēmis BAFTA kino balvu un Zelta globusa balvu.