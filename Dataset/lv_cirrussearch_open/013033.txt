Jaromīrs Jāgrs (čehu: Jaromír Jágr, izrunā: [ˈjaromiːr ˈjaːɡr̩]; dzimis 1972. gada 15. februārī Kladno, Čehoslovākijā) ir profesionāls čehu hokejists, spēlē labās malas uzbrucēja pozīcijā, Čehijas hokeja izlases dalībnieks. Pašlaik pārstāv Čehijas Ekstralīga klubu HC Kladno. J. Jāgrs bija Čehijas karognesējs 2010. gada Vankūveras olimpiskajās spēlēs. J. Jāgrs kļuva par 15. hokejistu, kas ir pievienojies Trīs zeltu klubam.