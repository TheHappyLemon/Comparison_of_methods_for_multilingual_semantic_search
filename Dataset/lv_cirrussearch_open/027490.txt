Haselta (franču: Hasselt, nīderlandiešu: Hasselt, vācu: Hasselt) ir pilsēta Beļģijas ziemeļaustrumu daļā, Flandrijas reģionā. Limburgas provinces administratīvais centrs un lielākā pilsēta. Atrodas 83 kilometrus uz austrumiem no Beļģijas galvaspilsētas Briseles un 80 kilometru attālumā no Beļģijas otrās lielākās pilsētas Antverpenes. Pilsētas kopējā platība ir 102,24 km², pēc 2014. gada datiem pilsētā dzīvo 75 991 iedzīvotājs. Tā ir astotā lielākā Flandrijas reģiona pilsēta un astoņpadsmitā lielākā pilsēta Beļģijā. Haselta ir dibināta ap 4. gadsimtu, bet pilsētas tiesības tā ieguva 1985. gadā.