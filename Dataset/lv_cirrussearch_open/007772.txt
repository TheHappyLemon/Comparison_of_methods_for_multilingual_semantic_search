Altāra Mī jeb Mu Arae ir G-tipa galvenās secības zvaigzne, kas atrodas apmēram 50 gaismas gadu attālumā no Zemes Altāra zvaigznājā. Novērojumi liecina, ka zvaigznei ir četras planētas, no kurām trīs ir Jupiteram līdzīgas planētas. Raugoties no Zemes tā ir +5,12 zvaigžņlieluma objekts un tāpēc zvaigzni var redzēt ar neapbruņotu aci. Tabulā redzams, ka ”c” un ”d” planētas ir pārāk karstas, lai uz tām eksistētu dzīvība. Ap ”b” varētu riņķot Zemei līdzīgi pavadoņi, jo to zvaigzne silda apmēram tikpat stipri, kā mūsu Saule mūsu Zemi. Ap ”e” planētu nevar riņķot Zemei līdzīgi pavadoņi t.i., eksistēt dzīvība, jo to zvaigzne silda pārāk vāji un tur ir pārāk auksts. Zvaigzne ir apmēram par 8% masīvāka par Sauli, un ievērojami vecāka, aptuveni 6,34 miljardi gadu. Zvaigznes rādiuss ir par 24,6% lielāks nekā Saulei, un tās temperatūra ir 5704 K (5431 °C), tāpēc zvaigzne izstaro gaismu, kura pēc spektrālā sastāva ir līdzīga Saules gaismai.