Oskila (ukraiņu: Оскіл) vai Oskola (krievu: Оскол) ir upe Krievijā un Ukrainā, Siverskijdonecas kreisā krasta un tās lielākā pieteka. Upes izteka ir Viduskrievijas augstienē pie Pogožejes ciema Krievijas Kurskas apgabalā, tālāk plūst dienvidu virzienā caur Belgorodas apgabalu un Ukrainas Harkivas apgabalu, kur lejpus Izjumas ietek Siverskijdonecā. Upes gultnes platums 10—40 m, dažreiz sasniedzot 300 m. Dibens nelīdzens, dziļums no 0,4 m krācēs līdz 10 m dziļākajās vietās. Straumes ātrums no 0,2 m/s līdz 1,2 m/s pie Lisičanskas. Vidējais kritums ir 0,29 m/km. Aizsalst decembra sākumā, ledus iziet martā. Lielākā pieteka ir Valuja (68 km, kreisā) un Nižņa Dvorična (33 km, labā). Lielākās pilsētas krastos ir Starijoskola, Novijoskola, Valuiki un Kupjanska. Upes ūdens tiek izmantots lauksaimniecībā un rūpniecībā. Lejtecē izbūvēta hidroelektrostacija un Oskilas ūdenskrātuve, kas ir daļa no Donbasa ūdensapgādes sistēmas.