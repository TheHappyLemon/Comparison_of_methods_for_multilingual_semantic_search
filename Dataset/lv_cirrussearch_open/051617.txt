Vecā Rauma (somu: Vanha Rauma, zviedru: Gamla Raumo) ir Raumas pilsētas senākā daļa. Tā sastāv no vairāk nekā 500 koka ēkām un celtnēm, kas celtas sākot no 18. gadsimta. Vecajā Raumā atrodas arī 16. gadsimta Raumas Svētā Krusta baznīca, kā arī pilsētas vecais rātsnams. Pilsētas rajonā mūsdienās dzīvo ap 500 cilvēku. 1991. gadā Raumas vecpilsēta iekļauta UNESCO Pasaules mantojuma sarakstā.