Britu Austrumindijas kompānija (angļu: British East India Company) bija akciju sabiedrība, kas tika izveidota 1600. gada 31. decembrī un ar karalienes Elizabetes I dekrētu ieguva plašas privilēģijas tirdzniecības darbībai Indijā. Faktiski kompānijai tika piešķirts monopols tirdzniecībai ar Indiju. Sākotnēji bija 125 akcionāri, bet uzņēmuma kapitāls — 72 tūkstoši sterliņu mārciņu. Uzņēmums agri ieguva valstiskas un militāras funkcijas, kuras zaudēja tikai 1858. gadā. Pēc Nīderlandes Austrumindijas kompānijas parauga arī briti savas kompānijas akcijas ievietoja biržā.