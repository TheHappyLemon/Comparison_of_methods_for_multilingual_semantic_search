Marsels Desajī (franču: Marcel Desailly, dzimis 1968. gada 7. septembrī) ir bijušais Francijas futbolists, spēlēja aizsarga pozīcijā. Savu karjeru Desajī sāka Ligue 1 komandā FC Nantes. 1992. gadā pievienojās Marseļas "Olympique", kuras sastāvā izcīnīja UEFA Čempionu līgas titulu. Nākamajā sezonā Desajī kopā ar AC Milan izcīnīja savu otro Čempionu līgas titulu divu gadu laikā. Vēlāk Desajī spēlēja Anglijas Premjerlīgas komandā Chelsea, kur bija arī komandas kapteinis. Savu karjeru noslēdza Katarā. Francijas futbola izlases sastāvā Desajī uzvarēja 1998. gada FIFA Pasaules kausā un 2000. gada Eiropas čempionātā.