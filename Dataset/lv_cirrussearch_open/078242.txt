"Iekšzemes impērija" (angļu: Inland Empire) ir Deivida Linča 2006. gada sirreālistisks, psiholoģisks trilleris. Tā bija Linča pirmā pilnmetrāžas filma kopš 2001. gada "Malholanda ceļa", ar kuru tā dala ļoti daudzas kopīgas īpašības. "Iekšzemes impērija" pirmizrāde notika 2006. gada 6. septembrī Venēcijas kinofestivālā. Pilnmetrāžas filma tika veidota divarpus gadus, to filmēja ar standarta izšķirtspējas digitālo videokameru.