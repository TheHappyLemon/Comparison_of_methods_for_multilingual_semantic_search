Džouna Baiza (Joan Baez; dzimusi Džouna Čandosa Baiza (Joan Chandos Báez) 1941. gada 9. janvārī) ir amerikāņu mūziķe, dziesmu autore, aktīviste. Uzstājas vairāk nekā 55 gadus, izdevusi vairāk nekā 30 albumus. Visi trīs pirmie albumi tika sertificēti ar zelta disku, hitu albumu topos atradās vairākus gadus. Dziesmas bieži ir protesta dziesmas un dziesmas par sociālo taisnīgumu. Izpilda dažāda žanra mūziku: tautas mūziku, folkroku, kantrimūziku, gospeļmūziku. Lai arī dziesmas raksta pati, izpilda arī citu komponistu darbus.