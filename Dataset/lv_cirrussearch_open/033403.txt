KazEOSat-2 (sākotnējais nosaukums DZZ-MR) ir Kazahstānas otrais Zemes tālizpētes pavadonis. Orbītā palaists 2014. gada jūnijā. Kosmisko aparātu izgatavojis Apvienotās Karalistes uzņēmums Surrey Satellite Technology (SSTL) uz platformas SSTL-150+ bāzes. Pavadonī uzstādīts vidējas izšķirtspējas multispektrālais attēlveidotājs KEIS (Kazakh Earth Imaging System) jeb JSS-56 (Jena-Optronik Spaceborne Scanner-56) jeb MSI (Multispectral Imager) ar izšķirtspēju 6,5 metri, kas izstrādāts Vācijas uzņēmumā Jena-Optronik.