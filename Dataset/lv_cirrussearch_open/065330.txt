Ternate (indonēziešu: Kota Ternate) ir pilsēta Indonēzijā, Ziemeļmoluku provinces lielākā pilsēta. Aizņem Ternates salu (101,67 km², 194 477 iedzīvotāju), kā arī Moti (24,78 km², 4811 iedzīvotāju), Maju un Tifores salas (kopā 29,03 km², 2791 iedzīvotāju), Hiri (6,69 km², 2922 iedzīvotāju) un vairākas neapdzīvotas saliņas. Vēsturiski pilsēta ir Ternates sultanāta centrs, kā arī faktiski bija provinces centrs no 1999. līdz 2010. gadam, kad provinces administrāciju pārcēla uz Sofifi Halmaheras rietumu krastā.