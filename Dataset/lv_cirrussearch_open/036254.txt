Sociālā fobija (SSK-10 F40.1) ir trauksmes traucējumi, kam raksturīgas intensīvas bailes sociālās situācijās, kas neļauj pilnvērtīgi funkcionēt ikdienas dzīvē. Psiholoģiskos traucējumus bieži pavada fiziski simptomi: sarkšana, svīšana, trīcēšana, sirdsdarbības traucējumi un nelabums. Iespējama stostīšanās un ātra runa. Intensīvos gadījumos arī panikas lēkmes. Nereti slimnieki, apmeklējot sociālus pasākumus, pastiprināti lieto alkoholu un citas psihoaktīvas vielas. Ārstē, izmantojot psihoterapiju un kognitīvi biheiviorālo terapiju, kā arī zāles, galvenokārt, antidepresantus.