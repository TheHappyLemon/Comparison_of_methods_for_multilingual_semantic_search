Āzijas šaha čempionāts ir Šveices sistēmas Āzijas šahistu turnīrs, ko organizē Āzijas šaha federācija Sacensības notiek divās kategorijās: starp vīriešiem (atklātais čempionāts) un starp sievietēm. Papildus Āzijas čempiona titulam vīriešu sacensībās tiek izspēlēti braucieni uz Pasaules kausu, bet sievietēm — uz Pasaules sieviešu šaha čempionātu. 1977. gadā notika pirmais Āzijas komandu čempionāts šahā. Tas notika no 9. līdz 21. decembrim Malaizijas Penangas štatā. Pirmais Āzijas individuālais čempionāts šahā bija sieviešu čempionāts, kas tika organizēts 1981. gadā. Indijas šahiste Rohini Kadilkara ieguva Āzijas čempiones titulu. Šo titulu viņa saglabāja arī nākamajā čempionātā, kas notika 1983. gadā Malaizijas galvaspilsētā Kualalumpurā. Šajās sacensībās sākotnēji dominēja Indijas šahistes, kuras uzvarēja pirmajos piecos čempionātos. Pirmais individuālais Āzijas vīriešu šaha čempionāts notika tikai 1998. gadā, daudz vēlāk nekā sievietēm. Tas notika no 14. līdz 27. augustam Irānas galvaspilsētā Teherānā. Par čempionu kļuva Uzbekistānas šahists Rustams Kosimdžonovs.