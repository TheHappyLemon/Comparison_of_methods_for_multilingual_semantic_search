Skābenes (latīņu: Rumex) ir sūreņu dzimtas ģints, kurā ietilpst apmēram 200 viengadīgu, divgadīgu un daudzgadīgu lakstaugu sugu. Šīs ģints pārstāvji ir sastopami gandrīz visā pasaulē. Dažas no tām ir nezāles, bet citas tiek audzētas to ēdamo lapu dēļ. Skābenes uzturā izmanto vairāku zvīņspārņu sugu kāpuri, un tie ir vienīgie tauriņu Lycaena rubidus saimniekaugi. Latvijā ir sastopamas vairākas skābeņu sugas, dažas no tām ēdamas: Blīvā skābene (Rumex confertus Willd.) Cirtainā skābene (Rumex crispus L.) Garlapu skābene (Rumex longifolius DC.) Jūrmalas skābene (Rumex maritimus L.) Krastmalas skābene (Rumex hydrolapathum Huds.) Mazā skābene (Rumex acetosella L.) Piramidālā skābene (Rumex thyrsiflorus Fingerh.) Pļavas skābene (Rumex acetosa L.) Purva skābene (Rumex palustris Sm.) Somijas skābene (Rumex pseudonatronatus (Borbás) Borbás ex Murb.) Struplapu skābene (Rumex obtusifolius L.) Šaurlapu skābene (Rumex stenophyllus Ledeb.) Ūdens skābene (Rumex aquaticus L.) Vītollapu skābene (Rumex triangulivalvis (Danser) Rech. f.)