Prāgas "Slavia" (čehu: Sportovní klub Slavia Praha – fotbal) ir Čehijas futbola klubs no Prāgas, kas spēlē Čehijas 1. (augstākajā) līgā. Klubs dibināts 1892. gadā un pēc Čehijas neatkarības atgūšanas 1993. gadā ir bijis otrs panākumiem bagātākais klubs. Kluba sīvākie konkurenti ir Prāgas "Sparta". Slavia 20 reizes uzvarējusi nacionālajā čempionātā, vairākas reizes arī Čehijas kausā un 1938. gadā arī Mitropa (Centrāleiropas) kausā. Kopš Čehijas līgas izveides 1993. gadā klubs līgā uzvarējis sešas reizes. 1995.—1996. gada sezonā klubs iekļuva UEFA kausa pusfinālā, bet 2007.—2008. gada UEFA Čempionu līgā pirmoreiz iekļuva grupu turnīra kārtā, otro reizi to atkārtojot 2019.—2020. gada sezonā. Bez vīriešu komandas klubam ir arī rezerves, jauniešu un sieviešu komanda.