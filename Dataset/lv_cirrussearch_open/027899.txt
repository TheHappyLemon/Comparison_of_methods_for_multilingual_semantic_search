Hisora Alajs (tadžiku: Ҳисору-Олой, uzbeku: Hisor-Olay) ir kalnzeme Centrālāzijā, daļa no Pamira-Alaja sistēmas. Izvietojusies Kirgizstānas, Uzbekistānas, Tadžikistānas un Turkmenistānas teritorijā starp Fergānas ieleju ziemeļos un Tadžikistānas depresiju dienvidos. Ziemeļaustrumos piekļaujas Tjanšanam, Alaja ieleja to atdala no Pamira, Pandžas un Amudarjas upju ielejas — no Hindukuša un Baktrijas līdzenuma, bet rietumos piekļaujas Karši stepe. Galvenās kalnzemi veidojošās grēdas ir Alaja grēda, Hisors, Turkestānas grēda, Zarāfšonas grēda un Kehitangs, kā arī šo grēdu atzari un mazākas starpgrēdas. Augstākā virsotne ir Čimtarga (5489 m vjl) Fanas kalnos.