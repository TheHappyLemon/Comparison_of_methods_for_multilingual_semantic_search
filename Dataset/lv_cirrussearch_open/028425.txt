Silvija, arī 87 Silvija ir asteroīds ar diametru apmēram 273 ± 10 km. Objekts atrodas asteroīdu joslas ārmalā, pieder P tipa asteroīdiem. Silvijai ir zināmi divi pavadoņi – Rems un Romuls. Asteroīdu atklāja 1866. gada 16. maijā angļu astronoms Normans Pogsons (Norman Pogson) Madrasas observatorijā. Objektu nodēvēja Rējas Silvijas vārdā. Rēja Silvija romiešu mitoloģijā ir Romas dibinātāju Romula un Rema māte.