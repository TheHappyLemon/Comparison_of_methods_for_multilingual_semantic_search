Sperma (grieķu: σπέρμα, spérma — "sēkla") ir viskozs, duļķains, opalescējošs šķidrums, kas ejakulācijas laikā izdalās caur dzimumlocekli. Sperma sastāv no sēklinieku izstrādātiem spermatozoīdiem, kuri ir spējīgi apaugļot sievišķās olšūnas, un no sēklas šķidruma (spermas jeb sēklas plazmas). Šķidruma uzdevums ir saglabāt spermatozoīdu dzīvotspēju, līdz tie apaugļo sievišķās dzimumšūnas. Sēklas šķidrums sastāv no priekšdziedzera un sēklas pūslīšu sekrēta.