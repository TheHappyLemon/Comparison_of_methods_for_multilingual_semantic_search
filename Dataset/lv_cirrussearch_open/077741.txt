Latviju 2009. gada Pasaules čempionātā vieglatlētikā, kurš norisinājās Berlīnē, Vācijā 2009. gadā, laikposmā no 15. augustā līdz 23. augustā, pārstāvēja 15 sportisti - 12 vīrieši, 3 sievietes. Sportistu vidū bija 2004. un 2008. gada Olimpisko spēļu sudraba medaļnieki - šķēpmetēji Vadims Vasiļevskis un Ainārs Kovals - gan 2006. gada EČ uzvarētājs, 2002. gada EČ sudraba medaļas ieguvējs 110 m/b distancē Staņislavs Olijars, gan 2009. gada Eiropas U-23 čempionāta uzvarētājas: septiņcīņniece Aiga Grabuste un šķēpmetēja Madara Palameika. 50 km soļošanā nestartēja Arnis Rumbenieks, jo viņa sasniegtais rezultāts 3.58:25 netika sasniegts oficiālās sacensībās. Labāko rezultātu no Latvijas vieglatlētiem uzrādīja šķēpmetējs Vadims Vasiļevskis, kas finālā ieguva 4. vietu.