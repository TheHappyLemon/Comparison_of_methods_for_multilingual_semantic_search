Džoels Edžertons (angļu: Joel Edgerton, dzimis 1974. gada 23. jūnijā) ir Austrālijas aktieris un kinorežisors. Edžertons ir, iespējams, vislabāk pazīstams ar savu lomu "Zvaigžņu karu" filmās "Klonu uzbrukums" (2002) un "Situ atriebība" (2005) un 2022. gada Disney+ seriālā Obi-Wan Kenobi. Piedalījies arī filmās "Karalis Arturs" (King Arthur, 2004), "Cīnītājs" (2011), "Slepenā operācija "30 pēc pusnakts"" (2012), "Lielais Getsbijs" (2013), "Exodus: Dievi un Valdnieki" (2014), Life (2015), "Melnā mise" (2015), Loving (2016), Bright (2017), "Sarkanais zvirbulis" (2018), Boy Erased (2018), The King (2019), "Zaļais bruņinieks" (The Green Knight, 2021), "Meistars dārznieks" (2022) un Thirteen Lives (2022). Par lomu Austrālijas seriālā The Secret Life of Us (2001—2002) Edžertons saņēma AACTA balvu kā labākais aktieris drāmas seriālā. Piedalījies arī Austrālijas filmās The Square (2008), "Zvēru valstība" (2010), Wish You Were Here (2012), Felony (2013) un The Stranger (2022). 2015. gadā Edžertons nominēts Amerikas režisoru ģildes balvai kategorijā "Labākā debija spēlfilmas režijā" par psiholoģisko trilleri "Dāvana". Par lomu 2016. gada filmā Loving, Edžertons nominēts Zelta globusa balvai.