Koordinātas: 28°41′46″N 83°29′43″E﻿ / ﻿28.69611°N 83.49528°E﻿ / 28.69611; 83.49528 Dhaulāgiri (nepāliešu: धौलागिरी हिमाल (dhaulāgirī) — 'žilbinošais, baltais, skaistais kalns') ir septītā augstākā virsotne uz Zemes. Tās augstums virs jūras līmeņa ir 8167 metri. Atrodas Himalajos, 34 km uz austrumiem no Annapūrnas. Apkārtnē ir vēl piecas virsotnes, ko sauc par Dhaulāgiri, bet to nosaukumiem attiecīgi liek klāt romiešu ciparus II, III, IV, V un VI. 1960. gada 30. maijā pirmie, kas sasniedza kalna virsotni, bija Šveices, Austrijas un Nepālas ekspedīcija. Dhaulāgiri ir pirmais kalns, kas augstāks par 8000 metriem virs jūras līmeņa, kurā ir uzkāpuši latvieši.[nepieciešama atsauce] 1993. gada 10. oktobrī tajā uzkāpa Teodors Ķirsis, Imants Zauls un Ilgvars Pauls.