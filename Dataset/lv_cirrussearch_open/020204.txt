Ņujorkas maratons ir ikgadējs maratons, kas kopš 1970. gada notiek Ņujorkā, ASV. Tas katru gadu notiek novembra pirmajā svētdienā. 2012. gadā maratons tika atcelts viesuļvētras "Sendija" dēļ. Ņujorkas maratons ietilpst World Marathon Majors sacensību seriālā. To rīko New York Road Runners. Maratonā piedalās gan profesionāļi, gan amatieri. Maratonā divas uzvaras pēc kārtas ir guvusi Latvijas sportiste Jeļena Prokopčuka (2005, 2006). Lielās popularitātes dēļ liela daļa dalībnieku tiek izlozēti. Šis ir viens no pasaulē masveidīgākajiem maratoniem, 2010. gadā finišu sasniedza 45 103 cilvēki, pirmajā maratonā 1970. gadā piedalījās 127 cilvēki.