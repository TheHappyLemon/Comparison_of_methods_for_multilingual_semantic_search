Baltais zīdkoks (Morus alba) ir zīdkoku dzimtas koks, tiek plaši kultivēts zīdtārpiņu barošanai, ko izmanto komerciālā zīda ražošanā, tiek arī audzēts ēdamo augļu dēļ. Koks mēdz būt līdz 15 metriem augsts un ir ar izplestu vainagu. Lapas virspusē ir spilgti zaļas, spīdīgas, apakšpusē gaišākas un var būt līdz 20 centimetriem garas. Ēdamie augļi nogatavojoties no baltiem kļūst sārtāki, līdz paliek tumši purpursarkani, tie mēdz būt līdz 2,5 centimetriem gari.