Telegonija ir iedzimtības teorija, kas paredz, ka pēcnācēji var pārmantot vecāka iepriekšējā partnera īpašības; tādējādi sievietes bērnam var būt raksturīgas iepriekšējā seksuālā partnera īpašības. Eiropā teoriju izvirzīja Aristotelis. Eksperimenti 19. gadsimta beigās ar vairākām sugām nesniedza pierādījumus tam, ka pēcnācēji pārmantotu mātes iepriekšējo partneru īpašības. Šo teoriju aizstāja Mendeļa mantojamības teorijas un Boveri-Satona hromosomu teorijas atkārtota atklāšana. Teoriju attiecībā uz cilvēku mēģināja atdzīvināt nacistiskajā Vācijā un pēcpadomju Krievijā pirmajā gadījumā rasu tīrības aizstāvji, otrajā Krievijas pareizticīgo baznīcas radikālie elementi. Abos gadījumos tika apgalvots, ka sieviete pēc dzimumkontakta saglabā sevī partnera ģenētisko kodu, kurš daļēji izspiež nākamo partneru kodu. 21. gadsimta sākuma zinātne novērtē to kā māņticību.