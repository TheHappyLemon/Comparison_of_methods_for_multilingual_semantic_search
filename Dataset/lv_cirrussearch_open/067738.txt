Reihstāgs (vācu: Reichstag) bija Svētās Romas impērijas augstākā likumdošanas institūcija. Reihstāga kompetencē bija svarīgākie Svētās Romas impērijas iekšpolitikas un ārpolitikas jautājumi, jo īpaši: impērijas likumu izdošana, kara pasludināšana un miera noslēgšana, impērijas administrācijas un tiesu izveide un atcelšana, impērijas armijas sasaukšana un likvidēšana, nodokļu un subsīdiju apstiprināšana imperatoram, ekonomiskā politika un citi pienākumi.