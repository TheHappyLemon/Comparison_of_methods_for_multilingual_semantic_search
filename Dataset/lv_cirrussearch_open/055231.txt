Sieviešu turnīrs bija viena no divām disciplīnām golfa sacensībās, kas tika aizvadīta 1900. gada vasaras olimpiskajās spēlēs. Turnīrs tika aizvadīts 1900. gada 3. oktobrī netālu no Parīzes, Kompjeņas klubā. Sieviešu sacensības tika aizvadīta vienā kārtā ar 9 bedrītām. Tajās startēja 10 sportistes no 2 valstīm. Šī bija viena no divām disciplīnām, kurā startēja tikai sievietes, otra bija tenisa sieviešu vienspēles. Šajā disciplīnā visas olimpiskās medaļas izcīnīja amerikāņu sportistes. Zelta medaļu ieguva Margareta Ebota, lai gan medaļas vietā balvā viņa saņēma zeltītu porcelāna trauku. Viņa bija pirmā amerikāņu sieviete, sportiste, olimpiskās zelta medaļas ieguvēja. Margareta nekad nezināja, ka piedalās olimpiskajās spēlēs, domājot, ka tas ir parasts golfa turnīrs, un nomira to nezinot. Viņas vēsturiskā uzvara nebija zināma, kamēr Floridas universitātes profesore Paula Velča sāka pētīt Olimpisko spēļu vēsturi un atklāja, ka Margareta Ebota ir izvirzījusies pirmajā vietā. Desmit gadu laikā viņa sazinājās ar Ebotas bērniem un informēja viņus par viņu mātes uzvaru. Sudraba medaļu ieguva Polīna Vitjēra, bet bronzas medaļu Darja Preta. Nākamā reize, kad golfa sacensībās startēja sievietes bija pēc 112 gadiem, 2016. gada vasaras olimpiskajās spēlēs Riodežaneiro.