Kolumbija olimpiskajās spēlēs piedalās, kopš 1932. gada, kad vasaras olimpiskās spēles notika Losandželosā. Vienīgo reizi līdz šim, kad Kolumbija nav bijusi pārstāvēta vasaras olimpiskajās spēlēs bija 1952. gads. 2010. gada Vankūves spēlēs tā pirmo reizi piedalījās ziemas olimpiskajās spēlēs. Līdz šim Kolumbija olimpiskajās spēlēs ir izcīnījusi 34 olimpiskās medaļas (5 zelta, 13 sudraba un 16 bronzas). Visvairāk — 7 medaļas — ir izcīnītas svarcelšanā. Līdz šim veiksmīgākā Kolumbijas sportiste ir BMX riteņbraucēja Mariana Pahona. Viņa ir vienīgā sportiste no Kolumbijas, kura izcīnījusi divas zelta medaļas.