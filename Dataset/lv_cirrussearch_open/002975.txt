1960. gada vasaras olimpiskās spēles bija septiņpadsmitās vasaras olimpiskās spēles. Tās no 1960. gada 25. augusta līdz 11. septembrim notika Itālijas galvaspilsētā Romā. Oficiāli spēles atklāja Itālijas prezidents Džiovanni Gronči. olimpisko uguni iededza Džankarlo Perišs. Romai bija uzticēts rīkot arī 1908. gada vasaras olimpiskās spēles, taču 1906. gada Vezuva izvirduma dēļ tās notika Londonā. Romas olimpiskajās spēlēs piedalījās 83 valstis, kuras pārstāvēja 5338 sportisti. Kopumā tika sadalīti 150 medaļu komplekti 17 sporta veidos.