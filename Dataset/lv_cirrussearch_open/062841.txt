Berijs Lī Levinsons (angļu: Barry Lee Levinson; dzimis 1942. gada 6. aprīlī) ir amerikāņu kinorežisors, scenārists, kinoproducents, komiķis un aktieris. Levinsons vislabāk zināms ar savām drāmām vai komēdijdrāmām, kā Diner (1982), "Dabiskais" (1984), Tin Men (1987), "Labrīt, Vjetnama" (1987), Bugsy (1991), "Aste luncina suni" (1997), "Gada cilvēks" (2006) un "Kas tikko notika" (2008). Saņēmis Amerikas Kinoakadēmijas balvu kategorijā "Labākais režisors" par drāmu "Lietus cilvēks" (1988). Kopumā viņa filmas saņēmušas 6 Kinoakadēmijas balvas no 34 nominācijām.