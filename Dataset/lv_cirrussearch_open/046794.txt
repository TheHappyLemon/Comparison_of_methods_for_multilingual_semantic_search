Keņdzežina-Kozle (poļu: Kędzierzyn-Koźle) ir pilsēta Polijas dienvidos, Opoles vojevodistē pie Glivices-Odras kanāla ietekas Odrā. Liela upes osta un liels rūpniecības centrs. Ķīmiskā rūpniecība (minerālmēslu, rūpniecisko gāzu ražošana, organiskās ķīmijas uzņēmumi, benzola un toluola ražošana). Metālapstrādes un mašīnbūves rūpnīcas. Izveidota 1975. gadā no četrām pilsētām - Keņdzežinas (pilsēta no 1951. gada), Kozles (no 1298. gada), Klodņicas (no 1973. gada) un Slavenčices (no 1973. gada).