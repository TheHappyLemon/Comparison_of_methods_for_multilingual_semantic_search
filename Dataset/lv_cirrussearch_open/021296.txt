Maikls Kojo Esjēns (Michael Kojo Essien; dzimis 1982. gada 3. decembrī) ir bijušais Ganas futbolists, spēlē pussarga pozīcijā, Ganas futbola izlases dalībnieks. Kopš 2020. gada Esjēns ir Dānijas kluba Nordsjælland trenera asistents. Profesionāļa karjeru sācis 2000. gadā Bastia sastāvā Francijā, kur nospēlēja trīs sezonas. 2003. gadā pievienojās Lyon klubam, kā sastāvā divas reizes kļuva par Francijas čempionu, kā arī debitēja UEFA Čempionu līgā. Vairākas sezonas spēlējot Francijā, viņš ieguva Francijas pilsonību. 2005. gadā parakstīja līgumu ar Anglijas Premjerlīgas klubu Chelsea, kurš par spēlētāja pāreju samaksāja Lyon 24,4 miljonus britu mārciņu, tādējādi Maikls Esjēns kļuva par dārgāko Āfrikas futbolistu. Chelsea kluba sastāvā Esjēns divas reizes uzvarēja Premjerlīgā (2006, 2010), trijos FA kausos un vienā Futbola līgas kausā. 2008. gadā sasniedza UEFA Čempionu līgas finālu. Ganas izlases sastāvā spēlējis 2006. gada FIFA Pasaules kausā, trijos Āfrikas Nāciju kausos, 2010. gadā sasniedza turnīra finālu.