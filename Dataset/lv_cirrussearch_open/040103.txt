KVC Westerlo ir profesionāls Beļģijas futbola klubs no Vesterlo municipalitātes Antverpenes provincē. Dibināts 1933. gadā. Pašlaik spēlē Jupiler Pro League, Beļģijas augstākajā futbola līgā. Komanda ir vienreiz (2001. gadā) izcīnījusi Beļģijas kausu. Mājas spēles aizvada Het Kuipje stadionā, kura ietilpība ir 8035 vietas. 2015.—2016. gada sezonā klubā spēlēja Latvijas izlases uzbrucējs Eduards Višņakovs. Viņš 16 spēlēs tika pie diviem vārtu guvumiem.