"Cietais rieksts" (angļu: Die Hard) ir 1988. gada ASV spraiga sižeta filma, kuras režisors ir Džons Maktīrnans. Filmas sižets veidots pēc Roderika Torpa 1979. gada romāna Nothing Lasts Forever. Pirmā filma "Cietā rieksta" sērijā. Filma ir par Ņujorkas policistu Džonu Makleinu, kas Ziemassvētku vakarā debesskrāpī Losandželosā cenšas apturēt profesionālu noziedznieku grupu, kuru vada Hanss Grūbers un kas sagrābusi ķīlniekus, tai skaitā Makleina sievu Holliju. Galvenās lomas tajā attēlo Brūss Viliss, Elans Rikmens, Aleksandrs Godunovs un Bonija Bedelja. Mūsdienās tiek uzskatīta par vienu no visu laiku labākajām spraiga sižeta filmām. Vairākos topos iekļauta kā viena no desmit labākajām Ziemassvētku filmām. Filmu nominēja Amerikas Kinoakadēmijas balvai četrās nominācijās.