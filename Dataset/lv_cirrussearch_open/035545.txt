Abū Bakrs Mohammads ibn Zakarija ar Rāzī (persiešu: ابوبكر محمّد زکرياى رازى; dzimis 854. gadā, miris 925. gadā), latinizētā vārda forma — Razess, bija persiešu polimāts, ārsts, alķīmiķis, filozofs. Nozīmīga persona medicīnas vēsturē. Sniedzis nozīmīgu ieguldījumu vairākās jomās, ir vairāk nekā 200 manuskriptu autors. Daudz sasniedzis medicīnā ar saviem novērojumiem un atklājumiem. Viens no pirmajiem eksperimentālās medicīnas atbalstītājiem. Bijis vairāku slimnīcu galvenais ārsts. Arī mācījis medicīnu studentiem. Eiropā ar Rāzī darbi tulkoti latīņu valodā no 10. līdz 13. gadsimtam. Vairāki darbi kļuvuši par mācību literatūru rietumu pasaules universitātēs.