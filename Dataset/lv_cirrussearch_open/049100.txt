"28 dienas vēlāk" (angļu: 28 Days Later) ir 2002. gada Apvienotās Karalistes šausmu filma, kuras režisors ir Denijs Boils. Filmā aktīvistu grupa atbrīvo inficētu pērtiķi no laboratorijas. Pērtiķis iekož vienam grupas dalībniekam un inficē viņu ar agresivitātes vīrusu, kas vienā mirklī spēj pārvērst cilvēku nežēlīgā mironī. Tā sākas epidēmija, kura drīz pārņem visu Lielbritaniju. 28 dienas vēlāk filmas galvenais varonis pamostas no komas izpostītajā Londonā. Filmas pirmizrāde notika Apvienotajā Karalistē 2002. gada 1. novembrī. Galvenās lomas filmā atveido Kilians Mērfijs, Neomija Herisa, Kristofers Eklstons, Megana Bērnsa un Brendans Glīsons. Filma guva kritiķu atzinību un labus komerciālos panākumus, 2017. gadā žurnāls Time Out ievietoja to 100 labāko britu filmu sarakstā. 2007. gadā tika izdots filmas turpinājums – "28 nedēļas vēlāk".