Kārlis Arveds Jurgens (dzimis 1905. gada 27. maijā (pēc vecā stila — 14. maijā) Rīgā, miris 1955. gada 17. decembrī Monreālā) bija latviešu futbolists, hokejists, basketbolists un bendija spēlētājs, kurš spēlēja visās šo sporta veidu Latvijas izlasēs. Viņš tiek uzskatīts par vienu no visu laiku daudzpusīgākajiem Latvijas sportistiem. Dzimis 1905. gadā Rīgā kučiera Pētera Jurgena un viņa sievas Karolīnes dzimušas Magones ģimenē.