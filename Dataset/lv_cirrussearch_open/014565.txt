Daiena Egrona (angļu: Dianna Elise Agron; dzimusi 1986. gada 30. aprīlī) ir amerikāņu aktrise, dziedātāja un dejotāja. Kino debitējusi ar lomu filmā Talkers Are No Good Doers 2005. gadā. Viņa ir pazīstama ar Kvinnas Fabrejas lomu Fox seriālā "Radīti skatuvei" (Glee). Par viņas attēlošanu ir saņēmusi Ekrāna aktieru ģildes balvu kā daļa no aktieru sastāva, tāpat bijusi nominēta vairākām citām balvām. Aktrisei bijušas mazas lomas seriālos "Izredzētie: Pasauli glābjot" (četras sērijas), "Veronika Marsa" (Veronica Mars — trīs sērijas) un bijusi pamatsastāva aktrise seriālā It's a Mall World. Vēl D. Egrona tēlojusi filmās I Am Number Four un The Hunters.