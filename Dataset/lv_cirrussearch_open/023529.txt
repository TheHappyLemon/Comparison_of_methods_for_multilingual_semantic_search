Ņujorka (ukraiņu: Нью-Йорк), no 1951. līdz 2021. gadam — Novhorodske (Новгородське), ir pilsētciemats Ukrainas austrumos Doneckas apgabalā. Izvietojies apgabala vidusdaļā Krivijtorecas upes krastā, ietilpst Horļivkas—Jenakijeves aglomerācijā. Pilsēta pakļauta Toreckas pilsētas padomei, savukārt Ņujorkas ciemata padomei pakļauts Neļipivkas pilsētciemats un četri ciemi. Ņujorkas kolonija izveidojusies 18. gadsimta beigās. 1894. gadā kolonijā izbūvēta čuguna lietuve un mehāniskā rūpnīca, 1916. gadā — fenola rūpnīca. Kopš 1938. gada — pilsētciemata statuss. 1951. gadā pārdēvēta par Novhorodski, 2021. gadā ar Augstākās Radas lēmumu — tagadējā vārdā.