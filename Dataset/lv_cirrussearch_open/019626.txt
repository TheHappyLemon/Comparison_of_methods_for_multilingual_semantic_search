Dežņova rags (krievu: мыс Дежнёва) vai Tugnehalha (naukaniešu: Тугнехалха) ir klinšains zemesrags Krievijas Federācijas Tālajos Austrumos, Eirāzijas kontinenta galējais austrumu punkts. Izvietojies Čukču pussalas galā Beringa šauruma rietumu krastā. No Ziemeļamerikas kontinenta galējā rietumu punkta Velsas Prinča raga to šķir 86 km. Zemesragu 1684. gadā atklāja Semjona Dežņova ekspedīcija, atklājot jūrasceļu no Ziemeļu Ledus okeāna uz Kluso okeānu un nosauca to par Čukotskijnosu (Чукотский Нос). 1898. gadā pēc zviedru polārpētnieka Ādolfa Nordenšelda ierosinājuma Krievijas ģeogrāfijas biedrība zemesragu pārdēvēja pirmatklājēja vārdā.