Hosē Martiness Sančess (spāņu: José Martínez Sánchez, dzimis 1945. gada 11. martā), pazīstams kā Pirri (Pirri), ir bijušais Spānijas futbolists, spēlēja pussarga pozīcijā, bijis Spānijas futbola izlases dalībnieks. Savu karjeras lielāko daļu pavadījis Spānijas komandā Real Madrid, kuras rindās viņš aizvadīja kopumā 561 maču un guva 172 vārtus. Kopā ar Real Madrid izcīnījis 15 titulus, tai skaitā 10 La Liga titulus. No 1976. līdz 1980. gadam bijis arī komandas kapteinis. Spānijas futbola izlases sastāvā spēlējis no 1966. līdz 1978. gadam. Kopumā aizvadījis 41 maču, kuru laikā guvis 16 vārtus. Piedalījies 1966. un 1978. gada FIFA Pasaules kausā, kurā viņš bija komandas kapteinis.