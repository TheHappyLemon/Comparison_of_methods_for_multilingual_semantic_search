Trojs Maklūrs (angļu: Troy McClure) ir izdomāts tēls animētā televīzijas seriālā "Simpsoni". Troju ierunāja aktieris Fils Hartmans, pirmoreiz viņš televīzijā parādījās "Simpsonu" otrās sezonas sērijā Homer vs. Lisa and the 8th Commandment. Viņš parasti filmējās dažādās reklāmās un mācību filmās. Septītās sezonas sērijā A Fish Called Selma viņam bija atvēlēta galvenā loma, sērijā viņš apprecējās ar Selmu Buvjē, lai apklusinātu sabiedrības runas par viņa privāto dzīvi un atsāktu filmēties pazīstamos kinoprojektos. T. Maklūra tēls tika balstīts uz Troju Donahjū, Dagu Maklūru, kā arī pašu F. Hartmanu. Pēc Harmaņa nāves seriāla veidotāji izlēma vairs tajā neizmantot T. Maklūra tēlu, tādējādi viņa pēdējā parādīšanās reize seriālā bija 10. sezonas 3. sērijā Bart the Mother. Viņš ir viens no "Simpsonu" pazīstamākajiem tēliem.