Marks Ričards Hemils (angļu: Mark Richard Hamill; dzimis 1951. gada 25. septembrī) ir amerikāņu aktieris, balss aktieris un rakstnieks. Vislabāk pazīstams ar Lūka Debesgājēja lomu "Zvaigžņu karu" oriģinālajā triloģijā — "Jaunā cerība", "Impērija dod atbildes triecienu" un "Džedu atgriešanās", par lomu otrajā un trešajā triloģijas filmā saņēmis Saturna balvu kā labākais aktieris. Marks Hemils Debesgājēja lomu saglabāja arī "Zvaigžņu karu" trešajā triloģijā. Tāpat ir filmējies 1980. gada filmā The Big Red One. Nākamajās desmitgadēs kļuvis par pazīstamu balss aktieri, ieskaņojis arī Džokeru vairākās Betmena filmās, televīzijas seriālos un videospēlēs.