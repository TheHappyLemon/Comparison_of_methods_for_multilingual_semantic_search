Reģi ir ciems Kuldīgas novada Alsungas pagastā. Izvietojušies pagasta austrumdaļā 4 km no pagasta centra Alsungas, 24 km no novada centra Kuldīgas un 168 km no Rīgas. Reģos atrodas 1890. gadā celtā Reģu muiža, kurā atradās pansionāts. 2007. gada 22. februārī sociālās aprūpes centrā "Reģi" notika postošs ugunsgrēks, kurā dzīvību zaudēja 23 no 90 aprūpes centrā dzīvojošiem iemītniekiem. Tas kļuva par postošāko ugunsgrēku Latvijas vēsturē. Pēc ugunsgrēka aprūpes centru slēdza un tā iemītniekus pārvietoja uz Gudeniekiem. Pēc ugunsgrēka Latvijas Piļu un muižu asociācija aicināja ēku saglabāt un restaurēt. Reģos atrodas murkšķu audzētava "Jaunstuči", kas darbojas arī kā tūrisma objekts.