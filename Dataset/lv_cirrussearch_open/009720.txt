Sorgo (Sorghum) ir graudzāļu dzimtas ģints, kurā ir apvienotas aptuveni 30 prosaugu apakšdzimtas sugas. No tām visievērojamākā ir parastais sorgo (Sorghum bicolor), kas plaši tiek kultivēta. Arī citas sorgo sugas tiek kultivētas. Sorgo izcelsmes vieta, iespējams, ir Āfrika. Latvijā ļoti reti ir sastopama adventīvā (ievazātā) suga Halebas sorgo (Sorghum halepense). Sorgo augi izaug no 0,6 līdz pat 4,5 metriem augsti. 2009. gadā vislielākā sorgo raža tika ievākta Amerikas Savienotajās Valstīs (9728 tūkstoši tonnas), Indijā (7250 tūkstoši), Nigērijā (5270 tūkstoši), Sudānā (4192 tūkstoši) un Etiopijā (2971 tūkstoši).