Ēģiptes princis (angļu: The Prince of Egypt) ir 1998. gada muzikāla animācijas filma, kas balstīta uz Izceļošanas grāmatu. Filmas režisori ir Brenda Čepmena, Saimons Velss un Stīvs Hikners. Galvenos tēlus angļu valodā ierunājuši Vels Kilmers, Reifs Fainss, Mišela Feifere, Sandra Buloka, Džefs Goldblūms, Denijs Glovers, Patriks Stjuarts un Helēna Mirena. Filmas pirmizrāde notika 1998. gada 16. decembrī. Ēģiptes princis uzzina, ka viņš ir ebrejs, kuram no Ēģiptes jāizved sava tauta.