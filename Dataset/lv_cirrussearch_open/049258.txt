"Sliktie kaimiņi 2" (angļu: Neighbors 2: Sorority Rising) ir 2016. gada komēdija, kuras režisors un viens no scenārija autoriem ir Nikolass Stollers. Galvenās lomas atveido Zaks Efrons, Sets Rogens, Rouza Bairna, Hloja Greisa Moreca, Deivs Franko un Aiks Barinholcs. Filmas pirmizrāde notika 2016. gada 26. aprīlī Berlīnē. Filma ir turpinājums 2014. gada filmai "Sliktie kaimiņi". Filmas sižets norisinās divus gadus pēc pirmās filmas notikumiem. Makam un Kellijai kaimiņos ievācas studenšu korporācija, kas izrādās vēl nemierīgāka par mājā iepriekš dzīvojošo studentu apvienību. Tāpēc Maks un Kellija lūdz sava bijušā ienaidnieka Tedija palīdzību, lai tiktu ar studentēm galā.