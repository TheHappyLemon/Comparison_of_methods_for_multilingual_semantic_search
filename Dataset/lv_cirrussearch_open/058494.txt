"Komēdijas karalis" (angļu: The King of Comedy) ir 1982. gada ASV satīriska melnā kinokomēdija, kuras režisors ir Mārtins Skorsēze. Filmā galvenās lomas atveido Roberts De Niro, Džerijs Lūiss, Sandra Bernhārda un Daiena Ebota. Filma ir par komiķi ar psihiskiem traucējumiem Rupertu Papkinu (Roberts De Niro), kurš tic, ka viņa iespēja kļūt par zvaigzni ir piedalīšanās Džerija Langforda (Džerijs Lūiss) šovā. Atteikuma rezultātā, Ruperts ar citu Langforda fani Mašu (Sandra Bernhārda) sāk Džeriju vajāt. Filma savu pirmizrādi piedzīvoja 1982. gada 18. decembrī Islandē. Tā tika izrādīta 1983. gada Kannu kinofestivālā. Filma saņēma galvenokārt pozitīvas kritiķu atsauksmes, lai gan tā bija finansiāla izgāšanās, kopumā iegūstot 2,5 miljonus ASV dolārus pie 19 miljonu budžeta.