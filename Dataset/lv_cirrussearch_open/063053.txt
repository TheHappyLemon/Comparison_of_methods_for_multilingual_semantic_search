2022.—2023. gada UEFA Eiropas līgas sezona bija Eiropas futbola klubu otro nozīmīgāko sacensību 52. sezona un 14. sezona ar UEFA Eiropas līgas nosaukumu. To organizēja UEFA. Sezona sākās ar kvalifikācijas spēlēm 2022. gada 4. augustā. Kvalifikācijas spēles notika līdz 25. augustam. Grupu turnīrs sākās 2022. gada 8. septembrī. Sezona noslēdzās 2023. gada 31. maijā ar finālu Puškāša arēnā Budapeštā, Ungārijā. Lai pieskaņotu kvalifikācijas kārtu nosaukumus ar Čempionu līgu un UEFA Eiropas konferences līgu sezona sākās ar 3. kvalifikācijas kārtu. Par Eiropas līgas uzvarētājiem kļuva Spānijas klubs Sevilla FC, kas finālā pēcspēles 11 metru sitienu sērijā pieveica Itālijas vienību AS Roma. Tas Sevilla bija septītais tituls. Turnīra uzvarētāji automātiski kvalificējās 2023.—2024. gada UEFA Čempionu līgas grupu turnīram, kā arī ieguva tiesības spēlēt 2023. gada UEFA Superkausā pret 2022.–2023. gada UEFA Čempionu līgas uzvarētājiem.