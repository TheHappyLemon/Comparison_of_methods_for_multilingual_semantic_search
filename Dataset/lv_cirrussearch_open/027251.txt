Bizona Muguras Tauki (siksiku: Stu-mick-o-súcks) bija Ziemeļamerikas pamatiedzīvotāju kara virsaitis no kainu cilts. Zināms no portreta, kuru 1832. gadā uzgleznoja mākslinieks Džordžs Ketlins. Gleznā virsaitis redzams ādas kreklā, kas izšūts ar saplacinātām dzeloņcūku adatām un skalpcirtām, dzeloņcūkas adatām un krāsotiem astriem vai matiem rotātu miera pīpes kātu un galvassegu. Glezna radīta Lielo līdzenumu ziemeļrietumos, kur mūsdienās stiepjas robeža starp Savienotajām Valstīm un Kanādu. Tas ir viens no visizteiksmīgākajiem un spilgtākajiem Ketlina veidotajiem portretiem. Glabājas Smitsona amerikāņu mākslas muzejā.