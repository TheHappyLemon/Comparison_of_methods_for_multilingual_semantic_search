Henrijs Vorens Bītijs (angļu: Henry Warren Beatty; dzimis 1937. gada 30. martā) ir amerikāņu kinoaktieris un režisors. 14 reizes ticis nominēts Amerikas Kinoakadēmijas balvai — četras kā labākais aktieris, četras par labāko filmu, divas kā labākajam režisoram, trīs par labāko oriģinālscenāriju un vienu par labāko adaptēto scenāriju. Saņēmis Akadēmijas balvu par filmas "Sarkanie" (1981) režiju. Bītijs ir pirmais un vienīgais cilvēks, kas divas reizes nominēts gan par aktiera, gan režisora, gan producenta, gan scenārista lomu vienā filmā (Heaven Can Wait (1978) un "Sarkanie"). 1999. gadā saņēmis Īrvinga Tālberga memoriālo balvu. Vēl Bītijs 18 reizes nominēts Zelta globusa balvai, saņēmis sešas balvas. Precējies ar aktrisi Aneti Beningu, ir četri bērni. Viņa māsa Šērlija Makleina arī ir aktrise.