Eduards Artemjevs (krievu: Эдуард Николаевич Артемьев; dzimis 1937. gada 30. novembrī, miris 2022. gada 29. decembrī) bija padomju un krievu komponists, elektroniskās mūzikas un filmu skaņu celiņu autors, Krievijas Federācijas Tautas skatuves mākslinieks. Ārpus Krievijas galvenokārt pazīstams ar skaņu celiņiem filmām, piemēram, "Solāris", "Sibiriāde", "Stalkers" un "Saules nogurdinātie".