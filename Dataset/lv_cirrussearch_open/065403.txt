Club Social y Deportivo Defensa y Justicia, pazīstams kā Defensa y Justicia, ir profesionāls Argentīnas futbola klubs no Florensio Varelas, Buenosairesas aglomerācijā. Klubs piedalās Argentīnas pirmajā divīzijā. Defensa y Justicia ir dibināts 1935. gadā un tas savas mājas spēles aizvada Estadio Norberto "Tito" Tomaghello stadionā, kurā ir 10 500 skatītāju vietas. Klubs nekad nav uzvarējis Argentīnas augstākajā futbola līgā, tomēr 2020. gadā tas uzvarēja starptautiskajā turnīrā Copa Sudamericana, bet 2021. gadā Recopa Sudamericana.