Agnetha Fältskog Vol. 2 ir zviedru popzvaigznes un ABBA dalībnieces Angnētas Feltskūgas otrais studijas albums. Tas tika izdots Zviedrijā 1969. gadā, caur Cupol Records. Kopš izdošanas albums ir atkārtoti izdots gan CD, gan iTunes. Lielu daļu no albuma dziesmām sarakstīja Dīters Cimermans, vācu ierakstu producents un Angnētas toreizējais līgavainis, kas mēģināja uzsākt Angnētas karjeru vāciski runājošās valstīs, piemēram, Rietumvācijā, Šveicē un Austrijā. Feltskūga izdeva astoņas singlus vācu valodā starp 1969. un 1972. gadu, bet viņas panākumi bija nelieli. Dažas albuma dziesmas tika izdotas arī kā singli, no kuriem tikai Fram För Svenska Sommaren un Zigenarvän sasniedza augstas vietas Svensktoppen mūzikas sarakstā. Albuma singla Zigenarvän (Čigānu draugs), kas vēsta par jaunu meiteni, kas apmeklē čigānu kāzas un iemīlas ar līgavas brāli, izdošanas laikā Zviedrijas plašsaziņas līdzekļos notika debates par čigāniem un mūziķe tika apsūdzēta par apzinātu mēģinājumu pelnīt naudu no situācijas, sarakstot dziesmu par šo tēmu.