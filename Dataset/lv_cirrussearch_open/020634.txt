Desventuradasu salas (spāņu: Islas Desventuradas — ‘Nelaimīgās salas’) ir neapdzīvota Čīlei piederoša salu grupa Klusajā okeānā. Administratīvi ietilpst Valparaiso reģiona Valparaiso provincē. Izvietojusies 850 km no Dienvidamerikas kontinenta piekrastes 820 km uz ziemeļiem no Huana Fernandesa salām. Salu grupā ietilpst Sanfeliksa (2 km²), Sanambrosio (3,1 km²), Gonsalesa (0,25 km²) un Katedrāles klints. Salās nabadzīgs augājs un nav dzeramā ūdens avotu. Salās nav pastāvīgo iedzīvotāju; Sanfeliksas salā izvietots Čīles Kara flotes garnizons un lidlauks ar 2000 m garu skrejceļu. Salas 1574. gadā atklāja spāņu jūrasbraucējs Huans Fernandess, kas nodēvēja tās Svēto Feliksa un Nabora vārdos. Vēlākos gados Nabora vārds tika kļūdaini aizstāts ar daudz zināmāka Svētā Ambrosija vārdu.