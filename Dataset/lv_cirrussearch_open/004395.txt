1936. gada ziemas olimpiskās spēles bija ceturtās ziemas olimpiskās spēles. Tās no 1936. gada 6. februāra līdz 16. februārim notika Garmišā-Partenkirhenē, Bavārijā, Vācijā. Šis bija pēdējais gads, kad vienā gadā vasaras un ziemas olimpiskās spēles notika vienā valstī, 1936. gada vasaras olimpiskās spēles notika Berlīnē. Tāpat šīs bija pēdējās ziemas olimpiskās spēlēs pirms Otrā pasaules kara sākuma. Garmišas-Partenkirhenes olimpiskajās spēlēs piedalījās 28 valstis, kuras pārstāvēja 646 sportisti. Kopumā tika sadalīti 17 medaļu komplekti 4 sporta veidos.