Bengālijas līcis (hindi: बंगाल की खाड़ी, bengāļu: বঙ্গোপসাগর, birmiešu: ဘင်္ဂလားပင်လယ်အော်, singāļu: බෙංගාල බොක්ක, tamilu: வங்காள விரிகுடா, indonēziešu: Teluk Benggala) ir jūras līcis Indijas okeāna ziemeļos, pēc hidroloģiskā režīma — malas jūra. Tam ir trīsstūra forma. Rietumos tas apskalo Indijas, Šrilankas krastus, ziemeļos — Bangladešas, bet austrumos Mjanmas un Andamanu un Nikobaru Salas. Bengālijas līcis ir lielākais pasaulē, tā aptuvenā platība ir 2 172 000 km². Lielākās upes, kuras ietek Bengālijas līcī, ir Ganga, Brahmaputra, Padma, Meghna, Jamuna, Godavāri, Krišnu un Kaverī.