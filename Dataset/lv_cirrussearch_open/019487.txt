Somatra ezers (franču: Etang Saumâtre — ‘iesāļais dīķis’) ir beznoteces sālsezers, lielākais ezers Haiti, atrodas valsts dienvidaustrumos pie Dominikānas robežas 29 km uz austrumiem no galvaspilsētas Portoprensas. Ezerā dzīvo ap 100 sugu putni, flamingo, Amerikas krokodils. Ezers ir ainavisks, koši zils, ap to aug krūmāji un kaktusi. Ezerā dzīvo 48 sugu zivis, tai skaitā endēmas. Tāpat kā netālais Enrikiljo ezers Dominikānā, Somatra ezers atrodas lūzuma zonā; tas ir sālsezers, kas atrodas agrākā jūras šauruma zonā.