Rebeka Luīza Fērgusone Sundstrema (angļu: Rebecca Louisa Ferguson Sundström; dzimusi 1983. gada 19. oktobrī) ir zviedru aktrise. Savu karjeru sākusi zviedru ziepju operā Nya tider (1999–2000) un šausmu filmā Drowning Ghost (2004). Starptautisku atpazīstamību ieguvusi britu miniseriālā "Baltā karaliene" (The White Queen, 2013), par ko viņa tika nominēta Zelta globusa balvai. Attēlojusi MI6 aģenti filmās "Neiespējamā misija: Slepenā nācija" (2015), "Neiespējamā misija: Sekas" (2018) un "Neiespējamā misija: Atmaksa. Pirmā daļa" (2023). Piedalījusies arī tādās filmās kā "Florense Fostere Dženkinsa" (2016), "Izklaides karalis" (2017), "Dzīvība" (2017), "Doktors Miegs" (2019), "Vīri melnā: Globālie draudi" (2019) un "Kāpa" (2021).