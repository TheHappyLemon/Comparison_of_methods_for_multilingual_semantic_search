81. Zelta globusa balvas pasniegšanas ceremonijā apbalvoja 2023. gada labākos kino un ASV televīzijas pārstāvjus. Ceremonija notika 2024. gada 7. janvārī viesnīcā The Beverly Hilton Beverlihilsā, Kalifornijā, to producēja Dick Clark Productions, Rikijs Kiršners un Glens Veiss, kas ir arī ceremonijas režisors. Šī bija pirmā ceremonija pēc tā, kad Dick Clark Productions un Eldridge Industries pilnībā pārņēma Zelta globusa balvas pasniegšanas ceremoniju no Holivudas Ārzemju preses asociācijas. Ceremonija bija arī pirmā, kuru ASV kopš 1982. gada pārraidīja tiešraidē televīzijas kanālā CBS, papildu tam to straumēja Paramount+. Ceremoniju vadīs Džo Kojs. Nominantus paziņoja 2023. gada 11. decembrī. Visvairāk nominācijas, deviņas, ieguva filma "Bārbija" un seriāls "Pēctecība", kam sekoja "Openheimers" ar astoņām nominācijām. Šī gada balvu pasniegšanas ceremonijā ieviestas divas jaunas kategorijas: "Kino un kases sasniegumi" un "Labākais sniegums televīzijas stand-up komēdijā".