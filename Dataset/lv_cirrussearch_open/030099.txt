Daniels (Dani) Pareho Munjoss (spāņu: Daniel "Dani" Parejo Muñoz, dzimis 1989. gada 16. aprīlī Kosladā, Spānijā) ir profesionāls spāņu futbolists, spēlē pussarga pozīcijā. Kopš 2020. gada pārstāv futbola klubu Villarreal CF un ir tā galvenās komandas kapteinis. Dzimis Kosladā, Madridē. Savu profesionāļa karjeru uzsācis Real Madrid C.F., 2008. gadā viņu izīrēja Anglijas klubam Queens Park Rangers F.C., bet 2009. gadā Pareho pārgāja uz Spānijas Pirmās divīzijas klubu Getafe. 2011. gadā Pareho par 6 miljoniem eiro noslēdza līgumu ar Valencia CF. Vislabākā Pareho sezona Pirmajā divīzijā bija 2014.-15. gada sezona, kurā viņš guva 12 vārtus.