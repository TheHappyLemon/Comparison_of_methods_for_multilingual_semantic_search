"Bēgošā līgava" (angļu: Runaway Bride) ir 1999. gada ASV romantiska komēdija, kuras režisors ir Gerijs Māršals. Galvenās lomas atveido Ričards Gīrs, Džūlija Robertsa, Džons Kjūsaks, Hektors Elizondo, Rita Vilsone un Pols Dūlijs. Filmas pirmizrāde notika 1999. gada 30. jūlijā. Kādu reportieri norīko uzrakstīt stāstu par sievieti, kura pie altāra pametusi vairākus savus līgavaiņus.