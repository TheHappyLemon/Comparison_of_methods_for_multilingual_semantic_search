Sakne valodniecībā ir morfēma. Šī ir vārda svarīgākā morfēma, bez saknes netiek veidoti vārdi. Sakne norāda vārda leksisko nozīmi. Sakne pieder pie leksiskajām morfēmām, citas morfēmas (piedēklis, priedēklis, galotne) pieder pie gramatiskajām morfēmām, ko sauc arī par afiksiem. Sakne ir kopīga radniecīgai vārdu saimei (piemēram, valdīt, valdnieks, pārvalde), kam gan dažās formās var būt fonētiskas pārmaiņas (piemēram, vilks, vilciņš). Piemēram, vārdos sols un solis sakne sol- nav viena un tā pati sakne, jo abi vārdi neveido leksikas ziņā radniecīgu vārdu grupu. Atšķirībā no pārējām morfēmām, kurām ir stingri noteikta vieta vārda veidošanā, sakne var novietoties jebkurā vārda vietā.