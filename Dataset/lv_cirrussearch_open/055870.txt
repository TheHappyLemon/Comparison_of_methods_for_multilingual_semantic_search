Ķeltu pankroks (Celtic punk) ir mūzikas novirziens, kurā apvienots pankmūzikas un ķeltu tautu mūzikas skanējums. Šo mūziku pieņemts uzskatīt par folkpanka mūzikas apakšžanru. Ķeltu pankroka grupas savā mūzikā izmanto tādus mūzikas instrumentus kā ģitāras, bungas, vijoles, dūdas, stabules, akordeonu, bandžo un daudzus citus. Jāatzīmē, ka ķeltu pankrokā mūzikā jūtama ne tikai īru, bet arī skotu un velsiešu tautas mūzikas ietekme. Lai gan pārsvarā šī stila mūziķi ir no Britu salām, ASV un Kanādas, tomēr ši mūzika ir izplatīta arī kontinentālajā Eiropā.