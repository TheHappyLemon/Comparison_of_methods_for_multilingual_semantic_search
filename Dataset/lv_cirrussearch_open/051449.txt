Cluedo (izruna angļu val.: /ˈkluːdoʊ/; latviešu val.: klūdo) dedukcijas galda spēle detektīvspēļu un izmeklēšanas spēļu grupā. Pirmo reizi tā izdota Lielbritānijā 1949. gadā, kur kļuvusi par vienu no populārākajām galda spēlēm, bet spēles noteikumu motīvi un personāži — par publiskajā komunikācijā bieži izmantotiem tēliem un atsaucēm. 21. gadsimta sākumā ASV spēļu uzņēmums "Hasbro" laidis klajā arī spēles versiju latviešu valodā.