Bedwetters (no angļu valodas — 'gultā slapinātāji') ir 2004. gada septembrī dibināta Igaunijas poppanka grupa. Viņi ieguva popularitāti uzvarot Zen rīkotajā Igaunijas jauno grupu konkursā. Kā balvu Zen konkursā grupa ieguva iespēju izveidot savu videoklipu, ko rādīja MTV. 2007. gadā Bedwetters ieguva MTV Eiropas mūzikas balvu kategorijā "New Sounds of Europe", iegūstot tiesības uzstāties ceremonijas noslēgumā. 2009. gada 20. aprīlī grupa izdeva savu pirmo albumu Meet the Fucking Bedwetters. 15. un 16. maijā ar trim albuma prezentācijas koncertiem Bedwetters uzstājās arī Latvijā.