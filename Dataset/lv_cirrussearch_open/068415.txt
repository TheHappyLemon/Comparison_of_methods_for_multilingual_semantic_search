"Autoceļš Nr. 60" (angļu: Interstate 60) ir 2002. gada Kanādas un ASV komēdijdrāmas filma, kuras režisors un scenārija autors ir Bobs Geils. Filmā galvenās lomas atveido Džeimss Mārsdens, Gērijs Oldmens, Eimija Smārta, Kristofers Loids, Eimija Džo Džonsone, Anna Mārgreta, Ārts Evanss, Kriss Kūpers, Kurts Rasels un Maikls Dž. Fokss. Filma stāsta par jaunu puisi, kurš vēlas kļūt par mākslinieku un tādēļ dodas ceļojumā pa 60. autoceļu, kas kartēs neeksistē, uz vietu, par kuru viņš nekad nav dzirdējis, lai meklētu atbildes un savu sapņu meiteni. Filmas "Autoceļš Nr. 60" pirmizrāde notika 2002. gada 4. oktobrī. Filma saņēma pozitīvas kritiķu atsauksmes.