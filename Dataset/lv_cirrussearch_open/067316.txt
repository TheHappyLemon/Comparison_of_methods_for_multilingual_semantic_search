Al-Rayyan Sports Club (arābu: نادي الريان الرياضي) ir profesionāls Kataras futbola klubs no Raijānas, kas piedalās valsts augstākajā futbola līgā jeb Kataras Zvaigžņu līgā. Klubam ir arī komandas telpu futbolā, basketbolā, volejbolā, rokasbumbā, vieglatlētikā, galda tenisā un peldēšanā. Klubs tika dibināts 1967. gadā. Tas savas mājas spēles aizvada Amada bin Ali stadionā, kurā ir 40 740 skatītāju vietas. Klubs ir astoņas reizes uzvarējis valsts augstākajā futbola līgā.