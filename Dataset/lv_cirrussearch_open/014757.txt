Džons Veslijs Karloss (angļu: John Wesley Carlos; dzimis 1945. gada 5. jūnijā) ir bijušais amerikāņu vieglatlēts un amerikāņu futbola spēlētājs. Vieglatlēta karjeras laikā viņš izcīnīja bronzas medaļu 1968. gada vasaras olimpiskajās spēlēs 200 m distancē. Olimpisko spēļu apbalvošanas ceremonijas laikā viņš un 200 m zelta medaļas ieguvējs Tomijs Smits veica protestu pret rasismu. Tas ir palicis kā simbolisks moments afroamerikāņu cilvēktiesību kustības vēsturē. Pēc protesta abi amerikāņi tika izraidīti no Olimpiskajām spēlēm un tika diskvalificēti uz mūžu no starta šajās sacensībās. Pēc tam viņš spēlēja NFL un Kanādas futbola līgā, taču beidza karjeru savainojuma dēļ.