Apiņu lucerna (Medicago lupulina) ir augu suga lucernu ģintī. Tā savvaļā ir sastopama Eirāzijā un Ziemeļāfrikā subtropu un mērenā klimata joslā, taču kultivēšanas dēļ ieviesusies arī citur. Bieži sastopama arī visā Latvijas teritorijā, dažādos biotopos: mežos, pļavās, nezālienēs un ceļmalās. Dažāda lieluma grupas vai audzes aug mēreni sausās līdz periodiski mitrās vietās.