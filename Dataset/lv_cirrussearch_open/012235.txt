AubieSat-1 ir ASV studentu būvēts pavadonis, kas paredzēts jonosfēras pētījumiem. Kosmiskais aparāts palaists 2011. gada oktobrī. Kosmisko aparātu izgatavoja Oburnas Universitātes studenti. AubieSat-1 ir CubeSat standarta 1U pavadonis ar izmēriem 10 cm × 10 cm × 10 cm. Tā masa ir 1,03kg. Elektroenerģiju nodrošina saules baterijas, kas izvietotas uz sānu malām. Konstrukcijā izmantoti daudzi komerciāli plaši pieejami komponenti. AubieSat-1 tika palaists 2011. gada 28. oktobrī 09:48:31 UTC ar nesējraķeti Delta 7920-10C no Vandenberga Gaisa spēku bāzes kā sekundārā krava meteoroloģiskajam pavadonim NPP NASA ELaNa izglītības nanopavadoņu palaišanas programmā.