Metodisms ir viens no protestantisma novirzieniem. Tas radās, apvienojoties vairākām konfesijām, kuru idejas balstījās Džona Veslija dzīvē un mācībā. Metodismu nozīmīgi ietekmēja arī Džordžs Vaitfīlds un Džona brālis Čārlzs Veslijs. Metodisms radās 18. gadsimtā, līdzās anglikāniskajai ietekmei, tam ir arī hernhūtisma un arminānisma iespaidi. Metodisti Svētos rakstus atzīst kā vienīgo savas mācības pamatu. Atpestīšanā galvenā nozīme tiek piešķirta ticībai. Agrīnie metodisti aktīvi devās misionāru darbā uz citām pasaules vietām, tāpēc metodisms ir izplatījies arī ārpus Anglijas citur Eiropā un ASV, kopumā pasaulē veidojot 80 miljonu sekotāju lielu kopienu.