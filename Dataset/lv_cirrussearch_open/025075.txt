Trenbolons ir anaboliskais steroīds, ko izmanto veterinārijā nobarojamo lopu muskuļu masas pieauguma paātrināšanai un apetītes veicināšanai. Lai palielinātu preparāta iedarbības laiku, to lieto estera veidā (trenbolona acetāts, enantāts vai cikloheksilmetilkarbonāts). Trenbolona cikloheksilmetilkarbonātu sauc arī par parabolānu (Parabolan). Medikamentam nonākot asinīs, plazmas lipāzes sadala esterus, atbrīvojot trenbolonu. Sportā tiek uzskatīts par dopingu.