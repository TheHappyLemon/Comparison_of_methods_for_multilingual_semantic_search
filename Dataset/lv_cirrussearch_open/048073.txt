Monster Energy ir enerģijas dzēriens, ko 2002. gada aprīlī izstrādāja uzņēmums Hansen Natural Company (tagad Monster Beverage Corporation (MNST)). Kompānija ir pazīstama ar plašu ekstrēmo sporta veidu, tādu kā Bellator MMA, Ultimate Fighting Championship, Moto GP, BMX, motokross, spīdvejs, skeitbordings un snovbords atbalstīšanu, kā arī E-sporta atbalstīšanu. Sadarbojoties ar Outbreak Presents, Monster Energy visā pasaulē atbalsta vairākas mūzikas grupas, piemēram Fetty Wap, Igiju Azaliju, 21 Savage, Asking Alexandria, Anthrax, Black Veil Brides, The Word Alive, Machine Gun Kelly, Suicidal Tendencies, Maximum the Hormone, Korn un Five Finger Death Punch. Tāpat Monster ir sponsors Monster Energy NASCAR kausa sērijai, FIA Pasaules rallijkrosa čempionātam un PBR: Unleash the Beast tūrei, kā arī ir vieni no profesionālā golfera Taigera Vudsa sponsoriem.