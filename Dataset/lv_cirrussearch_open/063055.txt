Peta Enna Kerola (angļu: Pat Ann Carroll; dzimusi 1927. gada 5. maijā, mirusi 2022. gada 30. jūlijā) bija amerikāņu aktrise, balss aktrise un komiķe. Zināma pēc Ursulas balss ierunāšanas 1989. gada animācijas filmā "Mazā nāriņa", kā arī ilgas aktrises karjeras, kuras laikā piedalījusies CBS seriālā The Danny Thomas Show, ABC seriālā Laverne & Shirley, NBC seriālā "Ātrā palīdzība" (ER) un daudzos citos. Kerola ieguvusi Emmy, Drama Desk un Grammy balvas, kā arī saņēmusi Tony balvas nomināciju.