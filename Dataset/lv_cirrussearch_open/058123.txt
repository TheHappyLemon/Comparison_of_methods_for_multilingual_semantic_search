50 metri ar pistoli vīriešu komandām bija viena no astoņām disciplīnām šaušanas sacensībās 1900. gada vasaras olimpiskajās spēlēs, Parīzē. Sacensības tika aizvadītas 1900. gada 1. augustā, militārajā nometnē Satori, Versaļas teritorijā. Tajās startēja 4 komandas, 20 sportisti no 4 valstīm. Katrā komandā bija pa pieciem sportistiem. Šī bija pirmā komandas sacensību versijas disciplīna olimpiskajās spēlēs šaušanā. Medaļas tika piešķirtas par individuāliem augstiem rezultātiem, un piecu šāvēju rezultāti tika summēti, lai iegūtu komandas rezultātu. Zelta medaļu šajā disciplīnā izcīnīja Šveices šāvēju komanda, sudraba medaļu ieguva Francijas šāvēju komanda, bet bronzas medaļu izcīnīja Nīderlandes šāvēju komanda.