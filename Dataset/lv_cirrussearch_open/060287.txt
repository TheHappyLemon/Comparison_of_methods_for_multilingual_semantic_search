Džordans Grīnvejs (angļu: Jordan Greenway; dzimis 1997. gada 16. februārī) ir ASV hokejists, spēlē kreisās malas uzbrucēja pozīcijā. Kopš 2018. gada Grīnvejs pārstāv NHL komandu Minesotas "Wild". 2015. gada NHL draftā Grīnveju ar kopējo 50. numuru otrajā kārtā izvēlējās Minesotas "Wild". Minesotas "Wild" komandā debitējis 2018. gadā. ASV hokeja izlases sastāvā piedalījies 2017. gada Pasaules čempionātā un 2018. gada ziemas olimpiskajās spēlēs. Grīnvejs ir pirmais afroamerikāņu hokejists, kurš ASV izlases sastāvā ir piedalījies olimpiskajās spēlēs.