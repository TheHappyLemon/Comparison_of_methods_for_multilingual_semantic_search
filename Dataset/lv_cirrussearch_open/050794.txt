Arvīds Lejnieks (dzimis 1913. gadā, miršanas dati nav zināmi) bija latviešu riteņbraucējs un ātrslidotājs. Startēja pasaules čempionātā riteņbraukšanā 1934. gadā - izstājās 1.kārtā sprintā. Divkārtējs Latvijas meistars riteņbraukšanas sprintā 1935. un 1937. gadā, Latvijas meistars riteņbraukšanā aizmotora braukšanā trekā. Piedalījās 1936. gada ziemas olimpiskajās spēlēs ātrslidošanā un ieņēma 29. vietu 5 000 m un 23. vietu 10 000 m distancē. Pēc 2. Pasaules kara dzīvoja Liepājā, kur nodarbojās ar motosportu.