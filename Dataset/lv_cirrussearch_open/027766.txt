Mērija Anna Evansa (angļu: Mary Ann Evans; dzimusi 1819. gada 22. novembrī, mirusi 1880. gada 22. decembrī), pazīstama ar pseidonīmu Džordžs Eljots (George Eliot), bija angļu rakstniece, žurnāliste, tulkotāja. Viena no vadošajām Viktorijas laikmeta rakstniecēm, rakstījusi romānus. Sarakstījusi septiņus romānus, no kuriem ievērojamākie ir "Ādams Bīds" (Adam Bede, 1859), "Dzirnavas pie Flosas" (The Mill on the Floss, 1860), "Sailass Mārners" (Silas Marner, 1861), "Midlmārča" (Middlemarch, 1871–72), "Daniels Deronda" (Daniel Deronda, 1876). Izmantojusi vīriešu pseidonīmu, lai darbi tiktu uztverti nopietni. Tāpat vēlējusies, lai romāni tiktu vērtēti, neietekmējoties no tā, ka viņa ir plaši pazīstama kritiķe un redaktore.