Augšsorbu valoda (hornjoserbšćina, izrunā: [ˈhɔʀnjɔˌsɛʀpʃt͡ʃina]) ir rietumslāvu valoda, kurā runā no 12 līdz 20 tūkstošiem cilvēku, kas galvenokārt dzīvo Vācijas austrumu federālajās zemēs Saksijā un Brandenburgā. Augšsorbu valoda ir viena no divām sorbu valodām; otra ir lejassorbu valoda. Abas sorbu valodas viena no otras atšķiras gan fonētiski, gan morfoloģiski, gan vārdu izrunā, tajā pat laikā tām ir kopīgas iezīmes, kuras atšķir no citām rietumslāvu valodām.