Larss Kristians Jakobsens (dāņu: Lars Christian Jacobsen, dzimis 1979. gada 20. septembrī) ir Dānijas futbola treneris un bijušais futbolists, spēlēja aizsarga pozīcijā, bijis Dānijas futbola izlases dalībnieks. Kopš 2021. gada Jakobsens ir Dānijas kluba HB Køge trenera asistents. Savas karjeras laikā spēlējis Dānijā, Vācijā, Anglijā un Francijā. Ar København komandu izcīnījis četrus Dānijas Superlīgas čempionu titulus. Dānijas futbola izlases sastāvā no 2006. līdz 2015. gadam aizvadījis 81 maču un guvis 1 vārtus. Piedalījies 2010. gada FIFA Pasaules kausā un 2012. gada Eiropas čempionātā.