RNS interference (RNSi jeb arī RNAi) ir mehānisms, kurš ierobežo gēnu izpausmes translācijas posmā vai arī traucē konkrētu gēnu transkripciju. Tādā veidā var panākt, ka tiek "nomierināti" defektīvie gēni, praktiski "izslēdzot" tos. RNS interference paver plašas iespējas jaunu medikamentu izstrādē slimībām, kuru pamatā ir neadekvāta gēnu darbība. Tā izlases veidā iedarbojas uz bojātajiem gēniem. 2006. gadā divi amerikāņu zinātnieki - Endrū Fajers (Andrew Fire) un Kreigs C. Mello (Craig C. Mello) - saņēma Nobela prēmiju medicīnā un fizioloģijā par RNS interferences pētīšanu nematožu tārpiem C. elegans.