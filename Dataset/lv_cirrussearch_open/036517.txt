Olga Semjonova-Tjanšanska (krievu: Ольга Измайловна Семёнова-Тян-Шанская; dzimusi 1911. gada 9. septembrī, mirusi 1970. gada 4. novembrī) bija padomju šahiste, PSRS sporta meistere, pazīstamā ģeogrāfa P. Semjonova-Tjanšanska mazmeita. Spēlēt šahu iemācījusies 18 gadu vecumā. Pirmā dalība sacensības — 1933. gada Ļeņingradas čempionāts. Deviņas reizes piedalījusies PSRS čempionātos, divreiz tajos uzvarējusi (1934. un 1936. gadā). 1935. gadā zaudējusi maču par PSRS čempiones nosaukumu O. Rubcovai ar 2 : 7 (+1, -6, =2). Labākie rezultāti citos čempionātos: 1937. gadā — 2.-3.; 1945. — 5.-6.; 1948. un 1950. — 6.-7.; 1953. — 3.-5. vieta.