Reksemas katedrāle (velsiešu: Eglwys Gadeiriol Wrecsam, angļu: Wrexham Cathedral) jeb Skumju Dievmātes katerāles baznīca (velsiešu: Eglwys Gadeiriol y Santes Fair, angļu: Cathedral Church of Our Lady of Sorrows) ir Romas katoļu katedrāle, kas atrodas Velsas ziemeļos, Reksemas pilsētā. Baznīca ir 1987. gadā dibinātās Romas katoļu Reksemas diecēzes galvenā baznīca. Neogotikas stila baznīca celta 1857. gadā un tās arhitekts ir E. V. Pjūdžins (E. W. Pugin, 1834 – 1875). Līdz 1987. gadam tā kalpoja kā draudzes baznīca.