Sojas mērce ir no sojas pupiņu pastas izgatavota garšviela, kura tika radīta pirms aptuveni 2200 gadiem senās Ķīnas Rietumu Haņu dinastijas laikā, un ir ļoti populāra ēdiena piedeva Austrumāzijā un Dienvidaustrumāzijā. Tradicionāli tā tiek gatavota raudzējot sojas pupiņu, grauzdētu kviešu, sālsūdens un Aspergillus oryzae vai Aspergillus sojae pelējuma sēnīšu maisījumu. Tiek uzskatīts, ka sojas mērce satur spēcīgu umami garšu. Sojas mērce tiek izmantota kā sastāvdaļa receptēs, kā arī tiek pasniegta kā piedeva kopā ar dažādiem ēdieniem, piemēram, rīsiem, nūdelēm un suši vai sašimi. Pasaulē lielākais sojas mērces ražotājs ir Kikkoman.