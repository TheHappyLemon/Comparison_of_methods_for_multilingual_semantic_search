Association de la Jeunesse Auxerroise (izrunā: [a.sɔ.sja.sjɔ̃ də la ʒœ.nɛs osɛʁ]), biežāk zināms kā AJ Auxerre vai vienkārši Auxerre, ir Francijas futbola klubs no Osēras komūnas Burgundijā. Klubs dibināts 1905. gadā un savas spēles aizvada Stade l'Abbé-Deschamps stadionā Jonnas upes krastā. Pašlaik spēlē Francijas 1. līgā (Ligue 1). AJ Auxere ir zināms arī kā viens no labākajiem mazpilsētas futbola klubiem pasaulē. Lielākais sasniegums kluba vēsturē ir 1995.—1996. gada sezonā izcīnītais Francijas čempionu tituls. AJ Auxere ir izcīnījuši arī četrus Francijas kausus. 1996.—1997. gada sezonā aizkļuva līdz UEFA Čempionu līgas ceturtdaļfinālam.