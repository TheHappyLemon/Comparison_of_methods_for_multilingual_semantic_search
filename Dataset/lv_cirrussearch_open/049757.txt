"Nakts reiss" (angļu: Red Eye) ir 2005. gada ASV psiholoģiska trillera filma, kuras režisors ir Vess Kreivens. Galvenās lomas atveido Reičela Makadamsa, Kilians Mērfijs, Braians Kokss un Džeima Meisa. Filmas pirmizrāde notika 2005. gada 19. augustā. Liza Reiserta ir viesnīcas menedžere, kurai ar nakts reisu jādodas uz Maiami. Neilgi pirms iekāpšanas lidmašīnā Liza iepazīstas ar izskatīgu svešinieku Džeksonu Ripneru. Lidmašīnā Džeksons, draudot ar Lizas tēva nogalināšanu, liek Lizai darboties teroristu organizācijas izveidotā plānā, kura mērķis ir nogalināt ietekmīgu politiķi.