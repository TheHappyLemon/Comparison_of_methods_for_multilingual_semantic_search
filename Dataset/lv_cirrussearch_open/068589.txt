Elektroķīmija ir fizikālās ķīmijas nozare, kas pētī elektrisko un ķīmisko procesu savstarpējās sakarības. Elektroķīmijā apskata tādus jautājumus kā elektrolīzi, elektroķīmisko kinētiku un elektroķīmisko termodinamiku. Elektroķīmijas praktiskais pielietojums ir galvanisko elementu (bateriju, akumulatoru) ražošanā, elektrometalurģijā, elektrosintēzē, elektroķīmiskās pretkorozijas aizsardzībā.