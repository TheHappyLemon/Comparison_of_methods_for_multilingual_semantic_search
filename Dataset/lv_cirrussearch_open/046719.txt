2019. gada Āzijas kauss futbolā bija 17. Āzijas kausa izcīņa, kas notika Apvienotajos Arābu Emirātos no 2019. gada 5. janvāra līdz 1. februārim. Turnīru rīkoja Āzijas Futbola konfederācija (AFC). Šī bija otrā reize, kad finālturnīrs notika Apvienotajos Arābu Emirātos, iepriekšējo reizi AAE Āzijas kausu rīkoja 1996. gadā. Pirmo reizi Āzijas kausa finālturnīrā piedalījās 24 izlases. Finālturnīrā debitēja trīs izlases: Jemena, Filipīnas un Kirgizstāna. Par Āzijas kausa uzvarētājiem pirmo reizi kļuva Kataras izlase, kas finālā ar 3:1 pieveica Japānu. 2019. gada Āzijas kausa uzvarētāji piedalīsies 2021. gada FIFA Konfederāciju kausā.