Šis raksts ir par zodiaka zīmi. Par citām jēdziena Strēlnieks nozīmēm skatīt nozīmju atdalīšanas lapu. Strēlnieks (latīņu: Sagittarius) ir devītā zodiaka zīme, kas reprezentē Strēlnieka zvaigznāju. Zodiaka aplī atrodas no 240 līdz 270 grādiem. Cilvēki, kas pēc horoskopa ir strēlnieki, ir dzimuši laika posmā no 22. novembra līdz 21. decembrim. Tā simbols ir šāds: ♐. Pēc astrologu uzskatiem tā ir viena no trim uguns zīmēm. Strēlnieka zīmi pārvaldošā planēta ir Jupiters. Strēlnieks pieder pie četrām mainīgajām (mutabelajām) zīmēm kopā ar Dvīņiem, Jaunavu un Zivīm. Ar Strēlnieku asociē indigo (psihi pastiprinošo) un violeto (Jupitera) krāsu, no metāliem - alvu un kaļamo dzelzi.