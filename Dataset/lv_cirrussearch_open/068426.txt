Almere City FC ir profesionāls Nīderlandes futbola klubs no Almeres. Tas ir dibināts 2001. gadā kā FC Omniworld, pašreizējo nosaukumu ieguva 2010. gadā. Pašlaik spēlē Nīderlandes futbola augstākajā līgā Eredivisie. Mājas spēles aizvada Yanmar stadionā, kura ietilpība ir 4501 vieta. 2022.—2023. gada sezonā ieņēma trešo vietu Eerste Divisie un pēc tam uzvarēja pārspēlēs par iekļūšanu Eredivisie, pirmo reizi kvalificējoties valsts augstākajai futbola līgai.