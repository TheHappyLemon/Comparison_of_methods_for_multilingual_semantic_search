"Ātrs un bez žēlastības 3: Tokijas drifts" vai arī vienkārši pazīstama kā "Ātrs un bez žēlastības 3" (angļu: The Fast and the Furious: Tokyo Drift) ir 2006. gada ASV asa sižeta filma, kuras režisors ir Džastins Lins. Galvenās lomas filmā atveido Lūkass Bleks, Sons Kans, Bow Wow, Natālija Kellija un Braiens Tī. Filmas pirmizrāde notika 2006. gada 16. jūnijā ASV. Filma ir trešā daļa "Ātrs un bez žēlastības" filmu sērijā. Pusaudzis Šons Bosvels kļūst par galveno konkurentu drifta sacīkšu pasaulē pēc tam, kad viņš pārvācas pie sava tēva Tokijā.