Haime I Iekarotājs (spāņu: Jaime I el Conquistador, katalāņu: Jaume el Conqueridor, aragoniešu: Chaime I lo Conqueridor; dzimis 1208. gada 2. februārī, miris 1276. gada 27. jūlijā) bija Aragonas karalis, Barselonas grāfs un Monpeljē senjors no 1213. gada, Maļorkas karalis no 1231. gada un Valensijas karalis no 1238. gada. Haime I izveidoja Aragonas karalisti par vienu no ietekmīgākajām valstīm Vidusjūras rietumdaļā. Rekonkistas ietvaros 1231. gadā pabeidza Baleāru salu atkarošanu no musulmaņiem, izveidojot Maļorkas karalisti. 1238. gadā, atkarojot no musulmaņiem Valensiju, nodibināja Valensijas karalisti. Haime I ietekmējis kataloniešu valodas attīstību. Izdevis daļēji autobigrāfisku hroniku Llibre dels fets.