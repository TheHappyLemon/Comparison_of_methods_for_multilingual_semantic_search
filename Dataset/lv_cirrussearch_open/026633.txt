Biromu valoda ir Nigēras-Kongo valoda, kas izplatīta Rietumāfrikā, Nigērijas vidusdaļā Plato (lielākā daļa), Kadunas un Bauči štatos dzīvojošo biromu vidū. Valodu pavisam prot no 300 tūkstošiem līdz vairāk nekā miljonam cilvēku. Birumu valodai ir aptuveni 13 izloksnes, kas veido trīs dialektus. Tās rakstībā izmanto pielāgotu latīņu alfabētu — Pannigērijas alfabētu. Valodas lietotāju rakstpratība svārstās no 10 līdz 50%. Biromu valodā ir izdota ābece, vārdnīca un pārtulkota Bībele.