Voldemārs Žins (dzimis 1905. gada 25.februārī Liepājā, miršanas dati nav zināmi) bija Latvijas futbolists, uzbrucējs. Pirmais spēlētājs, kurš Latvijas izlases rindās guva trīs vārtus vienā spēlē (1927. gada 27. jūlijā pret Lietuvu, 6–3). Kopā izlases rindās aizvadīja 10 spēles, kurās guva 5 vārtus. Spēlējis Liepājas klubos LNJS (1921-1924), Liepājas "Olimpija" (1925-1936) un Liepājas "Tosmare" (1941). Pieckārtējs Latvijas čempions un trīskārtējs Rīgas kausa ieguvējs.