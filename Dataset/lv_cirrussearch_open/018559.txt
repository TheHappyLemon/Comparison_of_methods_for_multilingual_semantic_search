Baalšemtovs (ivritā: בעל שם טוב; dzimis 1698. gada 27. augustā kā Izraēls ben Eliezers (ivritā: רבי ישראל בן אליעזר), miris 1760. gada 22. maijā) bija Ukrainā dzimis rabīns, mistiķis un ebreju garīgais vadītājs, hasīdisma pamatlicējs. Baalšemtova dzīves fakti ir saauguši ar dažādām leģendām. Dzimis Podolijas ciematā. 1703. gadā Baalšemtovs kļuva par bāreni. 1710. gadā beidza ebreju skolu — hederu un sāka strādāt par melamedu. 1716. gadā apprecējās, drīz kļuva par atraitni un sāka klejot pa Galīcijas pilsētiņām. 1727. gadā apprecējās otrreiz. No 1734. gada kļuva pazīstams kā cadiks. Ap 1740. gadu apmetās Medžibižas miestā, kur sludinādams nodzīvoja līdz mūža beigām, tur arī apglabāts.