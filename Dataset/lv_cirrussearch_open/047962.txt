"Mežonīgie rietumi" (angļu: Wild Wild West) ir 1999. gada asa sižeta vesterns, kas balstīts uz 20. gadsimta 60. gadu tāda paša nosaukuma televīzijas seriālu. Filmas režisors un viens no producentiem ir Barijs Zonnenfelds. Galvenās lomas atveido Vills Smits, Kevins Klains, Kenets Brana, Salma Hajeka un Teds Levains. Filmas pirmizrāde notika 1999. gada 28. jūnijā Losandželosā. Filmas galvenie varoņi ir ASV Slepenā dienesta aģenti Džeimss T. Vests un Artēmuss Gordons, kuriem jāizglābj prezidents Grānts no ļauna izgudrotāja.