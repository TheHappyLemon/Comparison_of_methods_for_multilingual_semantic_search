Emads el Dīns Muhameds Abdels Moneims Fajeds (عماد الدين محمد عبد المنعم الفايد /Emad El-Din Mohamed Abdel Moneim Fayed), plašāk pazīstams kā Dodi al Fajeds (Dodi Al-Fayed, dzimis 1955. gada 15. aprīlī, miris 1997. gada 31. augustā) bija ēģiptiešu izcelsmes uzņēmējs. Ēģiptiešu uzņēmēja, lielveikala "Harrods" un Fulham FC futbola kluba īpašnieka, miljardiera Muhameda el Fajeda dēls. Darbojies kā kinofilmu producents. Plaši pazīstams kļuva pēc savas nāves autokatastrofā 1997. gadā. Šajā autokatastrofā gāja bojā arī princese Diāna, ar kuru Dodi el Fajedam tolaik bija romantiskas attiecības.