HK Gomel (ХК Гомель) ir hokeja komanda, kas bāzēta Gomeļā, Baltkrievijā, un spēlē Baltkrievijas Ekstralīgā. Komanda dibināta 2000. gadā, 2003. gadā tā izcīnīja līgas čempiones titulu. No 2010. līdz 2013. gadam trīs sezonas komandas sastāvā aizvadīja Atvars Tribuncovs, savukārt no 2013. līdz 2016. gadam komandas rindās spēlēja Edijs Brahmanis. 2004.—05. gada sezonā kluba sastāvā četras spēles aizvadīja Aleksandrs Kerčs, 2009.—10. gada sezonu Gomeļā aizvadīja Elvis Želubovskis, taču 2007.—08. gada sezonā komandā spēlēja uzreiz trīs Latvijas hokejisti — Viktors Bļinovs, Lauris Dārziņš un Sergejs Naumovs.