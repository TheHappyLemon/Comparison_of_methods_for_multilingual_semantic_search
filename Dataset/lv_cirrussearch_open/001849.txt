Penguin pretkuģu raķete (ASV nosaukums AGM-119), ražota Kongsberg Defence & Aerospace (KDA) Norvēģijā 1970. gadu sākumā un pastāvīgi uzlabota. Tā ir infrasarkanā pašnovades, vidēji īsa darbības rādiusa spārnotā raķete. Šī ir pirmā Rietumvalstu izgudrotā pretkuģu raķete ar infrasarkano pašnovadi (atšķirībā no plaši pielietotās aktīvā radara tehnoloģijas). Penguin var tikt izšauts savrupi vai koordinētās zalvēs. Raķetes darbības princips ir trāpīt kuģim iespējami tuvāk ūdenslīnijai. Pateicoties aizkavēšanās detonatoram, 120 kilogramu smagā kaujas galviņa eksplodē, ietriecoties kuģa korpusā. Penguin daudzās modifikācijas dod iespēju tā palaišanai no dažādām kaujas tehnikas platformām: Kuģi: raķeškuteri, kā arī lielāki kuģi Iznīcinātāji: sertificētas lietošanai uz F-16 Fighting Falcon Helikopteri (sertificētas sekojošiem helikopteriem): Bell 412 SP Kaman SH-2 Seasprite Sikorsky S-70 sērijas (SH-60 Seahawk, UH-60 Black Hawk) Westland Super Lynx KDA izstrādājis raķetes Penguin aizvietotāju - NSM (Naval Strike Missile) (NSM), un piedāvā to jau kopš 2007.gada. NSM sevī ietver infrasarkano meklētāju, GPS navigāciju, gāzes strūklas dzinēju (krietni lielākam darbības rādiusam: 150+ km), ievērojami vairāk datoru izmantošanu un signālu ciparu apstrādi spējas.