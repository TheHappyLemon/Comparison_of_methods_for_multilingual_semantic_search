2010.—2011. gada Spānijas futbola čempionāta Pirmā divīzijas sezona bija 80. La Liga sezona. Tā sākās 2010. gada 28. augustā un noslēdzās 2011. gada 21. maijā. Kopumā turnīrā piedalījās 20 klubi, no kuriem 17 startēja arī 2009.—2010. gada sezonā un trīs tika paaugstināti no Segunda División. Visās spēlēs kā oficiālā bumba tika izmantota Nike T90 Tracer. Iepriekšējās sezonas čempioni Barcelona nosargāja titulu trešo sezonu pēc kārtas (21. La Liga tituls) pēc neizšķirta 1—1 pret Levante 2011. gada 11. maijā. Šis rezultāts deva klubam sešu punktu pārsvaru pirms atlikušajām divām spēlēm pār tobrīdējiem otrās vietas īpašniekiem Madrides "Real". Barcelona bija turnīra līderi kopš 2010. gada 23. novembrī gūtās uzvaras pār Madrides "Real" ar 5—0. Pēc šīs spēles klubs zaudēja vienīgi vienā spēlē. Šis bija trešais tituls pēc kārtas Barcelona galvenajam trenerim Gvardiolam. Nozīmīgākā treneru maiņa bija Madrides "Real" veiktā Žuze Mourinju pieņemšana.