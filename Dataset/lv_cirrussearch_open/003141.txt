Hulio Kortasars (Julio Cortázar, dzimis 1914. gada 26. augustā Briselē, miris 1984. gada 12. februārī Parīzē) bija nozīmīgs argentīniešu rakstnieks, darbojies galvenokārt prozā. Kortasars dzimis Briselē Beļģijā. Kad viņam bija četri gadi, viņa vecāki atgriezās Argentīnā. Kortasars studējis Buenosairesas Universitātē, tad vairākus gadus strādājis par skolotāju. 1944. gadā viņš kļuva par franču literatūras profesoru Kujo nacionālajā universitātē Mendosā. 1951. gadā Kortasars emigrēja uz Franciju, kur dzīvoja līdz pat savai nāvei.