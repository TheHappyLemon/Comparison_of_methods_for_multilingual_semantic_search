Ņujorkas policijas departaments (angļu: New York City Police Department, NYPD, NYCPD), oficiāli Ņujorkas pilsētas policijas departaments (City of New York Police Department), ir galvenā tiesībsargājošā un izmeklēšanas iestāde Ņujorkā, ASV. Departaments tika dibināts 1845. gadā, tā ir lielākā pašvaldības policija ASV. Ņujorkas policijas departamentam ir vairāki specializētie dienesti, tai skaitā K-9, ostas patruļa, pretterorisma vienība, kriminālā izlūkošana, bumbu neitralizēšana, bandu apkarošanas vienība, vienības, kas nodarbojas ar organizētās noziedzības, narkotiku apkarošanu. Saskaņā ar departamenta apgalvojumiem, tā uzdevums ir "īstenot likumus, uzturēt mieru, mazināt bailes un nodrošināt drošu vidi". Kopš 2014. gada janvāra Ņujorkas policijas departamenta komisārs ir Kīčanta Sīvela. Kopējais pašreizējais vispārējā personāla lielums ir apmēram 50 676 cilvēki. Departamenta vadība atrodas One Police Plaza ēkā, Manhatanā.