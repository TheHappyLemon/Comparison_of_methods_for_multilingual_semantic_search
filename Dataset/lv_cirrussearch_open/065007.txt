Deivids Stīvens Karūzo (angļu: David Stephen Caruso; dzimis 1956. gada 7. janvārī) ir bijušais amerikāņu aktieris un televīzijas producents. Vislabāk zināms ar lomu ABC krimināldrāmas seriālā NYPD Blue (1993—1994) un lomu CBS seriālā "CSI Maiami" (2002—2012). Piedalījies tādās filmās kā "Virsnieks un džentlmenis" (An Officer and a Gentleman, 1982) First Blood (1982), "Dvīņi" (1988), Kiss of Death (1995) un "Dzīvības pierādījums" (Proof of Life, 2000). Par galveno lomu seriālā NYPD Blue 1994. gadā saņēma Zelta globusa balvu, kā arī nominēts Emmy balvai. Pēc piedalīšanās seriālā "CSI Maiami" Karūzo pensionējās no aktiera profesijas. Karūzo iesaistījās mākslas biznesā un atvēra galeriju Kalifornijā. Šo galeriju slēdza 2010. gadu beigās. Karūzo ir DavidCarusoTelevision.tv un LexiconDigital.tv dibinātājs. Viņš ir apģērbu veikala Steam on Sunset līdzīpašnieks Maiami dienvidos.