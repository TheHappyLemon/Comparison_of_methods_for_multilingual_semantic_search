Fernando Ruiss Jerro (spāņu: Fernando Ruiz Hierro; dzimis 1968. gada 23. martā) ir Spānijas futbola treneris un bijušais futbolists. Lielāko daļu spēlētāja karjeras aizvadījis Madrides "Real", spēlējis gan aizsarga, gan pussarga pozīcijā, bijis Spānijas futbola izlases dalībnieks un kapteinis. 2018. gada FIFA Pasaules kausa finālturnīrā bija Spānijas izlases galvenais treneris.