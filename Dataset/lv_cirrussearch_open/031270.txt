Medību piekūns (Falco rusticolus) ir liela auguma piekūnu dzimtas (Falconidae) plēsīgais putns. Ligzdo Holarktikas kalnu un tundras reģionos: Eirāzijā un Ziemeļamerikā. Medību piekūns pamatā ir nometnieks, bet daudzi īpatņi pēc vairošanās sezonas vai ziemas periodā klejo. Gadsimtiem ilgi vikingi ir augstu vērtējuši medību piekūnu kā palīgu medībās. Viduslaikos ar to drīkstēja medīt tikai karalis. Arī mūsdienās šis putns tiek izmantots medībām. Medību piekūns ir Islandes nacionālais putns.