Šis raksts ir par Šeldas pieteku. Par citām jēdziena Lisa nozīmēm skatīt nozīmju atdalīšanas lapu. Lisa (franču: Lys) jeb Leje (nīderlandiešu: Leie) ir 202 kilometrus gara Šeldas kreisā krasta pieteka Francijā un Beļģijā. Izteka Lisbūras komūnā Padekalē Francijā. Tek ziemeļaustrumu-austrumu virzienā. Ietek Šeldā pie Gentes. Upes krastos atrodas Mervila, Armantjēra Francijā, kā arī Komīnvarnetona, Menena, Kortreika un Harelbeke Beļģijā. Savulaik upe bija ievērojami piesārņota, jo plūda caur industrializētajiem Francijas un Beļģijas rajoniem.