Monsanto bija ASV agroķīmijas un lauksaimniecības biotehnoloģiju uzņēmums. Tā galvenā mītne atrodas Krīvkūrā, Misūri. Tas bija vadošais ģenētiski modificēto sēklu un Roundup (uz glifosāta balstīts herbicīds) ražotājs. Monsanto ir sekmējis dažādas pārmaiņas gan lauksaimniecības industrijā, gan biotehnoloģijas produktu izstrādē un izplatīšanā, gan veicis valstu aģentūru lobēšanu. Monsanto ir arī pazīstams kā ķīmijas uzņēmums, līdz ar to kopumā korporācija ir ļoti pretrunīgi vērtēta. 2016. gada maijā Vācijas uzņēmums Bayer piedāvāja par 62 miljardiem ASV dolāru nopirkt Monsanto. Drīz pēc tam Monsanto noraidīja piedāvājumu, vēloties augstāku cenu. Septembrī Bayer piedāvāja cenu 66 miljardus USD un Monsanto piekrita šim piedāvājumam. Lai saņemtu valstu konkurences institūciju apstiprinājumu, Bayer piekrita atsavināt ievērojamu daļu savu lauksaimniecības aktīvu (sēklu un herbicīdu) Vācijas uzņēmumam BASF. Līdz 2018. gada 21. martam darījumu atļāva Eiropas Savienība, un 20. maijā tas tika apstiprināts ASV. Pārdošanas darījums tika slēgts 2018. gada 7. jūnijā. Monsanto zīmols tika pārtraukts.