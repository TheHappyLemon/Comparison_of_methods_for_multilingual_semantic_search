Kriss Kunics (angļu: Chris Kunitz; dzimis 1979. gada 26. septembrī) ir bijušais kanādiešu hokejists, malējais uzbrucējs. Karjeras laikā aizvadījis 1022 spēles Nacionālajā hokeja līgā, četras reizes izcīnot Stenlija kausu. Karjeras lielāko daļu, astoņarpus sezonas, aizvadījis Pitsburgas "Penguins" sastāvā. Kanādas hokeja izlases rindās kļuvis par 2014. gada olimpisko čempionu.