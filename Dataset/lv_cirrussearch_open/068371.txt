"Naktstauriņa pareģojumi" (angļu: The Mothman Prophecies) ir 2002. gada ASV pārdabiska mistērijas filma, kuras režisors ir Marks Pellingtons. Filmā galvenās lomas atveido Ričards Gīrs, Lora Linnija, Vills Petons, Debra Mesinga, Lusinda Džennija un Alans Beitss. Filma balstīta uz parapsihologa Džona Kēla tāda paša nosaukuma 1975. gada grāmatu. Divus gadus pēc savas sievas nāves, The Washington Post žurnālists Džons Kleins (Gīrs) neizprotamā veidā nokļūst Pointplezentas pilsētā Rietumvirdžīnijā, kur vairāki iedzīvotāji ir piedzīvojuši neizskaidrojamas parādības un notikumus. Filmas "Naktstauriņa pareģojumi" pirmizrāde notika 2002. gada 25. janvārī. Filma saņēma atšķirīgus kritiķu vērtējumus. Tīmekļa vietnē Rotten Tomatoes filmai ir 52% vērtējums.