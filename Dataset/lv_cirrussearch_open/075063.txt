Šis raksts ir par padomju mocekli. Par citām jēdziena Morozovs nozīmēm skatīt nozīmju atdalīšanas lapu. Pāvels Morozovs (krievu: Па́вел Трофи́мович Моро́зов; 1918. gada 14. novembris — 1932. gada 3. septembris), labāk zināms kā Pavļiks, bija Padomju propagandas glorificēts moceklis. Stāsts par viņu ir saistīts ar 1932. gada notikumiem, kad trīspadsmitgadīgu zēnu, kurš nodeva savu tēvu valsts varas iestādēm, nogalināja viņa paša ģimene. Tas bija Padomju morāles stāsts: vēršanās pret valsti bija savtīga un reakcionāra, valstij bija augstāka vērtība kā ģimenes mīlestībai. Viņa stāsts kļuva par obligāto bērnu literatūru, tas tika izmantots dziesmās, lugās, dzejā un operas izrādē, kā arī sešās biogrāfijās. Kultam bija liela ietekme uz vairāku paaudžu bērnu morāles normām. Pastāv ļoti maz sākotnējo pierādījumu par notikumu gaitu, lielākā daļa no tiem ir nostāsti. Šobrīd tiek uzskatīts, ka stāsts visticamāk ir izdomāts, lai arī Pavļiks bija reāla personība un tika nogalināts. 1937. gadā Sergejs Eizenšteins uzņēma filmu Bežinas pļava par šiem notikumiem, kas tā arī netika izlaista.