Kilians Mbapē Lotēns (franču: Kylian Mbappé Lottin; dzimis 1998. gada 20. decembrī) ir Francijas futbolists, uzbrucējs, Francijas futbola izlases dalībnieks. Pašlaik (2022) spēlē Francijas 1. līgas klubā Parīzes "Saint-Germain". Francijas izlasē debitēja 2017. gada 25. martā 2018. gada FIFA Pasaules kausa kvalifikācijas spēlē pret Luksemburgu. Pirmos vārtus izlases labā guva 2017. gada 31. augustā pret Nīderlandi. Francijas izlases sastāvā kļuva par 2018. gada FIFA Pasaules kausa uzvarētāju. Finālturnīrā guva četrus vārtus un tika atzīts par labāko jauno spēlētāju.