Emils Riters fon Škoda (čehu: Emil Ritter von Škoda; dzimis 1839. gada 18. novembrī, miris 1900. gada 8. augustā) bija čehu inženieris un rūpnieks, Škodovy závody (Škoda Auto un Škoda Transportation priekštecis) dibinātājs. Studējis inženieriju Prāgā un Karlsrūē. 1866. gadā kļuva par galveno inženieri Ernsta Firsta fon Valdšteina-Vartenberga mašīnbūves rūpnīcā. Pēc dažiem gadiem Škoda to iegādājās savā īpašumā, sākot tās paplašināšanu. 1899. gadā uzņēmumu pārsauca par Škodovy závody, kas ražoja arī ložmetējus Austroungārijas armijai.