Cobra (KoBrA) bija starptautiska mākslinieku organizācija, kas darbojās Eiropā no 1948. līdz 1951. gadam. Organizācijas nosaukums radīts no to pilsētu iniciāļiem, kurās dzīvoja sākotnējie organizācijas biedri (Kopenhāgena, Brisele un Amsterdama). Cobra mērķis bija veicināt brīvas zemapziņas izpausmes. Mākslinieki izmantoja košas krāsas, lai piešķirtu darbiem vitalitāti. Grupa ietekmējās no senskandināvu mitoloģijas. Organizācijai bija liela nozīme abstraktā ekspresionisma attīstībā.