Magnetārs ir neitronu zvaigzne ar izteikti spēcīgu magnētisko lauku. Magnētiskais lauks ir vairāku tūkstošu reižu lielāks nekā parastai neitronu zvaigznei. Magnetārs izstaro galvenokārt gamma starus un rentgenstarus. 2004. gada 27.decembrī uz Zemes tika novērots spēcīgs gamma un rentgenstaru uzliesmojums, kurš nāca no SGR 1806-20. Ir noskaidrots, ka pēkšņos starojuma uzliesmojumus rada magnetāra spēcīgais magnētiskais lauks, kurš neitronu zvaigznē rada milzīgus mehāniskos spriegumus. Tie atbrīvojas magnetāra virsmas svārstībās, kas rada intensīvu starojumu. Iespējams, ka tas arī izskaidro mīklainos gamma starojuma impulsus, kuri novērojami arī citās Visuma galaktikās.