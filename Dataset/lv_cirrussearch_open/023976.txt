Dārijs III Kodomans (داریوش Dāriūš; dzimis apmēram 380. gadā p.m.ē., miris 330. gada jūlijā p.m.ē.) bija pēdējais Persijas Ahemenīdu impērijas karalis, valdīja no 336. līdz 330. gadam p.m.ē. Valdīšanas laikā Persijas impēriju sagrāva Maķedonijas Aleksandrs. 333. gadā pie Isas un 331. gadā pie Gaugamēlu ciema viņš uzvarēja Dārija armiju. Pēc sakāves Dārijs III aizbēga uz mūsdienu Irānas austrumiem, kur viņu nogalināja Baktrijas satraps Bess, kas bija viņa brālēns.