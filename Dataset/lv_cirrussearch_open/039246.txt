Getvikas lidosta (angļu: Gatwick Airport), reizēm saukta Londonas Getvikas lidosta (London Gatwick), ir Apvienotās Karalistes galvaspilsētas Londonas otra lielākā starptautiskā lidosta, pēc pasažieru plūsmas Eiropas astotā lielākā lidosta. Lidosta izvietojusies Rietumsaseksā, 5 km uz ziemeļiem no Kroli pilsētas un 47 kilometrus uz dienvidiem no Londonas centra. Lidostai ir divi termināļi un divi skrejceļi, bet vienlaicīgi drīkst izmantot tikai vienu no skrejceļiem un Getvikas lidosta ir pasaulē otra noslogotākā (pēc Mumbajas Šivadži starptautiskās lidostas) viena skrejceļa lidosta. Getvika ir bāzes lidosta aviosabiedrībām British Airways, EasyJet, Monarch Airlines, Norwegian Air Shuttle un Virgin Atlantic.