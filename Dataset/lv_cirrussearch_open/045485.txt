"Elizabete" (angļu: Elizabeth) ir 1998. gada Apvienotās Karalistes biogrāfiska drāma, kuras režisors ir Šekars Kapurs. Filmas pirmizrāde notika 1998. gada 8. septembrī Venēcijas filmu festivālā. Galvenās lomas filmā atveido Keita Blanšeta, Kristofers Eklstons, Džefrijs Rašs, Džozefs Fainss, Ēriks Kantona un Ričards Atenboro. 2007. gadā filmai iznāca turpinājums "Elizabete: Zelta laikmets". Filmā parādīti Elizabetes I pirmie valdīšanas gadi, kā arī viņas uzdevums iemācīties to, kas nepieciešams, lai kļūtu par monarhu.