Tiri pagasts (igauņu: Türi vald) ir viena no 3 Igaunijas Jervas apriņķa pašvaldībām tā rietumu daļā. Izveidots 2017. gada teritoriālās reformas gaitā apvienojot Keru, Tiri un Vētsas pagastus. Pagastā ietilpst 1 pilsēta (Tiri), 4 lielciemi (Keru, Oizu, Serevere, Vētsa) un 53 ciemi. Ziemeļos tas robežojas ar Harju apriņķa Kozes pagastu, ziemeļaustrumos ar Paides pilsētas pašvaldību, austrumos - ar Jervas pagastu, dienvidos - ar Viljandi apriņķa Pehja-Sakalas pagastu, dienvidrietumos - ar Pērnavas apriņķa Pehja-Pernumā pagastu, rietumos - ar Raplas aprinķa Kehtnas pagastu, bet ziemeļrietumos - ar Raplas apriņķa Raplas pagastu.