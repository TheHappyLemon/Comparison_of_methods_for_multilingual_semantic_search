Anna Kendrika (angļu: Anna Kendrick; dzimusi 1985. gada 9. augustā Portlendā, Meinas štatā, ASV) ir amerikāņu aktrise un mūziķe. Skatuves karjeru sākusi bērnībā. Piedalījusies 1998. gada Brodvejas mūziklā High Society, par šo lomu tika nominēta Tony balvai. Kino debiju piedzīvoja 2003. gada filmā "Nometne". 2009. gadā guva ievērību ar lomu filmā "Augstu gaisā" (2009), par lomu tajā tika nominēta BAFTA, Zelta globusa, Ekrāna aktieru ģildes un Amerikas Kinoakadēmijas balvai (kā labākā aktrise otrā plāna lomā). Vēl ir tēlojusi "Krēslas" filmu sērijā (2008—11), filmās "Skots Pilgrims pret pasauli" (2010), "Pirmklasīgās" (2012) "Pirmklasīgās 2" (2015), "Maiņas beigas" (2012), "Jo dziļāk mežā..." (2014), The Last Five Years (2015).