Gandreņu rinda (Geraniales) ir rožveidīgo apakšklases rinda. Tajā ir klasificētas 5 dzimtas, 17 ģintis un aptuveni 850 sugas, no kurām lielākā daļa ir klasificētas gandreņu dzimtā. Visas sugas, izņemot vairākas gandreņu dzimtas sugas, ir sastopamas tikai Dienvidamerikā vai Āfrikā. Lielākā daļa sugu ir lakstaugi, bet ir daži krūmi un nelieli koki. Rinda ir samērā ekonomiski nenozīmīga. Dažas gandreņu dzimtā esošās Pelargonium ģints sugas tiek kultivētas, lai no to sēklām iegūtu aromātiskas eļļas, kas tiek izmantotas smaržu rūpniecībā. Citas sugas (arī galvenokārt gandreņu dzimtā) tiek izmantotas augkopībā vai medicīnā.