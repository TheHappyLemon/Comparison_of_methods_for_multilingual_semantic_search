Prokrusts - sengrieķu mitoloģijā briesmīgs laupītājs senajā Grieķijā. Viņš bija kļuvis slavens ar to, ka ne vien slepkavoja ceļiniekus, kas pie viņa iegriezās, bet, noguldījis ciemiņu gultā, raudzījās, vai upura augums atbilst gultas garumam. Ja ciemiņš bija augumā garāks, viņš tam apcirta kājas, ja īsāks — izstiepa tās. Tagad izteicienu Prokrusta gulta lieto, kad, par spīti veselajam saprātam, kāds mēģina kaut ko iespīlēt šauros rāmjos.