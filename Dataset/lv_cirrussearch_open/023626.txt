Oljastras province (itāļu: Provincia dell'Ogliastra, sardīniešu: Provìntzia de s'Ogiastra) ir viena no 110 Itālijas provincēm valsts dienvidrietumos, Sardīnijas salā, Sardīnijas reģionā. Provinci austrumos apskalo Tirēnu jūra. Tās administratīvie centri ir Lanuzei un Tortoli, bet lielākā pilsēta ir Tortoli. Provinces kopējā platība ir 1854 km2, 2013. gada beigās tajā dzīvoja 57 578 iedzīvotāji. Oljastras province sīkāk iedalās 23 komūnās. Province likvidēta 2016. gadā, sadalot starp Nuoro provinci (22 komūnas) un jaunizveidoto Dienvidsardīnijas provinci (1 komūna).