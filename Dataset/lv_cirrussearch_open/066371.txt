Neļķu dzimta (latīņu: Caryophyllaceae) ir neļķu rindas dzimta, kurā ir klasificētas 81 ģints un aptuveni 2625 sugas. Tā ir kosmopolītiska dzimta, kurā galvenokārt ir klasificēti lakstaugi. Neļķu dzimta ir visplašāk pārstāvēta mērenā klimata joslā un dažas sugas aug tropu kalnos. Lielākā daļa sugu aug Vidusjūras reģionā un Eiropas un Āzijas pierobežas reģionos. Daudzas sugas tiek kultivētas kā dekoratīvi krāšņumaugi, un dažas sugas ir plaši izplatītas nezāles.