Iškodras vilājets (turku: İşkodra Vilayeti) bija Osmaņu impērijas province 1867.–1913. gadā, aptvēra mūsdienu Melnkalnes un Albānijas teritorijas. Tā platība 19. gadsimta beigās bija 13 800 km². 1911. gadā vilājeta iedzīvotāju skaits bija 349 455 cilvēku, lielākā etniskā grupa bija albāņi, musulmaņi. 1912. gadā un 1913. gada sākumā šo teritoriju Pirmā Balkānu kara laikā okupēja Balkānu savienības dalībvalstis. 1914. gadā gandrīz visa Iškodras vilājeta teritorija kļuva par Albānijas sastāvdaļu.