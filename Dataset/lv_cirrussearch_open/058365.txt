Emanuels Ebve (franču: Emmanuel Eboué, dzimis 1983. gada 4. jūnijā) ir bijušais Kotdivuāras futbolists, spēlēja labās malas aizsarga pozīcijā, bijušais Kotdivuāras futbola izlases dalībnieks. Savu karjeru sāka Kotdivuāras komandā ASEC Mimosas, vēlāk pārcēlies uz Eiropu, lai spēlētu Beļģijas komandā Beveren. Savu karjeras lielāko daļu aizvadījis Anglijas Premjerlīgas komandā Arsenal, kur viņš spēlēja no 2004. līdz 2011. gadam. Kopumā Arsenal sastāvā nospēlējis 214 spēles, ieskaitot 2006. gada UEFA Čempionu līgas finālu. Vēlāk viņš pievienojās Turcijas klubam Stambulas "Galatasaray", kur viņš izcīnīja kopumā piecas trofejas. Kotdivuāras futbola izlases sastāvā debitējis 2004. gadā. Piedalījies piecos Copa América finālturnīros, kā arī 2006. un 2010. gada FIFA Pasaules kausā.