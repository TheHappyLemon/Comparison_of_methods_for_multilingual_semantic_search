"Kur vēži dzied" (angļu: Where the Crawdads Sing) ir 2022. gada ASV mistērijas drāmas filma, kas balstīta uz Dēlijas Ouensas tāda paša nosaukuma romāna motīviem. Filmas režisore ir Olīvija Ņūmena, scenārija autore Lūsija Alibara, producente Rīza Viterspūna. Galvenās lomas atveidojuši Deizija Edgara Džounsa, Teilors Džons Smits, Hariss Dikinsons, Maikla Haiata, Sterlings Meisers jaunākais un Deivids Stratērns. Filmas sižets norisinās 1950. gados, un vēsta par atstumtu meiteni, kas dzīvo Ziemeļkarolīnas purvā un kļūst par galveno aizdomās turamo slepkavības prāvā. Filmas pirmizrāde ASV notika 2022. gada 15. jūlijā, bet Latvijas kinoteātros to sāks demonstrēt no 2022. gada 19. augusta. Tā saņēma pretrunīgas kritiķu atsauksmes, kas slavēja Edgaras Džounsas aktierspēli, bet kritizēja filmas sižetu. Skatītāju kritika bija daudz pozitīvāka un filma guva labus kases ienākumus, visā pasaulē nopelnot vairāk nekā 140 miljoni ASV dolāru pie 24 miljonu dolāru budžeta.