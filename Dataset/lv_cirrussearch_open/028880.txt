Anrī Ruso (franču: Henri Rousseau; dzimis Anrī Žiljēns Felikss Ruso (Henri Julien Félix Rousseau) 1844. gada 21. maijā, miris 1910. gada 2. septembrī) bija franču postimpresionisma mākslinieks. Gleznošanu apguvis pašmācības ceļā. Viņš tiek uzskatīts par vienu no spilgtākiem naivisma pārstāvjiem, kura darbi ietekmēja arī sirreālisma attīstību. Ruso visu mūžu nostrādāja nodokļu birojā, par ko viņa draugs Alfrēds Žarī deva viņam iesauku "muitnieks" (le douanier ).