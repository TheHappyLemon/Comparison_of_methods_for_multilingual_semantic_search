Buenosairesas province (spāņu: Provincia de Buenos Aires) ir lielākā un visapdzīvotākā Argentīnas province. 2010. gadā provincē dzīvoja 15,6 miljoni iedzīvotāju. Tās administratīvais centrs ir Laplata, bet Argentīnas galvaspilsēta Buenosairesa, no kā ir cēlies provinces nosaukums, ir atsevišķa administratīvā vienība. Buenosairesas province robežojas ar Entreriosas, Santafē, Kordovas, Lapampas un Rionegro provincēm. Dienvidos un austrumos provinci apskalo Atlantijas okeāns. Buenosairesas provinces lielākās pilsētas ir Laplata, Mara del Plata un Baijablanka.