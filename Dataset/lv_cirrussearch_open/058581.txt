Ronalds Paolo Montero Iglesiass (spāņu: Rónald Paolo Montero Iglesias, dzimis 1971. gada 3. septembrī) ir Urugvajas futbola treneris un bijušais futbolists, spēlēja aizsarga pozīcijā, bijis Urugvajas futbola izlases dalībnieks. Kopš 2022. gada Montero ir Itālijas kluba Juventus U-19 komandas treneris. Savu karjeru Montero sāka un beidza Urugvajas komandā Peñarol. 1992. gadā viņš pievienojās Itālijas komandai Atalanta, bet 1996. gadā Juventus komandai. Ar Juventus komandu izcīnījis četrus Itālijas A sērijas titulus. Vēlāk nelielu laiku pabijis Argentīnas komandā San Lorenzo. Ar Urugvajas futbola izlasi piedalījies 2002. gada FIFA Pasaules kausā.