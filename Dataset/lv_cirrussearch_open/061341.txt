Remī Kabella (franču: Rémy Cabella, dzimis 1990. gada 8. martā) ir Francijas futbolists, spēlē pussarga pozīcijā, bijis Francijas futbola izlases dalībnieks. Kopš 2022. gada Kabella pārstāv Ligue 1 komandu Lille. Savu karjeru sācis Francijas komandā Montpellier, kur pavadījis trīs sezonas un 2012. gadā palīdzējis komandai izcīnīt pirmo Ligue 1 titulu vēsturē. 2014. gadā Kabella pārgāja uz Anglijas Premjerlīgas komandu Newcastle United. Premjerlīgā nospēlējis vienu sezonu, Kabella uz īres tiesībām pievienojās Marseille, kurai jau nākamajā sezonā pievienojies pilnvērtīgi. Vēlāk spēlējis arī Saint-Étienne un Krievijas Premjerlīgas komandā Krasnodar. 2022. gada martā lauzis līgumu ar Krasnodar un atgriezies Montpellier. Francijas futbola izlases sastāvā piedalījies 2014. gada FIFA Pasaules kausā.