Pikaču (japāņu: ピカチュウ) ir viens no Satoši Tadžiri izdomātās Pokemonu sērijas radījumiem. Tas ir viens no vispazīstamākajiem pokemoniem, jo pieder anime seriāla galvenajam varonim Ešam. Pikaču tiek uzskatīts par vispopulārāko pokemonu. Pokemonu pasaulē pikaču var atrast mežos, laukos, pie kalniem, uz salām un pie elektrības avotiem. Pikaču spēj uzkrāt elektrību savos vaigos elektriskajiem uzbrukumiem pretinieku pokemoniem.