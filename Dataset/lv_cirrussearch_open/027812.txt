Šis raksts ir par KDR lidsabiedrību. Par Latvijas organizāciju skatīt rakstu Civilās aviācijas aģentūra. Compagnie Africaine d'Aviation (franču valodā — Āfrikas aviācijas sabiedrība"; saīsinājumā CAA), darbojas ar zīmolu flyCAA, ir Kongo Demokrātiskās Republikas lidsabiedrība. Tās bāze izvietota N'djili lidostā Kinšasā. Dibināta 1993. gadā. Lidsabiedrība nodrošina pasažieru un kravas pārvadājumus Kongo Demokrātiskajā Republikā, kā arī starptautiskos reisus. 2009. gadā Eiropas Savienība, bažījoties par lidojumu drošību, pret Kongo Demokrātiskās Republikas lidsabiedrībām, tai skaitā Compagnie Africaine d'Aviation, ieviesa lidojumu aizliegumu uz ES valstīm. Lidsabiedrība piedzīvojusi vairākus incidentus, no kuriem viens 2013. gadā beidzās traģiski.