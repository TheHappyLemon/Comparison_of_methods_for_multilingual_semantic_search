"Fantāzija" (angļu: Fantasia) ir 1940. gada ASV animācijas filma, kuras režisori ir Semjuels Ārmstrongs, Džeimss Algars, Bills Robertss, Pols Saterfīlds, Bens Šarpstīns, Deivids D. Hends, Hamiltons Lasks, Džims Hendlijs, Fords Bībs, T. Hī un Normans Fērgusons. Galvenos tēlus ierunājuši Leopolds Stokovskis un Dīmss Teilors. 1999. gadā filmai iznāca turpinājums "Fantāzija 2000". Filma sastāv no 7 daļām: Toccata and Fugue in D Minor, Nutracker Suite, The Sorcerer's Apprentice, Rite of Spring, The Pastoral Symphony, Dance of the Hours un Night on Bald Mountain and Ave Maria. Visas daļas veidotas, balstoties uz kādu no klasiskās mūzikas skaņdarbiem, kas dzirdami filmā.