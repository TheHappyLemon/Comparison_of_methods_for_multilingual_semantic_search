Antonio Ristevskis (maķedoniešu: Антонио Ристевски; dzimis 1989. gada 19. maijā Skopjē) ir Ziemeļmaķedonijas kalnu slēpotājs. Pārstāvēja Maķedoniju 2010. gada ziemas olimpiskajās spēlēs un 2014. gada ziemas olimpiskajās spēlēs. 2010. gadā bija delegācijas karognesējs olimpiādes atklāšanas ceremonijā. Viņa iegūtā 53. vieta milzu slalomā bija augstākais sasniegums Maķedonijai 2010. gada ziemas olimpiskajās spēlēs, savukārt 29. vieta slalomā bija augstākais sasniegums Maķedonijai 2014. gada ziemas olimpiskajās spēlēs un vispār valsts ziemas olimpisko spēļu dalības vēsturē.