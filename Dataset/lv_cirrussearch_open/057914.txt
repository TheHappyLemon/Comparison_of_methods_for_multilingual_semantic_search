Detective Chinatown 3 (ķīniešu: 唐人街探案 3) ir 2021. gada Ķīnas mistērijas komēdija. Filmas režisors un scenārists ir Čens Sičens, galvenajās lomās Vans Baokians un Liu Haorans. Šis ir turpinājums 2018. gada filmai Detective Chinatown 2 un ir trešā daļa Detective Chinatown filmu sērijā. Filmas pirmizrāde Ķīnā notika 2021. gada 12. februārī. Filma uzstādīja vairākus kases ieņēmumu rekordus, tostarp ar vislielākajiem pirmizrādes ieņēmumiem vienas valsts teritorijā. Nopelnot vairāk nekā 686 miljonus ASV dolāru filma ir vispelnošākā R reitinga filma, kas nav veidota ASV. Tāpat šī ir sestā ienesīgākā 2021. gada filma un visu laiku sestā ienesīgākā filma, kas nav angļu valodā.