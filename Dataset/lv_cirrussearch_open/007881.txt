1973.—1974. gada Nacionālās basketbola asociācijas sezona bija 28. NBA sezona. Šajā sezonā piedalījās 17 komandas (visas no ASV). Par NBA čempioniem kļuva Bostonas "Celtics" spēlētāji, kas septiņu spēļu finālsērijā pieveica Milvoki "Bucks" ar 4—3. Finālsērija ilga no 28. aprīļa līdz 12. maijam. Par regulārās sezonas vērtīgāko spēlētāju tika atzīts Karīms Abduldžabārs ("Bucks"), par finālsērijas vērtīgāko tika atzīts Džons Havličeks ("Celtics"), taču Bobs Makadū ("Braves") bija sezonas rezultatīvākais spēlētājs. 1973. gada NBA drafts notika 1973. gada 24. aprīlī, tajā Filadelfijas "76ers" ar pirmo numuru izvēlējās Dagu Kolinsu. 24. NBA Visu zvaigžņu spēle notika Seattle Center arēnā Sietlā, Vašingtonas štatā. Tajā Rietumu komanda uzvarēja Austrumus ar 134—123. Par spēles vērtīgāko spēlētāju tika atzīts Detroitas "Pistons" spēlētājs Bobs Lanjērs.