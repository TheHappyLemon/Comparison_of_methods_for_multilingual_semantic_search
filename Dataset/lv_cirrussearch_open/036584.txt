Pārstāvnieciskā demokrātija (arī reprezentatīvā demokrātija un netiešā demokrātija) ir demokrātijas paveids, kas paredz, ka tiek vēlēti kādas cilvēku grupas interešu pārstāvji. Tas ir visizplatītākais demokrātijas veids valstu pārvaldes struktūrās. Pārstāvnieciskā demokrātija atšķiras no tiešās demokrātijas, kurā lēmumus pieņem cilvēku grupas locekļi paši. Gan prezidentālā, gan parlamentārā sistēma ir pārstāvnieciskā demokrātija.