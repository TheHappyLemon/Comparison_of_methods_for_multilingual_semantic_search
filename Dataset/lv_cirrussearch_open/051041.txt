"Kovboji un citplanētieši" (angļu: Cowboys & Aliens) ir 2011. gada zinātniskās fantastikas vesterns, kura pamatā ir Skota Mičela Rozenberga tāda paša nosaukuma grafiskais romāns. Filmas režisors ir Džons Favro. Galvenās lomas atveido Denjels Kreigs, Harisons Fords, Olīvija Vailda, Sems Rokvels, Ādams Bīčs, Noa Ringers, Klānsijs Brauns un Pols Deino. Filmas pirmizrāde notika 2011. gada 29. jūlijā ASV. Filmas sižets norisinās 1873. gadā Arizonā. Kosmosa kuģis ierodas šajā ASV štatā, lai pārņemtu Zemi, sākot ar Mežonīgajiem Rietumiem. Vienīgie, kas traucē šiem citplanētiešiem ir vietējo kovboju un iedzīvotāju apvienība.