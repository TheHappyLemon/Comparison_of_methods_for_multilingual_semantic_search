Mikāls Rasmusens (dāņu: Michael Rasmussen, dzimis 1974. gada 1. jūnijā Telesē, Dānijā) ir bijušais profesionālais dāņu šosejas riteņbraucējs. Rasmusens savu karjeru sāka kā kalnu riteņbraucējs un 1999. gadā pat kļuva par pasaules čempionu kalnu riteņbraukšanā, bet jau pēc 5 (2004.) gadiem viņš piedalījās savā pirmajā Tour de France, kur kalnu karaļa kopvērtējumā palika 3. vietā. Pēc tā viņš palūdza atļauju komandas vadībai trenēties vienatnē un gatavoties jau nākamajam Tour de France. Atļauja tika dota un 2005. gada Tour de France viņš uzvarēja kalnu karaļa vērtējumā, kā arī finišēja pirmais velobrauciena 9. posmā, kopvērtējumā ieņemot augsto 7. vietu. 2006. gada Tour de France viņš otro reizi savā karjerā uzvarēja kalnu karaļa titulu, kā arī bija ātrākais 16. posmā. Viņš piedalījās arī 2007. gada Tour de France, kur, uzvarējis 8. un 16. posmā bija līderis kopvērtējumā. Viņš arī ilgu laiku bija līderis kalnu karaļa kopvērtējumā. Viņš tika izslēgts no komandas sakarā ar iekšējās kārtības noteikumu pārkāpšanu. Dānijas riteņbraukšanas izlases sastāvā Rasmusens ir piedalījies arī 2000. un 2004. gada olimpiskajās spēlēs.