Ģertraude "Traudla" Junge (vācu: Gertraud "Traudl" Junge; dzimusi Humpsa (Humps) 1920. gada 16. martā, mirusi 2002. gada 10. februārī) no 1942. gada decembra līdz 1945. gada aprīlim bija Ādolfa Hitlera personīgā sekretāre. Pēc Hitlera testamenta pierakstīšanas un Hitlera pašnāvības 1. maijā pameta bunkuru. 1945. un 1946. gadā pavadījusi neilgu laiku PSRS un ASV ieslodzījumā, apmetās uz dzīvi Rietumvācijā un strādāja par sekretāri. 2002. gadā publicēja memuārus Bis zur letzten Stunde.