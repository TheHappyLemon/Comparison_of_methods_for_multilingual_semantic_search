Brahmaputra (sanskritā: ब्रह्मपुत्रा, asamiešu: ব্ৰহ্মপুত্ৰ, bengāļu: ব্রহ্মপুত্র নদ, ķīniešu: 布拉马普特拉河, tibetiešu: ཡར་ཀླུང་གཙང་པོ) ir viena no lielākajām upēm Dienvidāzijā, kas plūst caur Tibetu (Ķīnu), Arunāčalu Pradēšu, Asamu (abi ir Indijas štati) un Bangladešu. Upes izteka atrodas Himalajos, tā plūst uz austrumiem un tad pagriežas uz dienvidiem, saplūst kopā ar Gangu un ietek Bengālijas līcī. Upes garums ir aptuveni 2900 km, no kuriem aptuveni 1300 km ir kuģojami, un līdz ar to tas ir nozīmīgs iekšzemes ūdensceļš. Regulāri Brahmaputra iziet no krastiem un izraisa lielus plūdus.