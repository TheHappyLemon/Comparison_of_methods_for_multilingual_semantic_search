Stīvens Džerards Bovens (Stephen Gerard Bowen; dzimis 1964. gada 13. februārī) ir NASA astronauts. Bovena pirmais kosmiskais lidojums notika 2008. gada novembrī misijā STS-126, esot kosmoplāna Endeavour misijas speciālistam. Otrais Bovena lidojums notika 2010. gada maijā misijā STS-132, esot misijas speciālistam. 2011. gada 15. janvārī misijas STS-133, kā starts bija paredzēts 2011. gada februāra beigās, apkalpes loceklis Timotijs Kopra ieguva traumu, braucot ar velosipēdu. Viņš bija lauzis gurnu. Tā kā pēdējās Space Shuttle misijās netika gatavotas dublieru apkalpes, tad vajadzēja atrast astronautu, kas varētu pildīt Kopras uzdevumus, to skaitā vairākas iziešanas kosmosā. 19. februārī NASA paziņoja, ka Timotiju Kopru nomainīs Stīvens Bovens. Trešo lidojumu kosmosā S. Bovens veica 2011. gada februārī — martā misijā STS-133 (kosmoplāna Discovery pēdējā lidojumā). Ceturto reizi kosmosā Stīvens Bovens sāka 2023. gada 2. martā kā kosmosa kuģa SpaceX Crew-6 komandieris, dodoties uz Starptautisko kosmosa staciju. Viņš bija 68. un 69. lidojuma inženieris. Uz Zemi Bovens atgriezās 4. augustā ar Crew-6. Kosmisko lidojumu kopsavilkums: Iziešanas atklātā kosmosā: