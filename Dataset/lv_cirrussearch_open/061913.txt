5 kanal (ukraiņu: 5 канал) ir Ukrainas informatīvi izglītojošs televīzijas kanāls, kas izveidots pēc BBC standartiem, agrāk tas piederēja uzņēmējam un piektajam Ukrainas prezidentam Petro Porošenko. Kanāls kļuva plaši pazīstams kā pirmā lielākā raidorganizācija, kura 2004. gada prezidenta vēlēšanu laikā pārraidīja kritiskus raidījumus par tā brīža prezidenta amata kandidātu Viktoru Janukoviču. Viss kanāla personāls pieteica badastreiku, kad 2004. gada beigās, valdība draudēja to slēgt. Saskaņā ar Ukrainas mediju nevalstiskā uzrauga Telekrytyka datiem, 5 kanal un TVi 2010. gada maija vidū bija vienīgie atlikušie televīzijas kanāli ar neatkarīgu un godīgu TV ziņu atspoguļojumu. Petro Porošenko kanālu pārdeva neilgi pēc antioligarhu likuma pieņemšanas 2021. gada novembrī.