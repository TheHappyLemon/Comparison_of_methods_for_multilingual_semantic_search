Ādolfs Sīmanis (dzimis 1909. gada 11. martā, miris 1979. gada septembrī) bija latviešu futbolists, spēlēja aizsarga pozīcijā, Latvijas futbola izlases dalībnieks. Pēc spēlētāja karjeras beigām — treneris un tiesnesis. No 1921. līdz 1923. gadam spēlēja JKS jauniešu komandā, pēc tam līdz 1927. gadam — RFK. No 1928. līdz 1940. gadam spēlēja Rīgas "Vanderers" klubā. 1936, 1938. gadā "Vanderers" sastāvā ieguva Latvijas kausu. No 1932. līdz 1940. gadam 10 spēles aizvadīja Latvijas izlases sastāvā. Saņēmis LFS lielo nozīmi. 1944. gadā trenēja RFK. Pēc Otrā pasaules kara pārcēlies uz dzīvi ASV, kur 1979. gadā Ilinoisā miris.