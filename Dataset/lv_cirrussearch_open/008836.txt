Aleksandars Cvetkovičs (serbu: Александар Цветковић, Aleksandar Cvetković; dzimis 1993. gada 12. septembrī Belgradā, Serbijā) ir serbu basketbolists, spēlē saspēles vadītāja pozīcijā, Serbijas jaunatnes izlašu dalībnieks. Pašlaik (2012) pārstāv Serbijas līgas klubu KK Crvena zvezda. Serbijas jaunatnes izlašu sastāvā izcīnījis 5. vietu 2008. un bronzas medaļu 2009. gada Eiropas U-16 čempionātos, 5. vietu 2010. gada Pasaules U-17 čempionātā un sudraba medaļu 2011. gada Pasaules U-19 čempionātā. 2011. gada U-19 čempionātā viņš tika iekļauts simboliskajā izlasē.