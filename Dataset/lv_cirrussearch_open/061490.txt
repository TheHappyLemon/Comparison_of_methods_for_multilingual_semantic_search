Čornobiļas atsvešināšanas zona (ukraiņu: Чорнобильська зона відчуження) ir apmeklētājiem brīvi nepieejama teritorija, kas Čornobiļas AES katastrofas rezultātā ir stipri piesārņota ar ilgstošiem radionuklīdiem. Zona tika izveidota 1986. gadā pēc iedzīvotāju evakuācijas no 30 km zonas ap staciju. Teritoriāli atrodas Kijivas apgabala Višhorodas rajonā, bet zonu tieši pārvalda Ukrainas Ekoloģijas un dabas resursu ministrijas Atsvešināšanas zonas pārvaldes valsts aģentūra. Zonā ietilpst bijušās pilsētas Čornobiļa un Pripjata.