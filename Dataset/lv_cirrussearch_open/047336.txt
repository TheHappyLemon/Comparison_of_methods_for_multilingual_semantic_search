Enriko Forlanīni lidosta (itāļu: Aeroporto Enrico Forlanini), biežāk dēvēta Milānas Linates lidosta (Aeroporto di Milano-Linate), ir starptautiska lidosta Itālijas ziemeļos. Piektā noslogotākā valsts lidosta, apkalpo Milānas aviācijas mezglu. Izvietojusies 7 km uz austrumiem no Milānas pilsētas centra Peskjeras Borromeo un Segrates komūnās. Lidlauks atklāts 1937. gadā lai aizvietotu vienu no pasaulē pirmajām Taljedo lidostu, kas bija kļuvusi par mazu. Pie lidostas tika izbūvēts mākslīgais Idroskalo ezers hidroplāniem. Lidosta rekonstruēta 1950. un 1980. gados. Nosaukta par godu itāļu aviācijas pionierim Enriko Forlanīni. Lidostai ir divi asfaltēti skrejceļi un viens pasažieru terminālis. Bāzes lidosta aviokompānijām Alitalia un Alitalia CityLiner.