Nejaukt ar apdzīvotu vietu Latvijā. Irbene ir ciems Ventspils novada Ances pagastā. Izvietojies pagasta ziemeļos 18,4 km no pagasta centra Ances, 34,1 km no novada centra Ventspils un 208,8 km no Rīgas. Apdzīvotā vieta izvietojusies netālu no autoceļa P124, Irbes upes krastā. Irbene veidojusies ap Padomju armijas slepeno objektu "Zvjozdočka" ("Zvaigznīte"), kurā tika veikta spiegošana un visa veida sakaru pārtveršana no pavadoņiem. Pēc tam, kad Padomju armija atstāja Latviju, objekta antenas tika nodotas Latvijas Zinātņu akadēmijai. Tika nodibināts Ventspils Starptautiskais radioastronomijas centrs, kas nodarbojas ar dabisku un mākslīgu kosmisku radio avotu novērojumiem. Mūsdienās Irbenē atrodas Ventspils Starptautiskā radioastronomijas centra Irbenes radioteleskops, bet kara bāzes apbūve faktiski ir neapdzīvota.