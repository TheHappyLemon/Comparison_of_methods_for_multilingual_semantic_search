"Paši dievi" (angļu: The Gods Themselves) ir Aizeka Azimova zinātniski fantastisks romāns. Romāns sastāv no trim daļām, kuru nosaukumi veido Frīdriha Šillera pazīstamo teicienu "Pret stulbumu paši dievi cīnās veltīgi" no viņa lugas "Orleānas jaunava". Sevišķi augstu tiek vērtēti nehumanoīdo ārpuszemes saprātīgo būtņu psiholoģijas apraksti romāna otrajā daļā. Tulkojums latviešu valodā izdots 1979. gadā sērijā "Fantastikas pasaulē" (tulkojusi R. Koka). Romāns ieguvis Nebulas prēmiju 1972. gadā un Hugo prēmiju 1973. gadā.