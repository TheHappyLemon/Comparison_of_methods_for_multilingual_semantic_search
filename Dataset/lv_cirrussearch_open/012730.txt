Dogens Zendži (道元禅師; dzimis 1200. gada 19. janvārī, miris 1253. gada 22. septembrī) bija 13. gadsimta Japānas dzenbudistu mūks un dzen meistars, Soto dzenbudisma skolas dibinātājs un raksta Šobogendzo autors. Dogens piedzima tālaika Japānas galvaspilsētā Kioto (jap. 京都), 1223. gadā aizceļoja uz Ķīnu mācīties un atgriezās Japānā 1227. gadā. Viņš ir slavenā Soto klostera Eiheidži (jap. 永平寺; angliski: Eihei-ji) dibinātājs.