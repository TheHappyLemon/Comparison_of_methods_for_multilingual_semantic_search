Galēns (grieķu: Γαληνός, Galēnos, latīņu: Galenus, dzimis 129. gada septembrī, miris 199./217. gadā) bija ievērojams sengrieķu ārsts, ķirurgs, rakstnieks un filozofs, kura darbiem bija dominējoša ietekme uz medicīnas teoriju un praksi Eiropā līdz pat 17. gadsimta vidum. Šiem darbiem salīdzinoši ilgstoša nozīme bija arī Bizantijā un musulmaņu zemēs Vidējos Austrumos. Galēns tiek uzskatīts par visnozīmīgāko ārstu antīkajā pasaulē pēc Hipokrata. Viņš tiek saukts par eksperimentālās fizioloģijas tēvu. 164. gadā Galēns nonāca Romā un kļuva par Romas imperatora Marka Aurēlija bērnu ārstu.