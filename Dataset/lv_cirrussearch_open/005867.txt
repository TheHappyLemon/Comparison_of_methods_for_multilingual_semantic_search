London Calling ir angļu pankroka grupas The Clash trešais studijas albums. Apvienotajā Karalistē tas tika izdots 1979. gada 14. decembrī sadarbībā ar ierakstu kompāniju CBS Records, ASV tas tika izdots 1980. gada janvārī sadarbībā ar iwerakstu kompāniju Epic Records. Albumā bija vērojamas grupas muzikālā stila izmaiņas. London Calling saņēma pozitīvas kritiķu atsauksmes, 2003. gadā žurnāla Rolling Stone 500 visu laiku labāko albumu sarakstā The Clash albums ierindojās 8. vietā. Albums ierindojās Apvienotās Karalistes topa pirmajā desmitniekā. London Calling tika pārdots vairāk nekā divos miljonos kopiju visā pasaulē. Albums tika sertificēts pēc RIAA sistēmas kā "platīns" (platinum).