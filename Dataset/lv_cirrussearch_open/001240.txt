Krabjēdājjenots (Procyon cancrivorus) ir jenotu dzimtas (Procyonidae) plēsējs, kas pieder jenotu ģintij (Procyon). Krabjēdājjenots dzīvo mitrajos un purvainajos Centrālamerikas un Dienvidamerikas mežos, Trinidādas un Tobago salas ieskaitot. Tā izplatība sākas ar Kostarikas dienvidiem un beidzas ar Argentīnas ziemeļiem, un to var sastapt Argentīnas, Bolīvijas, Brazīlijas, Kolumbijas, Kostarikas, Ekvadoras, Franču Gviānas, Gajānas, Panamas, Paragvajas, Peru, Surinamas, Urugvajas un Venecuēlas teritorijās, kā arī Trinidādas un Tobago salās Tā izplatība Kostarikā un Panamā pārklājas ar parasto jenotu (Procyon lotor).