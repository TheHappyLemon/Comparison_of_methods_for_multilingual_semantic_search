"Mēness lēkta karaļvalsts" (angļu: Moonrise Kingdom) ir 2012. gada ASV mākslas filma. Filmas režisors, viens no producentiem un scenārija autoriem ir Vess Andersons. Scenāriju Vess Andersons sarakstīja kopīgi ar Romānu Kopolu. Galvenās lomas atveido jaunie aktieri Kara Heiverda un Džēreds Gilmans. Pasaules pirmizrāde filmai notika 2012. gada Kannu kinofestivālā. Filmu pozitīvi novērtēja lielākā daļa pasaules kinokritiķu. Zelta globusa balvai filma tika izvirzīta nominācijā "Labākā komēdija", bet 85. Kinoakadēmijas balvai un BAFTA balvai nominācijās "Labākais oriģinālscenārijs".