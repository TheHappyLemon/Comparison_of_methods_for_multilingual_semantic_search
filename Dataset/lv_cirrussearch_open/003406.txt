Burundijas karogs ir viens no Burundijas nacionālajiem simboliem, tika pieņemts 1967. gada 28. martā. 1982. gada 27. septembrī tika nomainīta karoga malu attiecība no 2:3 uz 3:5. Divas baltas krāsas diagonālas svītras sadala karogu četrās daļās, no kurām augšējā un apakšējā ir sarkanas, bet malējās daļas ir zaļas. Karoga vidū ir balts aplis, kura iekšienē iezīmētas trīs sešstaru zvaigznes. Oficiāli tās atbilst trīs vārdiem valsts moto — "Unité, Travail, Progrès" (no franču valodas "Vienotība, Darbs, Progress"). Pēc citas versijas zvaigznes simbolizē trīs lielākās etniskās grupas valstī. Krāsām karogā ir sava nozīme: zaļā krāsa simbolizē cerību, baltā brīvību, sarkanā cīņu par brīvību (asinis). Burundijas iedzīvotāji var izkarināt karogu valsts oficiālajās brīvdienās.