Cikloīda ir līnija, ko apraksta kāds fiksēts riņķa līnijas punkts, ja riņķa līnija bez slīdes ripo pa taisni. Cikloīda ar spicumiem uz augšu ir līnija, pa kuru slīdot homogēnā gravitācijas laukā bez berzes var nonākt visātrāk no punkta A uz punktu B (šādu līniju sauc par brahistohronu). Cikloīda ir arī tāda līnija, uz kuras, ja visi objekti atrodas augstāk par beigu punktu, tie nonāks galā vienādā laikā (tautohrona līnija).