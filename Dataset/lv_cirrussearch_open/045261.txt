"Klīst baumas, ka..." (angļu: Rumor Has It...) ir 2005. gada ASV romantiska kinokomēdija, kuras režisors ir Robs Rainers. Galvenās lomas atveido Dženifere Anistone, Kevins Kostners, Šērlija Makleina, Marks Rafalo un Ričards Dženkinss. Filmas pirmizrāde notika 2005. gada 25. decembrī. Filmā Sāra Hatingere uzzina, ka viņas māte un vecmāmiņa varētu būt Čārlza Veba 1963. gada grāmatas "Absolvents" iedvesmas avoti.