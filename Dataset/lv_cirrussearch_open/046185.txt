"Bailes" (angļu: Fear) ir 1996. gada ASV psiholoģisks trilleris, kura režisors ir Džeimss Foulijs. Galvenās lomas filmā atveido Marks Volbergs, Rīza Viterspūna, Viljams Pītersens, Alisa Milāno un Eimija Brenemena. Filmas pirmizrāde notika 1996. gada 12. aprīlī. Kad Nikola satiek Deividu, viņš tai šķiet ideāls vīrietis. Tomēr drīz vien Nikola ievēro, ka Deividam ir arī tumšākā puse. Viņa pielūgsme pārvēršas apsēstībā, viņu sapņu attiecības kļūst par murgu, bet Nikolas mīlestība pārvēršas bailēs.