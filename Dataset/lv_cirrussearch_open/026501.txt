Vålerenga Ishockey ir hokeja komanda, kas bāzēta Oslo, Norvēģijā, un spēlē Norvēģijas hokeja līgā. Klubs dibināts 1913. gadā, taču hokeja nodaļa tika izveidota vien 1950. gados. 26 reizes Vålerenga Ishockey izcīnījusi Norvēģijas čempiones titulu. Tā ir Norvēģijas titulētākā hokeja komanda. 2004.—05. gada NHL sezonas lokauta laikā kluba rindās spēlēja arī Kriss Meisons un Skots Hartnels.