Šis raksts ir par pilsētu. Par citām jēdziena Hamm nozīmēm skatīt nozīmju atdalīšanas lapu. Hamma (vācu: Hamm) ir pilsēta Vācijas rietumos, kas atrodas Ziemeļreinas-Vestfālenes federālās zemes centrālajā daļā, Rūras reģiona ziemeļaustrumos. Pilsēta atrodas 110 kilometru attālumā no Ziemeļreinas-Vestfālenes federālās zemes galvaspilsētas Diseldorfas un 463 kilometru attālumā no Vācijas galvaspilsētas Berlīnes. Pilsētās kopējā platība ir 226,26 km², pēc 2015. gada datiem pilsētā dzīvo 179 397 iedzīvotāji. Hamma ir nozīmīgs Vācijas dzelzceļa mezgls. Hamma ir bijusi viena no Hanzas savienības Reinzemes un Vestfālenes pilsētu loka pilsētām.