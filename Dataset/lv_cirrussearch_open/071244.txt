Electron ir divpakāpju, daļēji atkārtoti izmantojama nesējraķete, kuru izstrādajusi ASV kompānija Rocket Lab. Nesējraķete izstrādāta mazo pavadoņu palaišanai orbītā. Electron izmanto ar elelektrisko sūkni aprīkotos Rutherford dzinējus — pirmais tada tipa raķešdzinējs, kas spējis orbīta nogādāt kravu. Lai gan raķete, izstrādes laikā, nebija plānots izmantot atkārtoti — ekspluatācijas laikā Rocket Lab sāka izmēģināt pirmās pakāpes atgūšanu ar helikopteru, lai pirmo pakāpi izmantotu atkārtoti. Līdz šim atkārtoti atgūt pakāpi ir izdevies divas reizes, bet atkārtoti pirmā pakāpe vēl nav izmantota. 2016. gada decembrī tika pabeigti sertifikācijas darbi un 2017. gada 25. maijā veikts pirmais lidojums, lai gan raķete sasniedza kosmosu, sakaru kļūdas dēļ netika sasniegta paredzētā orbīta. Otrais starts tika aizvadīts veiksmīgi un 3 CubeSat pavadoņi tika ievadīti orbīta. Pirmais komercklienta lidojums notika 2018. gada 11. novembrī. Līdz šim veikti 41 starti — 37 veiksmīgi un 4 neveiksmes.