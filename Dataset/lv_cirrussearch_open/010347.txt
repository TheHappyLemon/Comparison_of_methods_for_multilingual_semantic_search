Hainaņas province (ķīniešu: 海南省, piņjiņs: Hǎinán Shěng, burtiskā tulkojumā: 海 hǎi — ‘jūra’, 南 nán — ‘dienvidi’) ir viena no Ķīnas 22 provincēm. Province atrodas uz Hainaņas salas, kuru no kontinentālās Ķīnas atdala Cjundžou šaurums. Provinces administratīvais centrs un lielākā pilsēta ir Haikou. 2010. gadā Hainaņas provincē dzīvoja 8,67 miljoni iedzīvotāju, no kuriem 82,6% ir haņi, 15,8% — li, 0,8% — miao, bet atlikušie 0,8% ir citu tautību pārstāvji.