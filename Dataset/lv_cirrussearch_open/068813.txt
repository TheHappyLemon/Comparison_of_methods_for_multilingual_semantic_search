Čiribiketes nacionālais dabas parks (spāņu: Parque Nacional Natural Serranía de Chiribiquete) ir 1989. gadā izveidots nacionālais parks Kolumbijas dienvidos. Parka teritorija paplašināta 2013. un 2018. gadā. 2023. gadā Čiribiketes nacionālais parks bija lielākā mitro tropu mežu aizsargājamā teritorija pasaulē. Bez ievērojamas bioloģiskās daudzveidības teritorijā atrodami petroglifi, kuri radīti sākot no 20 000 gadiem p.m.ē. 2018. gadā Čiribiketes nacionālais parks iekļauts UNESCO Pasaules mantojuma sarakstā.