Šis raksts ir par pilsētu Grieķijā. Par pilsētu Nikaragvā skatīt rakstu Korinto. Korinta (grieķu: Κόρινθος, izrunā: [ˈkorinθos]) ir pilsēta Grieķijā, Peloponēsas reģionā. Tas ir Korintijas administratīvais centrs. 2011. gadā Korintā dzīvoja 58,2 tūkstoši iedzīvotāju. Tā ir trešā lielākā pilsēta Peloponēsas reģionā pēc iedzīvotāju skaita. 1858. gadā Korintu nopostīja 6,5 balles stipra zemestrīce. Pilsēta ir uzcelta no jauna, tāpēc to dēvē par Jauno Korintu (Νέα Κόρινθος), savukārt pilsētu, kas pastāvēja pirms tam, tagad dēvē par Seno Korintu (Αρχαία Κόρινθος). Korinta atrodas 78 km uz rietumiem no Atēnām pie Korintas zemesšauruma.