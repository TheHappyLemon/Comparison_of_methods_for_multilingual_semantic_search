Šis raksts ir par pilsētu Apvienotajā Karalistē, Anglijā. Par pilsētu Zimbabvē skatīt rakstu Harare. Solsberija vai Solsberi (angļu: Salisbury) ir pilsēta Viltšīrā, Anglijā, Apvienotajā Karalistē pie Eivonas upes. Ar nepilniem 41,7 tūkstošiem iedzīvotāju tā ir viena no lielākajām apdzīvotajām vietām grāfistē. Pilsētas ievērojamākais objekts ir Solsberijas katedrāle, 13 km attālumā no pilsētas atrodas arī UNESCO Pasaules mantojuma sarakstā iekļautā Stounhendža. Pati pilsēta izveidojusies Old Sarum apmetnes vietā.