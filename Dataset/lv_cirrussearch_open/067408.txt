Ziepjkoku dzimta (latīņu: Sapindaceae) ir augu dzimta ziepjkoku rindā, kurā ir klasificētas 138 ģintis un vairāk nekā 1800 sugas. Dzimtā ir iekļautas zirgkastaņas, kļavas, akī un līčija. Ziepjkoku dzimtas pārstāvji ir sastopami mērenajos līdz tropiskajos reģionos, daudzas sugas aug lauru koku mežu biotopos visā pasaulē. Daudziem dzimtas pārstāvjiem ir pienaina sula, kas satur lateksu, un daudzu augu lapas, sēklas un/vai saknes satur viegli toksiskus saponīnus ar ziepēm līdzīgām īpašībām.[nepieciešama atsauce] Lielākās ģintis ir Serjania, Paullinia, Allophylus un Acer.