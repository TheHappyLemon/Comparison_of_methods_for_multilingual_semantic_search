Rikardu Migels Moreira da Košta (portugāļu: Ricardo Miguel Moreira da Costa, dzimis 1981. gada 16. maijā) ir bijušais Portugāles futbolists, spēlēja aizsarga pozīcijā, bijis Portugāles futbola izlases dalībnieks. Savu karjeru sācis Portugāles komanda Porto, kur no 2002. līdz 2007. gadam izcīnījis četrus Portugāles Premjerlīgas čempionu titulus, kā arī uzvarējis 2003–04. gada UEFA Čempionu līgas sezonā. Vēlāk pārstāvējis komandas Vācijā, Francijā, Spānijā, Katarā, Grieķijā, Šveicē un Portugālē. Ar VfL Wolfsburg komandu 2009. gadā uzvarējis Vācijas Bundeslīgā. Portugāles futbola izlases sastāvā debitējis 2005. gadā. Piedalījies 2006., 2010. un 2014. gada FIFA Pasaules kausā, kā arī 2012. gada Eiropas čempionātā.