Semītu pirmvaloda ir hipotētiska semītu valodu saimes pirmvaloda. Agrīnākie semītu valodu iezīmju apliecinājumi datējami ap 23. gadsimtu p.m.ē. akadiešu valodā. Iespējami semītu valodas lietotāju agrīnie pieraksti pirmkanaaniešu alfabētā datējami ap 1800. gadu p.m.ē. Semītu pirmvaloda varētu būt lietota no apmēram 4. gadu tūkstoša p.m.ē., apmēram vienlaicīgi ar indoeiropiešu pirmvalodu. Par semītu pirmdzimteni pieņemts uzskatīt Tuvos Austrumus un precīzāk Arābijas pussalu. Austrumu un rietumu semītu atzari izplatījās Mezopotāmijā un Levantē bronzas laikmetā, bet dienvidsemīti migrēja uz Āfriku vēl pirms 8. gadsimta p.m.ē. pār tagadējo Bābelmandeba šaurumu. Pēc citiem scenārijiem pirmsemītu pirmdzimtene atrodas tagadējās Etiopijas teritorijā..