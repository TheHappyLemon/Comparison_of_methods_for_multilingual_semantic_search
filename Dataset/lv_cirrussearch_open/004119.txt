Mihaels Hāneke (vācu: Michael Haneke, dzimis 1942. gada 23. martā Minhenē, Vācijā) ir austriešu kinorežisors un scenārists. Hānekes filmām raksturīgs drūmi un nepatīkami motīvi, tās bieži attēlo mūsdienu sabiedrības trūkumus un problēmas. Savas karjeras laikā Hāneke ir strādājis arī televīzijā un teātrī. Hānekes filmas ir guvušas nozīmīgus panākumus Kannu kinofestivālā: "Klavierskolotāja" (2002) ieguva Grand Prix balvu, bet "Baltā lente" (2009) un "Mīlestība" (2012) ieguva Zelta palmas zaru. Par filmu "Mīlestība" saņēmis arī BAFTA kino balvu (par labāko filmu, kas nav angļu valodā), kā arī tika nominēts divām Amerikas Kinoakadēmijas balvām (kā režisors un oriģinālscenārija autors).