Pirts ordenis (angļu: Order of the Bath; The Most Honourable Order of the Bath) ir britu bruņinieku ordenis, kuru 1725. gada 18. maijā dibināja Lielbritānijas un Īrijas karalis Džordžs I. Ordeņa nosaukums cēlies no viduslaikiem, kad bruņinieku iecelšanas ceremonijā viena no tradīcijām bija iešana mazgāties (kā attīrīšanās simbols). Bruņiniekus, kuri bija iekļauti šajā ordenī, sauca par pirts bruņiniekiem ("Knights of Bath").