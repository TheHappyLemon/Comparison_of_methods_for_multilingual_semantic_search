Zigmants Balčītis (lietuviešu: Zigmantas Balčytis; dzimis 1953. gada 16. novembrī) ir lietuviešu ekonomists, matemātiķis, Lietuvas sabiedrības un politikas persona. Bijis Lietuvas premjerministra amata pienākumu izpildītājs 2006. gadā. Pārstāv Lietuvas sociāldemokrātu partiju. Augstāko izglītību ieguvis Viļņas Universitātē, ko absolvējis 1976. gadā. Bijis trīs Seima sasaukumu deputāts no 2000. līdz 2009. gadam, kad tika ievēlēts Eiropas Parlamentā. Bijis transporta ministrs (2001—2005), finanšu ministrs (2005—2007) Aļģirda Brazauska un Ģedimina Ķirķila valdībā. 2006. gadā uz īsu brīdi bija premjerministra pienākumu izpildītājs.