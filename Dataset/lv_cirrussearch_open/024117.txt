Nova Kahovka (ukraiņu: Нова Каховка) ir pilsēta Ukrainas dienvidos, Hersonas apgabalā, Kahovkas rajona centrs. Tā atrodas Dņepras kreisajā krastā pie Kahovkas HES, 78 km no apgabala centra Hersonas. Nova Kahovkas pilsētas padomei pakļauta Tavrijskas pilsēta, Dņiprjanu pilsētciemats un Raiskes ciema padome (kopā 222,7 km², 69 896 iedzīvotāji (2011)). Nova Kahovka ir reģionā populārākā ikgadēja starptautiska mūzikas festivāla «Tavrijas spēļu» (ukraiņu: Таврійські ігри) norises vieta. Pilsētu 2022. gada marta sākumā ir okupējis Krievijas karaspēks, tomēr iedzīvotāji protestē un pretojas okupantiem.