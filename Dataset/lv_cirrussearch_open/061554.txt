Peroksīdi ir ķīmisko vielu grupa, kas satur divus virknē savienotus skābekļa atomus. Neorganiskie binārie peroksīdi bieži ir jonu kristāli, kas satur peroksīda jonu O22− (piemēram, bārija peroksīds BaO2). Peroksīdi (izņemot tos, kas satur krāsainus katjonus) nav krāsaini. Organiskie peroksīdi ir kovalentie savienojumi ar struktūru R−O−O−R (R ir jebkura cita funkcionālā grupa vai struktūrdaļa). Grupējumu −O−O− sauc par peroksīda grupu vai peroksogrupu. Visbiežāk sastopamais peroksīds ir ūdeņraža peroksīds (H2O2), ko izmanto dezinfekcijai.