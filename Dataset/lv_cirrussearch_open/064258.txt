Elektroniskā balsošana (arī zināma kā e-balsošana vai attālinātā balsošana) ir balsošanas forma, izmantojot elektroniskos līdzekļus, lai palīdzētu nodot un skaitīt balsis. E-balsošanas populārākais pielietojums ir e-pārvaldē, piemēram, organizējot e-vēlēšanas valsts pārvaldi pārstāvošo spēku izraudzīšanai, vai arī e-referendumu par kāda konkrēta jautājuma izlemšanu. E-balsošanu var veikt ar speciāli tam paredzētām elektroniskās balsošanas iekārtām, vai arī ar datoru vai mobilo ierīci, kas pieslēgta internetam. E-balsošanas sistēmām var būt dažādas automatizācijas pakāpes, sākot no vienkāršas balss atzīmēšanas papīra biļetenā, līdz pat visaptverošai balsu ievades sistēmai, kas ietver balsu registrāciju, datu šifrēšanu un to pārsūtīšanu uz serveriem, kā arī vēlēšanu rezultātu skaitīšānu un tabulāciju.