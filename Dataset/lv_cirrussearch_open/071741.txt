Su-35 (krievu: Су-35, pēc NATO kodifikācijas: Flanker-E) ir Padomju Savienības Suhoja konstruktoru birojā līdz 1988. gadam izstrādāta ceturtās paaudzes virsskaņas smagā daudzmērķu iznīcinātāja Su-27 modifikācija Su-27M, kuru pēc PSRS sabrukuma nodēvēja par Su-35. No 2009. līdz 2020. gadam izgatavoja 151 Su-35S iznīcinātāju. Krievijas bruņotie spēki Su-35 izmantoja 2016. gadā Sīrijas pilsoņu kara un pēc 2022. gada Krievijas—Ukrainas kara laikā, kur līdz 2024. gada martam Ukrainas bruņotie spēki iznīcināja septiņus Su-35. Su-35S kabīne.