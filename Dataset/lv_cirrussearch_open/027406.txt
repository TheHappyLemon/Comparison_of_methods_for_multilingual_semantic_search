Logo jeb logotips (no grieķu: λόγος — 'vārds' un τύπος — 'nospiedums'), arī firmas zīme, ir grafisks attēlojums, zīme vai simbols, kas ļauj atšķirt viena uzņēmuma ražoto vai piedāvātos pakalpojumus no citiem konkurentiem. Tas ir uzņēmuma stila svarīgākais elements, kuram ir vislielākā nozīme uzņēmuma produkcijas vai pakalpojumu atpazīšanā. Reklāmas efektivitāti lielā mērā var palielināt, ja firmas logo būs atpazīstamāks, jo vairāk cilvēki pamanīs reklāmu tikai atpazīstamā logotipa dēļ. Logotips uzskatāms par uzņēmuma "seju". Arī vizītkarti var uzskatīt par logotipa veidu. Viena no pirmajām lietām kompānijas tēla veidošanā ir uzņēmuma logotipa radīšana, kas ir viens no uzņēmuma, tirdzniecības zīmes vai produktu panākumu pamatfaktoriem.