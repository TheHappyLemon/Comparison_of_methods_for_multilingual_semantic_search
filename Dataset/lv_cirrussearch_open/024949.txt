Marmora jūra (turku: Marmara Denizi) ir maza jūra starp Melno jūru un Egejas jūru. Marmora jūra atdala Eiropu un Āziju. Ar Melno jūru savieno Bosfors, bet ar Egejas jūru — Dardaneļi. Cauri jūrai stiepjas Ziemeļanatolijas lūzums, gar kuru salīdzinoši bieži notiek zemestrīces, tai skaitā 1999. gadā notikusī Izmitas zemestrīce. Jūras nosaukums cēlies no Marmaras salas, kurā kopš seniem laikiem iegūts marmors. Senais jūras nosaukums grieķu valodā ir Προποντίς — ‘pirms Ponta’.