Dilans Tēnss (nīderlandiešu: Dylan Teuns; dzimis 1992. gada 1. martā) ir profesionāls Beļģijas šosejas riteņbraucējs, pārstāv Israel–Premier Tech komandu. Tai viņš sākotnēji pievienojās kā stažieris, bet vēlāk kļuva par pilntiesīgu komandas dalībnieku 2015. gada sezonā. Komandas sastāvā tika iekļauts dalībai 2016. gada Vuelta a España un 2017. gada Giro d'Italia. 2017. gada sezonu Tēnss iesāka ar trešo vietu La Flèche Wallonne, vēlāk uzvarēja Tour de Pologne daudzdienu sacensību kopvērtējumā. Tēnss uzvarēja arī Tour de Wallonie un Arctic Race of Norway kopvērtējumā. Pēc četriem gadiem BMC Racing Team komandā pirms 2019. gada sezonas Tēnss pievienojās Bahrain–Merida. 2022. gada sezonas vidū pārgāja uz Israel–Premier Tech komandu.