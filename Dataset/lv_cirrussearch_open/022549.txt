Raibspārnmušu dzimta (Tephritidae) ir mušveidīgo divspārņu dzimta, kas pieder pie raibspārnmušu virsdzimtas (Tephritoidea). Šajā dzimtā ir gandrīz 4500 aprakstītas sugas, kas tiek iedalītas apmēram 500 ģintīs un 6 apakšdzimtās. Kopējais sugu skaits ir daudz lielāks. Dzimtā ietilpst vairākas saimnieciski kaitīgas mušas, kuru kāpuri parazitē kultūraugos, apdraudot augļkokus un dažādus dekoratīvos krūmus.