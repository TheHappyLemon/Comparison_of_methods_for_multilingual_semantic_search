Reimonds Nīls Klemenss (angļu: Raymond Neal Clemence, dzimis 1948. gada 5. augustā, miris 2020. gada 15. novembrī) bija Anglijas futbolists un futbola treneris. Spēlējis vārtsarga pozīcijā, bijis Anglijas futbola izlases dalībnieks. Klemenss, spēlējot gan klubos, gan izlasē, kopumā ir aizvadījis vairāk nekā 1000 mačus. Klemensam pieder rekords par visvairāk sausajām spēlēm futbola vēsturē (537). Bijis Liverpool komandas pamatvārtsargs, kad tā 70. gados izcīnīja piecus Anglijas Pirmās divīzijas čempionu titulus, kā arī trīs Eiropas kausa trofejas. Savu karjeru noslēdzis Tottenham Hotspur. Anglijas futbola izlases sastāvā spēlējis no 1972. līdz 1983. gadam, kopumā piedaloties 61 mačā. Piedalījies 1980. gada Eiropas čempionātā un 1982. gada FIFA Pasaules kausā.