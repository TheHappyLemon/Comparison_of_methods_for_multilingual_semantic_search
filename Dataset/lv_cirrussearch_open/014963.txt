Antakja (turku: Antakya) ir pilsēta Turcijas dienvidaustrumos, Hatajas ila administratīvais centrs. Tā atrodas netālu no Sīrijas robežas. 2018. gadā pilsētā dzīvoja aptuveni 377 tūkstoši iedzīvotāju Senajos laikos pilsēta bija zināma kā Antioha jeb Antioheja. Pilsētai bija liela nozīme Krusta karu laikā. Pilsētā ir ievērojami arhitektūras pieminekļi no Senās Romas, Bizantijas, Mameluka un Osmaņu impērijas valdīšanas laikiem.