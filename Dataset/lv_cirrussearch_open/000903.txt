Oskars Gudramovičs (dzimis 1988. gada 4. jūlijā Rīgā) ir latviešu kamaniņu braucējs. Startē kopā ar Pēteri Kalniņu. Piedalījies 2010. gada ziemas olimpiskajās spēlēs, kur kopā ar Kalniņu izcīnījuši 12. vietu divnieku sacensībās. 2012. un 2013. gada Pasaules čempionātā izcīnījuši 10. vietu, kas ir sportistu lielākais sasniegums šajās sacensībās. Augstāko vietu Pasaules kausa kopvērtējumā guvuši 2010.—2011. gada sezonā, kad ieņēmuši 15. vietu. Junioru vecumā izcīnījis divas bronzas Pasaules čempionātā junioriem — 2008. gadā divniekos un 2007. gadā komandu stafetē. 2014. gada ziemas olimpiskajās spēlēs Sočos Oskars Gudramovičs/Pēteris Kalniņš ieņēma 10. vietu.