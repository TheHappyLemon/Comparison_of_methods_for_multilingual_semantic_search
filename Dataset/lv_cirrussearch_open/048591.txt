FK Mariupol ir profesionāls Ukrainas futbola klubs no Mariupoles. Pašlaik spēlē Ukrainas Premjerlīgā. Mājas spēles komanda aizvada Volodimira Boiko stadionā, kura ietilpība ir 12 680 vietu. Klubs ir dibināts 1960. gadā ar nosaukumu Azovstal (Азовсталь). Vairākkārt mainījis nosaukumu, no 2002. līdz 2017. gadam bija pazīstams kā Illichivets (Іллічівець). 2017. gada jūnijā tika apstiprināts pašreizējais nosaukums. Augstākais sasniegums Ukrainas čempionāta augstākajā līgā — divreiz izcīnīta 4. vieta (2001. un 2006. gadā).