Raido Kodaniporks (igauņu: Raido Kodanipork; dzimis 1969. gada 8. maijā) ir bijušais Igaunijas riteņbraucējs. Karjeras sākumā trenējies basketbolā, bet ātri pievērsies riteņbraukšanai pie trenera Tomasa Pūtsepa. 1995. gadā kļuvis par Igaunijas čempionu šosejas riteņbraukšanā. Pārstāvēja Igauniju 1992. (Barselona, 9. vieta grupas braucienā) un 1996. gada vasaras olimpiskajās spēlēs (Atlanta, 96. vieta grupas braucienā). Pēc šosejas riteņbraukšanas karjeras beigām startējis arī amatieru kalnu riteņbraukšanas sacensībās, 2013. gada sezonā izcīnot otro vietu SEB MTB maratona sezonas kopvērtējumā.