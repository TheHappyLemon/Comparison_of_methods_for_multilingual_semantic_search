Elders Vanders Souza de Azevedu e Košta (portugāļu: Hélder Wander Sousa de Azevedo e Costa) ir Angolas futbolists, spēlē pussarga pozīcijā, Angolas futbola izlases dalībnieks. Savu karjeru Košta sāka Portugāles Premjerlīgas komandā SL Benfica, tomēr augstākajā līgā nevienu spēli neaizvadīja. Ticis izīrēts Deportivo La Coruña, AS Monaco un Wolverhampton Wanderers komandām. 2017. gadā Košta kļuva par pilnvērtīgu Wolverhampton Wanderers spēlētāju. 2019. gadā Košta tika izīrēts un pēc gada pārdots Leeds United komandai. 2021. gada augustā Košta tika izīrēts Valencia, bet 2022. gadā Al-Ittihad. Debitējis Portugāles futbola izlases sastāvā, draudzības spēlē pret Skotijas futbola izlasi. 2021. gada martā tika izsaukts uz Angolas izlasi, tas bija iespējams tāpēc, ka Portugāles izlasi viņš bija pārstāvējis tikai pārbaudes spēlē.