Dolinas lācis (Ursus dolinensis) ir izmirusi lāču dzimtas (Ursidae) aizvēsturiska plēsīgo zvēru suga. 2001. gadā Trinčera Dolinā Spānijā atklāja līdz šim nezināma lāča fosilijas. Izpētot kaulus, zinātnieki secināja, ka nezināmais lācis ir dzīvojis pleistocēnā pirms 900 000—780 000 gadiem, tas ir līdzīgs gan etrusku lācim (Ursus etruscus), gan brūnajam lācim (Ursos arctos). Bet tas ir līdzīgs arī alu lācim (Ursus spelaeus). Izstudējot fosiliju raksturu un salīdzinot ar pārējiem aizvēsturiskajiem lāču kauliem, kļuva skaidrs, ka Dolinas lācis ir priekštecis Savina lācim (Ursus savini), un tas ir attīstījies no etrusku lāča (Ursus etruscus).