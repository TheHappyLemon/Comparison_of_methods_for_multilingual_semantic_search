Kārlstade (zviedru: Karlstad) ir pilsēta Zviedrijā, Vēnerna ezera krastā. Kārlstades ezera osta ir otra lielākā Zviedrijā pēc Vesterosas.[nepieciešama atsauce] Pilsētā 2010. gada beigās dzīvoja 61 685, bet 2011. gada decembrī tajā jau dzīvoja 86 409 iedzīvotāju. Pilsēta ir pazīstama kā viena no saulainākajām pilsētām Zviedrijā.[nepieciešama atsauce] Kārlstadē kopš 1932. gada bāzēts hokeja klubs Färjestad BK, kurš deviņas reizes izcīnījis Zviedrijas čempiones titulu.