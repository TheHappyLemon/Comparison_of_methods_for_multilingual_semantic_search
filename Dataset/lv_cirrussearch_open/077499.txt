Jūras slimība (kinetoze) ir stāvoklis ko izraisa acu un vestibulārās sistēmas uztvertās kustības nesakritība. Par tās cēloni visbiežāk uzskata kļūdainu organisma aizsargreakciju - smadzenes uz nesakritību starp no maņu orgāniem saņemtajiem signāliem reaģē kā uz saindēšanās radītām halucinācijām un mēģina atrīvoties no iespējamiem toksīniem. Jūras slimības raksturīgākie simptomi ir nelabums, vemšana, reibonis un nogurums. Jūras slimību var izjust ne tikai atrodoties uz kuģa, bet arī automašīnā, autobusā, vilcienā, lidmašīnā un jebkurā citā transportlīdzeklī. Tāpat jūras slimību var radīt filmas un datorspēles, kā arī centrifūgas vai citas ierīces, kurās cilvēka ķermenis strauji griežas un lidojumi bezsvara stāvoklī. Jūras slimības simptomu novēršana: No rīta nevajag dzert daudz šķidruma Visu ceļojuma laiku ēdienam, ko ēd ceļotājs, jābūt viegli sagremojamam Vajadzētu pielāgoties kuģa svārstībām. Kolīdz kuģis nonāk ostā vai iepeld upē, jūras slimība lielākajai daļai cilvēku vai nu pavisam beidzas, vai krietni pavājinās. Tomēr daudziem cilvēkiem uz sauszemes vēl ilgu laiku var turpināties galvas reibonis.