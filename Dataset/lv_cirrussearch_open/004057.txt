Asylum ir ASV smagā metāla grupas Disturbed piektais studijas albums. Asylum ir domāts kā jauns virziens grupas muzikālajā karjerā, vienlaikus krasi nemainot mūzikas stilu un pieturoties iepriekšējos albumos raksturīgajam grupas skanējumam. Albums tika izdots 2010. gada 31. augustā, un to izplatīja Reprise Records. Pirmajā nedēļā tika pārdotas aptuveni 179 000 albuma kopijas, un Asylum, tāpat kā grupas iepriekšējie trīs albumi, debitēja ASV Billboard 200 1. vietā, kas no rokgrupām iepriekš izdevies vien Metallica un Dave Matthews Band.