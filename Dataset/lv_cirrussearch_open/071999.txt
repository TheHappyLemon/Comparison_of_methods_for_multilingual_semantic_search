Mišels Lotito (franču: Michel Lotito, dzimis 1950. gada 15. jūnijā, miris 2007. gada 25. jūnijā) bija franču izklaides jomas darbonis. Lotito ir dzimis Grenoblē un ir pazīstams kā nesagremojamu priekšmetu ēdājs, saukts arī par Monsieur Mangetout ("Visēdāja kungs"). Reiz kādā Parīzes restorānā viņš apēda visus uz galda esošos priekšmetus (nažus, šķīvjus, dakšiņas). Viņa uzstāšanās iekļauj metāla, gumijas, stikla, un citu materiālu ēšanu. Viņš ir apēdis velosipēdus, televizorus, Cessna 150 lidmašīnu un mazākus priekšmetus, kas tiek izjaukti, sadalīti un norīti. Lidmašīnas apēšana aizņēma aptuveni divus gadus (1978—1980). Neparastus materiālus viņš saka ēst jau bērnībā un publiski ir uzstājies jau kopš 1966. gada. Lotito ļoti reti cieš no dažādiem blakusefektiem pēc savām neparastajām maltītēm, pat pēc par indīgiem materiāliem uzskatītiem apēšanas. Uzstājoties viņš patērē apmēram kilogramu dažādu materiālu dienā, pirms tam lietojot minerāleļļu un maltītes laikā dzerot lielākus apjomus ūdens. Viņš ir apgalvojis, ka banāni un cieti vārītas olas viņu padarot slimu. Tiek lēsts, ka no 1959. līdz 1997. gadam Lotito ir apēdis aptuveni 9 tonnas metāla.