Fahds bin Abdulazīzs al Saūds (arābu: فهد بن عبد العزيز آل سعود, Fahd ibn ‘Abd al-‘Azīz Āl Sa‘ūd, dzimis 1921. gadā, miris 2005. gada 1. augustā) bija Saūda Arābijas karalis no 1982. gada līdz savai nāvei 2005. gada augustā. Par karali viņš kļuva pēc sava pusbrāļa Hālida Saūda nāves. Fahda valdīšanas laikā, 1992. gadā, tika pieņemts Saūda Arābijas pamatlikums. 1995. gadā Fahds pārcieta insultu, pēc kura viņš nespēja vairs pilnīgi pildīt valdnieka funkcijas, tāpēc faktiski jau sāka valdīt viņa pēctecis un pusbrālis Abdulla Saūds.