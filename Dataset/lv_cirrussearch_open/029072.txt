Raipura vai Rājpura (hindi: रायपुर, Rāypur) ir pilsēta Indijā, Čhatīsgarhas štata galvaspilsēta. Izvietojusies štata vidienē Dekānas ziemeļaustrumu daļā. Austrumos no pilsētas atrodas Mahānadī ieleja, kas ir Indijas rīsa audzēšanas centrs. Pilsētu 14. gadsimta beigās dibināja Kalačuri karalis Rama Čandra. Galvenās saimniecības nozares pilsētā ir lauksaimniecības produktu pārstrāde un metalurģija. Transporta mezgls. Vairākas universitātes un koledžas.