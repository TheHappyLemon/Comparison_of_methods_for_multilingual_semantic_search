Būla funkcija ir funkcija, kuras visi argumenti ir no kopas {0; 1} un arī vērtība ir no kopas {0; 1}. Tāpēc var rakstīt, ka ƒ : Bk → B, kur B = {0; 1} un k ir funkcijas argumentu skaits, kas ir jebkurš vesels nenegatīvs skaitlis. Ja k = 0, tad tiek uzskatīts, ka funkcija ir konstantes funkcija, kuras vērtība ir no kopas B. Katru k-argumentu Būla formulu var izteikt kā loģikas formulu no k mainīgajiem x1, ..., xk, divas loģikas formulas ir loģiski ekvivalentas tad un tikai tad kad tās izsaka vienu un to pašu Būla funkciju. Pavisam ir 22k dažādas k-argumentu Būla funkcijas katram k. Būla funkciju nosaukums cēlies no angļu matemātiķa un filozofa Džordža Būla vārda.