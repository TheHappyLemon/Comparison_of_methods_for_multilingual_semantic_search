Skins ir BAFTA balvu ieguvis britu televīzijas seriāls. Tas pirmoreiz tika raidīts E4 televīzijas kanālā 2007. gada 25. janvārī. Seriāla sižeta pamatā ir Anglijas dienvidrietumu pilsētas Bristoles pusaudžu dzīve, apmeklējot divgadīgu jauniešu koledžu. Līdz ar to seriāla galvenie varoņi mainās ik pēc divām sezonām. Seriāls pievēršas dažādām aktuālām problēmām jauniešu dzīvē: sarežģījumiem ģimenē, garīgām slimībām (tai skaitā ēšanas traucējumiem), seksuālās identitātes meklējumiem, apreibinošo vielu lietošanai un nāvei. Pašlaik tiek demonstrēta Skins septītā sezona. Tiek gatavota arī tāda paša nosaukuma kinofilma, kuras pamatā būs seriāla divu pirmo sezonu notikumi. 2011. gadā ASV telekompānija MTV sāka raidīt seriāla amerikāņu ekranizāciju. Tā kā ASV ir daudz stingrākas prasības, kādu saturu būtu vēlams rādīt televīzijā, nekā Apvienotajā Karalistē, tad ekranizējuma raidīšana kļuva samērā skandaloza un seriāls vēlāk tika atcelts.