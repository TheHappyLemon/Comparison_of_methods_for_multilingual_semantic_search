Vienpartijas sistēma ir valsts pārvaldes forma, kad valsti pārvalda viena politiskā partija. Šādā pārvaldes formā citu politisko partiju veidošanās ir aizliegta vai arī to dalība vēlēšanās ir ļoti ierobežota. Dažkārt tiek lietots termins "de facto vienpartijas sistēmu", lai raksturotu dominējošās partijas sistēmu, kas, atšķirībā no vienpartijas sistēmas, formāli pieļauj demokrātiskas daudzpartiju vēlēšanas, bet esošie politiskie spēki nepieļauj opozīcijas uzvaru. Piemēram, Ķīnā visa vara pieder Ķīnas Komunistiskajai partijai. Citām partijām ir atļauts pastāvēt tikai tad, ja tās atzīst Komunistiskās partijas vadošo lomu. Vēsturiski ir bijušas trīs vienpartijas sistēmas formas: komunistiskā sistēma, fašistiskā sistēma un sistēma, kas pastāv mazāk attīstītajās valstīs.