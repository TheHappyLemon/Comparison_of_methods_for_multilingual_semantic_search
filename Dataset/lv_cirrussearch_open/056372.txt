Loids Džeimss Ostins III (angļu: Lloyd James Austin III; dzimis 1953. gada 8. augustā) ir bijušais ASV Armijas četrzvaigžņu ģenerālis, kurš kopš 2021. gada 22. janvāra ir 28. ASV aizsardzības sekretārs. Viņš ir pirmais afroamerikānis ASV vēsturē, kurš atrodas šajā amatā. Ostins ir komandējis kaujas spēkus Irākā un Afganistānā un saņēmis Sudraba zvaigzni, valsts trešo augstāko apbalvojumu par varonību, kā arī piecas Aizsardzības izcilības dienesta medaļas.