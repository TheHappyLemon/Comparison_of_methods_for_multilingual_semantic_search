The Moon Is Rising ir latviešu dziedātājas Samantas Tīnas dziesma, ar kuru viņa pārstāvēja Latviju 2021. gada Eirovīzijas dziesmu konkursā Roterdamā, Nīderlandē. Savā pusfinālā dziesma ieguva 17., pēdējo, vietu, nekvalificējās finālam. Dziesmas autori ir Samanta Tina, Aminata Savadogo, Latvijas pārstāve 2015. gada Eirovīzijas dziesmu konkursā, un Oskars Uhaņs. Dziesma tika pirmatskaņota 2021. gada 12. martā raidījumu cikla "Kā uzvarēt Eirovīzijā? Samantas Tīnas ceļš uz Roterdamu" noslēdzošajā sērijā. Dziesma tika izlaista tajā pašā dienā.