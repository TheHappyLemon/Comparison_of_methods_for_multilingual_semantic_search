ODBC (Open Database Connectivity) ir programmatūras saskarne (interfeiss), kas ļauj piekļūt datu bāzēm, to izstrādājusi kompānija Microsoft, sadarbībā ar Simba Technologies pamatojoties uz Call Level Interface (CLI) specifikācijām, kuras ir izstrādātas SQL Access Group, X / Open, un Microsoft organizācijās. CLI standarts paredz unificēt programmu savstarpējo sadarbību ar DBVS, padarīt tās neatkarīgas no DBVS pārdevējiem un programmatūras/aparatūras platformām. 1990. gada sākumā eksistēja vairāki datubāzu pārdevēji, katrs ar savu saskarni. Ja lietojumprogrammatūrai bija nepieciešams sazināties ar vairākiem datu avotiem, bija nepieciešams rakstīt savu kodu, lai tas varētu sazināties ar katru no datu bāzēm. Lai atrisinātu šo problēmu, Microsoft un citi uzņēmumi izveidoja standarta saskarni, lai varētu nosūtīt un saņemt datus no dažādiem datu avotiem. Šo saskarni nosauca par: Open Database Connectivity jeb atvērtā saikne ar datu bāzi. Izmantojot ODBC pielikumu, programmētāji varēja izstrādāt lietojumus, lai izmantotu vienotu saskarni, lai piekļūtu datiem, neuztraucoties par mijiedarbību ar vairākiem informāciju avotiem. Tas tiek sasniegts pateicoties tam, ka dažādu datu bāzu piegādātāji, izveido dziņus, kas īsteno īpaša satura funkciju izpildi ņemot vērā savu produktu īpatnības. Lietojumi izmanto šīs funkcijas, lai īstenotu pieeju dažādiem datu avotiem. MFC pilnveidoja ODBC lietojumprogrammu izstrādātājiem. Īstā ODBC saskarne ir parastā procesuālā API. Tā vietā, lai izveidotu vienkāršu procesuālo API, MFC izstrādātāji radīja abstraktu klašu kopumu, kas pārstāvēja datu bāzes loģisko būtību.