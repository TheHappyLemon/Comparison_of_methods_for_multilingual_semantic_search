Ufici galerija (itāļu: Galleria degli Uffizi) ir viens no vecākajiem un slavenākajiem mākslas muzejiem pasaulē. Tā atrodas Florencē, Itālijā. Pili sāka celt Džordžio Vazāri 1560. gadā pēc Kozimo I de Mediči pasūtījuma. Tā bija domāta kā biroja telpas Florences maģistrātiem, no kā arī cēlies nosaukums. Celtniecību pēc Vazāri skicēm turpināja Alfonso Paridži un Bernardo Buontalenti, un tā tika beigta 1581. gadā. Iekšpagalms ir garš un šaurs, atvērts uz Arno upes pusi tā tālākajā galā ar dorisko orderi, kas artikulē iekšpagalmu, nenodalot to pilnībā, tāpēc arhitektūras vēsturnieki to dēvē par pirmo idealizēto ielas skatu Eiropā. Tieši ar Annas Marijas Lodovicas, pēdējās Mediči mantinieces gādību, Mediči kolekcija palikusi Ufici Galerijā saskaņā ar Patto di famiglia līgumu. Sākot ar 16.gs. Galerija bijusi atvērta īpašiem apmeklētājiem, bet no 1765. gada arī plašākai publikai. Milzīgās kolekcijas dēļ daži tās mākslas darbi pagātnē tikuši pārvietoti uz citiem Florences muzejiem, piemēram, dažas slavenas statujas - uz Bardžello. Gadsimta sākumā tika aizsākts projekts muzeja izstādīšanas laukuma paplašināšanai līdz 2006. gadam no 6,000 līdz gandrīz 13,000 kvadrātmetriem, ļaujot publikai apskatīt tos daudzos mākslas darbus, kas parasti glabājas noliktavā. 1993. gadā Via dei Georgfili uzsprāga mašīnā ievietota bumba un sabojāja vairākas pils daļas, nogalinot piecus cilvēkus. Vislielākie bojājumi bija Niobes istabai, kuras klasiskās skulptūras un neoklasiskais interjers tika atjaunots, taču freskas ir neglābjami bojātas. Spridzinātāja identitāte netika noskaidrota, bet ir aizdomas, ka vainojama mafija. Mūsdienās Ufici ir viena no vispopulārākajām tūristu atrakcijām Florencē. Tūrisma aktīvajā sezonā (jūlijā) rindā var nākties gaidīt pat piecām stundām. Apmeklētājiem, kas rezervē biļetes iepriekš, ir īsāks gaidīšanas laiks.