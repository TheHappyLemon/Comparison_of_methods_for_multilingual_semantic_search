Saņņikova šaurums (krievu: пролив Санникова, jakutu: Санников силбэһиитэ) ir jūras šaurums Ziemeļu Ledus okeānā Krievijā, Jaunsibīrijas salu arhipelāgā. Tas atdala Ļahova salu Mazo Ļahova salo dienvidos no Anžū salu Koteļnijas salas ziemeļos un savieno Laptevu jūru rietumos un Austrumsibīrijas jūru austrumos. Šaurums ir ap 240 km garš un šaurākajā vietā 55 km plats, lielāko gada daļu sastopams ledus. Šaurums ir daļa no Ziemeļu jūras ceļa un tā nelielais vidējais dziļums ierobežo kuģu iegrimi līdz 11 m. Šaurumu pirmais šķērsojis krievu rūpnieks Ivans Ļahovs 1773. gadā. Sākotnēji nosaukts par godu Eduarda Tolla ekspedīcijas ārstam Viktoram Katinam-Jarcevam, bet 20. gadsimta sākumā pārdēvēts tagadējā vārdā par godu Ļahova līdzgaitniekam Jakovam Saņņikovam. Šauruma krasti neapdzīvoti, Koteļnijas salas piekrastē ir divas polārstacijas — Saņņikova un Zemļa Bunge.