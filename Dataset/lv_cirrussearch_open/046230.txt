Peipsisēres pagasts (igauņu: Peipsiääre vald) ir viena no 8 Igaunijas Tartu apriņķa pašvaldībām tā ziemeļaustrumos. Pašvaldībā ietilpst 1 pilsēta (Kallaste), 4 lielciemi (Alatskivi, Kazepē, Kolkja, Varnja) un 84 ciemi. Pagasts izveidots 2017. gada reģionālās reformas gaitā, apvienojot Alatskivi, Palas, Peipsisēres un Varas pagastus, kā arī Kallastes pilsētu. Robežojas ar Peipusa ezeru austrumos, Kastres pagastu dienvidos, Lūnjas pagastu dienvidrietumos, Tartu pagastu rietumos, kā arī Jegevas apriņķa Mustvē pagastu ziemeļrietumos.