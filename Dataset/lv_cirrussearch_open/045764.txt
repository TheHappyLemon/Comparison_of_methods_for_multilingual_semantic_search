"Pērlhārbora" (angļu: Pearl Harbor) ir 2001. gada romantiska kara drāma, kuras režisors un viens no producentiem ir Maikls Bejs. Galvenās lomas filmā atveido Bens Afleks, Džošs Hārtnets, Keita Bekinseila, Kuba Gudings jaunākais, Toms Saizmors un Džons Voits. Filmas pasaules pirmizrāde notika 2001. gada 11. maijā Pērlhārborā Havaju salās. Filmā tiek sekots līdzi diviem labākajiem draugiem un skaistai medmāsai, kuri ir iekļuvuši Pērlhārboras bombardēšanas šausmās 1941. gada 7. decembrī.