Islāms ASV (angļu: Islam in the United States) ir trešā lielākā reliģija Amerikas Savienotajās Valstīs pēc kristietības un jūdaisma. Saskaņā ar ASV reliģiju skaitīšanas datiem 2020. gadā valstī dzīvoja 4,45 miljoni musulmaņu, kas veidoja 1,3 % iedzīvotāju, no tiem Ņujorkā dzīvoja vairāk nekā 724 tūkstoši. Saskaņā ar 2001. gada pētījumu, ko veica Kentukijas Universitātes islāma studiju asociētais profesors Ihsans Bagbijs (Ihsan Bagby), 64 % no amerikāņiem, kas pievērsušies islāmam, bija afroamerikāņi, 27 % — baltādainie, 6 % — latīņamerikāņi un 3 % — citas rases pārstāvji.