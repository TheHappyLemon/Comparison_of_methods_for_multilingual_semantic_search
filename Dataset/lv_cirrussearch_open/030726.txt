Mandeļu bezē jeb mandeļcepumi (franču: macarons ([makaʁɔ̃])) ir franču tradicionālie cepumi, ko gatavo no olu baltuma, pūdercukura un mandeļu miltiem, masu ar pārtikas krāsvielām iekrāsojot dažādās krāsās. Mūsdienās mandeļu bezē cep arī daudzās citās Eiropas valstīs, kā arī Ziemeļamerikā un Austrumāzijā. Visslavenākie ir ar ganašē, sviesta krēmu vai džemu pildīti mandeļu bezē.