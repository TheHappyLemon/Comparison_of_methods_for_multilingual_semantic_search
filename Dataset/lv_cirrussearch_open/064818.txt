"Cietākais rieksts" (angļu: A Good Day to Die Hard) ir 2013. gada ASV asa sižeta trillera filma, kuras režisors ir Džons Mūrs. Filmā galvenās lomas atveido Brūss Viliss, Džejs Kurtnijs, Sebastians Kohs, Jūlija Snigira, Raša Bukvičs, Kouls Hausers, Amaurijs Nolasko un Sergejs Kolesņikovs. Šī ir piektā un pēdējā filma "Cietais rieksts" filmu sērijā, tā kā Viliss 2022. gadā paziņoja par aktiera karjeras beigām. Filma stāsta par Džonu Makleinu (Viliss), kuram ir jādodas uz Krieviju, lai atbrīvotu savu dēlu, CIP aģentu, no cietuma. Filmas "Cietākais rieksts" pirmizrāde notika 2013. gada 31. janvārī. Filma guva finansiālus panākumus, tomēr saņēma sliktas kritiķu atsauksmes.