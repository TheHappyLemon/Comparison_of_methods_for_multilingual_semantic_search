"Katastrofu mākslinieks" (angļu: The Disaster Artist) ir 2017. gada biogrāfiska drāma, kuras režisors, kā arī viens no producentiem un galveno lomu atveidotājiem ir Džeimss Franko. Galvenās lomas atveido Deivs Franko, Sets Rogens, Elisona Briē un Džošs Hatčersons. Filmas pirmizrāde notika 2017. gada 12. martā Ostinā. Filma tika nominēta Amerikas Kinoakadēmijas balvai kategorijā "Labākais adaptētais scenārijs". Kad Gregs Sestero, kurš vēlas kļūt par kinoaktieri, aktieru klasē satiek noslēpumaino un dīvaino Tomiju Vaizo, abi izveido unikālu draudzību un dodas uz Holivudu piepildīt savus sapņus.