Džozefs Frenks "Basters" Kītons (angļu: Joseph Frank "Buster" Keaton; dzimis 1895. gada 4. oktobrī, miris 1966. gada 1. februārī) bija amerikāņu aktieris, režisors, producents un rakstnieks. Bijis pazīstams ar lomām mēmajā kino. Žurnāls Entertainment Weekly viņu ierindoja 7. vietā visu laiku izcilāko režisoru sarakstā. 1999. gadā viņš iekļuva Amerikas Kinoinstitūta saraksta "Visu laiku izcilākā vīriešu kārtas zvaigzne" 21. vietā. 2002. gadā Sight & Sound veiktajā vispasaules aptaujā Kītona režisēto filmu "Ģenerālis" (1926) ierindoja 15. vietā. Orsons Velss ir izteicies, ka "šī ir visu laiku labākā komēdija, labākā pilsoņu kara filma un, iespējams, visu laiku labākā filma". 1960. gadā saņēmis Kinoakadēmijas goda balvu. 1960. gadā Kītonam piešķīra divas zvaigznes Holivudas Slavas alejā. Miris 1966. gadā 70 gadu vecumā. Režisējis arī filmas "Šerloks jaunākais" (1924), Steamboat Bill, Jr. (1928) un The Cameraman (1928).