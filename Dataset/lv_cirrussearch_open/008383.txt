Koordinātas: 35°52′57″N 76°30′48″E﻿ / ﻿35.88250°N 76.51333°E﻿ / 35.88250; 76.51333 K2, Čogori, Godvina Ostina kalns, Dapsangs ir augstākā virsotne Karakorumā. Augstums 8611 m virs jūras līmeņa, otrā augstākā virsotne pēc Everesta. K2 atrodas uz Ķīnas un Pakistānas pakļautībā esošās Gilgitas-Baltistānas robežas. Nosaukums K2 ir saistīts ar to, ka sava laikā Britu Indijas topogrāfiskais dienests reģistrēja daudzas kalnu virsotnes bez nosaukumiem, un piešķīra apzīmējumus pēc kalnu sistēmas (šajā gadījumā - Karakoruma) pirmā burta un kārtas numura. Vēsturiski ir iegājies, ka galvenokārt lieto nosaukumu K2. Kalns sastāv no granītiem un gneisiem. Dienvidu nogāzē līdz 3500 m augstumam Šaiokas upes (Indas pieteka) virzienā atrodas Baltoro šļūdonis, kura garums sasniedz 60 km un platība — 770 km2.