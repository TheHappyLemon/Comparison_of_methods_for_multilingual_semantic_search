"Sapieris" (angļu: The Hurt Locker) ir 2008. gada ASV kinofilma, kara trilleris. Filmas režisore ir Ketrina Bigelova, scenāriju sarakstīja Marks Bols. Filmas darbība lielākoties notiek Irākā, bet filmēšana norisinājās Jordānijā, netālu no Irākas robežas. Filma tika nominēta deviņām Amerikas Kinoakadēmijas balvām un sešās nominācijās tā uzvarēja, tajā skaitā arī nominācijās labākā filma, labākais režisors un labākais oriģinālscenārijs. Šī ir Summit Entertainment veiksmīgākā filma.