Organsu kalnu nacionālais parks (portugāļu: Parque Nacional da Serra dos Órgãos) ir 1939. gadā izveidots nacionālais parks Brazīlijas dienvidaustrumos, Riodežaneiro štatā uz ziemeļiem no Riodežaneiro, pie Teresopolisas. Nacionālais parks ir trešais vecākais valstī. Tiek aizsargāta Maras kalnu sistēmas daļa — Organsu kalni. Kalnu nosaukums cēlies no to formas, kas portugāļu ieceļotājiem atgādināja katedrāļu ērģeles (Órgão).