Krustlapu drudzene (latīņu: Gentiana cruciata) ir augu suga genciānu dzimtas drudzeņu ģintī. Savvaļā tā ir sastopama dažviet Āzijā, centrālajā un austrumu Eiropā. Latviju šķērso sugas izplatības ziemeļrietumu robeža un tādēļ tā valsts teritorijā ir sastopama reti — galvenokārt upju ielejās, kā arī sausās pļavās. Suga ir ierakstīta Baltijas jūras reģiona Sarkanajā grāmatā un Latvijas Sarkanajā grāmatā 3. kategorijā.