Džons Keredīns (angļu: John Carradine; dzimis 1906. gada 5. februārī, miris 1988. gada 27. novembrī) bija amerikāņu aktieris. Keredīns tiek uzskatīts par vienu no visu laiku labākajiem otrā plāna aktieriem amerikāņu kino. Iespējams, vislabāk pazīstams atveidojot Grāfu Drakulu filmās House of Frankenstein (1944), House of Dracula (1945), Billy the Kid Versus Dracula (1966) un Nocturna: Granddaughter of Dracula (1979). Pazīstams arī ar lomām vesternos, Šekspīra adaptācijās un mazbudžeta B klases filmās. Vienu no savām zināmākajām lomām atveidojis arī Džona Forda drāmā "Dusmu augļi" (1940). Kopumā Keredīnam bijušas lomas 351 filmā un televīzijas pārraidē. Atveidojis lomas arī tādās filmās kā Captains Courageous (1937), "Bāskervilu suns" (1939), "Pasta kariete" (1939), "Džonijs Ģitāra" (Johnny Guitar, 1954), The Ten Commandments (1956), "Vīrs, kurš nošāva Libertiju Volensu" (1962), "Viss, ko jūs esat vēlējušies zināt par seksu, bet baidījušies pavaicāt" (Everything You Always Wanted to Know About Sex* (*But Were Afraid to Ask), 1972), "Furgons Berta" (Boxcar Bertha, 1972), "Šāvējs" (The Shootist, 1976), The Sentinel (1977), The Howling (1981), The Secret of NIMH (1982) un "Pegija Sjū precas" (1986).