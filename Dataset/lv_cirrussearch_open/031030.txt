InformNapalm ir brīvprātīgo projekts, kura mērķis ir informēt sabiedrisko domu par Krievijas agresiju pret Ukrainu. Lai informācija sasniegtu iespējami plašāku lasītāju loku, projekta autori sagatavo publicēto materiālu tulkojumus vairākos desmitos pasaules valodu. Starp šīm valodām ir japāņu, ķīniešu un arābu valodas. Interneta mājaslapa informnapalm.org tika izveidota 2014. gada sākumā pēc Krievijas militārās agresijas pret Ukrainu un Krimas okupācijas. Kopš projekta darbības sākuma ir tikušas veiktas divas pamatīgas izpētes par Doneckas apkaimē notriekto “Boeing-777”, sakārtota Krievijas karaspēka daļu, kuras piedalās kaujās Ukrainas teritorijā  datu bāze, kā arī nopublicēta tabula ar Krievijas Federācijas karavīru uzšuvēm. Saskaņā ar viena no projekta dibinātājiem, žurnālista Romana Burkas, teikto, kā pirmie projekta komandai pievienojās brīvprātīgie no Krimas un Gruzijas, pēc tam okupētā Donbasa un brīvās Ukrainas iedzīvotāji, kā arī cilvēki no citām pasaules valstīm. Galvenie projekta darbības virzieni ir tā sauktie “baltās” izlūkošanas pētījumi, izmantojot OSINT (ang. open- source intelligence) metodes – iegūstot informāciju no atklātiem avotiem, tajā skaitā sociālajiem tīkliem. Projekta analītiskās daļas būtība balstās uz situācijas frontē, tā sauktajā Pret teroristiskas Operācijas Zonā (ATO), ievietojot regulārus ziņojumus  par tekošo situāciju. Projektā ir iesaistījusies plašs insaideru tīkls no okupētajām teritorijām Donbasā un Krimā. Ar viņu palīdzību tiek pārbaudīta OSINT pētījumu informācija, kura attiecas uz krievu izcelsmes militāro tehniku, kāda atrodas frontes līnijā.  Pēc krievu intervences Sīrijā uzsākšanas, InformNapalm mājaslapa aizsāka Krievijas pilotu, kuri bombardē sīriešu pilsētas, personas datu publikāciju sēriju. Šīs publikācijas izraisīja negatīvu reakciju Krievijā, jo īpaši no prezidenta preses sekretāra Dmitrija Peskova puses. Savā atbildē mājaslapas autori paziņoja, ka “katrs pamiera pārkāpums Donbasā, kuru būs veikuši krievu-teroristu spēki, izraisīs nākamo OSINT pētījumu rezultātu publicēšanu, publiskojot tādu informāciju kā vārdus, uzvārdus, fotogrāfijas, lidmašīnu sānu un reģistrācijas numurus kā arī cita veida detaļas un faktus, kas saistīti ar krievu lidotāju noziegumiem Sīrijas militārās operācijas ietvaros.