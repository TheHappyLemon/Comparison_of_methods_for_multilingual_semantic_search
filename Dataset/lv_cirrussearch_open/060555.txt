Petrs Koukals (čehu: Petr Koukal, dzimis 1982. gada 16. augustā) ir Čehijas hokejists, spēlē uzbrucēja pozīcijā. Kopš 2017. gada Koukals pārstāv Čehijas Ekstralīgas komandu Mountfield HK. Iepriekš spēlējis Čehijas Ekstralīgas komandās HC IPB Pojišťovna Pardubice un HC Plzeň, kā arī KHL komandās Ņižņekamskas "Ņeftehimik", Helsinku "Jokerit" un Jekaterinburgas "Avtomobilist". Trīs reizes kļuvis par Čehijas Ekstralīgas čempionu. Čehijas hokeja izlases sastāvā piedalījies piecos Pasaules čempionātos un 2018. gada ziemas olimpiskajās spēlēs.