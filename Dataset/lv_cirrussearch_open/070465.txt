Melnās jūras guberņa (krievu: Черноморская губерния) bija Krievijas Impērijas administratīvi teritoriāla vienība, kas pastāvēja 1896–1918. gadā. Tās administratīvais centrs bija Novorosijska. Tā ziemeļrietumos un ziemeļaustrumos robežojās ar Kubaņas apgabalu, dienvidaustrumos — ar Kutaisi guberņu un dienvidrietumos — ar Melno jūru. 1920. gada 11. maijā tika izveidots Melnās jūras apgabals kā daļa no Kubaņas-Melnās jūras apgabala.