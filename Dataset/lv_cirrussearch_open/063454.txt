Čaitijo pagoda (birmiešu: ကျိုက်ထီးရိုးဘုရား), saukta arī par Zelta akmeni, ir budistu svētvieta Mjanmas Monas štatā. Tā ir neliela pagoda, kas uzcelta uz granīta akmens, kas balansē kraujas malā. Ierodoties pie svētvietas, svētceļnieki — vīrieši aplīmē akmeni ar zelta lapiņām. Sievietēm aizliegts pieskarties akmenim vai pat atrasties tā tuvumā. Ticīgie uzskata, ka akmens kraujas malā ticis novietots pirms 2500 gadiem un tas nenokrīt, pateicoties Budas matam, kas iemūrēts pagodā.