Opus Dei (latviešu: “Dieva darbs”), oficiāli Svētā krusta un Dieva darba prelatūra (latīņu: Praelatura Sanctae Crucis et Operis Dei), ir Romas Katoļu baznīcas prelatūra, kuras mērķis ir līdzdarboties Romas katoļu baznīcas evaņģelizācijas misijā, izplatot aicinājumu uz svētumu un ikdienas darbu svētdarīšanas vērtību. Prelatūru 1928. gada 2. oktobrī dibināja spāņu priesteris Hosemarija Eskrivā. 1950. gadā Romas pāvests Pijs XII to apstiprināja, bet 1982. gadā Romas pāvests Jānis Pāvils II pasludināja to par personālo prelatūru.