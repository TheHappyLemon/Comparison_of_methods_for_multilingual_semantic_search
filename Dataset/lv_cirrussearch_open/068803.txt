Turku katedrāle (somu: Turun tuomiokirkko, zviedru: Åbo domkyrka) ir 12. gadsimta beigās celta Somijas Evaņģēliski luteriskās baznīcas katedrāle, kas atrodas Somijas dienvidrietumos, Turku pilsētā. Tā ir 12. gadsimtā nodibinātās Turku arhidiecēzes galvenā baznīca un visas Somijas Evaņģēliski luteriskās baznīcas "mātes baznīca". Katedrāle 13. gadsimta beigās celta no koka un veltīta Jaunava Marijai un kristietības ieviesējām Somijā Upsālas Heinriham. Ievērojami paplašināta 14. un 15. gadsimtā. Smagi cietusi 1827. gada Lielajā Turku ugunsgrākā, bet atjaunota, to pārbūvējot. Atjaunotās katedrāles altāra un kanceles autors ir Kārlis Ludvigs Engels (Carl Ludvig Engel, 1778 – 1840), bet fresku autors - Roberts Vilhelms Ekmanis (Robert Wilhelm Ekman, 1808 – 1873). Katedrāles galvenās ērģeles 1908. gadā izgatavoja uzņēmums Veikko Virtanen Oy. Katedrālē apglabāti vairāki ievērojami Zviedrijas un Somijas cilvēki, to skaitā Zviedrijas karaliene Karīna Monsdotera (Karin Månsdotter, 1550 – 1612) un Zviedrijas princese Sidrida Vāsa (Sigrid Eriksdotter Vasa, 1566 – 1633).