Aleksandrs Markovičs Šaronovs (krievu: Алекса́ндр Ма́ркович Шаро́нов; dzimis 1942. gada 18. februārī), arī Šaronoņs Sandra (erzju: Шарононь Сандра) ir mordviešu filologs, folklorists, dzejnieks un prozaiķis. Viņš pēta erzju un mokšu vēsturi, mitoloģiju un folkloru. Viņa zināmākais darbs ir 1994. gadā publicētais varoņeposs "Mastorava", kas veidots uz varoņu mītu, dziesmu un teiksmu pamata. Šaronovs ir profesors, filoloģijas zinātņu doktors, Krievijas rakstnieku savienības biedrs. 1996. gadā ieguvis Mordvijas republikas valsts prēmiju, 1997. gadā ieguvis Matīasa Kastrēna biedrības literāro prēmiju.