"Jackass uz visiem laikiem" (angļu: Jackass Forever) ir 2022. gada ASV realitātes kinokomēdija. Filmas režisors un producents ir Džefs Tremeins, pārējie producenti ir Spaiks Džonzs un Džonijs Noksvils, izplatītājs — Paramount Pictures. Šī ir ceturtā Jackass filmu sērijas filma pēc Jackass 3D (2010). Galvenās filmas zvaigznes ir Jackass sākotnējais pamatsastāvs — Noksvils, Stīvs-O, Kriss Pontiuss, Deivs Inglends, Vī Mens, Bīstamais Erens un Prestons Leisijs, kuriem pievienojušās dažādas slavenības un viens no sākotnēja sastāva Jackass locekļiem Bems Mārdžera, ar kuru tika lauzts līgums filmas veidošanas laikā. Filmas Jackass Forever pirmizrāde notika 2022. gada 2. februārī Ķīniešu teātrī Holivudā, Kalifornijā, bet ASV kinoteātros to sāka demonstrēt divas dienas vēlāk — 4. februārī. Filma saņēmusi daudz pozitīvas kritikas, un daudzi norāda, ka šī iespējams ir labākā sērijas filma. Filmas pasaules kases ienākumi ir vairāk nekā 80 miljoni ASV dolāru.