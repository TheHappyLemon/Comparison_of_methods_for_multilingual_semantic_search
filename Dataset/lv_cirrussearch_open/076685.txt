Verdenas kauja bija viena no lielākajām Pirmā pasaules kara kaujām. Tā tika izcīnīta starp vācu un franču armijām no 1916. gada 21. februāra līdz 19. decembrim netālu no Verdenas Ziemeļaustrumfrancijā. Nogalināto skaits pārsniedza ceturtdaļmiljonu un aptuveni pusmiljons tika ievainoti. Tā bija garākā I pasaules kara kauja, kā arī otra asiņainākā tūlīt pēc kaujas pie Sommas (1916). Kaujas pie Sommas sākums 1916. gada 1. jūlijā bija iemesls, kādēļ vāciešiem nācās atsaukt daļu artilērijas spēku no Verdenas, lai pretotos apvienotajam angļu un franču uzbrukumam ziemeļos. Kaujas beigas iezīmēja franču pēdējā ofensīva, kas sākās 1916. gada 11. decembrī un piespieda vāciešus atkāpties līdz savām sākumpozīcijām. Vācieši Verdenas kaujas laikā pirmo reizi vēsturē lietoja liesmu metējus.