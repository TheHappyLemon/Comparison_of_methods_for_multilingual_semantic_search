Kraistčērčas mošeju apšaude (angļu: Christchurch mosque shootings) bija 2019. gada 15. martā noticis labējo teroristu uzbrukums Jaunzēlandes pilsētā Kraistčērčā. Divās apšaudēs (Al Noor mošejā un Linvudas islāma centrā) piektdienas lūgšanu laikā tika nogalināts 51 cilvēks, vēl 49 guva ievainojumus. Tajā pašā dienā tika aizturēti trīs cilvēki, vienam tika izvirzītas apsūdzības. Viens no teroristiem tika identificēts kā Brentons Tarants no Austrālijas. Šī ir pirmā masu apšaude valstī kopš 1997. gada, kā arī nāvējošākais uzbrukums Jaunzēlandes vēsturē.