Šis raksts ir par transpota veidu. Par dzelzceļa infrastruktūru skatīt rakstu dzelzceļš. Dzelzceļa transports ir sauszemes transporta veids, kas balstās uz dzelceļa infrastruktūru. Tas ir viens no sliežu transporta veidiem. Dzelzceļa transporta priekšrocības ar citiem transporta veidiem ir lielā kravnesība (sauszemes transporta veidiem tā ir viena no lielākajām), kā arī lielā energoefektivitāte, savukārt pie trūkumiem noteikti jāmin ierobežotā piekļuve dažādām ģeogrāfiskām vietām. Lai nodrošinātu dzelzceļa transporta pārklājumu, nepieciešams izbūvēt sliedes. Dzelzceļa transports ir attīstīts Eiropā, Ziemeļamerikā un Austrumāzijā. Protams, tas pastāv arī citos pasaules reģionos, bet nereti dzelzceļa tīkla pārklājums nav izbūvēts plaši un izvērsti.