Anda Šafranska (dzimusi 1960. gada 2. decembrī Rīgā) ir Latvijā dzimusi starptautiskā lielmeistare šahā, kas šobrīd pārstāv Franciju. Anda Šafranska ir 8 reizes uzvarējusi Latvijas sieviešu šaha čempionātos, vairākkārt pārstāvējusi Latvijas komandu šaha olimpiādēs un Eiropas šaha komandu čempionātos. Visaugstāko FIDE rangu karjerā sasniedza 2000. gada 1. janvārī, kad ar ELO 2367 ieņēma 59. vietu pasaulē un 1. vietu starp Latvijas šahistēm. Kopš 2000. gada dzīvo Leonā (Francija), bet kopš 2010. gada pārstāv Franciju starptautiskajās šaha sacensībās.