Puckas līcis (poļu: Zatoka Pucka) ir jūras līcis Baltijas jūras dienvidaustrumos Polijas piekrastē, daļa no Gdaņskas līča. No Baltijas jūras to nodala 0,2—3 km platā un 34 km garā Helas strēle. Daļēji pārplūdusi Refas smilšu sēre to sadala austrumu un rietumu daļās. Lielākās apdzīvotās vietas krastos ir Pucka, Hela un Jastarņa. Zem līča nozīmīgas potaša iegulas. Līča rietumu daļa iekļauta Piejūras parka teritorijā; trīs rezervāti.