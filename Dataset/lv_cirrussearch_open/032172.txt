Pasta nodaļas protokola versija 3 jeb POP3 (angļu: Post Office Protocol version 3) ir interneta protokols, kas paredzēts elektroniskā pasta saņemšanai no servera ar klienta programmas palīdzību. Protokols aprakstīts RFC 1939. Lai gan ir izstrādāts protokols (IMAP) ar plašāku funkcionalitāti, POP3 vēl joprojām tiek plaši izmantots. Praktiski visi mūsdienu klientu un e-pasta serveri atbalsta abus standartus (POP3 un IMAP). Vairums e-pasta pakalpojumu sniedzējiem (piemēram, Hotmail, Gmail un Yahoo! Mail) atbalsta arī IMAP un POP3.