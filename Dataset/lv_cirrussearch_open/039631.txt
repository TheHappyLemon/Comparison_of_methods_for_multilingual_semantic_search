Little Mix ir britu meiteņu grupa, kas dibināta 2011. gadā Lielbritānijas šova "X Faktors" astotās sezonas laikā. Grupa uzvarēja šajā sezonā, kļūstot par pirmo un pašlaik vienīgo grupu, kas uzvarējusi šovā. Grupas sastāvā ir Perija Edvardsa, Lī Anna Pinoka un Džeida Tirlvola. Grupu pameta Džesija Nelsona. Grupa ir izdevusi sešus albumus: DNA (2012), Salute (2013), Get Weird (2015), Glory Days (2016) un LM5 (2018)Conffeti (2020). Panākumus Lielbritānijā ir guvuši visi albumi, visi ir debitējuši topa pirmajā desmitniekā, Glory Days ir arī atradies topa 1. vietā. Pirmie divi albumi Lielbritānijā sertificēti ar platīna disku, nākamie divi — dubulto platīna disku. 2017. gada Brit balvu pasniegšanas ceremonijā Little Mix ieguva labākā britu singla balvu par Shout Out to My Ex. Vēl grupa ir divas reizes ieguvusi MTV Europe Music Awards un citus apbalvojumus. Debrett's 2017. gadā grupu ierindoja ietekmīgāko cilvēku Lielbritānijā sarakstā.