"Jo dziļāk mežā" (angļu: Into the Woods) ir 2014. gada muzikāla fantāzijas filma, kuras režisors un viens no producentiem ir Robs Maršals. Galvenās lomas atveido Merila Strīpa, Emilija Blanta, Džeimss Kordens, Anna Kendrika, Kriss Pains un Džonijs Deps. Filmas pirmizrāde notika 2014. gada 8. decembrī Manhatanā. Filma tika nominēta trim Amerikas Kinoakadēmijas balvām: "Labākā aktrise otrā plāna lomā", "Labākais mākslinieka darbs" un "Labākie kostīmi". Filma stāsta par pāri bez bērniem, kurš dodas ceļā, lai pārtrauktu lāstu, ko viņiem uzlikusi atriebīga ragana.