Brīvība uz barikādēm (franču: La Liberté guidant le peuple) ir franču gleznotāja Ežēna Delakruā glezna, kas tapusi par godu 1830. gada Jūlija revolūcijai, kurā tika gāzts karalis Šarls X. Tajā attēlota sieviete, kas simbolizē brīvības konceptu un dievieti, kura ir cilvēku pūļa priekšgalā, kuri dodas pār barikādēm un kritušo ķermeņiem, turot Franču revolūcijas karogu — trikoloru, kas joprojām ir Francijas nacionālais karogs — vienā rokā un musketi ar durkli otrā. Brīvības tēls tiek uzskatīts arī par Francijas republikas simbolu un tiek saukts par Mariannu.