Skrimslis ir organisma struktūra, kuru veido skrimšļaudi. Skrimšļaudi nav tik cieti un neelastīgi kā kaulaudi, bet ir cietāki un elastīgāki par muskuļiem. Skrimšļaudi kopā ar taukaudiem veido tā sauktos irdenos audus. Skrimšļi cilvēka un daudzu citu dzīvnieku sugu organismos atrodas locītavās starp kauliem, ausīs, degunā, elkoņos, ceļos, potītēs, bronhos un citur. Skrimšļaudus iedala elastīgajos, šķiedrainajos un hialīnajos skrimšļaudos. Skrimšļus no ārpuses sedz saistaudu plēve.