Odisejs (sengrieķu: Ὀδυσσεύς) bija grieķis, Itakas karalis un tēls Homēra darbos "Iliāda" un "Odiseja". Odisejs bija precējies ar Pēnelopi. Odisejs ir slavens ar savu viltību un atjautību. Homēra eposā "Iliāda" aprakstīta viņa piedalīšanās Trojas karā. Pēc ilgstoša Trojas aplenkuma grieķi guva uzvaru lielā mērā pateicoties Odiseja ieteikumam par Trojas zirgu. Viņš ieteica grieķiem izgatavot lielu koka zirgu, kurā paslēptos grieķu karavīri, un atstāt to pie Trojas mūriem. Trojieši ievilka zirgu pilsētā, no tā naktī izkāpa grieķu karavīri un atvēra vārtus savam karaspēkam. Tādējādi grieķi guva uzvaru karā. Odiseja atgriešanās mājās pēc Trojas kara ilga desmit gadus. Viņa piedzīvojumus šajā ceļā Homērs aprakstījis savā darbā "Odiseja".