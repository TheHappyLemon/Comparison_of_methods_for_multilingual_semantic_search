Svētais Aleksandrijas Kirils (grieķu: Κύριλλος Ἀλεξανδρείας; dzimis ap 376. gadu, miris 444. gadā) bija baznīcas tēvs, Aleksandrijas patriarhs no 412. gada līdz 444. gadam, viens no Nestorija redzamākajiem oponentiem. 412. gadā no tēvoča Teofila pārņemdams Aleksandrijas patriarha titulu, asi cīnījās pret ideoloģiskajiem pretiniekiem gan baznīcā, gan ārpus tās. Konfliktēja ar Romas impērijas vietvaldi, kas noveda pie tā, ka 415. gadā kristiešu fanātiķi uz ielas nogalināja filozofi Hipatiju. Kirils atbalstīja novatiāņu sektas un ebreju padzīšanu no pilsētas. 431. gadā Efesas koncilā panāca Nestorija mācības nosodīšanu. 1883. gadā Romas Katoļu baznīca atzina Kirilu par baznīcas doktoru.