Idi Amins Dada (Idi Amin Dada; dzimis aptuveni 1925. gadā;[A] miris 2003. gada 16. augustā) bija Ugandas militārais līderis, kā arī valsts prezidents laikā no 1971. līdz 1979. gadam. I. Amina valdīšanas laiks iegājis vēsturē ar cilvēktiesību pārkāpumiem, politiskajām represijām, etnisko vajāšanu, nogalināšanu bez tiesas sprieduma, nepotismu un nesaimniecisku ekonomiku. Cilvēku skaits, kas nogalināti viņa režīma laikā, tiek lēsts starp 100 000 un 500 000. Laikā no 1975. līdz 1976. gadam I. Amins bija Āfrikas Veselības organizācijas priekšsēdētājs. I. Amina vēlme anektēt Tanzānijas Kageras provinci noveda pie Ugandas—Tanzānijas kara 1978. gadā un viņa režīma sabrukuma. Vēlāk viņš aizbēga trimdā uz Lībiju un Saūda Arābiju, kur nodzīvoja līdz nāvei 2003. gada 16. augustā.