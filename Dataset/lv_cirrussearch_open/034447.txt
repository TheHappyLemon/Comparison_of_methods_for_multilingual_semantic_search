Lāsma Liepa (dzimusi 1988. gada 4. jūlijā Rīgā) ir latviešu smaiļotāja, kas kopš 2015. gada pārstāv Turciju. Pārstāvot Latviju, 71 reizi dažādās vecuma grupās kļuvusi par valsts čempioni, izcīnījusi 8. vietu Eiropas U-23 čempionātā. 2015. gada Pasaules čempionātā, jau pārstāvot Turciju, izcīnījusi 12. vietu K-1 200 m distancē, tādējādi kvalificējoties 2016. gada vasaras olimpiskajās spēlēs. L. Liepa kļuva par pirmo Turcijas smaiļotāju starp sievietēm, kas kvalificējusies olimpiskajām spēlēm. 2016. gada jūnijā izcīnījusi uzvaru Eiropas čempionātā K-1 200 m distancē. 2016. gada vasaras olimpiskajās spēlēs startēja pusfinālā gan 200 m, gan 500 m distancē, taču nevienā no tām finālam nekvalificējās.