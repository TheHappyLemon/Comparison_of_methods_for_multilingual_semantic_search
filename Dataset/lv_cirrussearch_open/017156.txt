Delfta (nīderlandiešu: Delft, izrunā: [dɛɫft]) ir pilsēta Nīderlandē, Dienvidholandes provincē. Tā atrodas starp Roterdamu un Hāgu. 2012. gadā Delftā dzīvoja 98,7 tūkstoši iedzīvotāju. Tā ir viena no vecākajām Nīderlandes pilsētām. Pilsēta vairākas reizes ir nopostīta: 16. gadsimtā to skāra postošs ugunsgrēks, bet 17. gadsimtā nopostīja lielgabalu zalves. Kopš 17. gadsimta Delfta ir izslavēta keramikas preču dēļ. Pilsētā ir dzimis un miris nīderlandiešu baroka gleznotājs Jans Vermērs.