Linda Savļaka (dzimusi 1984. gada 1. janvārī) ir bijusī latviešu biatloniste. 1991. gadā sākusi trenēties biatlonā. 2001. gadā Rūpoldingā debitējusi Pasaules kausā. Augstākā individuāli sasniegtā vieta bija 57. vieta Antholcā 2004. gadā 15 km distancē. 2004. un 2005. gadā piedalījusies Pasaules čempionātā. 2004. gadā Oberhofā izcīnījusi 61. vietu 15 km distancē. Piedalījusies 2006. gada ziemas olimpiskajās spēlēs Turīnā, kur ieņēmusi 63. vietu 15 km distancē un 72. vietu sprintā. Pēc 2005.—2006. gada sezonas beigusi karjeru veselības problēmu dēļ.