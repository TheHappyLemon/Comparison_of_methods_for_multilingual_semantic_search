Šis raksts ir par pilsētu Lietuvā. Par citām jēdziena Priekule nozīmēm skatīt nozīmju atdalīšanas lapu. Priekule (izruna (palīdzība·info), lietuviešu: Priekulė) ir neliela pilsēta Klaipēdas rajonā, Lietuvā. Tā atrodas seno kuršu apdzīvotajā teritorijā, Mazās Lietuvas etnogrāfiskajā reģionā, Minijas upes krastos, aptuveni 20 kilometrus no Klaipēdas. Lietuvas sastāvā iekļauta laika posmā no 1923. līdz 1939. gadam, kā arī pēc Otrā pasaules kara 1945. gadā (Lietuvas PSR), līdz tam bijusi Austrumprūsijas sastāvā. Rakstos pirmoreiz minēta 16. gadsimtā.