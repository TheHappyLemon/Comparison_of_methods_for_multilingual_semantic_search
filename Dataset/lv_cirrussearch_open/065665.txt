Dienvidaustrumu Sulavesi (indonēziešu: Sulawesi Tenggara) ir Indonēzijas pirmās pakāpes administratīvā iedalījuma vienība. Izvietojusies valsts vidusdaļā, aizņem Sulavesi salas dienvidaustrumu pussalu, kā arī vairākas salas tās piekrastē, no kurām lielākās ir Butona (4408 km²), Muna (3219 km²), Kabaena (891 km²) un Vavoni (868 km²). Administratīvi iedalās divās pilsētās (provinces galvaspilsēta Kendari un Baubau) un 15 apriņķos.