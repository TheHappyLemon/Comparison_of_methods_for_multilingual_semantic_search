Viktors Fernāns Ošpjē (franču: Victor Fernand Hochepied; dzimis 1883. gada 29. oktobrī, miris 1966. gada 26. martā) bija franču peldētājs, olimpiskās sudraba medaļas ieguvējs. Ošpjē 1900. gada vasaras olimpiskajās spēlēs Parīzē startēja trijās peldēšanas disciplīnās. Sudraba medaļu viņš izcīnīja 200 metru komandu peldējumā, būdams viens no Francijas komandas pārstāvjiem. Viņš startēja arī šķēršļu joslas un 200 metru brīvā stila peldējumā. Taču šajās diciplīnās viņš startēja tikai kvalifikācijas kārtā un finālam nekvalificējās.