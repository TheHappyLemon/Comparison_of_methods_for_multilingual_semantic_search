Paukošana ar zobenu vīriešiem bija viena no septiņām paukošanas disciplīnām, kas tika aizvadīta 1900. gada vasaras olimpiskajās spēlēs, Parīzē. Sacensības tika aizvadītas no 1900. gada 19. līdz 25. jūnijam, 19. un 20. jūnijā tika aizvadīti ceturtdaļfināli, 22. jūnijā notika pusfināli, bet 25. jūnijā notika fināla sacensības. Tās notika Tilerī dārzā, Parīzē un tajā kopā startēja 23 sportisti no 7 valstīm. Zelta medaļu šajā disciplīnā ieguva Francijas paukotājs Žoržs de la Falēzs, sudraba medaļu ieguva arī francūzis Leons Tjēbo, savukārt bronzas medaļu ieguva Austrijas paukotājs Zīgfrīds Flešs. Visām valstīm šī bija pirmās olimpiskās medaļas šajās disciplīnās.