Urho Kaleva Kekonens (Urho Kaleva Kekkonen, dzimis 1900. gada 3. septembrī Pielavesi Austrumsomijas lēnē, miris 1986. gada 31. augustā Helsinkos) bija somu politiķis, Somijas premjerministrs (1950—1953, 1954—1956), Somijas prezidents (1956—1982) no partijas Somijas centrs. Aukstā kara apstākļos Kekonens turpināja "aktīvas neitralitātes" politiku jeb t. s. Pāsikivi-Kekonena līniju, kas ļāva Somijai sadarboties gan ar NATO valstīm, gan PSRS. Kekonens ir visilgāk amatā bijušais Somijas prezidents.