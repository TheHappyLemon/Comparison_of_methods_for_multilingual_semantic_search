Terenss Frederiks Veneiblss (angļu: Terence Frederick Venables; dzimis 1943. gada 6. janvārī, miris 2023. gada 25. novembrī) bija angļu futbolists un futbola treneris. Savas karjeras laikā spēlējis tādos klubos kā Chelsea, Tottenham Hotspur un Queens Park Rangers. 1965. gadā ar Tottenham Hotspur komandu izcīnījis FA kausu. 1964. gadā aizvadījis divus mačus Anglijas futbola izlases rindās. Pēc spēlētāja karjeras beigām kļuvis par treneri, vadot Anglijas klubus Crystal Palace un Queens Park Rangers. No 1984. līdz 1987. gadam vadījis Spānijas komandu Barcelona, ar ko izcīnījis vienu La Liga titulu. Aizvedis arī komandu līdz 1985.—1986. gada Eiropas kausa sezonas finālam. Vēlāk atgriezies Anglijā un kļuvis par Tottenham Hotspur galveno treneri, 1991. gadā izcīnot FA kausu. 1994. gadā kļuvis par Anglijas futbola izlases galveno treneri. Viņa vadībā komanda sasniedza pusfinālu 1996. gada Eiropas čempionātā. Vēlāk bijis arī Austrālijas futbola izlases treneris, kā arī vadījis Middlesbrough un Leeds United.