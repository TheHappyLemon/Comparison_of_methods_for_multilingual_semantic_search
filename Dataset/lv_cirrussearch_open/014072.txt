Meksikas kailgalve (Psilocybe mexicana) ir psihodēliska kailgalvju ģints sēne. Tā ir zināma kā pirmā sēne, no kuras Alberts Hofmanis ieguva psihoaktīvās vielas psilocibīnu un psilocīnu. Abas vielas tika nosauktas pēc sēnes ģints latīniskā nosaukuma (Psilocybe). Meksikas kailgalves izmantoja Ziemeļamerikas un Centrālamerikas vietējie iedzīvotāji vēl pirms vairāk kā 2000 gadiem. Acteki Meksikas kailgalves vietējā valodā dēvēja par teonanacatl (Dieva sēnēm).