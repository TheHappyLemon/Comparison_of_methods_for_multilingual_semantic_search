Dani Minoga (angļu: Danielle Jane "Dannii" Minogue; dzimusi 1971. gada 20. oktobrī) ir austrāliešu dziedātāja, dziesmu autore, aktrise, TV personība, modes dizainere un modele. Viņa kļuva slavena 1980. gadu sākumā, kad piedalījās Young Talent Time un ziepju operā Home and Away. Taču 1990. gadu sākumā viņa pievērsās mūziķes karjerai. D. Minoga guva panākumus ar singliem Love and Kisses un This Is It. 2001. gadā viņa izdeva singlu Who Do You Love Now?, kas ir viens no viņas veiksmīgākajiem ierakstiem un panākumus guva pēc tam izdotais albums Neon Nights. Viņa ir mūziķes Kailijas Minogas jaunākā māsa.