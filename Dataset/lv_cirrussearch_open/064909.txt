Kimenlākso (somu: Kymenlaakso, zviedru: Kymmenedalen — ‘Kimi ieleja’) ir viens no Somijas reģioniem valsts dienvidaustrumos. Izvietojies Somu līča krastā Kimi upes ielejā. Robežojas rietumos ar Ūsimā un Peijethemi, ziemeļos — ar Dienvidsavo, bet austrumos — ar Dienvidkarēliju un Krievijas Ļeņingradas apgabalu. Viens no industriāli attīstītākajiem Somijas reģioniem, kurā atrodas valsts nozīmīgākā osta Kotka. Reģionā 6 pašvaldības, no kurām 3 ir pilsētas — Kotka (51 248 iedzīvotāji; administratīvais centrs), Kouvola (80 483) un Hamina (19 709).