Viljams III un II (nīderlandiešu: Willem III, angļu: William III & II; dzimis 1650. gada 4. novembrī, miris 1702. gada 8. martā) bija Orānas princis kopš dzimšanas. Laikā no 1672. gada līdz pat savai nāvei viņš bija Holandes, Zēlandes, Utrehtas, Gelderas un Overiselas stadhaulders. No 1689. gada viņš valdīja Anglijā un Īrijā kā Viljams III. Tāpat bija arī Skotijas karalis, taču tur viņš pazīstams kā Viljams II. 1686. gada 5. novembrī notikušajā tā sauktajā "Slavenajā revolūcijā" tika gāzts tobrīdējais karalis Džeimss II un tronī nonāca Viljams III. Britu salās viņš valdīja kopā ar savu sievu Mariju II līdz viņas nāvei 1694. gadā. Pats Viljams mira 1702. gada 8. martā.