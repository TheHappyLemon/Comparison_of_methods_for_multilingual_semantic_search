Balkānu federācija jeb Balkānu Federatīvā Republika bija federālas vai konfederālas valsts projekts, kas radās 19. gadsimta beigās un ietvēra Dienvidslāviju, Bulgāriju, Rumāniju, Albāniju un Grieķiju, un kura pamatā galvenokārt bija kreisā politiskā ideoloģija. Šo ideju visaktīvāk apsprieda Dienvidslāvijas, Bulgārijas, Rumānijas un Albānijas jaunās komunistiskās varas pirmajos gados pēc Otrā pasaules kara. Iekļaut plānoja arī Grieķiju, ja pie varas nāktu komunistu valdība. Padomju Savienība aktīvi piedalījās šajā procesā, tomēr pēc Staļina konflikta ar Tito PSRS bloķēja federācijas izveides procesu. Svarīgs federācijas izveides pārtraukšanas iemesls bija risks, ka serbi un, vispārīgi runājot, dienvidslāvi zaudēs dominējošo stāvokli valstī un, no otras puses, nedienvidslāvu tautas kļūs atkarīgas no Belgradas.