Leksands IF ir hokeja komanda, kas bāzēta Leksandā, Zviedrijā, un spēlē Zviedrijas hokeja līgā. Klubs dibināts 1938. gadā. Savulaik četras reizes komanda izcīnījusi arī Zviedrijas čempiones titulu, pēdējo reizi to paveicot 1975. gadā. Pēdējās sezonās komanda bieži rotē starp Zviedrijas hokeja līgu (SHL) un Allsvenskan. 2017. gadā tika pazemināta uz Allsvenskan, taču 2019. gadā atgriezās Zviedrijas hokeja līgā. 2000.—01. gada sezonā komandas sastāvā spēlēja Viktors Ignatjevs un Sergejs Naumovs, savukārt 2003.—04. gada sezonā divas spēles Leksands IF rindās aizvadīja arī Aleksandrs Semjonovs.