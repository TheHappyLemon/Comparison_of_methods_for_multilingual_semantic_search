Emilija Olīvija Laura Blanta (angļu: Emily Olivia Laura Blunt; dzimusi 1983. gada 23. februārī) ir angļu aktrise. Viņas pirmā lielā loma bija 2004. gada britu drāmā My Summer of Love. 2006. gadā filmējās "Sātans Pradas brunčos", par ko tika nominēta Zelta globusa balvai un BAFTA kino balvai. Vēlāk aktrise piedalījās filmu "Čārlija Vilsona karš" (2007), "Jaunā Viktorija" (2009), "Vilkatis" (2010), Wild Target (2010), "Likteņa labotāji" (2011), "Rītdienas robeža" (2014), "Klusā pasaule" (2018), "Openheimers" (2023) uzņemšanā. 2007. gadā E. Blanta saņēma Zelta globusa balvu par lomu 2005. gada BBC seriālā Gideon's Daughter.