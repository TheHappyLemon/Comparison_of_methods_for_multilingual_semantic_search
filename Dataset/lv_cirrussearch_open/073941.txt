Mount&Blade ir Turcijas kompānijas TaleWorlds izstrādāta un Paradox Interactive izdota viduslaiku, vienspēlētāja darbības lomu datorspēle. Spēle radās no neatkarīga Armagana Javuza un viņa sievas Ipekas Javuzas projekta. Mount&Blade ir darbības orientētā lomu spēles, kas ir īpaši vērsta kaujām uz zirgiem. Atšķirībā no citām šī žanra spēlēm, tajā nav fantāzijas elementi. Šeit spēlētājam nav noteikts stāsts, kuram jāseko. Spēle sākas viduslaiku pasaulē Kalrādijā (Calradia), kurā spēlētājam ir iespēja pievienoties vienai no piecām karojošām pusēm, būt noziedzniekam vai neitrālam. 2010. gada 30. martā tika izdots spēles papildinājums Mount&Blade: Warband.