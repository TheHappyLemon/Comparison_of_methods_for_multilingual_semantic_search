Erevānas automobiļu rūpnīca (armēņu: Երեւանի ավտոմեքենաների գործարան), plašāk pazīstama pēc nosaukuma krievu valodā Ереванский автомобильный завод (ЕрАЗ, ErAZ jeb JerAZ; jeraz armēņu valodā ir "sapnis"), bija Armēnijas autobūves rūpnīca Erevānā. Tā tika izveidota 1966. gadā un ražoja kravas mikroautobusus. 1995. gadā rūpnīca tika privatizēta, bet 2002. gadā uzņēmums bankrotēja.