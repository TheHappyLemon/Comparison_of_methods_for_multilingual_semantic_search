Matīass Ēlunds (zviedru: Mattias Öhlund; dzimis 1976. gada 9. septembrī Piteā, Zviedrijā) ir bijušais zviedru hokejists, aizsargs, Zviedrijas hokeja izlases dalībnieks. Karjeras laikā aizvadījis 909 spēles Nacionālās hokeja līgas klubos Vankūveras "Canucks" un Tampabejas "Lightning". Zviedrijas izlases sastāvā kļuvis par 2006. gada olimpisko un 1998. gada pasaules čempionu hokejā.