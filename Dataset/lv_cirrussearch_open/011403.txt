Daglass Makarturs (angļu: Douglas MacArthur; dzimis 1880. gada 26. janvārī, miris 1964. gada 5. aprīlī) bija amerikāņu ģenerālis un Filipīnu armijas feldmaršals. Viņš bija ASV armijas štāba priekšnieks 1930. gados un D. Makarturam bija nozīmīga loma Klusā okeāna frontē Otrā pasaules kara laikā. Par darbību Filipīnu kampaņā ir saņēmis ASV augstāko militāro ordeni Goda medaļu. Artūrs Makarturs IV un D. Makarturs ir vienīgie tēvs un dēls, kas abi saņēmuši šo ordeni. Kopumā ASV armijā dienējis no 1903. līdz 1951. gadam.