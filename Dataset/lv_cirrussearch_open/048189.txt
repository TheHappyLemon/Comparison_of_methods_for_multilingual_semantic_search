Kangerlusuakas lidosta (grenlandiešu: Mittarfik Kangerlussuaq, dāņu: Søndre Strømfjord Lufthavn) ir lidosta Grenlandes dienvidrietumos, Kangerlusuakas apdzīvotajā vietā. Viena no divām civilajām Grenlandes lidostām (otra ir Narsarsuakas lidosta), kas spēj uzņemt lielākus gaisa kuģus. Tā atrodas vairāk iekšzemē, tāpēc to mazāk ietekmē migla un vēji. Lidosta tika uzcelta 1941. gadā, kad Otrā pasaules kara laikā Grenlande atradās ASV kontrolē. Nodota civilā Grenlandes kontrolē 1992. gadā. Vairums pasažieru izmanto lidostu tranzītam uz citām Grenlandes lidostām. Regulārie lidojumi:  Dānija: Kopenhāgena  Grenlande: Āsiāta, Ilulisata, Manītsoka, Narsarsuaka, Nerlelitināta, Nūka, Sisimiuta  Islande: Reikjavika