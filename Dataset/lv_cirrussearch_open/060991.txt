Ola Aina (angļu: Ola Aina, dzimis 1996. gada 8. oktobrī) ir Nigērijas futbolists, spēlē aizsarga pozīcijā, Nigērijas futbola izlases dalībnieks. Kopš 2023. gada Aina pārstāv Anglijas Premjerlīgas komandu Nottingham Forest. Dzimis Londonā, Anglijā, kur Chelsea komandas rindās iesācis savu futbolista karjeru. Ticis izīrēts citam Anglijas klubam Hull City un Itālijas klubam Torino, ar ko viņš 2019. gadā noslēdza arī pilnvērtīgu līgumu. 2020–21. gada sezonu pavadījis īrē Anglijas Premjerlīgas komandā Fulham. Pārstāvējis dažādu vecumu Anglijas jauniešu izlases. 2017. gadā debitējis Nigērijas futbola izlases sastāvā. Piedalījies divos Āfrikas Nāciju kausos.