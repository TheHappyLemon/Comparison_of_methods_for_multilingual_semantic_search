GHV2 (abreviatūra no Greatest Hits Volume 2) ir ASV dziedātājas Madonnas labāko dziesmu izlases albums, kuru ierakstu kompānija Maverick Records sadarbībā ar Warner Bros. Records izdeva 2001. gada 12. novembrī. Šī bija mūziķes Madonnas otrā labāko dziesmu izlase pēc 1990. gada albuma The Immaculate Collection, tomēr atšķirībā no pirmās dziesmu izlases albuma GHV2 netika iekļauta neviena jauna dziesma.