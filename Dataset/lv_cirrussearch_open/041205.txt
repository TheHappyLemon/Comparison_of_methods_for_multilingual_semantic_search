Šis raksts ir par reģionu Āzijas dienvidrietumos. Par citām jēdziena Beludžistāna nozīmēm skatīt nozīmju atdalīšanas lapu. Beludžistāna (beludžu: بلوچستان‬, Balōčistān) ir sauss, tuksnešains un kalnains reģions Irānas augstkalnē. Pakistānas teritorijā atrodas Beludžistānas province, Irānā tā ir lielākā daļa no Sīstānas un Beludžistānas ostāna, bet Afganistānā daļa no dienvidu vilajetiem. Dienvidos reģionu apskalo Arābijas jūra un Omānas līcis. Reģionā lielākoties dzīvo beludži un puštuni. Kopējais reģiona iedzīvotāju skaits tiek lēsts no 18 līdz 19 miljoniem. Lielākās pilsētas ir Kveta, Zāhedāna, Īrānšahra, Turbata, Khuzdāra, Čamana.