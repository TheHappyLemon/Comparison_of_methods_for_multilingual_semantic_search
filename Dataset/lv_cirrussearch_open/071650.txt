Simo Johanness Valakari (somu: Simo Johannes Valakari; dzimis 1973. gada 28. aprīlī) ir somu futbola treneris un bijušais futbolists, spēlējis pussarga pozīcijā. Kopš 2024. gada Valakari ir Latvijas Virslīgas komandas Riga FC galvenais treneris. Savu spēlētāja karjeru sācis Somijas komandās FC Kontu un FinnPa. 1996. gadā pievienojies Skotijas komandai Motherwell. Pēc četrām sezonām Skotijā, 2000. gadā pievienojies Anglijas Premjerlīgas komandai Derby County. Vēlāk spēlējis arī MLS komandā FC Dallas un Somijas komandā TPS. Somijas futbola izlases rindās debitējis 1996. gadā. Kopumā izlases rindās aizvadījis 32 mačus. Pēc spēlētāja karjeras beigām kļuvis par treneri. Divas reizes ar SJK un vienu reizi ar KuPS kļuvis par Somijas augstākās līgas jeb Veikkausliiga uzvarētāju. 2023. gadā kļuvis par Latvijas Virslīgas komandas FK Auda galveno treneri, aizvedot komandu līdz trešajai vietai. Pēc vienas sezonas FK Auda komandā kļuvis par Riga FC treneri.