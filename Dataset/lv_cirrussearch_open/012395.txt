Ķīmiskā formula ir koncentrēts veids, kā atainot informāciju par atomiem, kas veido noteiktu ķīmisko savienojumu. Molekulāriem savienojumiem tas uzrāda katru no savienojumu veidojošiem ķīmiskajiem elementiem, ko pieraksta ar attiecīgo elementa simbolu. Turklāt ar aiz elementa simbola apakšrakstā rakstītu ciparu norāda atomu skaitu katrā šī savienojuma molekulā. 19. gadsimta avotos apakšraksta vietā nereti lietoja augšrakstu. Jonu savienojumiem un citām nemolekulārām vielām apakšraksts apzīmē elementu daļas empīriskajā formulā.