Metjū Modains (angļu: Matthew Modine; dzimis 1959. gada 22. martā) ir amerikāņu aktieris un filmu veidotājs, kas atpazīstamību ieguva pēc ASV Jūras kājnieku ierindnieka/seržanta Dž.T. "Džokera" Deivisa lomas filmā "Pilns bruņojums". Filmējies tādās filmās kā Birdy (1984), Vision Quest (1985), "Precējies ar mafiju" (1988), Gross Anatomy (1989), "Slepkavnieku sala" (Cutthroat Island, 1995), Pacific Heights, "Tumšais bruņinieks atgriežas" (2012), "Īsie stāsti" (Short Cuts, 1993) un "Katrā dotajā svētdienā" (1999). Atveidojis Martina Brenera lomu Netflix zinātniskā fantastikas šausmu seriālā Stranger Things, Salivanu Grofu seriālā Weeds, Donu Frensisu televīzijas filmā And the Band Played On (1993) un Ivanu Tēringu seriālā Proof. Modains divas reizes nominēts Zelta globusa balvai kategorijā "Labākais aktieris miniseriālā vai televīzijas filmā" par lomām filmās And the Band Played On un What the Deaf Man Heard, kā arī kopā ar visu aktieru sastāvu saņēma speciālo Zelta globusa balvu par darbu pie filmas Short Cuts. Vēl viņš nominēts Primetime Emmy balvai kategorijā "Labākais galvenās lomas aktieris miniseriālā" par lomu filmā And the Band Played On.