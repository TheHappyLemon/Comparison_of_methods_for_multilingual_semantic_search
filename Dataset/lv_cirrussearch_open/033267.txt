2015.—2016. gada Itālijas futbola čempionāta A sērijas sezona bija 84. A sērijas sezona un 114. Itālijas futbola čempionāta sezona kopumā. Tā sākās 2015. gada 22. augustā un noslēdzās 2016. gada 15. maijā. Par A sērijas uzvarētājiem kļuva Turīnas "Juventus" futbolisti, kas Itālijas čempionu titulu izcīnīja 32. reizi kluba vēsturē. Sezonas rezultatīvākais spēlētājs ar 36 vārtiem bija Napoli pārstāvošais Gonsalo Igvains.