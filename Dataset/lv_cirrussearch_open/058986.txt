Kārlis Heincs Rīdle (vācu: Karl-Heinz Riedle, dzimis 1965. gada 16. septembrī) ir bijušais Vācijas futbolists, spēlēja uzbrucēja pozīcijā, bijis Vācijas futbola izlases dalībnieks. Savu karjeru iesācis FC Augsburg komandā. 1987. gadā pievienojies Werder Bremen komandai. Savā pirmajā sezonā Rīdle guva 18 vārtus un palīdzēja komandai kļūt par Vācijas Bundeslīgas čempioniem. No 1990. līdz 1993. gadam spēlējis Itālijas komandā Lazio. Vēlāk atgriezies Vācijā un pievienojies Borussia Dortmund. Tur viņš vēl divas reizes kļuva par Bundeslīgas uzvarētāju, kā arī 1996.–1997. gada sezonā uzvarēja UEFA Čempionu līgā. Pēc uzvaras Čempionu līgā, Rīdle pārcēlās uz Anglijas klubu Liverpool. Savu karjeru noslēdzis Fulham komandā, kur 1999–2000. gada sezonas noslēguma bijis arī komandas pagaidu treneris. Ar Vācijas futbola izlasi uzvarējis 1990. gada FIFA Pasaules kausā. Piedalījies arī 1994. gada FIFA Pasaules kausā, 1992. gada Eiropas čempionātā un 1988. gada vasaras olimpiskajās spēlēs.