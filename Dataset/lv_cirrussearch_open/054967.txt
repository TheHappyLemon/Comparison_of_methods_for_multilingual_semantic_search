"Smurfi" (angļu: The Smurfs) ir 2011. gada ASV ģimenes animācijas spēlfilma, kuras režisors ir Radža Gosnels. Galvenās lomas atveido Nīls Patriks Heriss, Džeima Meisa, Sofija Vergara, un Henks Azairija, bet animētos tēlus ierunājuši Džonatans Vinterss, Keitija Perija, Džordžs Lopezs, Antons Jeļčins, Freds Armisens un Alans Kamings. Filmas pirmizrāde notika 2011. gada 16. jūnijā nelielā Spānijas pilsētiņā Huskarā, kur tam par godu lielāko daļu pilsētas ēku, ieskaitot baznīcu, nokrāsoja zilā krāsā. ASV filmas pirmizrāde notika 2011. gada 29. jūlijā. Filmai izdoti trīs turpinājumi: 2013. gada filma "Smurfi 2" un 2017. gada filma "Smurfi: Zudušais ciemats".