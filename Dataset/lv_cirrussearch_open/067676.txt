Mežgorje (krievu: Межгорье, baškīru: Межгорье) ir pilsēta Baškortostānā, Krievijas Federācijā. Pilsēta atrodas republikas austrumu daļā, 140 km no Ufas. Sastāv no diviem 20 km viens no otra attāliem mikrorajoniem — Centrālā un Dienvidrietumu. Abas pilsētas daļas ir slēgtas apmeklējumiem, pēc pavadoņu novērojumiem tiek uzskatīts, ka tur Jamantau kalnā no 1978. līdz 2007. gadam uzbūvētas bumbu patvertnes kodolkara gadījumam. Lai piesegtu šo celtniecību un rajonu no apmeklētājiem, ap pilsētu izveidots Dienvidurālu dabas rezervāts.