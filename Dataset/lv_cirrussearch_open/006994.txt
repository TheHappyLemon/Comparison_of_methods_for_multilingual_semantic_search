Malmes FF (zviedru: Malmö Fotbollförening, Malmö FF) ir profesionāls futbola klubs, kas ir bāzēts Malmē, Zviedrijā. Klubs spēlē Zviedrijas augstākajā futbola līgā Allsvenskan. Malmes FF tika dibināts 1910. gada 24. februārī. Pastāvēšanas laikā tas ir izcīnījis 23 Zviedrijas čempionu titulus un 15 Zviedrijas kausus, kas to padara par Zviedrijas visu laiku sekmīgāko futbola klubu izcīnīto titulu ziņā. Vēl Malmes FF ir trīs reizes uzvarējis Allsvenskan līgā, kad Zviedrijas čempioni netika noskaidroti ar šī turnīra palīdzību. 1979. gadā klubs sasniedza Eiropas čempionvienību kausa finālu, kur ar rezultātu 0:1 zaudēja angļu klubam Notinghemas "Forest". Līdz pat 2011. gadam Malmes FF ir vienīgie, kas sasnieguši šī turnīra finālu, par šo sasniegumu klubs tika apbalvots ar Svenska Dagbladet zelta medaļu. Klubs savas mājas spēles aizvada Swedbank stadionā. Klubs pirmoreiz Allsvenskan līgā uzvarēja 1944. gadā. Lielākos panākumus tas guva 1970. gados, kad ieguva 5 Zviedrijas čempiona titulus un izcīnīja 4 Zviedrijas kausus.