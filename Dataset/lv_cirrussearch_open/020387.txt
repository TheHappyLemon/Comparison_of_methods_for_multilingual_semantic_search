Jūrascūciņu apakšdzimta (Caviinae) ir jūrascūciņu dzimtas (Caviidae) apakšzimta, kas apvieno 16 mūsdienās dzīvojošas sugas 3 ģintīs un vairākas izmirušas ģintis. Šī ir lielākā jūrascūciņu dzimtas apakšdzimta un apvieno lielāko daļu jūrascūciņu sugu. Šajā apakšdzimtā nav ietvertas tikai kapibaras un maras. Vēl nesenā nākotnē pie jūrascūciņu grupas tika pieskaitītas arī moko (Kerodon) sugas, tomēr ģenētiskajos pētījumos noskaidrojās, ka tās ir tuvāk radniecīgas kapibarām un marām. Jaunākajās sistemātikās moko ģints tiek klasificēta kapibaru apakšdzimtā (Hydrochoerinae) kopā ar kapibarām. DNS pētījumi liecina, ka jūrascūciņas (Cavia) un kalnu jūrascūciņas (Microcavia) ir savstarpēji tuvāk radniecīgas nekā ar trešo apakšdzimtas ģinti — dzeltenzobu jūrascūciņām (Galea).