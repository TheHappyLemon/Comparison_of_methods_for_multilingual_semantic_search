Gērijs Ridžvejs (angļu: Gary Leon Ridgway; dzimis 1949. gada 18. februārī), pazīstams arī kā Grīnriveras slepkava (Green River Killer), ir amerikāņu sērijveida slepkava. Viņš ir notiesāts par 48 cilvēku slepkavību un viņš pats ir atzinies gandrīz uz pusi lielāka daudzuma slepkavību veikšanā. Savu iesauku guvis, jo pirmie pieci līķi tika atrasti Grīnriverā. G. Ridgvejs nogalināja vairākas sievietes un meitenes, no kurām lielākā daļa bija prostitūtas, Vašingtonas štatā 1980. un 1990. gados. Upurus parasti nožņaudzis, pēc tam viņas izgāzis mežainās un aizaugušās Kinga apgabala vietās, bieži vien pēc nāves izvarojis upurus. 2001. gada 30. novembrī G. Ridžvejs tika arestēts par četru sieviešu slepkavību (tika atklāta DNS saistība starp slepkavu un upuriem). Vēlāk viņš piekrita atklāt pazudušo sieviešu atrašanās vietu, tādējādi samazinot sev piespriesto sodu no nāvessoda līdz mūža ieslodzījumam.