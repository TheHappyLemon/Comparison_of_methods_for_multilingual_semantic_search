Seviljas katedrāle (spāņu: Catedral de Sevilla) ir Romas katoļu baznīcas dievnams Seviljā, Spānijā. Šī ir lielākā gotiskā katedrāle (un katedrāle vispār) un trešā lielākā baznīca pasaulē. Baznīcas altāris darināts no zelta, tas ir dārgākais pasaulē.[nepieciešama atsauce] Celtniecība sākta 13. gadsimta sākumā, pabeigta nākamajā gadsimtā. Pēc pabeigšanas tā pārspēja Stambulā esošo Svēto Sofiju kā lielākā katedrāle pasaulē. Baznīca uzcelta bijušās mošejas vietā. Katedrālē apglabāts Kristofors Kolumbs. 104 m augstais baznīcas zvana tornis Giralda ir viens no nozīmīgākajiem pilsētas simboliem. 1987. gadā baznīca kopā ar Alkazaru un Indiju Galveno arhīvu iekļauta UNESCO Pasaules mantojuma sarakstā. 2007. gada 31. decembrī katedrāle atzīta par vienu no Divpadsmit Spānijas dārgumiem.