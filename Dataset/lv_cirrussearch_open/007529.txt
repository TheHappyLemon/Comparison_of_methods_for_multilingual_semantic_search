Džesika Anna Simpsone (angļu: Jessica Ann Simpson; dzimusi 1980. gada 10. jūlijā Abilīnā, Teksasas štatā, ASV) ir amerikāņu dziedātāja, aktrise, modes dizainere. Viņa kļuva populāra 1999. gadā, kopš tā laika Džesika Simpsone ir piedalījusies dažādos šovos, filmās un reklāmās, kurās reklamēja dažādus skaistumkopšanas līdzekļus un matu kopšanas līdzekļus. Viņas ieraksti ir veiksmīgi iekļuvuši Billboard Top 40, trīs albumi sertificēti ar zeltu un divi ar platīna disku pēc RIAA sistēmas, četri albumi iekļuvuši Billboard 200 topa pirmajā desmitniekā. Džesika Simpsone Austrālijā ierakstus ir pārdevusi vairāk nekā 426 000 kopiju, viņa ierindojās 113. vietā Austrālijas Ierakstu industrijas asociācijas 1000 labāko pēdējo trīs dekāžu sarakstā (1980—2010). 2009. gadā žurnāls Billboard mūziķi ierindoja 95. vietā starp desmitgades labākajām māksliniecēm. Viņas jaunākā māsa Ešlija Simpsone arī ir dziedātāja.