Vīnkoku dzimta (latīņu: Vitaceae) ir vīnkoku rindas dzimta, kurā ir klasificētas 18 ģintis un vairāk nekā 900 sugas, ieskaitot īsto vīnkoku (Vitis vinifera) un pieclapiņu mežvīnu (Parthenocissus quinquefolia). Dzimta ir ekonomiski nozīmīga, jo vīnkoku (Vitis) sugu ogas, kas ir pazīstamas kā vīnogas, ir populāri kulinārijā izmantojami augļi, no kā ražo arī vīnu. Raflēziju dzimtas parazītiskie augi parazitē uz Tetrastigma ģints liānām.