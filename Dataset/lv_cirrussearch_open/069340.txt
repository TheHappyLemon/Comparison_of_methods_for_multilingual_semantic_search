Joahims Trīrs (norvēģu: Joachim Trier; dzimis 1974. gada 1. martā) ir Dānijā dzimis norvēģu kinorežisors. Viņa filmas aplūko tādus tematus kā mīlestība, ambīcijas, atmiņa un identitāte. Savas karjeras laikā nominēts Amerikas Kinoakadēmijas balvai, BAFTA kino balvai, divām Cēzara balvām un trīs Kannu kinofestivāla apbalvojumiem. Vislabāk pazīstams ar savu "Oslo triloģiju", kurā ietilpst filmas "Reprīze" (Reprise, 2006), "Oslo, 31. augusts" (Oslo, 31. august, 2011) un "Pasaulē sliktākais cilvēks" (2021). Par pēdējo no filmām nominēts Kinoakadēmijas balvai kategorijā "Labākais oriģinālscenārijs", kamēr filmu nominēja balvai kategorijā "Labākā starptautiskā spēlfilma". Režisējis arī filmas "Skaļāk par sprādzieniem" (Louder Than Bombs, 2015) un "Telma" (2017).