Mūzikas ierakstu gada balva "Zelta Mikrofons" ir kopš 1995. gada notiekoša gadskārtēja labāko Latvijas mūziķu apbalvošanas ceremonija. 1994. un 1995. gadā tās nosaukums bija "Mikrofona Gada Balva". 1996. gadā tā tika pārdēvēta par "Latvijas Mūzikas ierakstu gada balva", bet kopš 2014. gada balvas nosaukums ir Mūzikas ierakstu gada balva "Zelta Mikrofons". Gandrīz katru gadu ir mainījies nomināciju formāts, piemēram, 1996. gadā balvas tika pasniegtas 7 kategorijās katrai izdevējkompānijai atsevišķi. 2013. gadā balva tika pasniegta šādās nominācijās: Roka albums Smagā roka vai metāla mūzikas albums Pop albums Pop-rock albums Šlāgermūzikas albums Kantrī albums Tautas vai pasaules mūzikas albums Akadēmiskās mūzikas albums Koru un vokālo grupu mūzikas albums Džeza albums Autordziesmu albums Elektroniskās mūzikas albums Alternatīvās un indie mūzikas albums Mūzikas albums bērniem Mūzikas video klips Koncertieraksts video Debija Deju mūzikas dziesma Dziesma Radio hits Mūža ieguldījums Latvijas mūzikas attīstībā Agrāk balvas pasniegtas arī citās nominācijās, starp tām: Roka dziesma Pop dziesma Šlāgeris vai kantrī dziesma Šlāgeru vai kantrī mūzikas albums Deju mūzikas, hip hop vai r'n'b albums Instrumentālās, filmu vai teātra mūzikas albums