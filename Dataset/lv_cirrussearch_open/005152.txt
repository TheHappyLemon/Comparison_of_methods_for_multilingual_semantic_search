Asuka (japāņu: あすか基地, Asuka Kichi) ir slēgta Japānas polārstacija Karalienes Modas Zemē Antarktīdā. Izveidota 1985. gada 26. martā uz ledus plato 130 km no okeāna piekrastes (Princeses Ranhillas krasta) un ap 40 km uz ziemeļiem no Sērrondanes kalniem. Ierīkota 1984. gadā, kā atbalsta bāze lauka pētījumu programmai Sērrondanes kalnos (ģeoloģija, ģeomorfoloģija, meteorītu meklēšana, glacioloģija, bioloģija). Papildus tam stacijā tika veiktas patstāvīgas novērojumu programmas meteoroloģijā, glacioloģijā, ģeofizikā un atmosfēras augšējo slāņu pētniecībā. Stacijas kopējā platība bija ap 450 m². 1991. gadā lielākā daļa stacijas būvju un ierīču bija ieputināta zem biezas sniega segas. Stacija tika iekonservēta; tajā ierīkota automātiskā meteostacija un periodiski tā tiek izmantota kā vasaras ekspedīciju atbalsta vieta.