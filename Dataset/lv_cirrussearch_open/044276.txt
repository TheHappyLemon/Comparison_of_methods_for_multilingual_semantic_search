Fentanils ir opioīds, ko izmanto kā pretsāpju zāles un kopā ar citām zālēm — kā anestētiķi. Tas iedarbojas ļoti ātri un tā iedarbība nav ilgāka par vienu vai divām stundām. Medicīniski fentanilu ievada ar injekcijām, kā arī lieto plāksteru vai izsmidzināmā veidā. Fentanilu arī izgatavo nelegāli un piejauc heroīnam vai citām narkotikām. Fentanils ir apmēram 100 reizes iedarbīgāks nekā morfīns un 50 reižu iedarbīgāks par heroīnu. 2020.—2021. gadā ASV 64 000 cilvēki mira no šo narkotiku pārdozēšanas.