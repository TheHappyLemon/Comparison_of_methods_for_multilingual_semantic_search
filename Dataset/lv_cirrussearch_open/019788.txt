Mihails Čehovs (krievu: Михаил Александрович Чехов; dzimis 1891. gada 28. augustā, miris 1955. gada 30. septembrī) bija krievu aktieris, režisors un skatuves mākslas pedagogs. Ir krievu rakstnieka Antona Čehova brāļadēls. 1910. gadā pabeidzis Suvorina teātra skolu Pēterburgā. 1913. gadā kļuva par Maskavas Dailes teātra aktieri, laikā no 1924. līdz 1928. gadam vadījis paša izveidoto Otro Maskavas Dailes teātri (kas tika izveidots no Dailes teātra pirmās studijas). Pēc tam emigrējis un strādājis vairākās valstīs. Laikā no 1931. līdz 1934. gadam strādājis Rīgā, 1931. gadā darbojās Rīgas Krievu drāmas teātrī. Laikā no 1932. līdz 1934. gadam Čehovs bijis Latviešu aktieru arodbiedrības teātra skolas vadītājs. Pirms Otrā pasaules kara aizbrauca uz ASV, kur arī turpmāk darbojies. Tēlojis arī kinofilmās. Par lomu Alfreda Hičkoka filmā "Apmātais" (Spellbound, 1945) bijis nominēts Amerikas Kinoakadēmijas balvai kā labākais aktieris otrā plāna lomā. Viņa vārdā nosaukts Mihaila Čehova Rīgas Krievu teātris.