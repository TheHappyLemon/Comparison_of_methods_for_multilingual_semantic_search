MS-DOS ir kompānijas Microsoft DOS implementācija, kas bija pirmā plaši lietotā operētājsistēma IBM PC saimes datoros. Tās pirmā versija tika izlaista 1981. gadā, un tai sekoja vairākas jaunas versijas, līdz Microsoft pārtrauca tās izstrādi 1995. gadā. Tas bija pamatprodukts, kas ļāva Microsoft izaugt no programmēšanas valodu kompānijas līdz plaša spektra programmatūras izstrādes kompānijai.