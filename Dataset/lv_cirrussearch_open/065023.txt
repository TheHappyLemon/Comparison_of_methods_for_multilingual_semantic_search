Bakosi nacionālais parks (franču: Parc national de Bakossi, angļu: Bakossi National Park) ir 2008. gadā izveidots nacionālais parks Kamerūnas rietumos, Bakosi kalnos. Bakosi kalni ir daļa no vulkāniski aktīvās Kamerūnas līnijas. Rezervāts izveidots, lai sevišķi aizsargātu teritorijas ļoti daudzveidīgo augu valsti. Kjū dārza pētījumā no 1995. līdz 2005. gadam tika atrastas 2440 augu sugas, no tām 10 jaunatklātas, 82 endēmas un 232 apdraudētas. Nacionālajā parkā uzturas drils (Mandrillus leucophaeus), Āfrikas meža zilonis (Loxodonta cyclotis), parastā šimpanze (Pan troglodytes), Preisa sarkanais kolobuss (Piliocolobus preussi).