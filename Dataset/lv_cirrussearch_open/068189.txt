Kauja par Britāniju, Britānijas kauja (angļu: Battle of Britain) vai gaisa kauja par Angliju (vācu: die Luftschlacht um England) bija militāra kampaņa no 1940. gada 10. jūlija līdz 31. oktobrim, Otrā pasaules kara laikā, kurā Trešais reihs ar Luftwaffe lidmašīnām veica uzlidojumus Anglijai un Lamanša šaurumam, bet Karalisko gaisa spēku lidmašīnas pacēlās gaisā, lai iesaistītos cīņā. Britānijas kaujai vēsturnieki dažreiz pievieno arī no 7. septembra līdz 1941. gada 11. maijam Trešā reiha veikto regulāro Anglijas bombardēšanu, kas zināma kā The Blitz.