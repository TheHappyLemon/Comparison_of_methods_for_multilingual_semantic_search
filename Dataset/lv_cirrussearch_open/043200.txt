Šarinas kanjons (kazahu: Шарын шатқалы) ir smilšakmens klinšu kanjons Kazahstānas galējos dienvidaustrumos, Almati apgabalā, aptuveni 200 km uz austrumiem no Almati, tuvu Ķīnas robežai. Izveidojies Šarinas upei graužoties cauri smilšakmens iežiem, kanjona kopējais garums ir ap 90 km (pēc citiem avotiem pat vairāk nekā 150 km). Dabas objekts kopš 2004. gada ietilpst Šarinas nacionālajā parkā. Populārs tūrisma objekts, ko dažkārt salīdzina ar Lielo Kanjonu krāsaino smilšakmens klinšu dēļ, kaut aŗi arī dziļuma un citu izmēru ziņā Šarinas kanjons būtiski atpaliek. Kanjona dziļums vietām sasniedz 150 līdz 300 metrus.