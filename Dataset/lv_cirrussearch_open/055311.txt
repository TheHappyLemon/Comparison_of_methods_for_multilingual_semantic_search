Filips Džons Nevils (angļu: Philip John Neville, dzimis 1977. gada 21. janvārī) ir Anglijas futbola treneris un bijušais futbolists, spēlējis aizsarga pozīcijā. Kopš 2023. gada Nevils ir MLS komandas Portlendas "Timbers" galvenais treneris. Savu karjeru sāka Manchester United komandā. Desmit gadu laikā Nevils ar komandu izcīnīja sešus Anglijas Premjerlīgas titulus, trīs FA kausus, Starpkontinentālo kausu un UEFA Čempionu līgas titulu. 2005. gadā Nevils pievienojās Everton, kur pavadīja astoņus gadus un arī noslēdza karjeru. Viņa brālis Gērijs arī ir futbolists. Anglijas futbola izlases sastāvā Nevils ir piedalījies 1996., 2000. un 2004. gada Eiropas čempionātā. Kopš 2018. gada Nevils ir Anglijas sieviešu futbola izlases galvenais treneris. 2019. gada FIFA Pasaules kausā ar Anglijas sieviešu izlasi viņš izcīnīja ceturto vietu. 2021. gadā Nevils kļuva par Maiami "Inter" galveno treneri.