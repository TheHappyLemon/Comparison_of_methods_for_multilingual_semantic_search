Gvajakila (spāņu: Guayaquil; [ɡwaʝaˈkil]), oficiāli Santjago de Gvajakila ([sanˈtjaɣo ðe ɣwaʝaˈkil]), ir lielākā un apdzīvotākā pilsēta Ekvadorā ar 2,2 miljoniem iedzīvotāju pilsētā un 3,1 miljonu aglomerācijā. Tā ir arī valstī nozīmīgākā ostas pilsēta. Pilsēta ir Gvajas provinces un Gvajakilas kantona administratīvais centrs. Gvajakila atrodas Gvajas upes rietumu krastā. Upe ieplūst Klusā okeāna Gvajakilas līcī. Savas atrašanās vietas dēļ pilsēta ir Ekvadoras darījumu un ražošanas industriju centrs.