Bernīnas dzelzceļš (vācu: Berninalinie, retoromāņu: Lingia dal Bernina, itāļu: Linea del Bernina) ir 1000 mm platuma viensliežu dzelzceļa līnija, kas savieno Sanktmoricu, Šveicē ar Tirāno Sondrio provincē Itālijā. 60,69 kilometrus garā dzelzceļa līnija tika atklāta 1908. gadā. Tā šķērso 2328 metrus augsto Bernīnas pāreju, kas ir augstākā pāreja Eiropā, caur kuru ierīkota dzelzceļa līnija. 2008. gadā Bernīnas dzelzceļš kopā ar Albulas dzelzceļu tika iekļauts UNESCO Pasaules mantojuma sarakstā.