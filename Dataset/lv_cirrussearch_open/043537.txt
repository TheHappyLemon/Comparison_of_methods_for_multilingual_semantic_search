1949.—1950. gada Pasaules šaha čempionāts sievietēm notika no 1949. gada 19. decembra līdz 1950. gada 19. janvārim Maskavā. Turnīrs tika organizēts pēc FIDE lēmuma ar mērķi, noskaidrot nākamo pasaules šaha čempioni 1944. gadā Londonas bombardēšanas laikā bojā gājušās Veras Menčikas vietā. Turnīrā piedalījās FIDE atlasītas 16 šahistes no 12 valstīm. Mača galvenā tiesnese bija Vera Čudova. Turnīrā uzvarēja PSRS pārstāves. Pirmā bija un par pasaules šaha čempioni kļuva Ludmila Rudenko — 11½ punkti. Otrā bija Olga Rubcova — 10½ punkti, trešo—ceturto vietu dalīja Valentīna Belova un Jeļizaveta Bikova — abām 10 punkti.