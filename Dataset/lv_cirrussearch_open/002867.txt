Maikls Džonsons (angļu: Michael Duane Johnson; dzimis 1967. gada 13. septembrī Dalasā, Teksasas štatā, ASV) ir bijušais amerikāņu vieglatlēts, startējis sprintā. Trīs reizes piedalījies olimpiskajās spēlēs (1992, 1996, 2000), izcīnījis četras olimpiskās zelta medaļas. M. Džonsons ir vienīgais vieglatlēts, kas spējis vienās Olimpiskajās spēlēs (1996. gadā Atlantā) izcīnīt uzvaru gan 200 m, gan 400 m distancēs. Pasaules čempionātos viņš ir izcīnījis 8 zelta medaļas. Ir uzstādījis vairākus pasaules rekordus, tai skaitā viņa personiskais rekords 200 metru distancē pasaules rekorda godā noturējās 12 gadus (1996—2008), bet 400 m distancē — 17 gadus (1999—2016).