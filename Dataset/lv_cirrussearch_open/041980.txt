Einuhs (grieķu: εὐνοῦχος) ir vīrietis, kam veikta kastrācija vai ir traucēta dzimumdziedzeru darbība. Agrāk einuhiem bija dažādas lomas dažādās sabiedrībās. Senākās liecības par apzinātu kastrēšanu, lai vīrietis pēc tam būtu einuhs, ir no Lagašas (21. gadsimts p.m.ē.). Kopš tā laika einuhi ir bijuši vergi, dziedātāji (nenotika balss lūzums), harēmu apkalpotāji, strādnieki galmā. Viņi tika uzskatīti par uzticīgiem kalpiem vai sargiem, jo nevarēja stāties dzimumattiecībās ar sievietēm un varēja pilnībā pievērsties kalpošanai.