Strabons (grieķu: Στράβων; dzimis 64. vai 63. gadā p.m.ē., miris apmēram 24. gadā) bija grieķu vēsturnieks, ģeogrāfs, filozofs. Strabons jaunībā mācījies pie dažādiem slaveniem skolotājiem. Pirmo lielo darbu sarakstījis apmēram 20. gadā p.m.ē., līdz mūsdienām tas ir ticis gandrīz pilnībā pazaudēts. Viņa slavenākais darbs bija 17 sējumus lielais Geographica, kurā bija apkopota aprakstošā cilvēces vēsture un dažādu reģionu ģeogrāfija.