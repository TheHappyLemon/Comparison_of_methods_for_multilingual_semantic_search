Jersikas pagasts ir viena no Līvānu novada administratīvajām teritorijām tā dienvidos Daugavas labajā krastā. Robežojas ziemeļos ar sava novada Līvānu pilsētu un Rožupes un Turku pagastiem, austrumos ar Preiļu novada Rožkalnu pagastu, dienvidos ar Augšdaugavas novada Nīcgales pagastu, rietumos pa Daugavu ar Jēkabpils novada Dunavas un Dignājas pagastiem.