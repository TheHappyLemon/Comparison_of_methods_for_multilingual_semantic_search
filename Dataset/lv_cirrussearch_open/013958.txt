Renāra rags Renāra rags (angļu: Cape Renard) ir zemesrags Greiema Zemes rietumu piekrastē Antarktīdā. Izvietojies uz nelielās Renāra salas Kijevas pussalas ziemeļu galā. Atdala Greiema krastu dienvidos no Danko krasta ziemeļos. Zemesragu atklāja Beļģijas antarktiskā ekspedīcija Adriena Žerlaša vadībā 1898. gada 9.—12. februārī un nosauca par godu beļģu mineralogam, Ģentes universitātes profesoram Alfonsam Renāram (Alphonse Renard).