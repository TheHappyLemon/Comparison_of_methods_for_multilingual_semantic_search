Dario Ardžento (itāļu: Dario Argento, dzimis 1940. gada 7. septembrī) ir itāļu kinorežisors, kinoproducents, scenārists, aktieris un kritiķis. Vislabāk pazīstams ar savām 70. un 80. gadu šausmu jeb giallo žanra filmām. Ardžento tiek uzskatīts par vienu no ietekmīgākajiem un nozīmīgākajiem šausmu filmu režisoriem. Ardžento ir režisējis tādas filmas kā "Putns ar kristāla spalvām" (L'uccello dalle piume di cristallo, 1970), Il gatto a nove code (1971), "Četras mušas uz pelēkā samta" (4 mosche di velluto grigio, 1971), "Dziļi sarkans" (1975), "Nopūtas" (1977), "Inferno" (Inferno, 1980), "Tumsa" (Tenebrae, 1982), Phenomena (1985), "Opera" (Opera, 1987) un "Trešā māte" (La Terza madre, 2007). Kopā ar Serdžo Leoni un Bernardo Bertoluči sarakstījuši scenāriju Leones filmai "Reiz rietumos" (1968).