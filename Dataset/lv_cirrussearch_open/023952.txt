Sineļnikove (ukraiņu: Синельникове) ir apgabala pakļautības pilsēta Ukrainas dienvidos, Dņipropetrovskas apgabalā. Izvietojusies apgabala austrumdaļā 50 km no apgabala centra Dņipro. Sineļnikoves rajona centrs (rajonā neietilpst). Apdzīvotā vieta radusies kā ciemats pie 1868. gadā būvētās dzelzceļa stacijas un savu nosaukumu ieguvusi no vietējā zemes īpašnieka ģenerāļa Ivana Siņeļņikova. Jau 1873. gadā kļuva par ievērojamu Dienvidkrievijas dzelzceļa mezglu, 1895. gadā uzbūvēts lokomotīvju depo un vagonu remonta rūpnīca. 1921. gadā piešķirtas pilsētas tiesības.