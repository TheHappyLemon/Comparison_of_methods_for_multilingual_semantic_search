Kazuāri (Casuarius) ir viena no divām kazuāru dzimtas putnu ģintīm. Kazuāru dabiskais izplatības areāls ir tropiskie lietus meži Jaungvinejā un Austrālijas ziemeļaustrumos. Kazuāru ģintī ir 3 sugas — dienvidu kazuārs (Casuarius casuarius), ziemeļu kazuārs (Casuarius unappendiculatus) un pundurkazuārs (Casuarius bennetti). Ir liecības par vēl vienu izmirušu sugu — Casuarius lydekkeri.