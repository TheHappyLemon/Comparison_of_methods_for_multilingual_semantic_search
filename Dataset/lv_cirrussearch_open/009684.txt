Kalifornijas Universitāte Bērkli (angļu: University of California, Berkeley) ir uz mācīšanu un pētniecību orientēta publiska universitāte. Tā atrodas Bērkli, Kalifornijas štatā. Tā tika dibināta 1868. gadā. Tā ir viena no pasaulē prestižākajām universitātēm. Pašlaik universitātes pētnieki un divi darbinieki ir bijuši līdzdalībnieki sešu periodiskās sistēmas ķīmisko elementu atklāšanas procesā (kalifornijs, sībordžijs, berklijs, einšteinijs, fermijs, lourensijs). Kopumā Bērkli laboratorijā ir atklāti 16 ķīmiskie elementi, kas ir rekords starp pasaules universitātēm. Ar universitāti saistīti cilvēki (studenti, pētnieki u.c.) ir saņēmuši 66 Nobela prēmijas, kā arī tās studenti ir izcīnījuši vairāk nekā 100 olimpisko spēļu medaļas. Pasaules universitāšu akadēmiskajā reitingā ieņem 3. vietu aiz Hārvarda Universitātes un Stenforda Universitātes (2016).