Vijoja (fēru: Viðoy, dāņu: Viderø) ir apdzīvota sala Fēru salu arhipelāga galējos ziemeļos uz ziemeļaustrumiem no Borojas, ar kuru savienota pa dambi. Uz dienvidaustrumiem atrodas Svuinojas sala. Tulkojumā salas nosaukums ir Koku sala, kaut arī salā koki neaug. Nosaukuma izcelsme saistīta ar jūras krastā izskalotajiem koku stumbriem. Salas ziemeļos atrodas 754 metrus augstais Ennibergas rags, kas ir viena no augstākajām jūras klintīm pasaulē.