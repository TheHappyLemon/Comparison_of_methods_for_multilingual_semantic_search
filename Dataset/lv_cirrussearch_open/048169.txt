Sebaina Zeme (norvēģu: Sabine Land) ir neapdzīvots dabas apgabals Špicbergenas vidusdaļā, Svalbārā. Ziemeļrietumos robežojas ar Binsova Zemi, ziemeļos — ar Ūlava V Zemi, dienvidos — ar Hēra Zemi, bet dienvidrietumos — ar Nordenšelda Zemi. Austrumos tās krastus apskalo Stūrfjords, bet rietumos — Tempelfjords. Nosaukta par godu īru astronomam un ģeofiziķim ģenerālim Edvardam Sebainam (Edward Sabine), kurš 19. gadsimta sākumā Špicbergenā veica svārsta novērojumu. Krasta līnija stipri izrobota ar vairākiem nelieliem līčiem. Reljefs kalnains, augstākais kalns ir Bikhja (1111 m vjl) zemes ziemeļos. Kalnos daudz ledāju. Rietumdaļu aizņem Sasenes-Binsova Zemes nacionālais parks.