Fēlikss Grosšartners (vācu: Felix Großschartner; dzimis 1993. gada 23. decembrī Velsā, Austrijā) ir Austrijas šosejas riteņbraucējs, kurš pārstāv UCI WorldTeam komandu UAE Team Emirates. 2017. gadā tika iekļauts CCC–Sprandi–Polkowice komandas sastāvā startam Giro d'Italia. Nomainījis komandu uz Bora–Hansgrohe, viņš startēja arī 2018. gada Giro d'Italia. 2019. gada aprīlī uzvarēja Presidential Tour of Turkey sacensību kopvērtējumā, uzvarot arī posmā ar augstākajiem kāpumiem. 2022. gada augustā parakstīja divu gadu līgumu ar UAE Team Emirates no nākamās sezonas.