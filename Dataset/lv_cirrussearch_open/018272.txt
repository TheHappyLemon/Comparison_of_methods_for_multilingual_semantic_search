Pāvests Leons XII (latīņu: Leo XII, dzimis 1760. gada 22. augustā, miris 1829. gada 10. februārī) bija Romas pāvests no 1823. līdz 1829. gadam. Viņa īstais vārds ir Annibāls Frančesko Klements Melkiors Džirolāmo Nikola Sermatejs della Dženga (itāļu: Annibale Francesco Clemente Melchiorre Girolamo Nicola Sermattei della Genga). Annibāls piedzima Pāvesta valsts augstmaņu ģimenē. 1783. gadā viņš kļuva par priesteri. 1793. gadā kļuva par Sūras arhibīskapu. 1794. gadā Svētā krēsla uzdevumā sāka pildīt diplomātiskos pienākumus Ķelnē. 1816. gadā kļuva par kardinālu, bet 1820. gadā par Romas vikāru. Septiņus gadus vēlāk kļuva par Romas pāvestu.