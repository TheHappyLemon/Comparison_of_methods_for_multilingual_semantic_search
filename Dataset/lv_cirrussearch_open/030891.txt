Gvanako (Lama guanicoe) ir kamieļu dzimtas (Camelidae) biezpēdaiņu suga, kas mājo Dienvidamerikā. Tai ir divas pasugas. Saskaņā ar jaunākajiem ģenētiskajiem pētījumiem tā ir priekštece otrai lamu ģints sugai — lamai, kas ir sastopama tikai kā mājdzīvnieks. Ilgu laiku valdīja uzskats, ka gvanako ir priekštece arī alpakai, tomēr alpaka ir selekcionēta no vikunjas.