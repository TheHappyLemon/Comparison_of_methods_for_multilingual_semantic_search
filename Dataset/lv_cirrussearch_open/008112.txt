Liene Priede (dzimusi 1990. gada 23. aprīlī Rīgā) ir latviešu basketboliste, spēlē vieglās uzbrucējas pozīcijā, Latvijas sieviešu basketbola izlases dalībniece. Pašlaik (2014) pārstāv LSBL klubu SK Cēsis. 2008.—2009. gada sezonā kopā ar klubu TTT Rīga L. Priede izcīnīja otro vietu Latvijas Sieviešu basketbola līgā (finālā zaudējums SK Cēsis), kvalificējās Final Four turnīram Cēsīs Baltijas Sieviešu Basketbola līgā (4. vieta), FIBA Eirolīgas regulārajā sezonā neizkļuva no grupas. Basketbolu spēlējusi Amerikā, kur NJCAA (Amerikas junioru koledžu čempionāts) pārstāvēja CC Lady Pirates komandu, taču 2011.—2012. gada sezonu viņa aizvada NCAA turnīrā, kurā pārstāv Misūri Universitātes Misūri "Tigers". Divas reizes ir izcīnījusi trešo vietu Eiropas U-20 čempionātā: 2009. un 2010. gadā. Izglītību ieguvusi Āgenskalna ģimnāzijā. Latvijas nacionālās izlases sastāvā debitējusi 2011. gada 27. maijā. Kopā ar izlasi ir izcīnījusi 8. vietu 2011. gada Eiropas čempionātā Polijā.