Šis raksts ir par dzejoli. Par citām jēdziena krauklis nozīmēm skatīt nozīmju atdalīšanas lapu. "Krauklis" (oriģinālnosaukums: "The Raven") ir amerikāņu rakstnieka Edgara Alana Po dzejolis. To pirmo reizi publicēja avīze "New York Evening Mirror" 1845. gada 29. janvārī. Tas ir ievērojams ar savu muzikalitāti, stilizēto valodu un pārdabisko gaisotni. Tajā tiek stāstīts par runājoša kraukļa noslēpumainajām vizītēm pie izmisuša mīlnieka, kurš lēnām tiek novests līdz bezprātam. Mīlnieks, kurš bieži tiek uzskatīts par studentu, apraud zudušo mīlestību Lenorai (oriģinālā - Lenore). Latviski šo dzejoli atdzejojusi Austra Aumale.