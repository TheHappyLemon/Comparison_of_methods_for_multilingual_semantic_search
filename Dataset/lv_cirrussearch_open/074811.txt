Nūbijas savvaļas ēzelis (Equus africanus africanus) ir zirgu dzimtas (Equidae) ēzeļu apakšģints (Asinus) Āfrikas savvaļas ēzeļu sugas (Equus africanus) pasuga. Nūbijas savvaļas ēzelis ir izmiris kopš 1950. gadu sākuma, lai gan pasaules sarkanajā grāmatā ēzelis joprojām tiek minēts pie dzīvniekiem, kam draud izmiršana. Zinātņu doktore Patricija Melmane pēdējos gadus dzīvo Āfrikā, un viņas darbs ir saistīts ar centieniem dabai saglabāt vēl esošos Āfrikas savvaļas ēzeļus, kā arī noskaidrot, vai Nūbijas savvaļas ēzelis ir joprojām sastopams savvaļā. Nūbijas savvaļas ēzelis ir tuvs radinieks Somālijas savvaļas ēzelim, kura dzīve savvaļā šobrīd ir ļoti apdraudēta.