Emils Heskijs (angļu: Emile William Ivanhoe Heskey; dzimis 1978. gada 11. janvārī Lesterā, Anglijā) ir bijušais angļu futbolists, spēlē uzbrucēja pozīcijā, bijis Anglijas futbola izlases dalībnieks. Karjeru uzsāka dzimtās pilsētas klubā Leicester City 1995. gadā. 2000. gadā viņu par 11 miljoniem sterliņu mārciņu aizmainīja uz Liverpool vienību. Šī kluba sastāvā viņš izcīnīja vairākas uzvaras, tai skaitā 2001. gada FA kausā. Pēc tam 2004. gadā viņu aizmainīja uz Birmingham City, 2006. gadā — Wigan Athletic—, taču kopš 2009. gadā E. Heskijs pārstāv Aston Villa klubu. Anglijas izlases sastāvā futbolists debitēja 1999. gadā spēlē pret Ungārijas izlasi. Kopumā piedalījies 62 spēlēs, kurās guvis septiņus vārtus. Izlases sastāvā piedalījies 2000., 2004. un 2008. gada Eiropas čempionātos, kā arī 2002. un 2010. gada FIFA Pasaules kausa finālturnīros. Pēc starta 2010. gada Pasaules kausā E. Heskijs izlēma beigt izlases karjeru.