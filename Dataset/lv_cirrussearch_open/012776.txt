Andreass Klēdens (vācu: Andreas Klöden; dzimis 1975. gada 22. jūnijā) ir bijušais profesionālais Vācijas šosejas riteņbraucējs. Viņa lielākie sasniegumi ir bronzas medaļa 2000. gada Olimpiskajās spēlēs un otrā vieta 2004. un 2006. gada Tour de France. Klēdens ir garš vieglas miesasbūves braucējs, pietiekami spēcīgs, lai iegūtu augstas vietas lielo tūru kopvērtējumā, bet tiek uzskatīts, ka viņa sniegumam traucēja vairāki savainojumi. Pēdējā viņa pārstāvētā komanda bija RadioShack-Leopard.