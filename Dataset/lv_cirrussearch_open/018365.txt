Wikimania ir ikgadēja starptautiska konference Wikimedia Foundation uzturēto projektu lietotājiem (tādiem kā Vikipēdija un citi līdzīgie projekti). Prezentāciju un diskusiju tēmas iekļauj Wikimedia Foundation projektus, citus viki projektus, atvērtā pirmkoda programmatūru, brīvas zināšanas un brīvu saturu, kā arī dažādus sociālos un tehniskos šo tēmu aspektus. Kopš 2011. gada tradicionāli Wikimania laikā tiek paziņots apbalvojuma "Gada vikipēdietis" saņēmējs. Nākamā Wikimania konference paredzēta kā virtuāls pasākums 2021. gadā. Sākotnēji tā bija plānota 2020. gada augustā Bangkokā, Taizemē, taču globālās COVID-19 pandēmijas dēļ tika pārcelta un vēlāk atcelta.