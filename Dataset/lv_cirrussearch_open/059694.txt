"Šaubu ēna" (angļu: Shadow of a Doubt) ir 1943. gada ASV psiholoģiskais trilleris, kura režisors ir Alfreds Hičkoks. Filmā galvenās lomas atveido Terēza Raita un Džozefs Kotens. Pusaugu meitene, priecājoties, ka pie viņas ciemos ir ieradies viņas mīļākais tēvocis, lēnām sāk nojaust ka viņš ir meklēts slepkava. Filma tika nominēta Amerikas Kinoakadēmijas balvai kategorijā labākais literatūras oriģinālavots. "Šaubu ēna" ir paša Hičkoka mīļākā no visām viņa filmām. 1991. gadā filma tika iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma".