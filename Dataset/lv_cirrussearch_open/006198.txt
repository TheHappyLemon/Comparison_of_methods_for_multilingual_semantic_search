2011. gada Bērnu Eirovīzijas dziesmu konkurss bija 9. bērnu Eirovīzija, kas norisinājās Armēnijas galvaspilsētā Erevānā. Tiesības rīkot konkursu ieguva 2010. gadā, kad par uzvarētāju kļuva Vladimirs Arzumanjans ar dziesmu "Mama", šī bija pirmā reize konkursa vēsturē, kad konkurss notiek iepriekšējā gada uzvarētājvalstī. Konkurss norisinājās nesen atjaunotajā Karena Demirčana Sporta un koncertu kompleksā. Armēnijas sabiedriskā televīzija ARMTV sadarbībā ar Eiropas Raidorganizāciju apvienības finansiālu atbalstu bija galvenā konkursa rīkotāja, savukārt Zviedrijas uzņēmums "HD Resources" palīdzēja ar tehnisko nodrošinājumu. Konkursā uzvaru guva Gruzijas grupa Candy ar dziesmu Candy Music. Latvijas pārstāve Amanda Bašmakova startēja ar dziesmu Moondog, ieņēma dalītu pēdējo vietu.