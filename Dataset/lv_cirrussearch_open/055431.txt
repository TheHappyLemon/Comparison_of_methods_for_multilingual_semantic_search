Ivica Vastičs (horvātu: Ivica Vastić, dzimis 1969. gada 29. septembrī) ir Austrijas futbola treneris un bijušais futbolists, spēlējis uzbrucēja pozīcijā, pārstāvējis Austrijas futbola izlasi. Kopš 2020. gada Vastičs ir FK Austria Wien U18 komandas galvenais treneris. Savas karjeras visveiksmīgākos gadus Vastičs pavadīja Sturm Graz komandā, ar kuru viņš divreiz uzvarēja Austrijas Bundeslīgā un ieguva četrus Austrijas kausus. Vēlāk vienu sezonu spēlējis arī Japānā. Pēc sezonas Vastičs gan atgriezās Austrijā un pievienojās Austria Wien komandai. Savu karjeru noslēdza LASK Linz komandā. Austrijas futbola izlases sastāvā spēlējis 1998. gada FIFA Pasaules kausā un 2008. gada Eiropas čempionātā. 2008. gada 12. jūnijā Euro 2008 spēlē pret Poliju, Vastičs 38 gadu un 257 dienu vecumā guva vārtus, tādējādi kļūstot par vecāko spēlētāju, kas to ir paveicis Eiropas čempionāta vēsturē.