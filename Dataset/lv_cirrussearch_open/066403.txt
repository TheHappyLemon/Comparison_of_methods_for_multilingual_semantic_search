Putinisms (krievu: Путинизм) ir 21. gadsimta politiskā pārvaldes sistēma Krievijā, kas izveidojusies Vladimira Putina valdīšanas laikā, kā arī ideoloģija (dažādu konservatīvu ideju kopums). Putinisms ir novedis pie kara Ukrainā, prasījis daudzu tūkstošu Ukrainas civiliedzīvotāju un karavīru dzīvības. Īpaši pēc 2012. gada putinisms guva iedzīvotāju atbalstu, paļaujoties uz grupu emocijām un padarot nacionālo identitāti par galveno Krievijas pašapziņas identitāti. Putina režīms balstās uz konflikta pastāvēšanu, lai attaisnotu savu autoritārismu un apspiestu opozīciju, tam nav alternatīvu leģitimācijas avotu.