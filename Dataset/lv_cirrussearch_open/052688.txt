Rietumslāvu valodas ir viens no slāvu valodu atzariem. Šajās valodās runā aptuveni 60 miljoni cilvēku, kas galvenokārt dzīvo Centrāleiropā. Sīkāk rietumslāvu valodas dalās čehu–slovāku valodās, lehu valodās un sorbu valodās. Lielākās rietumslāvu valodas pēc runātāju skaita ir poļu valoda, čehu valoda, slovāku valoda, augšsorbu valoda un lejassorbu valoda. Kā oficiālās valodas kāda no šīm valodām ir Polijā, Čehijā un Slovākijā. Sorbu valodas izplatītas Lauzicā, kas atrodas Vācijas austrumos.