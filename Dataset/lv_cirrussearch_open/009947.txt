Hosē Ečegarajs (spāņu: José Echegaray y Eizaguirre; dzimis 1832. gada 19. aprīlī, miris 1916. gada 14. septembrī) bija spāņu inženieris, matemātiķis, valstsvīrs, kā arī viens no vadošajiem spāņu dramaturgiem 19. gadsimta pēdējā ceturksnī. Kopā ar provansiešu dzejnieku Frederiku Mistrālu viņš 1904. gadā saņēma Nobela prēmiju literatūrā. Viņš ir pirmais spānis, kas ieguvis šo balvu. Viņa slavenākais darbs ir drāma El gran Galeoto. Paramount Pictures filmēja mēmā kino filmu The World and His Wife, kas ir balstīta uz H. Ečegaraja darbu.