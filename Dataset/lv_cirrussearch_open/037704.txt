Natālija Gončarova (krievu: Наталья Сергеевна Гончарова, franču: Nathalie Gontcharoff; dzimusi 1881. gada 21. jūnijā, mirusi 1962. gada 17. oktobrī) bija krievu māksliniece, kura no 1915. gada darbojās Francijā. Ap 1910. gadu kopā ar vīru Mihailu Larionovu bija mākslas virziena rajonisma dibinātāja. Kā māksliniece noformējusi Sergeja Djagiļeva Krievu baleta izrādes Parīzē. 21. gadsimta mākslas darbu tirgū Gončarova ir viena no visaugstāk kotētajām māksliniecēm - sievietēm.