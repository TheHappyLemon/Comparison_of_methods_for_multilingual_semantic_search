Īstā tabaka (latīņu: Nicotiana tabacum) ir nakteņu dzimtas augs, kas satur nikotīnu. Auga dabiskais izplatības arēals ir Bolīvijā, tas ir viengadīgs vai daudzgadīgs augs un savvaļā aug galvenokārt sezonāli sausajā tropu biotopos. To izmanto kā indi, zāles un bezmugurkaulnieku barību, to komerciāli audzē visur pasaulē. Notiek pētījumi par tā izcelsmi savvaļā, taču tiek uzskatīts, ka īstā tabaka ir sugu Nicotiana sylvestris, Nicotiana tomentosiformis un iespējams Nicotiana otophora hibrīds. Šī ir visbiežāk audzētā no visām tabakas ģints sugām, augs tiek audzēts komerciāli, lai tā lapas pārstrādātu tabakā.