PRO UEFA licence (angļu: UEFA Pro Licence) — augstākā līmeņa futbola treneru sertifikāts Eiropas Futbola asociāciju savienības (UEFA) dalībvalstīs. Tā seko UEFA-B un UEFA-A licenču saņemšanai. Licence ir derīga trīs gadus. Treneri pagarina tās darbības termiņu, sakrājot nepieciešamo punktu skaitu par semināru apmeklējumu. UEFA Pro licence ir obligāts priekšnoteikums tiem treneriem, kuri vēlas pastāvīgi vadīt jebkuras Eiropas valsts augstākās līgas futbola klubu ilgāk par 12 nedēļām (periods, kurā pagaidu trenerim, kuram nav nepieciešamās licences, ir atļauts pildīt galvenā trenera pienākumus). Tāpat tā ir nepieciešama, lai trenētu klubus UEFA klubu un starpvalstu sacensībās.