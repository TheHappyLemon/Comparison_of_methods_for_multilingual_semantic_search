"Tēvs" (angļu: The Father) ir 2020. gada drāma, kuras režisors ir Florians Zellers. Tā ir Zellera pirmā režisētā filma un tā ir balstīta uz paša Zellera 2012. gada sarakstītās lugas Le Père. Filmā galvenos varoņus attēlo Entonijs Hopkinss, Olīvija Kolmane Marks Getiss, Imogena Putsa, Rufuss Sevels un Olīvija Viljamsa. 80 gadus vecais Entonijs (Hopkinss) cieš no demences. Entonija meita (Kolmane) mēģina atrast savam tēvam kādu, kas viņu pieskatīs, kad viņa nolemj pārvākties uz Parīzi. Filmas pirmizrāde notika 2020. gada 27. janvārī Sandensas kinofestivālā. Filma ieguva augstus kritiķu vērtējumus, īpaši izceļot Hopkinsa un Kolmanes sniegumu, kā arī demences atspoguļojumu. 93. Kinoakadēmijas balvas ceremonijā Hopkinss ieguva balvu kā labākais aktieris galvenajā lomā un Zellers kopā ar Kristoferu Hemptonu ieguva balvu par labāko adaptēto scenāriju. Kopumā filma saņēma sešas Amerikas Kinoakadēmijas balvas nominācijas.