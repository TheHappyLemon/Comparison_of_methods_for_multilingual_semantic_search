2023. gada Pasaules čempionāts hokejā junioriem norisinājās no 2022. gada 26. decembra līdz 2023. gada 5. janvārim Helifeksā un Monktonā, Kanādā. Tas bija 47. Pasaules čempionāts hokejā junioriem. Sākotnēji bija plānots čempionātu organizēt Krievijas pilsētās Novosibirskā un Omskā, taču Krievijas iebrukuma Ukrainā dēļ tai tika atņemtas rīkošanas tiesības. Šī bija 18. reize, kad Kanāda rīko šo turnīru, kā arī trešā reize pēc kārtas. Čempionātā uzvarēja Kanādas junioru hokeja izlase, kas finālā pagarinājumā pieveica Čehiju.