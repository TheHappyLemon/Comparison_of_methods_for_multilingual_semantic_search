Švābu dialekts jeb Augšvācu dialekts (vācu: Schwäbisch) ir vācu valodas dialekts, kurā runā Bādenes-Virtembergas dienvidaustrumu daļā un Bavārijas dienvidrietumu daļā (Bavārijas Švābija). Areāla tipoloģijas ziņā švābu dialekts ir salīdzinoši izolēts, bet tajā pašā laikā (atšķirībā no kaimiņos esošās austrumugšvācu vidusbavāriešu valodas) tas ir arī ļoti neviendabīgs. Švābu dialekts var būt grūti saprotams standarta vācu valodas lietotājiem tās izrunas un daļēji atšķirīgās gramatikas un vārdu krājuma dēļ. Piemēram, standarta vācu valodā "zemeņu ievārījums" ir Erdbeermarmelade, bet švābu dialektā to sauc par Bräschdlingsgsälz.