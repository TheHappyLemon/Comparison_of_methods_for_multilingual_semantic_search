Čārlzs Hezlits Aphems, (angļu: Charles Hazlitt Upham; dzimis 1908. gada 21. septembrī, miris 1994. gada 22. novembrī) bija Jaunzēlandes karavīrs, kurš Otrā pasaules kara laikā divas reizes tika apbalvots ar Viktorijas krustu (VC) – par izrādīto varonību Krētā 1941. gada maijā un Ēģiptē, 1942. gada jūlijā. Viņš bija pēdējais no trim cilvēkiem, kas saņēma Viktorijas krustu divreiz, un vienīgais, kurš saņēma divus (VC) ordeņus Otrā pasaules kara laikā un vienīgais kaujas karavīrs, kurš saņēma balvu divreiz. Līdz ar to Aphems bieži tiek raksturots kā šī kara visaugstāk apbalvotais Sadraudzības valstu karavīrs, jo Viktorijas krusts ir Sadraudzības valstu augstākais apbalvojums par izrādīto drošsirdību ienaidnieka priekšā.