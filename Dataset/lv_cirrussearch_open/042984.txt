Rumānija olimpiskajās spēlēs piedalās kopš 1900. gada, kad vasaras olimpiskās spēles notika Parīzē. Kopš 1928. gada tā piedalās arī ziemas olimpiskajās spēlēs. Kopš dalības sākuma Rumānija nav piedalījusies vairākās olimpiskajās spēlēs 1904., 1908., 1912., 1932. un 1948. gada vasaras olimpiskajās spēlēs un 1960. gada ziemas olimpiskajās spēlēs. Rumānija ir viena no medaļām bagātākajām valstīm starp tām, kurās nav notikušas olimpiskās spēles. Līdz šim kopumā tā olimpiskjās spēlēs ir izcīnījusi 309 medaļas, no tam lielāko vairumu — 308 medaļas — vasaras olimpiskajās spēlēs un tikai vienu medaļu — ziemas olimpiskajās spēlēs.