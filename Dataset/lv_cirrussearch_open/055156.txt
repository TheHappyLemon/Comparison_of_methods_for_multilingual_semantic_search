Simau Pedru Foneska Sabrosa (portugāļu: Simão Pedro Fonseca Sabrosa, dzimis 1979. gada 31. oktobrī) ir bijušais Portugāles futbolists, spēlēja uzbrucēja pozīcijā. Spēlējis Portugāles komandās Sporting CP un SL Benfica. Divas sezonas spēlējis arī La Liga komandā FC Barcelona. Trīs veiksmīgus gadus pavadījis Madrides "Atletico", kuras sastāvā 2010. gadā uzvarēja UEFA Eiropas līgā. Vēlāk Sabrosa spēlēja Turcijas komandā Stambulas "Beşiktaş" un Spānijas komandā Espanyol, bet karjeru noslēdza Indijas komandā NorthEast United. Portugāles futbola izlases sastāvā Sabrosa ir spēlējis 2006. un 2010. gada FIFA Pasaules kausā.