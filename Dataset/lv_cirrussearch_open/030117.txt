Dumjāta vai Domjāta (arābu: دمياط, Dumyāṭ, IPA: [domˈjɑːtˤ]) ir pilsēta Ēģiptē, Dumjātas muhāfazas administratīvais centrs. Atrodas Nīlas deltā, 13 km attālumā no Vidusjūras krasta. Nozīmīga Senās Ēģiptes pilsēta. Agrāk atradusies tuvāk jūrai, nekā mūsdienās. Līdz ar Aleksandrijas (pēc 322. gada p.m.ē.) uzplaukumu Dumjāta piedzīvoja kritumu. Mūsdienās starp populārākajām nozarēm pilsētā ir mēbeļu ražošana, apģērba izgatavošana, zvejniecība. Vairākas ievērojamas mošejas.