Meitene no fabrikas (angļu: Factory Girl) ir 2006. gada biogrāfiska filma, kuras režisors ir Džordžs Hikenlūpers. Galvenās lomas filmā atveido Sjēna Millere, Gajs Pīrss, Heidens Kristensens, Mena Suvari, Šons Hatosijs un Džimijs Felons. Filmas pirmizrāde notika 2006. gada 29. decembrī. Filma veidota par sabiedrības dāmas Edijas Sedžvikas dzīvi, kāpumu pa karjeras kāpnēm, kā arī viņas attiecībām ar Endiju Vorholu.