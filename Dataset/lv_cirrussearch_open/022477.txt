Bigo jeb Vigo (spāņu: Vigo, izrunā: [ˈbiɣo]) ir pilsēta Spānijas ziemeļrietumos Pontevedras provincē, Atlantijas okeāna krastā. 2020. gadā pilsētā dzīvoja 293 tūkstoši iedzīvotāju, un pēc šī rādītāja tā ir lielākā pilsēta Galisijas autonomajā komūnā un 14. lielākā pilsēta Spānijā. Bigo ir viena no lielākajām zvejas ostām Eiropā. Pilsētā ir attīstīta saldēto un konservēto produktu rūpniecība. 1702. gadā angļu un nīderlandiešu kuģi Bigo līcī nogremdēja spāņu un franču kuģus, kas bija piekrauti ar Amerikas zeltu un dārgakmeņiem. Tiek uzskatīts, ka līča dzelmē joprojām atrodas ar dārglietām pilni kuģi. Bigo bāzējas Spānijas augstākās līgas futbola klubs Bigo "Celta".