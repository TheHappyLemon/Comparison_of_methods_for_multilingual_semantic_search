Kārlis Filips Štāmics (vācu: Carl Philipp Stamitz; dzimis 1745. gada 7. maijā, miris 1801. gada 9. novembrī) bija vācu komponists un vijoles, alta un viola d'amore virtuozs. Manheimas skolas otrās paaudzes pārstāvis. Dzimis Manheimā, čehu izcelsmes komponista Johana Štāmica ģimenē. Mācījies Manheimā pie tēva un citiem mūziķiem. No 1770. līdz 1794. gadam ceļojis pa Eiropu (Franciju, Vāciju, Krieviju, Angliju, Nīderlandi) kā mūzikas virtuozs. Mūža pēdējos gadus no 1795. līdz 1801. gadam pavadīja Jēnā, it kā nodarbojoties ar alķīmiju. Miris trūkumā. 50 simfoniju, 11 klarnešu koncertu, 3 čellu koncertu, 40 dažādu citu veidu koncertu, 38 sinfonia concertante, daudzu kamermūzikas darbu, 2 operu (abas zudušas) autors.