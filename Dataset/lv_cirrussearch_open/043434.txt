Pēckara jeb dzimstības uzplaukuma paaudze (angļu: baby boomers) ir ASV un Eiropas demogrāfiskais slānis, kas nācis pēc t.s. "klusās paaudzes". Šī ir paaudze, kas uzaugusi sociālo pārmaiņu laikmetā, kad Otro pasaules karu pārdzīvojušo cilvēku ģimenēs bija relatīvi liels bērnu skaits. Demogrāfi un pētnieki parasti izmanto 1940. gadu beigas kā paaudzes dzimšanas gadus un 1960. gadu vidu kā paaudzes beigu dzimšanas gadus paaudzes iedalījuma nolūkiem. Dažādās valstīs var būt atšķirīgas šīs paaudzes dzimšanas perioda aplēses. Pirmo reizi jēdziens "baby boomers" parādījies 1970. gadā.