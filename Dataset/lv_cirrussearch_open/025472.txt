Huhujas province (spāņu: Provincia de Jujuy) ir viena no Argentīnas 23 provincēm valsts ziemeļrietumu daļā. Robežojas ar Čīli rietumos, ar Bolīviju ziemeļos un ar Saltas provinci austrumos un dienvidos. Lielākā pilsēta un administratīvais centrs ir Huhuja. Huhujas provinces kopējā platība ir 53 219 km², pēc 2010. gada datiem provincē dzīvo 673 307 iedzīvotāji. Tā ir divdesmitā lielākā province Argentīnā pēc iedzīvotāju skaita un deviņpadsmitā pēc platības. Province ir sīkāk sadalīta sešpadsmit departamentos.