Anrī Patriks M'Boma Dems (franču: Henri Patrick Mboma Dem, dzimis 1970. gada 15. novembrī) ir bijušais Kamerūnas futbolists, spēlējis uzbrucēja pozīcijā, bijis Kamerūnas futbola izlases dalībnieks. Savu karjeru sācis Francijā, spēlējot Paris Saint-Germain, Châteauroux un Metz komandās. Vēlāk spēlējis vairākās Japānas komandās, Itālijas komandās Cagliari un Parma, Anglijas komandā Sunderland, kā arī Lībijas komandā Al-Ittihad. Kamerūnas futbola izlases sastāvā spēlējis 1998. un 2002. gada FIFA Pasaules kausā. Ar izlasi uzvarējis 2000. gada vasaras olimpiskajās spēlēs, kā arī 2000. un 2002. gada Āfrikas Nāciju kausa izcīņās. 2000. gadā atzīts par Āfrikas gada futbolistu.