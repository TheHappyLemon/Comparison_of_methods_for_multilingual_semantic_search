Hermons Kleitons Kilebrū (angļu: Harmon Clayton Killebrew; dzimis 1936. gada 29. jūnijā, miris 2011. gada 17. maijā) bija profesionāls amerikāņu beisbolists, spēlēja pirmās bāzes, trešās bāzes un kreisā laukuma spēlētāja pozīcijā. 22 gadus ilgās karjeras laikā viņš spēlēja divās vienībās. Karjeru uzsāka Vašingtonas "Senators" klubā, kas vēlāk pārtapa par Minesotas "Twins" un karjeru noslēdza Kanzassitijas "Royals". Karjeras beigšanas brīdī H. Kilebrū bija otrais visvairāk mājas skrējienus veikušais Amerikāņu līgas spēlētājs (pirmais bija "Mazulis" Rūts), tāpat viņš bija visvairāk mājas skrējienus veikušais labrocis Amerikāņu līgas vēsturē (vēlāk to pārspēja Alekss Rodrigess). 1969. gadā viņš tika atzīts par Amerikāņu līgas vērtīgāko spēlētāju (MVP). 13 reizes piedalījies Visu zvaigžņu spēlē. 1984. gadā spēlētājs tika uzņemts Nacionālajā beisbola slavas zālē.