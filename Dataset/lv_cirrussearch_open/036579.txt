Bērtons Leons "Bērts" Renoldss (angļu: Burton Leon "Burt" Reynolds; dzimis 1936. gada 11. februārī, miris 2018. gada 6. septembrī) bija amerikāņu aktieris, režisors un producents. Renoldss bija viens no populārākajiem un augstāk apmaksātajiem Holivudas kinoaktieriem 20. gadsimta septiņdesmitajos gados. Piedalījies tādās filmās kā 1972. gada Džona Būrmena filmā Deliverance, 1974. gada Roberta Oldridža filmā The Longest Yard un 1977. gada Hela Nīdema filmā Smokey and the Bandit. Bijis nominēts Amerikas Kinoakadēmijas balvai un BAFTA kino balvai par lomu 1997. gada Pola Tomasa Andersena filmā "Naktis bugi stilā". Par šo lomu ieguvis Zelta globusa balvu. Otru Zelta globusa balvu, kā arī Emmy balvu ieguvis par lomu TV komēdijas seriālā Evening Shade (1990-1994).