Kitiles lidosta (somu: Kittilän lentoasema) ir lidosta Somijas ziemeļos, uz ziemeļiem no Kitiles ciema, Ounasjoki upes labajā krastā. Vairums lidojumu ir sezonāli, jo lidosta apkalpo Kitiles slēpošanas kūrortu. Neskaitot čārterlidojumus, lidostā regulārus pasažieru aviopārvadājumus 2020. gadā nodrošināja aviosabiedrības airBaltic, Finnair, Lufthansa, TUI Airways un TUI fly Belgium. Visu sezonu notiek lidojumi uz Helsinkiem, bet sezonāli uz citām Somijas vietām, kā arī uz 4 valstīm (tās ir Beļģija, Latvija, Lielbritānija, Vācija).