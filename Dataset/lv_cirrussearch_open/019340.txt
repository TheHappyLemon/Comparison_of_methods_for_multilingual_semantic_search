Ķemme ir zarota plāksnīte, kas parasti tiek izmantota matu sakārtošanai, iztaisnošanai un tīrīšanai. Ķemmes ir vieni no vecākajiem darbarīkiem, kurus ir atraduši arheologi. Vecākā atrastā ķemme ir 5000 gadus veca, un tā ir atrasta Senās Persijas teritorijā. Visbiežāk ķemmes ir no koka vai plastmasas. Ir atrastas ķemmes, kas izgatavotas no ziloņkaula vai bruņurupuču bruņām. Ķemmes var atšķirties gan pēc veida, gan pēc to izmantošanas mērķa. Populārajā kultūrā ķemmes dažreiz tiek izmantotas arī kā alternatīvi mūzikas instrumenti.