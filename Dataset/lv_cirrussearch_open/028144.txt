Džordža Vašingtona Universitāte (angļu: George Washington University) ir privāta universitāte Vašingtonā, ASV. Šī ir lielākā augstākās izglītības institūcija Vašingtonā. Dibināta 1821. gada 9. februārī ar Kolumba koledžas Kolumbijas distriktā (Columbian College in the District of Columbia) nosaukumu. 1904. gadā universitāte ieguva pašreizējo nosaukumu par godu pirmajam ASV prezidentam Džordžam Vašingtonam. Kopējais studentu skaits pārsniedz 25,2 tūkstošus. The Princeton Review parasti Džordža Vašingtona Universitāti ierindo savā politiski aktīvāko skolu sarakstā. Daudzi universitātes absolventi ieņem augstus amatus ASV valdībā, kā arī citu valstu valdībās. Šo universitāti absolvējis bijušais ASV Senāta vairākuma līderis Harijs Rīds, bijušais ASV valsts sekretārs Kolins Pauels, bijusī ASV pirmā lēdija Žaklīna Kenedija, pirmais FIB direktors Edgars Hūvers. Universitāti absolvējuši arī vairāki kongresmeņi un vēstnieki.