Franko Barēzi (itāļu: Franco Baresi, dzimis 1960. gada 8. maijā) ir bijušais Itālijas futbolists un futbola treneris. Spēlēja aizsarga pozīcijā. Visu savu karjeru Barēzi pavadīja AC Milan komandā, 15 gadus esot arī komandas kapteinis. Kopā ar Milānas komandu Barēzi ieguva sešus Serie A titulus, trīs UEFA Čempionu līgas titulus un divus UEFA Superkausus. Itālijas futbola izlases sastāvā Barēzi ir spēlējis 1980. un 1988. gada Eiropas čempionātā, kā arī trīs FIFA Pasaules kausos, 1982. gadā izcīnot čempionu titulu. Franko vecākais brālis Džuzepe Barēzi arī bija futbolists.