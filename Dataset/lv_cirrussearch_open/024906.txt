Drē grāfs Roberts I, saukts par Lielo (franču: Robert Ier de Dreux; dzimis ap 1123. gadu, miris 1188. gada 11. oktobrī) bija Francijas kraļa Luija VI Resnā un Savojas Adeles piektais dēls. Pa mātes līniju viņam rados bija Karolingi un Monferatas marķīzs Viljams V. 1137. gadā viņš sāka pārvaldīt Drē grāfisti kā tēva vasalis un to pārvaldīja līdz 1184. gadam, kad valdīšanu nodeva savam dēlam Robertam II. 1139. gadā apprecējās ar Agnesi de Gārlandi. 1145. gadā atkārtoti apprecējās ar Havīzi d'Evrē (Devrē). 1152. gadā apprecējās trešo reizi ar Agnesi de Bodemonti, kurai pūrā bija Brenē-sur-Vīzlas grāfiste, kā arī Ferē-en-Tardenā, Pontarsī, Nesles, Longevilas, Kvinsī-en-Tardenā, Savinjī un Bodemontas pārvaldes tiesības. Kopā ar brāli Luiju VII Roberts I piedalījās Otrajā Krusta karā un Damaskas aplenkšanā 1148. gadā. 1158. gadā cīnījās pret angļiem un piedalījās Sēzas aplenkšanā 1154. gadā.