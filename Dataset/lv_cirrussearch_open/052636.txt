10 kilometri vīriešiem bija viena no sešām riteņbraukšanas disciplīnām un viena no piecām treka riteņbraukšanas disciplīnām, kas bija iekļauta olimpisko spēļu programmā. Sacensības notika 11. aprīlī. Tajās startēja 6 sportisti no 4 valstīm. Sacensības tika aizvadītas Neo Falirona velodromā. Šī bija vienīgā reize olimpisko spēļu vēsturē, kad 10 kilometru distance bija iekļauta spēļu programmā. Zelta medaļu ieguva Francijas sportists Pols Masons. Viņam tā bija viena no trim zelta medaļām riteņbraukšanā. Arī sudraba medaļu izcīnīja Francijas sportists Leons Flamāns. Savukārt bronzas medaļu izcīnīja Austrijas sportists Ādolfs Šmals. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika piešķirta sudraba medaļa, bet turpmākās vietas netika apbalvotas.