Sojas (latīņu: Glycine) ir tauriņziežu dzimtas ģints, kurā ir klasificētas aptuveni 15 sugas, tostarp ekonomiski nozīmīgā sarmatainā soja (Glycine max). Sojas dabiskais izplatības areāls ir Austrumāzijā, taču lielākā daļa sugu ir sastopamas tikai Austrālijā. Dažas sugas sniedzas no Austrālijas līdz Austrumāzijai (piemēram, Glycine tomentella un Glycine tabacina).