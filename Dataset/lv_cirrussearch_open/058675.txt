"Pēc darba" (angļu: After Hours) ir 1985. gada ASV melnās komēdijas filma, kuras režisors ir Mārtins Skorsēze. Filmā galvenās lomas atveido Grifins Dans, Rozanna Ārkete, Verna Blūma, Tomijs Čongs, Linda Fiorentino, Teri Gāra, Džons Hērds, Čīčs Mārins un Ketrīna O'Hāra. Filmas darbība norisinās vienā naktī Soho rajonā Ņujorkā. Pols Hekets (Dans) mēģina nokļūt mājās, pēc randiņa ar noslēpumainu sievieti vārdā Mārsija (Ārkete). "Pēc darba" saņēma pozitīvas atsauksmes, izceļot filmas melno humoru. Tā tiek uzskatīta par kulta filmu. Filma ieguva Independent Spirit Award balvu, kā labākā filma. Skorsēze ieguva labākā režisora balvu Kannu kinofestivālā.