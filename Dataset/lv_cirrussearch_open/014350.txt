Latviju 1924. gada ziemas olimpiskajās spēlēs pārstāvēja divi sportisti divos sporta veidos. 1924. gada ziemas olimpiskās spēles norisinājās Francijas pilsētā Šamonī no 1924. gada 25. janvāra līdz 5. februārim. Šīs bija pirmās ziemas olimpiskās spēles, kurās piedalās Latvijas olimpiskā komanda. Šajās olimpiskajās spēlēs Latvijas sportisti neizcīnīja medaļas. Lielākos panākumus guva Alberts Rumba, kas ātrslidošanā ieņēma 7. vietu. Latvijas karognesējs atklāšanas ceremonijā bija slēpotājs Roberts Plūme.