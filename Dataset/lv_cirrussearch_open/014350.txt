Latviju 1936. gada ziemas olimpiskajās spēlēs bija pārstāvēta ar 26 sportistiem (23 vīrieši un 3 sievietes) 6 ziemas olimpiskajos sporta veidos. 1936. gada ziemas olimpiskās spēles notika Vācijas pilsētā Garmišā-Partenkirhenē no 1936. gada 6. februāra līdz 16. februārim. Šis bija pēdējās ziemas olimpiskās spēles, kurās startēja Latvijas komanda, nākamo reizi tas notika pēc Latvijas neatkarības atgūšanas 1992. gada Albērvilas spēlēs. Šīs bija pirmās olimpiskās spēles, kurās startēja Latvijas hokeja izlase. Šajās ziemas olimpiskajās spēlēs Latvijas izlase neizcīnīja nevienu olimpisko medaļu, labāko rezultātu sasniedza vīriešu distanču slēpotāju komanda, kas 4x10 km stafetē izcīnīja 13. vietu.