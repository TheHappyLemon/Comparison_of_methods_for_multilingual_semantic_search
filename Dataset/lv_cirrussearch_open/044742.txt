"Rogue One: Zvaigžņu karu stāsts" (angļu: Rogue One: A Star Wars Story) ir 2016. gada ASV zinātniskās fantastikas filma, kuras režisors ir Garets Edvards. Galvenās lomas atveido Felisita Džonsa, Diego Luna, Alans Tūdiks, Donijs Jens, Cjaņs Veņs, Ahmeds Rizs, Bens Mendelsons un Forests Vaitekers. Filmas pirmizrāde notika 2016. gada 10. decembrī. Filmas darbība notiek laikā starp trešo un ceturto Zvaigžņu karu epizodēm. Uzzinājusi, ka Impērija gatavojas radīt pašu draudīgāko ieroci visā Galaktikā — Nāves zvaigzni, pretošanās kustība izveido speciālo vienību, kuras slepenās misijas uzdevums ir nolaupīt Nāves Zvaigznes būvniecības plānus.