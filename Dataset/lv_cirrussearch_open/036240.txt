Džeimss Hauards Vudss (angļu: James Howard Woods, dzimis 1947. gada 18. aprīlī) ir amerikāņu aktieris un producents. Viņš vislabāk ir zināms ar lomām tādās kinofilmās kā The Way We Were (1973), The Onion Field (1979), "Videodroms" (1983), "Reiz Amerikā" (1984), Best Seller (1987), "Čaplins" (1992), "Kazino" (1995), "Niksons" (1995), "Vampīri (1998), "Salmu suņi" (2011) un "Uzbrukums Baltajam namam" (2013). Bieži viņš ir atveidojis ļaundaru lomas. No 2006. līdz 2008. gadam Vudss filmējās televīzijas seriālā "Prokurors Šarks" (Shark), kurā spēlēja galveno lomu. Divas reizes ticis nominēts Amerikas Kinoakadēmijas balvai — kā labākais aktieris Olivera Stouna filmā "Salvadora" (1986) un kā labākais aktieris otrā plāna lomā Roba Rainera filmā Ghosts of Mississippi (1996). Divas reives ieguvis Emmy balvu — par lomām TV filmās Promise (1987) and My Name Is Bill W. (1989). Par TV filmu Promise saņēmis arī Zelta globusa balvu. 1998. gadā Vudsam piešķirta zvaigzne Holivudas Slavas alejā.