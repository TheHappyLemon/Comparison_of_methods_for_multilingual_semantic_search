Emma Robertsa (angļu: Emma Rose Roberts; dzimusi 1991. gada 10. februārī) ir amerikāņu aktrise, dziedātāja, modele. Viņas tēvs ir aktieris Ēriks Robertss un tante — Džūlija Robertsa. Kļuvusi pazīstama ar galvenās lomas atveidošanu Nickelodeon seriālā Unfabulous. Viņas debijas albums bija arī seriāla skaņu celiņš — Unfabulous and More. Pēc tam viņa vairāk pievērsās dziedātājas karjerai, ierakstījusi dziesmas filmu "Ledus princese" un Aquamarine skaņu celiņiem, Aquamarine filmā bija arī viena no galvenajām aktrisēm. Taču pēc tam atkal pievērsās aktrises karjerai. Filmējusies tādās filmās kā "Spēles gūstekņi", "Nensija Drū" (Nancy Drew), "Valentīna diena", "Diezgan jocīgs stāsts" (It's Kind of a Funny Story), "Kliedziens 4" (Scream 4).