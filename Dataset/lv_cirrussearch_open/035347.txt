Limburgiešu valoda (Lèmburgs) ir rietumģermāņu valoda, kas galvenokārt izplatīta Nīderlandes provincē Limburgā un Beļģijas provincē Limburgā, kā arī Vācijas vēsturiskajā apgabalā Reinzemē. Limburgiešu valodai ir arī daudz kopīgu iezīmju ar nīderlandiešu valodu un vācu valodu. Nereti tā tiek uzskatīta vai nu par nīderlandiešu, vai par vācu valodas dialektu. Kopējais limburgiešu valodas pratēju skaits tiek lēsts ap 1,3 miljoniem.