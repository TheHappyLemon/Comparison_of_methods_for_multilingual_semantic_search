Norišige Kanai (金井 宣茂, Kanai Norishige, dzimis 1976. gada decembrī) ir Japānas Aerokosmisko pētījumu aģentūras (JAXA) kosmonauts, ārsts. 2002. gadā Kanai absolvēja Nacionālo Aizsardzības medicīnas koledžu. Pēc tam viņš bija ārsts Japānas pašaizsardzības spēkos. 2004. gadā Kanai apguva niršanas medicīnas kursu un kļuva par niršanas medicīnas virsnieku. 2006. gadā ASV viņš ieguva Jūras kara flotes nirēja kvalifikāciju. 2009. gada 12. septembrī Norišige Kanai uzņemts JAXA kosmonautu vienībā. Viņš kopā ar Takuju Oniši un Kimiju Jui devās uz ASV, kur kopā ar NASA 20. astronautu iesaukumu izgāja astronautu vispārējās sagatavošanas kursu. 2011. gada jūlijā viņš ieguva NASA astronauta kvalifikāciju. Norišige Kanai pirmo reizi devās kosmosā 2017. gada decembrī ar kosmosa kuģi Sojuz MS-07 kopā ar Antonu Škapļerovu un Skotu Tinglu. Viņš bija SKS 54. un 55. lidojuma inženieris. Lidojums kosmosā beidzās 2018. gada jūnijā. Kosmisko lidojumu kopsavilkums: