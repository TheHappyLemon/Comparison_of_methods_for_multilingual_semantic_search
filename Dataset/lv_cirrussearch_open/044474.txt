"Neiespējamā misija 3" (angļu: Mission: Impossible III) ir 2006. gada ASV spiegu filma. Filmas režisors ir Dž. Dž. Abramss. Filmas producents un galvenās lomas tēlotājs, tāpat kā iepriekšējās divās filmās, ir Toms Krūzs. Vēl filmā filmējušies Filips Sīmors Hofmans, Billijs Krudups, Vings Reimss, Kerija Rasela un Džonatans Rīzs Meijerss. Filma ir turpinājums 1996. gada filmai "Neiespējamā misija" un 2000. gada filmai "Neiespējamā misija 2", tā ir trešā filma no Neiespējamās misijas filmu sērijas. Filmas pirmizrāde notika 2006. gada 5. maijā. Filmā Ītans Hants ir atvaļinājies no darba "Neiespējamo misiju spēkos" un apmāca jaunos darbiniekus. Tomēr drīz vien Hantam jāatgriežas darbībā, lai izsekotu ieroču tirgotāju Ouenu Deivienu.