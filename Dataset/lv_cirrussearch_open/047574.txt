"Lielie 2" (angļu: Grown Ups 2) ir 2013. gada komēdija, kuras režisors ir Deniss Dugans. Viens no filmas producentiem, scenārija autoriem un galveno lomu atveidotājiem ir Ādams Sendlers. Citas lomas atveido Kevins Džeimss, Kriss Roks un Deivids Speids. Filmas pirmizrāde notika 2013. gada 12. jūlijā. Filma ir turpinājums 2010. gada filmai "Lielie". Filmas sižets notiek trīs gadus pēc pirmās daļas notikumiem. Lenijs kopā ar ģimeni atgriežas savā dzimtajā pilsētā, lai būtu tuvāk saviem draugiem un viņiu ģimenēm. Tur Lenijs saprot, ka dzīve starp pārējiem ne pārāk normālajiem pilsētas iedzīvotājiem nebūs tā vieglākā.