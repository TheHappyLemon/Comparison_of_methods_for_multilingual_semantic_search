Masu kultūra, arī tautas kultūra vai populārā kultūra, ir kultūra, kas saistīta ar masveida produkciju un ir domāta plašam jeb masveida patēriņam. Masu kultūras aizsākumi meklējami 20. gadsimta sākumā, kad strauji attīstījās dažādi plašsaziņas līdzekļi. Pie masu kultūras pieder dažādi izklaides piedāvājumi (kinofilmas, mūzika, televīzija), radio, sports, prese (jaunumi par populāriem cilvēkiem vai dažādām vietām), mode, tehnoloģijas un citi. Daži kultūras teorētiķi mēģinājuši no kultūras definīcijas izņemt masu kultūras jēdzienu.