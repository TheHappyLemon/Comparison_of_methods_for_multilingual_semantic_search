Kallīns (Κάλλινος, dzīvojis ap 7.gs. p.m.ē. vidu) bija sengrieķu dzejnieks. Kallīns dzīvojis grieķu kolonijā Efesā - pilsētā, kas atradās Mazāzijā. Efesu Kallīna dzīves laikā apdraudēja kimmeriešu ciltis, līdz ar to Kallīna dzejā vērojami izteikti patriotiski motīvi. Kallīns ir senākais zināmais sengrieķu elēģiskās dzejas autors. Par viņa dzīvi zināms ļoti maz un no viņa darbiem saglabājušies tikai fragmenti.