Sūsa (elamiešu: 𒀸𒋗𒊺𒂗, Šušen) ir sena pilsēta mūsdienu Irānas teritorijā. Atrodas Zāgrosa pakājē, aptuveni 250 km uz austrumiem no Tigras. Tā bija viena no nozīmīgākajām pilsētām Tuvajos Austrumos. Sūsa bija Elamas un Ahemenīdu impērijas galvaspilsēta, kā arī svarīga pilsēta Partas impērijā un Sasanīdu impērijā. Sūsa ir pieminēta Esteres grāmatā, vienā no Bībeles grāmatām. 1218. gadā Sūsu iekaroja Mongoļu impērija un to nopostīja. Mūsdienās uz ziemeļiem un rietumiem atrodas Šūšas pilsēta. 2015. gadā Sūsa tika iekļauta UNESCO Pasaules mantojuma sarakstā.