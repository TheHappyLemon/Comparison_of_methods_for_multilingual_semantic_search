Milzu slaloms sievietēm bija viena no 11 disciplīnām kalnu slēpošanā 2022. gada ziemas olimpiskajās spēlēs. Sacensības notika Ledus upes slēpošanas trasē, Nacionālajā kalnu slēpošanas centrā, Pekinā, 2022. gada 7. februārī. Sacensībās kopā bija pārstāvētas 82 sportistes no 49 valstīm. Olimpisko zelta medaļu izcīnīja Zviedrijas sportiste Sāra Hektore (finiša laiks — 1:55.69), sudraba medaļu ieguva Itālijas sportiste Federika Brinjone (finiša laiks — 1:55.97), bet bronzas medaļu ieguva Šveices sportiste Lara Guta-Behrami (finiša laiks — 1:56.41). Hektorei šī bija pirmā olimpiskā medaļa, kā arī viņa pēc 20 gadu pārtraukuma Zviedrijai šajā disciplīnā izcīnīja olimpisko zelta medaļu.