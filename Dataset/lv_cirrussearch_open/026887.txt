Ivodzimas kauja bija kauja Otrajā pasaules karā, kas ilga no 1945. gada 19. februāra līdz 26. martam. Kaujas laikā ASV Bruņotie spēki ieņēma Japānas impērijai piederošo Ivodzimas salu. Amerikāņi vēlējās ieņemt salu kopā ar tās trim lidlaukiem, jo bija stratēģiski svarīga vieta kā karabāze, lai vēlāk uzbruktu Japānas lielajām salām. Pēc kara populāru kļuva Džo Rozentāla Suribači kalna virsotnē uzņemtā fotogrāfija "Karoga pacelšana Ivodzimā".