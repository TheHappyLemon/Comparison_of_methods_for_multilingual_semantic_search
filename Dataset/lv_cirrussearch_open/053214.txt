Natālija Sadovska (poļu: Natalia Sadowska, dzimusi 1991. gada 21. jūlijā) ir Polijas dambretiste, divkārša pasaules čempione (2016, 2018). Sāka nodarboties ar dambreti 8 gadu vecumā pie Leška Petļicka. Pirmos panākumus viņa guva 2001. gadā, kad kļuva par Eiropas čempionāta bronzas medaļas ieguvēju kategorijā līdz 10 gadiem. Lielākus panākumus guva 2016. gadā, kad izcīnīja sudraba medaļu pirmajā pasaules čempionātā turku dambretē. Tajā pašā gadā ar rezultātu 56 pret 28 uzveica Olgu Kamišļejevu mačā par pasaules čempiones nosaukumu. Četrkārtēja Polijas čempione sieviešu vidū un divkārša Polijas čempione vīriešu vidū (2018, 2019). Absolvējusi Polijas nacionālo aizsardzības akadēmiju iekšējās drošības jautājumos.