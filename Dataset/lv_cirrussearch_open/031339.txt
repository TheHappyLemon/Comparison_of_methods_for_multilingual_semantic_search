Garvilnas vombati, mataindeguna vombati (Lasiorhinus) ir viena no divām vombatu dzimtas (Vombatidae) somaiņu ģintīm. Otra ir vombatu ģints (Vombatus). Garvilnas vombatu ģintī ir divas sugas, kuras mājo Austrālijā. Biežāk no abām sugām sastopams dienvidu garvilnas vombats (Lasiorhinus latifrons), kas sastopams plašā areālā no Jaundienvidvelsas dienvidrietumiem līdz Austrālijas dienvidrietumiem. Toties Krefta vombata (Lasiorhinus krefftii) izdzīvošana ir kritiski apdraudēta, un tas mūsdienās mājo tikai nelielā 3 km² reģionā Kvīnslendā. Senāk tas bija sastopams arī Viktorijā un Jaundienvidvelsā.