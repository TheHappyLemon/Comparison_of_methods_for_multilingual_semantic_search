Tour de Yorkshire ir daudzdienu šosejas riteņbraukšanas sacensības Jorkšīrā, Anglijā. Pirmo reizi šīs sacensības notika no 2015. gada 1. līdz 3. maijam kā 2.1 kategorijas trīs dienu sacensības UCI Eiropas tūres kalendārā. Tās organizē Amaury Sport Organisation. Plāni par sacensību organizēšanu radās pēc tam, kad lielu atsaucību sabiedrībā guva 2014. gada Tour de France sacensību starts Jorkšīrā. 2014. gada tūres, ko arī organizē ASO, pirmie divi posmi no Līdsas uz Herrogeitu un no Jorkas uz Šefīldu tika iesaukti par Le Tour de Yorkshire.