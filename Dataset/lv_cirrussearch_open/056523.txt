Šebergāna (uzbeku: شبرغان, puštu: شبرغان, persiešu: شبرغان) ir pilsēta Afganistānas ziemeļos, Džouzdžānas vilajeta centrs. Atrodas 250 metrus virs jūras līmeņa, pie Saripulas upes. Vairums pilsētas iedzīvotāju ir uzbeki. Šebergāna ir sena pilsēta, kas savulaik atradusies pie Zīda ceļa. 1978. gadā pilsētas apkaimē, Tiļatepē tika atklātas senas kapenes ar bagātīgiem zelta greznuma priekšmetiem jeb t.s. "Baktrijas zelts". Apkaimē apūdeņošanas lauksaimniecība un dabasgāzes atradnes.