Rundāles novads bija pašvaldība Zemgalē, Lielupes kreisajā krastā. Dibināta 2009. gadā un tajā bija apvienoti bijušā Bauskas rajona Rundāles, Svitenes un Viesturu pagasti. Robežojās ar Jelgavas novadu rietumos un ziemeļos, pa Lielupi ar Ozolnieku novadu ziemeļos, Bauskas novadu austrumos un Lietuvu dienvidos. Novada centrs bija Pilsrundāle. 2021. gadā Rundāles novadu pievienoja Bauskas novadam.