"Transā" (angļu: Trance) ir 2013. gada Apvienotās Karalistes, ASV un Francijas psiholoģiska trillera filma, kuras režisors ir Denijs Boils. Filmā galvenās lomas atveido Džeimss Makevojs, Vinsents Kasels un Rosario Dosone. Filma stāsta par izsoles nama darbinieku Saimonu (Makevojs), kurš sadarbojas ar laupītājiem, lai nolaupītu gleznu. Saimons saņem sitienu pa galvu un ar amnēziju pamostas slimnīcā. Saimons ir vienīgais, kurš zin kur ir glezna, bet to neatceras. Bandas līderis Frenks (Kasels) noalgo hipnotizētāju (Dosone), lai palīdzētu noskaidrot gleznas atrašanās vietu. Filmas "Transā" pirmizrāde notika 2013. gada 19. martā. Filma saņēma pārsvarā pozitīvas kritiķu atsauksmes.