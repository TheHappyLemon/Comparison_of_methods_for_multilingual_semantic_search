Pāvests Pāvils III (latīņu: Paulus III, dzimis 1468. gada 29. februārī, miris 1549. gada 10. novembrī), īstajā vārdā Alesandro Farnēze (Alessandro Farnese), bija Romas pāvests no 1534. gada 13. oktobra līdz 1549. gada 10. novembrim. Studējis Pizas Universitātē. 1493. gadā pāvests Aleksandrs IV iecēla Alesandro Farnēzi kardināla amatā. 1534. gadā tika ievēlēts par pāvestu, galvenokārt tāpēc, ka bija labs diplomāts. Viņš centās samierināt Franciju un Svēto Romas impēriju, kas savstarpēji konfliktēja. 1537. gadā izveidoja Pāvesta valsts savienību ar Venēcijas Rebubliku cīņai pret Osmaņu impēriju. 1538. gada decembrī otro reizi izslēdza no baznīcas Anglijas karali Henriju VIII (pirmo reizi viņu izslēdza pāvests Klements VII). 1545. gadā pāvests Pāvils III sasauca Tridentas koncilu. Kā liels mākslas mīļotājs, 1536. gadā Pāvils III uzaicināja Mikelandželo uzgleznot "Pastaro tiesu" uz Siksta kapelas altāra sienas.