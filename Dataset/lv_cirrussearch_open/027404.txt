Fjords (norvēģu: fjord) ir šaurs, dziļš un bieži vien izstiepts, garš un sazarots ledāja veidots jūras līcis ar stāviem, klinšainiem krastiem. Fjorda garums vismaz dažas reizes pārsniedz tā platumu, parasti tas ir dažus desmitus reižu garāks, nekā ir tā platums. Pats garākais fjords Eiropā ir Sognefjords Norvēģijā (219 km), bet garākais fjords pasaulē ir Skorsbija līcis (350 km) Grenlandes austrumu piekrastē.