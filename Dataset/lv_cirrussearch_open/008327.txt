Skaties arī jēdzienu ar līdzīgu nosaukumu: Bitoma. Bitoma Odžaņska (poļu: Bytom Odrzański) ir pilsēta Polijas rietumos, Lubušas vojevodistē uz dienvidaustrumiem no Nova Solas pie Odras upes. Vēsturiski pazīstama arī kā Vācijas pilsēta Beitene pie Oderas (vācu: Beuthen an der Oder). Vara un sudraba ieguves rūpniecība. Rakstos pirmoreiz minēta 1005. gadā kā slāvu apmetne. 1263. gadā ieguva pilsētas tiesības. 1524. gadā pilsētā izplatījās protestantisms. 1601. gadā pilsētā nodibināja ģimnāziju (Gymnasium academicum). No 1609. līdz 1613. gadam skolā mācījās vācu dzejnieks Martins Opics (Martin Opitz, 1597 - 1639). 1628. gadā pilsēta tika rekatolizēta un skola slēgta. Kad kara rezultātā 1742. gadā Prūsija no Austrijas ieguva Silēziju, pilsētā atkal nostiprinājās protestantisms. XIX gadsimtā Beitene apkārtnē attīstījās brūnogļu ieguve. 1871. gadā pilsētā ienāca dzelzceļš. 1945. gadā 40% no Bitomas Odžaņskas bija nopostītas. Pamatojoties uz Jaltas un Potsdamas konferenču lēmumiem, pilsēta tika piešķirta Polijai, bet vācu iedzīvotāji padzīti.