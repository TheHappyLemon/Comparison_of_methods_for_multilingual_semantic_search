Ronalds Ross (angļu: Ronald Ross; 1857. gada 13. maijs — 1932. gada 16. septembris) bija Indijā dzimis angļu medicīnas doktors. Saņēmis 1902. gada Nobela prēmiju fizioloģijā vai medicīnā par savu darbu ar malāriju. Viņa atklājums ļāva secināt, ka malārija izplatās ar odu palīdzību, tāpat ar to tika sākta pamatu likšana slimības apkarošanā. 25 gadus strādājis Indijas medicīnas dienestā. Pēc dienesta pamešanas pievienojās Liverpūles Tropiskās medicīnas skolai, līdz dzīves beigām bijis viņam par godu dibinātā Rosa tropisko slimību institūta un slimnīcas vadītājs.