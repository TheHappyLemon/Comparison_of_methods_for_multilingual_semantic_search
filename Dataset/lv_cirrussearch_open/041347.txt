Ātrslidošana 2018. gada ziemas olimpiskajās spēlēs norisinājās Kanninas ovālā. Sacensības notika no 2018. gada 10. līdz 24. februārim un tajās tika sadalīti 14 medaļu komplekti. Pirmo reizi divi medaļu komplekti (vīriešiem un sievietēm) tika sadalīti masu startā. Ātrslidošanā piedalījās 180 dalībnieku no 27 valstīm, tostarp olimpiskie sportisti no Krievijas. Latviju pārstāvēja Haralds Silovs, kurš sasniedza savu labāko rezultātu olimpiskajās spēlēs, izcīnot 4. vietu 1500 m distancē, kas ir labākais sasniegums Latvijas ātrslidotājiem kopš neatkarības atjaunošanas. Pirmo reizi ātrslidošanā startēja pārstāvis no Kolumbijas.