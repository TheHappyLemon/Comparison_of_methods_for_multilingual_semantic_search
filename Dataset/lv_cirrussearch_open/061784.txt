Niklass Frimans (somu: Niklas Friman, dzimis 1993. gada 30. augustā) ir Somijas hokejists, spēlē aizsarga pozīcijā. Kopš 2022. gada Frimans spēlē Somijas hokeja līgas komandā Hemēnlinnas HPK. Iepriekš Frimans ir spēlējis Somijas hokeja līgas komandās Turku TPS un Jiveskiles JYP, kā arī KHL komandā Helsinku "Jokerit". Somijas hokeja izlases sastāvā izcīnījis zelta medaļu 2022. gada ziemas olimpiskajās spēlēs.