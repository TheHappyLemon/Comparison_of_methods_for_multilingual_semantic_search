Pirms mūsdienām (angļu: Before Present jeb BP) ir laika atskaites mērs, kuru izmanto arheoloģijā, ģeoloģijā un citās zinātnes nozarēs, lai atzīmētu, ka notikums ir noticis pagātnē. Tā kā "mūsdienu" laiks mainās, tad pieņemts uzskatīt 1950. gadu par mūsdienu atskaites punktu. Tas ir saistīts ar to, ka 1950. gados radiooglekļa datēšana kļuva praktiski pielietojama. "Pirms mūsdienām" skalu dažreiz izmanto arī gadiem, kuri datēti ar citām metodēm (piemēram, stratigrāfiju), nevis radiooglekļa metodi. Šis lietojums atšķiras no van der Plihta un Hoga rekomendācijām, saskaņā ar Quaternary Science Reviews. Abi aicina publikācijās lietot vienību a (gadiem), bet terminu "BP" rezervēt radiooglekļa datēšanai.