Nasavas Sofija (zviedru: Sofia av Nassau); dzimusi 1836. gada 9. jūlijā, mirusi 1913. gada 30. decembrī) bija Zviedrijas un Norvēģijas karaliene konsorte, karaļa Oskara II sieva. Bija Nasavas hercoga Vilhelma I jaunākā meita. 1857. gada 6. jūnijā apprecējās ar Zviedrijas princi Oskaru, un pārcēlās uz Zviedriju. Pēc Oskara brāļa Kārļa XV nāves 1872. gadā, kļuva par Zviedrijas un Norvēģijas karalieni - konsorti.