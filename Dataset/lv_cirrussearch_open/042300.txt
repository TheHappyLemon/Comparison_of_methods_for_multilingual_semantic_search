Ukraina olimpiskajās spēlēs pirmo reizi piedalījās 1994. gadā, kad ziemas olimpiskās spēles notika Lillehammerē. Pirmās vasaras olimpiskās spēles, kurās piedalījās Ukraina, notika 1996. gadā Atlantā. Kopš tā laika Ukraina ir piedalījusies visās vasaras olimpiskajās spēlēs un ziemas olimpiskajās spēlēs. Līdz 1992. gadam Ukrainas sportisti startēja vairāku valstu komandu sastāvā, piemēram, Krievijas Impērijas (1896—1912), Čehoslovākijas (1924—1936), Padomju Savienības (1952—1988) un citu valstu sastāvā. Līdz šim Ukraina olimpiskajās spēlēs ir izcīnījusi 148 olimpiskās medaļas, no tām lielāko daļu — 139 medaļas — vasaras olimpiskajās spēlēs un 9 medaļas — ziemas olimpiskajās spēlēs.