Bogdans Jonucs Loboncs (rumāņu: Bogdan Ionuț Lobonț, dzimis 1978. gada 18. janvārī) ir Rumānijas futbola treneris un bijušais futbolists, spēlēja vārtsarga pozīcijā, bijis Rumānijas futbola izlases dalībnieks. Savas karjeras laikā Loboncs pārstāvēja Rumānijas klubus, Nīderlandes klubu Ajax un Itālijas komandas Fiorentina un Roma. Rumānijas futbola izlases sastāvā nospēlējis 86 mačus. Piedalījies 2000. un 2008. gada Eiropas čempionātā.