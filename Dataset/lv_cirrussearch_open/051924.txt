Čums (no komi: чом — ‘telts’) ir tradicionāls Eiropas un Krievijas ziemeļu un Sibīrijas nomadu tautu pārvietojams mājoklis. Būvē konusa formā, par karkasu izmantojot viegla koka kārtis un apšuj vasarā ar audumu vai koka mizu (tāsi), ziemā — ar voiloku vai zvērādām. Apakšējā daļā čuma diametrs ir 3—8 metri. Mūsdienās reti tiek izmantots kā mājoklis, lielākoties — kā vasaras vai ceļojumu miteklis, dažkārt — noliktava vai vasaras virtuve. Čumi bija izplatīti plašā reģionā no Skandināvijas ziemeļiem, kur tas agrāk bija sāmu radicionālais mājokis, Krievijas ziemeļiem, kur tajos mita ziemeļu somugru tautas ņenci, hanti, mansi, komi un citi, kā arī Krievijas austrumos līdz pat Klusajam okeānam. Radniecīgs būves paveids ir Ziemeļamerikas pamatiedzīvotāju tipi, kas atšķiras ar dūmu aizvirām augšdaļā.