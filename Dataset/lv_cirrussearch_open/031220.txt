Larss Ulriks (dāņu: Lars Ulrich, izrunā: [ˈlɑːs ˈulˀʁek]; dzimis 1963. gada 26. decembrī) ir dāņu bundzinieks un viens no amerikāņu smagā metāla/trešmetāla grupas Metallica dibinātājiem. Tenisa profesionāļa Torbena Ulrika dēls. Jaunieša vecumā trenējies tenisā. 1980. gadā pārcēlies uz dzīvi ASV, lai turpinātu treniņus tenisā, tomēr pēc tam izlēma dibināt mūzikas grupu. Uz vietējā Losandželosas laikrakstā publicēto sludinājumu atsaucās Džeimss Hetfīlds, viņi abi dibināja Metallica. Kopā ar grupu izdevis desmit albumus, piedalījies grupas Mercyful Fate albuma In the Shadows papildu dziesmas Return of the Vampire... 1993 ierakstā. Žurnāla Classic Rock 50 labāko rokmūzikas bundzinieku sarakstā tika ierindots 26. vietā. 2009. gadā kopā ar Metallica tika uzņemts Rokenrola slavas zālē, kļūstot par pirmo dāni, kas tajā iekļauts.