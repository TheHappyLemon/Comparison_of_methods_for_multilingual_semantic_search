Henrijs Klejs (angļu: Henry Clay, Sr.; dzimis 1777. gada 12. aprīlī, miris 1852. gada 29. jūnijā) bija amerikāņu jurists, plantators un politiķis. Bija viens no sava laika ietekmīgākajiem politiķiem, senators no Kentuki štata gan ASV Senātā, gan ASV Pārstāvju palātā. Trīs reizes, ar pātraukumiem, bija ASV Pārstāvju palātas spīkers. No 1825. līdz 1829. gadam bija ASV Valsts sekretārs prezidenta Džona Kvinsija Adamsa laikā. Neveiksmīgi piedalījies 1824., 1832. un 1844. gada ASV prezidenta vēlēšanās, bet 1840. un 1848. gadā centās panākt savu izvirzīšanu par Vigu partijas prezidenta kandidātu. Klejs bija viens no galvenajiem "vanagiem" pirms 1812. gada Britu—amerikāņu kara. Bija viens no Amerikāņu ekonomiskās sistēmas proponētājiem. Vēlāk Klejs bija viens no ASV—Meksikas kara (1846–1848) pretiniekiem. Henrijs Klejs tika uzskatīts par ASV Rietumu interešu aizstāvi. Piedalījās 1820. gada Misūri kompromisa, 1833. gada Tarifu kompromisa un 1850. gada kompromisa izstrādē.