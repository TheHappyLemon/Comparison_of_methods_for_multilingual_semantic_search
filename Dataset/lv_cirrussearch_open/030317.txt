Šis raksts ir par tautas mūzikas grupu. Par ciemu Dzērbenes pagastā skatīt rakstu Auļi (Dzērbenes pagasts). Auļi ir 2003. gadā izveidota Latvijas mūsdienu tautas mūzikas grupa, kas paši sevi dēvē par „dūdu un bungu grupu”. Grupa galvenokārt izpilda instrumentālo mūziku — dažādu latviešu tradicionālo tautas deju un dūdu melodiju aranžējumus, citu Eiropas tautu tradicionālās melodijas —, kā arī savus oriģinālos skaņdarbus un tautasdziesmu aranžējumus.