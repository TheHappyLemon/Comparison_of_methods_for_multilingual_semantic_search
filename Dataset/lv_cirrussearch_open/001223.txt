"Ārpus likuma" (angļu: Down by Law) ir 1986. gada ASV melnbalta neatkarīgā film noir kinokomēdija, kuras režisors ir Džims Džārmušs. Galvenās lomas filmā atveido Toms Veitss, Roberto Beninji un Džons Lurijs, kurš ir arī filmas mūzikas autors. "Ārpus likuma" ir film noir elementi, kā arī Džārmuša filmām raksturīgā noskaņa. Darbības centrā ir suteners Džeks (Lurijs), diskžokejs Zeks (Veitss) un itālis Roberto (Beninji), kurš neprot angļu valodu. Filmas darbību virza personāžu savstarpējā nesaderība.