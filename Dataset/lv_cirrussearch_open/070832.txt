Kooperatīvs, kooperācija vai kooperatīvā organizācija ir autonoma uzņēmējdarbības apvienība, kurā personas vai organizācijas brīvprātīgi apvienojušās, lai sasniegtu kopīgus ekonomiskus vai sociālus mērķus. Kooperatīvi atšķirībā no privātuzņēmumiem balstās uz demokrātisku pārvaldi. Katrs kooperatīva dalībnieks piedalās organizācijas lēmumu pieņemšanā, iegūstot labumus atkarībā no sava dalības apjoma vai ieguldījuma. Kooperatīvi pastāv dažādās nozarēs, piemēram, lauksaimniecībā, pārtikas rūpniecībā, enerģētikā, finanšu pakalpojumos. Kooperatīvi tiek veidoti, lai tās dalībnieku vidū būtu taisnīga vide, kā arī nozare pastāvētu ilgtspējīgi, vienlaikus veicinot savstarpēju palīdzību un atbalstu.