Heopss bija senās Ēģiptes faraons, kas valdīja 4. dinastijas laikā no 2589. līdz 2566. gadam p.m.ē. Viņš bija otrais 4. dinastijas faraons, pirms viņa Ēģiptē valdīja Heopsa iespējamais tēvs faraons Snofru. Tiek uzskatīts, ka viņa laikā tikusi uzcelta Heopsa piramīda, kas ir viens no septiņiem pasaules brīnumiem un lielākā no Gīzas piramīdām. Taču citi Heopsa valdīšanas notikumi ir tikuši slikti dokumentēti. Devies karagājienos uz Sīnāja pussalu un Nūbiju. Arī viņa dēls Hefrens bija faraons.