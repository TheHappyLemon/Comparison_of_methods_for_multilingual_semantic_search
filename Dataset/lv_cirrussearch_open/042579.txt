Gala Gadota (ivritā: גל גדות; dzimusi 1985. gada 30. aprīlī) ir Izraēlas aktrise un modele. 18 gadu vecumā kļuva par Miss Israel 2004. Pēc tam divus gadus dienējusi Izraēlas aizsardzības spēkos. Pirmā kinoloma bija Žizelas Jašaras loma četrās "Ātrs un bez žēlastības" filmās (no "Ātrs un bez žēlastības 4" līdz "Ātrs un bez žēlastības 7"). 2016. gadā guva ievērību ar Brīnumsievietes lomu DC Extended Universe filmās "Betmens pret Supermenu: Taisnības rītausma" (2016), "Brīnumsieviete" (2017), "Taisnības līga" (2017), "Brīnumsieviete 1984" (2020). 2018. gadā Gadota tika iekļauta Time 100 ietekmīgāko cilvēku sarakstā.