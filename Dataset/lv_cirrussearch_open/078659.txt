Balkons (franču: balcon, itāļu: balcone vai senaugšvācu: balcho; no latīņu: balcus — 'sija') arhitektūrā ir platformas veids, kura atrodas pie sienas. Balkons ir izvirzīts uz āru un tas ir aprīkots ar margām. Nereti balkoni balstās arī uz kolonnām. Dažkārt balkoni tiek pielāgoti ceremoniju vajadzībām, piemēram, Romā esošajā Svētā Pētera bazilikā, kur uz balkona pēc konklāva iznāk jaunievēlētais pāvests un dod savu svētību. Teātrī balkons ir skatītāju vietas paaugstinātā izbūvē virs partera.