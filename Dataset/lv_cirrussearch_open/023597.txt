Pleskavas Republika, bija viduslaiku valsts ar galvaspilsētu Pleskavā. Neatkarību no Novgorodas Republikas ieguva 1348. gadā, un beidza pastāvēt 1510. gadā, kad tika iekļauta Maskavijas sastāvā. Pleskavas kņazi bija lielā mērā autonomi no Novgorodas jau kopš 13.gs. vidus, kad no 1266. līdz 1299. Pleskavā valda leišu kunigaitis Daumants. Republikas politiskās institūcijas bija līdzīgas Novgorodā pastāvošajām. Bez piecu apkaimju sapulcēm un kopsapulces "večes", reālā vara atradās augstmaņu padomes rokās, kuras pārstāvji parasti veidoja valdošo padomi, kurā bija pa pārstāvim no piecām apkaimēm un padomes vadītājs. Pleskavas pilsētas tiesības bija formulētas 1320-1330. gados un jaunā versijā izmainītas 1462. gadā.