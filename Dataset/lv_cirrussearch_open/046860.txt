Londonas Ekonomikas skola (angļu: London School of Economics), oficiāli Londonas Ekonomikas un politikas zinātnes skola (The London School of Economics and Political Science), ir publiska uz pētniecību orientēta universitāte Londonā, Apvienotajā Karalistē. Atrodas Londonas Universitātes sastāvā, tomēr kopš 2008. gada pati piešķir akadēmiskos un zinātniskos grādus. Dibināta 1895. gadā (viens no dibinātājiem — Džordžs Bernards Šovs), 1900. gadā pievienojās Londonas Universitātei. Atrodas Vestminsterā. Londonas Ekonomikas skolā mācās aptuveni 11 000 studenti un strādā 3330 darbinieki. Tai ir otrs augstākais starptautisko studentu procents pasaulē (70%). Londonas Ekonomikas skolu absolvējuši daudzi ievērojami cilvēki dažādās nozarēs. Starp absolventiem un darbiniekiem ir vairāk nekā 50 bijušie vai esošie valsts vai valdības vadītāji. Absolventi ir ieguvuši vairākas Nobela prēmijas. Starp Eiropas universitātēm Londonas Ekonomikas skolā studējuši visvairāk miljardieri (pēc 2014. gada datiem).