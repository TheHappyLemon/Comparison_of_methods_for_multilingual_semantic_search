Andželo Palombo (itāļu: Angelo Palombo, dzimis 1981. gada 25. septembrī) ir Itālijas bijušais futbolists, spēlēja pussarga pozīcijā, bijis Itālijas futbola izlases dalībnieks. Savas karjeras laikā spēlējis Fiorentina, Sampdoria un Internazionale. Lielāko daļu karjeras spēlējis Sampdoria komandā, kur viņš bija komandas kapteinis un pavadīja gandrīz 15 gadus. Itālijas futbola izlasi pārstāvējis no 2006. līdz 2011. gadam. Piedalījies 2010. gada FIFA Pasaules kausā. Izcīnījis bronzas medaļu 2004. gada vasaras olimpiskajās spēlēs.