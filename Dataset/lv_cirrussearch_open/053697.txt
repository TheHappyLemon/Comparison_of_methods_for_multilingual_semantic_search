Šis raksts ir par 1956. gada filmu. Par citām jēdziena 80 dienās apkārt zemeslodei nozīmēm skatīt nozīmju atdalīšanas lapu. "80 dienās apkārt zemeslodei" (angļu: Around the World in 80 Days) ir 1956. gada piedzīvojumu komēdija ar Mario Moreno Rejesu un Deividu Nivenu galvenajās lomās. Filmu producēja Maiks Tods un izdeva United Artists. Filmas režisors ir Maikls Andersons. Scenāriju, balstoties uz 1873. gadā sarakstīto Žila Verna romānu ar tādu pašu nosaukumu, sarakstīja Džeimss Po, Džons Ferrovs un Sīdžejs Perelmans. Mūziku komponējis Viktors Jangs. Filma saņēma 5 Amerikas Kinoakadēmijas balvas, ieskaitot balvu kategorijā "Labākā filma". Filmas stāsts ir par britu Fileasu Fogu, kuram 80 dienu laikā jāapceļo apkārt zemeslodei, lai derībās uzvarētu savus draugus.