"Mīlas skurbulis" (angļu: Punch-Drunk Love) ir 2002. gada ASV romantiska kinokomēdija, kuras režisors, scenārija autors un viens no producentiem ir Pols Tomass Andersons. Galvenās lomas atveido Ādams Sendlers, Emilija Votsone, Filips Sīmors Hofmans, Luiss Guzmans un Mērija Linna Rejskuba. Filmas pirmizrāde notika 2002. gada 19. maijā Kannu filmu festivālā. Berijs Egans ir uzņēmējs ar sociālo fobiju, kurš dodas uz aklo randiņu ar māsas kolēģi Lenu. Abi iemīlas viens otrā, tomēr drīz vien Berijs ir spiests aizstāvēt sevi un Lenu no izspiedējiem.