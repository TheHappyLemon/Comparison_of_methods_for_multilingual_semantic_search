Džons Kempbels Maktīrnans jaunākais (angļu: John Campbell McTiernan Jr.; dzimis 1951. gada 8. janvārī) ir amerikāņu kinorežisors. Pazīstams ar savām spraiga sižeta filmām, kā "Plēsoņa" (1987), "Cietais rieksts" (1988) un ""Sarkanā oktobra" meklējumos" (The Hunt for Red October, 1990). Vēlāk režisējis arī fantāzijas filmu "Pēdējais varonis" (1993), filmu "Cietais rieksts 3" (1995), kriminālfilmu "Tomasa Krauna afēra" (1999) un vēsturisko filmu "Trīspadsmitais kareivis" (The 13th Warrior, 1999). Par viņa pēdējo režisēto filmu kļuva mistērijas trilleris "Kara likumi" (Basic, 2003). Laika posmu no 2013. gada aprīļa līdz 2014. gada februārim pavadījis cietumā par melošanu Federālajam izmeklēšanas birojam par privātdetektīva noalgošanu un nelegālu producenta Čārlza Rovena noklausīšanos.