Anja Hūbere (vācu: Anja Huber; dzimusi 1983. gada 20. maijā Berhtesgādenā, Vācijā) ir vācu skeletoniste, 2010. gada Vankūveras Olimpisko spēļu bronzas medaļas ieguvēja. Skeletonā trenējas kopš 2003. gada. 2008. gada FIBT Pasaules čempionātā viņa izcīnīja zelta medaļu individuālajās skeletona sacensībās un zelta medaļu jauktajā bobsleja—skeletona sacensībās. 2010.—2011. gada Pasaules kausā skeletonā viņa izcīnīja uzvaru sieviešu sacensībās. Piedalījusies divās olimpiskajās spēlēs (2006, 2010). 2006. gadā Turīnā viņa palika 8. vietā un 2010. gadā Vankūverā izcīnīja bronzas medaļu.