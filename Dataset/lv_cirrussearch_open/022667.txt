Novial (nov — ‘jauns’; IAL — ‘starptautiskā palīgvaloda’) ir mākslīga starptautiska palīgvaloda (IAL), kuru 1928. gadā izveidoja dāņu valodnieks Oto Jespersens (Otto Jespersen). 1930. gadā tika izdota vārdnīca Novial Lexike. Pēc Jespersena nāves 1943. gadā valoda aizgāja aizmirstībā, bet 1990. gados, attīstoties interneta videi, daži interesenti par mākslīgajām valodām to atdzīvināja. Valodas vārdu krājums galvenokārt balstās uz ģermāņu un romāņu valodām, savukārt gramatika ir ļoti līdzīga angļu valodai.