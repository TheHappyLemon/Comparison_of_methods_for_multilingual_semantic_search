Oktaedrs (grieķu: οκτάεδρον, no οκτώ — 'astoņi' un έδρα — 'vietas') jeb astoņskaldnis ir regulārs daudzskaldnis ar astoņām skaldnēm, visas regulāra oktaedra skaldnes ir regulāri trijstūri. Oktaedram ir 12 šķautnes un 6 virsotnes. Katrā oktaedra virsotnē kopā saiet četras skaldnes un četras šķautnes. Oktaedrs ir viens no pieciem Platona daudzskaldņiem. Oktaedra duālais daudzskaldnis ir kubs.