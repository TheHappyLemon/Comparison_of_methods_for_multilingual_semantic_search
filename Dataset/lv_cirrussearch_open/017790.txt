Fārgo (angļu: Fargo) ir pilsēta Amerikas Savienotajās Valstīs. 2020. gadā pilsētā dzīvoja 125 tūkstoši iedzīvotāju. Pēc iedzīvotāju skaita tā ir Ziemeļdakotas lielākā pilsēta. Fārgo dzīvo aptuveni 16% no visiem Ziemeļdakotas iedzīvotājiem. Tā atrodas štata dienvidaustrumos, Redriveras krastos. Otrpus upei atrodas Minesotas štatā esošā Mūrhedas pilsēta. 2009. gadā Fārgo notika Pasaules čempionāts hokejā jauniešiem.