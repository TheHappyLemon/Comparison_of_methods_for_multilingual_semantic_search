Vējmietiņu dzimta (Lythraceae) ir miršu rindas dzimta, kurā ir klasificētas aptuveni 30 ģintis un 620 lakstaugu, krūmu un koku sugas. Dzimta ir izplatīta visā pasaulē; lielākā daļa sugu ir atrodamas tropos, bet dažas ir sastopamas arī mērenā klimata reģionos. Dzimtai pieder tādi nozīmīgi augi kā parastais granātābols (Punica granatum) un hennas koks (Lawsonia inermis). Latvijā ir sastopamas tikai divas vējmietiņu dzitmas sugas: vītolu vējmietiņš (Lythrum salicaria) un portulaku pelcītis (Lythrum portula).