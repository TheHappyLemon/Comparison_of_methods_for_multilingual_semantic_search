Alehandro Garnačo Ferrejra (spāņu: Alejandro Garnacho Ferreyra; dzimis 2004. gada 1. jūlijā) ir Argentīnas futbolists, spēlē uzbrucēja pozīcijā, pārstāv Argentīnas futbola izlasi. Kopš 2022. gada Garnačo pārstāv Anglijas Premjerlīgas komandu Manchester United. Garnačo Manchester United sistēmai no Atletico Madrid pievienojās 2020. gadā. Savu Premjerlīgas debiju piedzīvojis 2021–22. gada sezonā. Savas karjeras sākumā pārstāvējis Spānijas jauniešu izlasi. Tā kā Garnačo māte ir argentīniete, viņš var pārstāvēt arī šīs valsts izlasi. Argentīnas futbola izlases rindās debitējis 2023. gadā.