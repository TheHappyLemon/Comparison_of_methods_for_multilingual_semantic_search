Treisija Ostina (angļu: Tracy Ann Austin Holt; dzimusi 1962. gada 12. decembrī) ir bijusī amerikāņu tenisiste, WTA sieviešu vienspēļu ranga bijusī līdere. Trīs Grand Slam turnīru uzvarētāja (divreiz — vienspēlēs, vienreiz — jauktajā dubultspēlē); 36 WTA turnīru uzvarētāja (30 — vienspēles); trīskārtēja Federācijas kausa ieguvēja (1998, 1999, 2000) ASV izlases sastāvā. Starptautiskās tenisa slavas zāles locekle kopš 1992. gada. Turklāt viņa uzvarēja 1980. gada WTA tūres čempionātā vienspēlēs. Vairākas traumas un smaga autoavārija pārtrauca viņas karjeru. Viņa ir jaunākā ASV atklātā čempionātā sieviešu vienspēļu čempione un ir jaunākā (29 gadu vecumā) uzņemtā Starptautiskajā tenisa slavas zālē. Ostina karjeras laikā izcīnīja 30 vienspēļu titulus uz visiem segumiem: māla (gan sarkanā, gan zaļā), iekštelpu paklāja, zālāja un cietā laukuma. Pēc tenisistes karjeras beigām strādāja par NBC un USA Network komentētāju.