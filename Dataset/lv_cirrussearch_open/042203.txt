Ustroņa (poļu: Ustroń) ir pilsēta Polijas dienvidos, Silēzijas vojevodistē uz austrumiem no Cešinas, Vislas augštecē. Kūrostpilsēta, ziemas sporta centrs. Pilsētas apbūvē izceļas milzīgi piramīdveida sanatorijas korpusi. Ustroņā mūža pēdējos gadus dzīvoja sociālistiskās Polijas vadītājs XX gadsimta septeņdesmitajos gados Edvards Gereks (Edward Gierek, 1913 - 2001).