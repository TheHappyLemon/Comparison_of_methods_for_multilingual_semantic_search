Soročincu gadatirgus (ukraiņu: Сорочинський ярмарок) ir viens no ievērojamākajiem Ukrainas gadatirgiem. Tiek rīkots Poltavas apgabala Mirhorodas rajona Veliki Soročincu ciemā. Tradicionāli notiek katru gadu augusta pēdējās brīvdienās, bet pēdējos gados tā sākums tiek pārcelts nedēļu agrāk. Risinās 5 dienas. 19. gadsimtā tagadējās Ukrainas teritorijā ik gadu tika rīkoti ap 12 tūkstošu gadatirgi, no tiem 178 — lieli un vidēji. Soročincu gadatirgus nebija ne starp lielākajiem, ne zināmākajiem. Atpazīstamību tam deva Nikolaja Gogoļa stāsts «Soročincu gadatirgus» no krājuma «Vakari ciematā Dikaņkas tuvumā». Gadatirgus Soročincos tika rīkots līdz 1920. gadiem, kad to slēdza. Gadatirgus atdzima 1966. gadā. 1999. gadā ar Ukrainas prezidenta rīkojumu tam tika piešķirts Nacionālā gadatirgus statuss.