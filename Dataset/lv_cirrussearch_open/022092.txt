Sentpītersbērga (angļu: St. Petersburg) ir pilsēta Amerikas Savienotajās Valstīs, Floridas štata dienvidrietumos, Pinellas apgabalā. 2020. gadā pilsētā dzīvoja 258 308 iedzīvotāju, padarot to par piekto apdzīvotāko pilsētu Floridas štatā un 79. lielāko pilsētu ASV pēc iedzīvotāju skaita. Savukārt tās aglomerācijā dzīvo 2 441 770 iedzīvotāji. Sentpītersbērgai ir septiņpadsmitā lielākā aglomerācija ASV. Tai ir arī ceturtais augstākais noziegumu līmenis Floridas štatā, kā arī tā ir 58. vietā ASV pēc pastrādāto noziegumu skaita. Pilsēta ir dibināta 1888. gadā, kad tajā dzīvoja vien ap 300 iedzīvotājiem. Sentpītersbērgā ir vidēji 361 saulaina diena gadā, tāpēc arī pilsētu bieži sauc par "Saules pilsētu". Labo laikapstākļu dēļ, tā ir populārs tūrisma galamērķis. Sentpītersbērgā atrodas Latviešu Biedrība, kā arī Latviešu evaņģēliski luteriskā draudze.