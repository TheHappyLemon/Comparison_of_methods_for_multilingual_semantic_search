Kauņas dzelzceļa tunelis (lietuviešu: Kauno geležinkelio tunelis) ir viens no diviem Lietuvas dzelzceļa tuneļiem un vienīgais tunelis Baltijas valstīs, kas paredzēts tikai dzelzceļam. Caur šo tuneli iet pasažieru pārvadājumu līnija starp Viļņu un Kauņu. Tuneļa garums ir 1285 metri, augstums – 6,6 metri, platums – 8,8 metri. Kauņas dzelzceļa tunelis kopš 1996. gada ir iekļauts Lietuvas aizsargājamo kulturvēsturisko pieminekļu sarakstā.