Elens Kenets Džonsons (angļu: Allen Kenneth Johnson; dzimis 1971. gada 1. martā Vašingtonā, ASV) ir bijušais amerikāņu vieglatlēts, kas startēja 110 m barjersprinta distancē. Ir piedalījies trijās Olimpiskajās spēlēs (1996, 2000, 2004), vienās no tām — 1996. gadā Atlantā — izcīnīja zelta medaļu. Pasaules čempionātos E. Džonsons ir izcīnījis četras zelta medaļas un vienu bronzu, bet Pasaules čempionātos telpās — trīs zelta medaļas un vienu sudrabu. Studiju laikā universitātē viņš sekmīgi startēja arī augstlēkšanā, tāllēkšanā un desmitcīņā. Septiņas reizes ir uzstādījis sezonas labāko rezultātu pasaulē. 2010. gadā beidzis profesionāļa karjeru.