Iedzīšana vīriešiem bija viena no 11 disciplīnām biatlonā 2022. gada ziemas olimpiskajās spēlēs. Sacensības notika Džandzjakou biatlona centrā, Džandzjakou, 2022. gada 12. februārī. Tajās bija pārstāvēti 60 sportisti no 22 valstīm. Sportistiem bija jāveic 12,5 kilometru slēpojums ar šaušanu. Olimpisko zelta medaļu šajā disciplīnā ieguva Francijas sportists Kantēns Fijons Maijē (finiša rezultāts — 39:07.5), sudraba medaļu izcīnīja Norvēģijas sportists Tarjeijs Bē (finiša rezultāts — 39:36.1), bet bronzas medaļu ieguva Krievijas Olimpiskās komitejas sportists Eduards Latipovs (finiša rezultāts — 39:42.8). Latipovam šī bija pirmā olimpiskā medaļa individuālajā disciplīnā olimpiskajās spēlēs, savukārt Kantēns Fijons Maijē izcīnīja savu ceturto olimpisko medaļu šajās olimpiskajās spēlēs.