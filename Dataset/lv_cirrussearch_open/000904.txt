Šis raksts ir par sportistu. Par citu personu ar šādu uzvārdu skatīt rakstu Kalniņš. Pēteris Kalniņš (dzimis 1988. gada 15. decembrī Rīgā) ir latviešu kamaniņu braucējs. Sacensībās startē kopš 2004. gada. Startē kopā ar Oskaru Gudramoviču. Piedalījies 2010. gada ziemas olimpiskajās spēlēs, kur kopā ar Gudramoviču izcīnījuši 12. vietu divnieku sacensībās. 2012. un 2013. gada Pasaules čempionātā izcīnījuši 10. vietu, kas ir sportistu lielākais sasniegums šajās sacensībās. Augstāko vietu Pasaules kausa kopvērtējumā guvuši 2010.—2011. gada sezonā, kad ieņēmuši 15. vietu. Junioru vecumā izcīnījis divas bronzas Pasaules čempionātā junioriem — 2008. gadā divniekos un 2007. gadā komandu stafetē. 2014. gada ziemas olimpiskajās spēlēs Sočos Oskars Gudramovičs/Pēteris Kalniņš ieņēma 10. vietu.