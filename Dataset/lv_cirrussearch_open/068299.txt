"Stounhērstas trakonams" (angļu: Stonehearst Asylum), zināma arī kā Eliza Graves, ir 2014. gada ASV psiholoģiska šausmu filma, kuras režisors ir Breds Andersons. Filmā galvenās lomas atveido Keita Bekinseila, Džims Stērdžess, Deivids Tjūliss, Brendans Glīsons, Bens Kingslijs un Maikls Keins. Filma ir daļēji balstīta uz Edgara Alana Po 1845. gada īso stāstu The System of Doctor Tarr and Professor Fether. Filma stāsta par Oksfordas absolventu, kurš iegūst darbu psihiatriskajā slimnīcā, kur viņš atklāj tumšus noslēpumus. Filmas "Stounhērstas trakonams" pirmizrāde notika 2014. gada 24. oktobrī. Filma saņēma atšķirīgas kritiķu atsauksmes. Tīmekļa vietnē Rotten Tomatoes filmai ir 55% vērtējums.