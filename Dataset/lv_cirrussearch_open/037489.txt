Tomass Mincers (vācu: Thomas Müntzer, dzimis 1489. gada decembrī, miris 1525. gada 27. maijā) bija reformācijas laika vācu sludinātājs un teologs, kurš nostājās gan pret Romas Katoļu baznīcu, gan Mārtiņu Luteru, un kļuva par vienu no 16. gadsimta Vācijas Zemnieku kara idejiskajiem vadītājiem. Darbojies un sludinājis Jīterbogā, Cvikavā, Prāgā, Alštetē, Mīlhauzenē un Nirnbergā. Mīlhauzenē sagūstīts un sodīts ar nāvi. Marksisti (piemēram, Engelss un Kautskis) uzskatīja Minceru par agrīno cīnītāju pret feodālismu un cīnītāju par bezšķiru sabiedrību. Plaši tika godāts VDR.