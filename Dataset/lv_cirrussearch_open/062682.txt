Šarls Igo (franču: Charles Hugo; dzimšanas un miršanas datums nav zināms) bija franču burātājs, olimpiskās sudraba un bronzas medaļas ieguvējs 1900. gada vasaras olimpiskajās spēlēs. Igo 1900. gada Parīzes olimpiskajās spēlēs startēja burāšanas sacensībās. Open klases sacensībās viņš nefinišēja, bet 1 līdz 2 tonnu laivu klases pirmajā braucienā ieguva sudraba medaļu, savukārt otrajā braucienā — bronzas medaļu. Visās šajās disciplīnās viņš startēja kopā ar Fransuā Vilamitjanu, Ogistu Albēru un Albēru Divālu.