Vecsaule ir ciems Bauskas novada Vecsaules pagastā, pagasta centrs. Izvietojies pagasta rietumdaļā autoceļu Vecsaules strauta krastā pie autoceļa P87 11 km no novada centra Bauskas un 76 km no Rīgas. Vecsaulē atrodas pagasta pārvalde, Vecsaules pamatskola, bibliotēka, Saieta nams, ģimenes ārsta prakse, pasts, veikals. Ciems veidojies ap Vecsaules muižas (Alt-Rahden) centru, izaudzis pēckara gados kā ciema padomes un kolhoza «Vecsaule» centrālais ciemats. Aptuveni 1 km uz dienvidiem pie autoceļa V1020 atrodas Vecsaules luterāņu baznīca. Vecsaules baznīcas krogs un pagastnams ir vietējas nozīmes kultūrvēstures pieminekļi.