Džindžera Rodžersa (angļu: Ginger Rogers; dzimusi Virdžīnija Ketrīna Makmeta (Virginia Katherine McMath) 1911. gada 16. jūlijā, mirusi 1995. gada 25. aprīlī) bija amerikāņu aktrise, dziedātāja, māksliniece un dejotāja. Karjeras laikā filmējās 73 filmās, desmit no tām — kopā ar Fredu Astēru. Par tēlojumu 1940. gada Sema Vuda filmā Kitty Foyle Dž. Rodžersa saņēma Amerikas Kinoakadēmijas balvu kā labākā aktrise. 1999. gadā viņa iekļuva Amerikas Kinoinstitūta saraksta "Visu laiku izcilākā sieviešu kārtas zvaigzne" 14. vietā.