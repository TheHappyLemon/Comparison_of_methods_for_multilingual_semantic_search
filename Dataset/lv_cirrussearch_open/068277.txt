Timotijs Allens Diks (angļu: Timothy Alan Dick, dzimis 1953. gada 13. jūnijā) ir amerikāņu aktieris un komiķis. Allens vislabāk pazīstams atveidojot galvenās lomas ABC situāciju komēdijā Home Improvement (1991—1999) un ABC/Fox situāciju komēdijā "Pēdējais īstais vīrs" (2011—2021). Ieskaņojis Baza Gaismasgada lomu filmu sērijā "Rotaļlietu stāsts", par ko saņēmis Annie Awards balvu. Piedalījies arī tādās filmās kā Tropical Snow (1988), "Santa Klauss" (The Santa Clause, 1994), "Galaktikas meklējumos" (1999), Joe Somebody (2001), "Plušķis" (2006), Zoom (2006), "Mežonīgais četrinieks" (Wild Hogs, 2007), The Six Wives of Henry Lefay (2009) un Crazy on the Outside (2010).