Daniels Migels Alvešs Gomešs (portugāļu: Daniel Miguel Alves Gomes, dzimis 1983. gada 7. augustā), pazīstams kā Dannijs Alvešs (Danny Alves), ir bijušais Portugāles futbolists, spēlēja pussarga pozīcijā, bijis Portugāles futbola izlases dalībnieks. Dannijs Alvešs ir dzimis Venecuēlas galvaspilsētā Karakasā, bet viņa vecāki ir portugāļi. 15 gadu vecumā pārcēlies uz Madeiru. Savu karjeras lielāko daļu pavadījis Krievijā, kur, no 2005. līdz 2017. gadam, pārstāvējis Dynamo Moscow un Zenit Saint Petersburg komandas. Ar Zenit komandu izcīnījis trīs Krievijas Premjerlīgas čempionu titulus. Portugāles futbola izlasi pārstāvējis no 2008. līdz 2016. gadam. Piedalījies 2010. gada FIFA Pasaules kausā un 2004. gada vasaras olimpiskajās spēlēs.