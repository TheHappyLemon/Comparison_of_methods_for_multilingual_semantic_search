Kārlis Eduards Napjerskis (vācu: Karl Eduard von Napiersky, 1793-1864) bija no Šteinhaueru dzimtas cēlies vācbaltiešu vēsturnieks, izdevis vairākas grāmatas par Latvijas vēsturi un Baltijas provinču rakstnieku un zinātnieku leksikonu. Kurzemes literatūras un mākslas biedrības loceklis (1823), Latviešu draugu biedrības loceklis (1827), Kēnigsbergas universitātes filosofijas zinātņu doktors (dr. phil., 1832), Rīgas vēstures un senatnes pētītāju biedrības dibinātājs (1834), priekšsēdētājs (1850-1859), Pēterburgas Zinātņu akadēmijas korespondētājloceklis (1843). Žurnāla Mitteilungen aus der livländischen Geschichte redaktors (no 1840).