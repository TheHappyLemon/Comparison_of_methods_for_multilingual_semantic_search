Kensingtonas pils (angļu: Kensington Palace) ir salīdzinoši neliela 17. gadsimta Anglijas karalim piederoša pils, kas atrodas Londonas rietumdaļā Kensingtonas un Čelsi rajonā. Pils ir oficiālā Velsas prinča Londonas rezidence. Pils celta 1605. gadā kā Notingemas grāfa ārpilsētas rezidence. 1689. gadā to nopirka karalis Viljams III un uzdeva to pārbūvēt arhitektam Kristoferam Renam. Pirmie Hannoveres dinastijas karaļi bieži regulāri dzīvoja šajā pilī. Kopš 1760. gada pilī parasti uzturējās troņmantinieku ģimenes. Šeit dzimusi karaliene Viktorija. No 1981. līdz savai nāvei 1997. gadā pils saimniece bija princese Diāna. Pašlaik tā ir prinča Viljama rezidence. Daļu no pils telpām iespējams apskatīt. Šeit izstādīta daļa no Karaliskās kolekcijas.