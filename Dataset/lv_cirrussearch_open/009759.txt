Kurts Tuholskis (vācu: Kurt Tucholsky; dzimis 1890. gada 9. janvārī, miris 1935. gada 21. decembrī) bija Veimāras Republikas laikā ietekmīgs kreisi noskaņots vācu žurnālists, satīriķis un rakstnieks. Kopā ar domubiedru Kārli fon Osecki vadīja nedēļas žurnālu Die Weltbühne. Principiāls nacistu pretinieks. 1933. gadā pēc nacistu nākšanas pie varas Kurta Tuholska darbi tika apzīmēti kā "deģeneratīvā māksla" un aizliegti, bet pašam Tuholskim tika atņemta Vācijas pilsonība. 1935. gadā emigrācijā Zviedrijā Tuholskis izdarīja pašnāvību. Tuholskim ir zināma saistība ar Latviju - Pirmā pasaules kara laikā viņš dienēja Austrumu frontē. Dienēdams Vecauces aviācijas bāzē, iepazinās ar Mordangā dzimušo Mariju Geroldi (vācu: Mary Gerold), kura 1924. gadā kļuva par Kurta Tuholska otro sievu. Tuholska tiešais priekšnieks Vecaucē bija Erhards Milhs.