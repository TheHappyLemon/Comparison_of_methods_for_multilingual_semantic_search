"Klauvējot pie debesu vārtiem" (angļu: Knockin' on Heaven's Door) ir 1997. gada Vācijas kriminālā traģikomēdijas filma. Filmas režisors ir Tomass Jāns, lomas atveido Tils Šveigers, Morics Blaibtrojs, Jans Josefs Līferss un Ritgers Hauers. Filmas nosaukums aizgūts no Boba Dilana dziesmas, kas iekļauta arī filmas skaņu celiņā. Filma piedalījās 20. Maskavas Starptautiskajā kinofestivālā, kur Tils Šveigers ieguva balvu kā labākais aktieris. Filma stāsta par diviem vīriešiem, kuriem uzrādīta nāvējoša diagnoze, kā rezultātā viņi reibumā no slimnīcas aizdzen automašīnu ar miljons Vācijas markām bagāžniekā. Filma iemantojusi plašu popularitāti Krievijā un citās bijušajās padomju valstīs, kur ieguvusi kulta filmas statusu.