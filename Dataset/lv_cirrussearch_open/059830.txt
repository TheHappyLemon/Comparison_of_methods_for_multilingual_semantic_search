"Kristus pēdējais kārdinājums" (angļu: The Last Temptation of Christ) ir 1988. gada Kanādas un ASV episka drāmas filma, kuras režisors ir Mārtins Skorsēze. Filmā galvenās lomas atveido Vilems Defo, Hārvijs Keitels, Bārbara Hēršija, Harijs Dīns Stentons un Deivids Bovijs. Filma ir balstīta uz Nika Kazandzakisa 1955. gada tāda paša nosaukuma romāna. Filma attēlo Jēzus Kristus dzīvi un viņa cīņu ar dažādiem kārdinājumiem, tostarp bailēm, šaubām, depresiju, gribas trūkumu un iekāri. Gluži tāpat kā romāns, uz kura tā tika balstīta, filma tās izlaišanas laikā izraisīja pretrunas starp kristiešu reliģiskajām grupām, kuri norādīja uz tās atkāpšanos no evaņģēlijiem. Filma saņēma pozitīvas kritiķu atsauksmes un Skorsēze tika nominēts Amerikas Kinoakadēmijas balvai kategorijā labākais režisors. Heršija tika nominēta Zelta globusa balvai kā labākā aktrise otrā plāna lomā.