Devītais vilnis (krievu: Девятый вал) ir armēņu izcelsmes ukraiņu gleznotāja Ivana Aivazovska 1850. gadā radīta eļļas krāsas glezna, šī mākslinieka zināmākais darbs. Gleznas nosaukums ir atsauce uz senu jūrniecības teicienu par ārkārtīgi augstu vilni, kurš parādās kā devītais (vai desmitais) pēc citiem izmērā pieaugušiem viļņiem, pēc tam atkal atsākot ar zemāku vilni. Gleznā attēlota jūra pēc nakts vētras un cilvēki, kas skatās acīs nāvei, mēģinot izglābties, turoties pie sadragāta kuģa atliekām. Gleznā izmantoti silti toņi, kas samazina jūras draudīgo skatu un cilvēku izglābšanās šķiet cerīga. Glezna parāda dabas postošo un skaisto pusi. Glezna atrodas Valsts Krievu muzeja kolekcijā Sanktpēterburgā. Līdz 1897. gadam glezna atradās Ermitāžā.