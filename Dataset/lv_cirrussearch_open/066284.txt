Lūks Džordžs Evanss (angļu: Luke George Evans; dzimis 1979. gada 15. aprīlī) ir Velsas aktieris un dziedātājs. Savu karjeru sācis kā skatuves aktieris Vestendas teātrī. Starptautisku atpazīstamību guvis ar lomu filmā "Titānu cīņas" (Clash of the Titans, 2010). Vēlāk piedalījies tādos trilleros un spraiga sižeta filmās kā "Nemirstīgie" (2011), "Krauklis" (The Raven, 2012), "Trīs musketieri" (The Three Musketeers, 2011) un "Ātrs un bez žēlastības 6" (2013). Piedalījies Pītera Džeksona triloģijā "Hobits". Piedalījies arī filmās "Drakula: Leģendas sākums" (Dracula Untold, 2014), "Virsotne" (2015), "Skaistule un briesmonis" (2017), "Profesors Marstons un viņa Brīnumsievietes" (Professor Marston and the Wonder Women, 2017) un "Pinokio" (Pinocchio, 2022).