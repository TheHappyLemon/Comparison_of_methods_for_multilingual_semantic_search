Davids Kevins Denī Dešarnē (franču: David Kevin Denis Desharnais, dzimis 1986. gada 14. septembrī) ir Kanādas hokejists, spēlē centra uzbrucēja pozīcijā. Kopš 2019. gadā Dešarnē pārstāv Nacionālās līgas komandu HC Fribourg-Gottéron. Savas karjeras sākumā vairākas sezonas nospēlējis AHL komandā Hamiltonas "Bulldogs". 2009–10. gada sezonā debitējis NHL kluba Monreālas "Canadiens" sastāvā. "Canadiens" komandā Dešarnē nospēlēja astoņas sezonas, līdz 2017. gadā tika aizmainīts uz Edmontonas "Oilers". Vēlāk spēlējis Ņujorkas "Rangers" un KHL komandā Omskas "Avangard". 2019. gadā pievienojies Nacionālās līgas komandai HC Fribourg-Gottéron. Dešarnē tika iekļauts Kanādas hokeja izlases sastāvā 2022. gada ziemas olimpiskajās spēlēs.