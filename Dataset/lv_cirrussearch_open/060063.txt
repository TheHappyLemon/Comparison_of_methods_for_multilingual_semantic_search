3000 metri sievietēm bija viena no 14 disciplīnām ātrslidošanā 2022. gada ziemas olimpiskajās spēlēs. Sacensības notika Nacionālajā ātrslidošanas ovālā, Pekinā 2022. gada 5. februārī. Tajās bija pārstāvēti 20 sportisti no 12 valstīm. Olimpisko zelta medaļu šajā disciplīnā ieguva Nīderlandes sportiste Irēne Shautena (rezultāts — 3:56.93). Sudraba medaļu ieguva Itālijas sportiste Frančeska Lollobridžida (rezultāts — 3:58.06), bet bronzas medaļu ieguva Kanādas sportiste Izabella Vīdemana (rezultāts — 3:58.64). Nīderlandietei Shautenai šī bija pirmā olimpiskā zelta medaļa. Viņa arī laboja 20 gadus senu olimpisko rekordu šajā disciplīnā. Arī abām pārējām sportistēm tā bija pirmā olimpiskā medaļa. Turklāt Lollobridžida bija pirmā, kura Itālijai izcīnīja olimpisko medaļu sieviešu ātrslidošanā.