"Ērina Brokoviča" (angļu: Erin Brockovich) ir 2000. gada ASV biogrāfiska drāma, kuras režisors ir Stīvens Soderbergs. Galvenās lomas atveido Alberts Finijs, Džūlija Robertsa un Ārons Ekharts. Filmas pirmizrāde notika 2000. gada 17. martā. Filma tika nominēta piecām Amerikas Kinoakadēmijas balvām, no kurām saņēma vienu — Džūlija Robertsa saņēma balvu "Labākā aktrise galvenajā lomā". Vientuļa māte, kura ir bezdarbniece, kļūst par jurista palīdzi un gandrīz vienpersoniski uzvar Kalifornijas elektroenerģijas uzņēmumu, kas tiek apsūdzēts pilsētas ūdensapgādes piesārņošanā.