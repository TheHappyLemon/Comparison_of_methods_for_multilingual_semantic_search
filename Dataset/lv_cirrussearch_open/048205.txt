"Uzmini, kurš" (angļu: Guess Who) ir 2005. gada ASV kinokomēdija, kuras režisors ir Kevins Rodnijs Salivans. Galvenās lomas filmā atveido Eštons Kučers, Bērnijs Maks, Zoja Saldana un Džudita Skota. Filmas pirmizrāde notika 2005. gada 25. martā. Jauna sieviete Terēze aizved savu draugu Saimonu pie saviem vecākiem, lai viņus iepazīstinātu un paziņotu jaunumus par saderināšanos. Terēzes vecāki tiek pārsteigti, jo viņi un Terēze, atšķirībā no Saimona, ir tumšādaini.