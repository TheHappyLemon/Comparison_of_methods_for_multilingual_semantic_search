"Aukstais karš" (poļu: Zimna wojna, angļu: Cold War) ir 2018. gada filma, kuras režisors ir Pāvels Pavļikovskis. Filma ir par divu cilvēku mīlestību Aukstā kara laikā. Galvenās lomas atveido Džoenna Kuliga, Tomāšs Kots, Boriss Šics, Agata Kuleša, Sedriks Kāns un Žanna Balibara. Filmas pirmizrāde notika 2018. gada 10. maijā Kannu kinofestivālā, Latvijā to sāka rādīt 2018. gada 7. decembrī. Filma ieguva četras Eiropas Kino balvas, tai skaitā kā Labākā filma. Vēl tā tika nominēta 91. Kinoakadēmijas balvai kategorijās "Labākā starptautiskā spēlfilma", "Labākais režisors" un "Labākais operatora darbs", kā arī BAFTA kino balvai kategorijās "Labākais režisors" un "Labākā filma svešvalodā".