Harieta Martino (angļu: Harriet Martineau; dzimusi 1802. gada 12. jūnijā, mirusi 1876. gada 27. jūnijā) bija 19. gadsimta angļu socioloģe un rakstniece. Rakstījusi par socioloģijas, reliģijas, sadzīves un feminisma tēmām. Tulkojusi angliski Ogistu Kontu. Tiek uzskatīta par pirmo socioloģi sievieti. Pazīstamākie darbi: Illustrations of Political Economy (1834), Society in America (1837), Deerbrook (1839), The Hour and the Man (1839). Popularizēja vigu partijas, Adama Smita, abolicionisma un sieviešu izglītošanās idejas. Dzīves laikā uzturējās Londonā, ASV, Tainmutā, Amblsaidā.