Kosplejs (japāņu: コスプレ (kosupure), angļu: cosplay, saīsinājums no costume play — 'tērpu spēle') ir anime, mangas, spēļu, komiksu, dažreiz pat īstu personu, mākslas filmu tēlu/varoņu attēlošana reālajā dzīvē, ietērpjoties to kostīmos un attēlojot šo varoņu raksturu un uzvedības manieres. Tā ir uzstāšanās māksla, kuras dalībniekus sauc par kosplejeriem (cosplayer). Starp iecienītākajiem avotiem ir anime, karikatūras, komiksu grāmatas, manga, televīzijas sērijas un videospēles tēli. Kopš 20. gadsimta 90. gadiem strauji pieauga kosplejeru skaits, tas padarīja šo fenomenu par nozīmīgu kultūras aspektu Japānā, dažās citās Āzijas daļās un Rietumu pasaulē. Cosplay pasākumi tiek organizēti, lai kosplejeri no dažādām valstīm varētu satikties , izrādīt savus tērpus un pat pretendēt uz godalgotām vietām. Parasti ,kad dalībnieks ir uzvarējis vienā valsts konkursā, viņam tiek dota iespēja doties uz kādas citas valsts kospleja konkursu. Termins "cosplay" tika izveidots Japānā 1984. gadā. Kosplejs (cosplay) ir ļoti populārs starp visiem dzimumiem un vecumiem. To iedvesmoja fanu tērpi zinātniskās fantastikas kongresos un tas izauga, sākot ar Morojo, jeb Mirtas R. Duglass (Myrtle Rebecca Douglas Smith Gray Nolan) futūristikas tērpiem, kas tika izveidoti priekš 1. pasaules zinātniskās fantastikas konvencijas Ņujorkā 1939. gadā.