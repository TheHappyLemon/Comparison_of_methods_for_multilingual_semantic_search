"Online" ir latviešu mūzikas grupas "Prāta Vētra" 2001. gadā izdotais studijas albums, kas ir otrais grupas albums angļu valodā. Tā ieraksts tika veikts Lielbritānijā. Veiksmīgākie albuma hiti "Maybe", "Online" un "Waterfall" izpelnījās uzmanību ne tikai Latvijā, bet arī Austrumeiropā un Centrāleiropā. Polijā albums sasniedza Zelta diska statusu par 35 000 pārdotām kopijām. Kopumā albuma pārdošanas rezultāti pārsniedza 80 000 kopiju. Albums "Online" saņēma Latvijas mūzikas ierakstu gada balvu kā labākais popmūzikas albums.