Valda Dombrovska vadībā Latvijas Republikas Ministru kabinets darbojās no 2011. gada 24. oktobra līdz 2014. gada 22. janvārim. Šis bija trešais ministru kabinets, ko vadīja Valdis Dombrovskis. Viņš pārstāvēja Vienotību. Dombrovska kabineta koalīcijas sastāvā bija Vienotība, Nacionālā apvienība "Visu Latvijai!"—"Tēvzemei un Brīvībai/LNNK" un Reformu partija. 2013. gada 27. novembrī V. Dombrovskis paziņoja par demisiju, "uzņemoties politisko atbildību par Zolitūdes traģēdiju". Tas bija trešais Ministru kabinets pēc kārtas, kuru vadīja Dombrovskis. Tādējādi viņš kļuvis par pirmo Ministru prezidentu Latvijā, kas vadījis trīs valdības pēc kārtas.