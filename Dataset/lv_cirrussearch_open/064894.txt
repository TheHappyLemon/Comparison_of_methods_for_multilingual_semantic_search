Tampiko (spāņu: Tampico) ir ostas pilsēta Meksikas ziemeļrietumos, Tamaulipasas štatā. Pilsēta atrodas Panuko upes krastos, aptuveni 10 km iekšzemē no Meksikas līča. Tampiko ir Tamaulipasas štata piektā lielākā pilsēta, tajā dzīvo 314 418 iedzīvotāji, savukārt pilsētas aglomerācijā dzīvo 929 174 iedzīvotāji. Strauji attīstoties naftas ieguvei 20. gadsimta sākumā, Tampiko osta kļuva par galveno naftas eksportētājostu Amerikā, kā arī par otro noslogotāko ostu pasaulē. Ar iegūto naudu, tika attīstīta pilsētas slavenā arhitektūra, kas tiek salīdzināta ar Venēcijas un Ņūorleānas arhitektūru. 1923. gadā Meksikas lielākā naftas atradne, kas atradās ļoti tuvu Tampiko, izsīka, izraisot darba vietu un investīciju aizplūšanu, bet ekonomiskā attīstība citos apgabalos, ļāva pilsētai attīstīties aviācijas un gāzēto dzērienu nozarē. Pilsēta eksportēja arī sudrabu, varu, zāģmateriālus, vilnu un kaņepes.