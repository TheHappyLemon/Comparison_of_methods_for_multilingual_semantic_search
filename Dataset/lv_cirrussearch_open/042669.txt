"Figaro kāzas" (itāļu: Le nozze di Figaro) ir austriešu komponista Volfganga Amadeja Mocarta komiskā opera (opera buffa) četros cēlienos. Sakomponēta 1786. gadā. Operas libretu sarakstījis Lorenco Da Ponte pēc Pjēra Bomaršē komēdijas piecos cēlienos ar tādu pašu nosaukumu (La Folle Journée, ou Le Mariage de Figaro). Operas pirmiestudējums notika 1786. gada 1. maijā Vīnē. Opera ir par kalpotājiem Figaro un Suzannu, kas gatavojas precēties, par spīti grāfa Almaviva simpātijām pret Suzannu. Šī ir viena no pasaulē populārākajām un visvairāk iestudētākajām operām.