Dekāna (sanskritā: दक्षिण, dákṣiṇa — ‘dienvidi’) ir plakankalne Indijas centrālajā daļā starp Rietumgatiem un Austrumgatiem, bet ziemeļos atrodas Satpuras kalnu grēda un Narmadas upes ieleja. Dekānas vidējais augstums virs jūras līmeņa ir 600 metri ar kritumu austrumu virzienā. Tieši tāpēc upes ar iztekām rietumu pusē plūst cauri Dekānai austrumu virzienā, sasniedzot Bengālijas līci. Lielākās upes ir Godāvari, Krišna un Kaveri. Dekānas klimats ir sausāks nekā piekrastes reģioni rietumos un austumos. Dekānas augstākā virsotne ir Anamudi (2695 m).