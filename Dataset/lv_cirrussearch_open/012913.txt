Koijots (Canis latrans) ir vidēji liels suņu dzimtas (Canidae) plēsējs. To sauc arī par prēriju vilku. Koijots dzīvo Ziemeļamerikas un Centrālamerikas prērijās; Panamā, Meksikā, ASV un Kanādā. To var sastapt arī Aļaskā. Atšķirībā no brālēna pelēkā vilka, kas ir cēlies Eirāzijā, koijota dzimtene tāpat kā briesmīgajam vilkam ir Amerikas kontinents. Salīdzinot abus plēsējus, koijots ātrāk nekā vilks piemērojas jauniem dzīves apstākļiem. Vārds "koijots" ir cēlies no Meksikas spāņu valodas. Latīniskais nosaukums Canis latrans nozīmē "rejošais suns".