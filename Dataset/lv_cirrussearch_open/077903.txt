Vītauts Ķernaģis (lietuviešu: Vytautas Kernagis, dzimis 1951. gada 19. maijā, miris 2008. gada 15. martā) bija lietuviešu mūzikas, dziedamās dzejas izpildītājs un autors, dažādu izklaides sarīkojumu režisors, televīzijas pārraižu vadītājs. Dziedamās dzejas aizsācējs Lietuvā. Vairāku gadu desmitu garumā bijis populārāko Lietuvas izpildītāju vidū, ar savu mūziku izaudzinājis veselu klausītāju paaudzi. Padomju gados piederējis arī pie lietuviešu hipiju sabiedrības. 1978. gadā ierakstīja Lietuvā pirmo dziedamās dzejas skaņuplati "Vytautas Kernagis".