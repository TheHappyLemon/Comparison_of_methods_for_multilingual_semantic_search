Deivids Kenets Herbors (angļu: David Kenneth Harbour, dzimis 1975. gada 10. aprīlī) ir amerikāņu aktieris. Kļuvis atpazīstams, attēlojot Džima Hopera lomu Netflix zinātniskās fantastikas seriālā Stranger Things (2016—pašlaik), par ko viņš 2018. gadā saņēma Critics' Choice televīzijas balvu. Ticis nominēts arī divām Emmy balvām un vienai Zelta globusa balvai. Piedalījies tādās filmās kā "Kuprainais kalns" (2005), "Mierinājuma kvants" (2008), "Zaļais sirsenis" (2011), "Maiņas beigas" (2012), "Stabilizators" (The Equalizer, 2014), "Pastaiga starp kapakmeņiem" (2014), "Melnā mise" (2015), "Pašnāvnieku vienība" (2016), "Ellespuika" (Hellboy, 2019), "Melnā atraitne" (2021) un No Sudden Move (2021).