Kristians Fukss (vācu: Christian Fuchs, dzimis 1986. gada 7. aprīlī) ir Austrijas futbola treneris un bijušais futbolists, spēlēja kreisās malas aizsarga pozīcijā, pārstāvējis Austrijas futbola izlasi. Kopš 2023. gada Fukss ir MLS līgas kluba Charlotte FC trenera asistents. Savu profesionālo karjeru Fukss uzsāka Austrijas Bundeslīgas komandā SV Mattersburg. 2008. gadā Fukss pameta Austriju un pievienojās Vācijas komandai VfL Bochum. Pavadījis vienu sezonu īrē Mainz 05 komandā, bet 2011. gadā pārcēlās uz Schalke 04. 2015. gadā Fukss pievienojās Anglijas Premjerlīgas komandai Leicester City. Savā pirmajā sezonā Fukss izcīnīja Anglijas Premjerlīgas čempionu titulu. Austrijas futbola izlases sastāvā Fukss ir piedalījies 2008. un 2016. gada Eiropas čempionātā. Ilgstoši bijis arī Austrijas izlases kapteinis.