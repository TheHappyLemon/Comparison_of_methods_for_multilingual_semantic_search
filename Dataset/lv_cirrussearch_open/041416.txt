2018. gada Parīze—Rubē bija šosejas riteņbraukšanas viendienas sacensības, kas notika 8. aprīlī. Tā bija 116. reize, kad notika Parīze—Rubē sacensības un tās bija 15. sacensības 2018. gada UCI Pasaules tūres kalendārā. Pirmo reizi kopš Bernāra Ino 1981. gadā sacensībās uzvarēja tā brīža pasaules čempions, Peters Sagans (Bora–Hansgrohe). Sagans veica uzbrukumu no galvenās braucēju grupas 12. bruģa sektorā, neilgi pēc tam noķerot vadībā esošos braucējus. Tikai Šveices čempionam Silvānam Diljē no AG2R La Mondiale izdevās noturēties kopā ar viņu līdz pat finišam Rubē velodromā, kur Sagans uzvarēja sprintā. Trešo vietu 57 sekundes vēlāk ieņēma Flandrijas tūres uzvarētājs Niki Terpstra no Quick-Step Floors. Sacensību laikā bojā gāja Vérandas Willems–Crelan braucējs Mihaels Golārtss. Sacensību laikā viņam notika sirdsdarbības apstāšanās un viņš vēlāk slimnīcā Lillē mira.