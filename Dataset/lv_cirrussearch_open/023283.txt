Felikss Fransuā Fors (franču: Félix François Faure; dzimis 1841. gada 30. janvārī, miris 1899. gada 16. februārī) bija franču politiķis. Francijas prezidents no 1895. gada līdz savai nāvei 1899. gadā. Dzimis Parīzē, galdnieka ģimenē. Kļuva turīgs, veicot tirdzniecības operācijas Havrā. 1881. gadā ievēlēts Nacionālajā sapulcē. 1894. gadā kļuva par Francijas Jūras ministru. Ievēlēts par Francijas prezidentu pēc Žana Kazimira-Perjē demisijas 1895. gadā. Amata pienākumu veikšanas beigu posmā Francijā notika Dreifusa lieta. Miris pēkšņā nāvē Elizejas pilī seksa laikā ar trīsdesmitgadīgu mīļāko.