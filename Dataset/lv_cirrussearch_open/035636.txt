2016. gada Giro di Lombardia bija viendienas klasiskās riteņbraukšanas sacensības, kas 2016. gada 1. oktobrī notika Itālijas ziemeļdaļā, Lombardijas reģionā. Tā bija 110. reize, kad notika Giro di Lombardia sacensības, pēdējais no sezonas klasiku "pieminekļiem" un noslēdzošās sacensības 2016. gada UCI World Tour kalendārā. Sacensībās uzvarēja Kolumbijas sportists Estevans Čavess, kas triju riteņbraucēju sprintā Bergamo pārspēja Itālijas pārstāvi Djego Rosu un savu tautieti Rigoverto Uranu.