Igors Dobrovoļskis (krievu: Игорь Добровольский, dzimis 1967. gada 27. augustā) ir Krievijas futbola treneris un bijušais futbolists, spēlēja pussarga pozīcijā, bijis PSRS, NVS un Krievijas futbola izlases dalībnieks. Kopš 2018. gada Dobrovoļskis ir Moldovas Nacionālās divīzijas kluba FC Dinamo-Auto Tiraspol galvenais treneris. Savas karjeras laikā pārstāvējis klubus Moldovā, Krievijā, Spānijā, Šveicē, Itālijā, Francijā un Vācijā. Ar Marseille komandu uzvarējis 1992.—1993. gada UEFA Čempionu līgas sezonā. Dobrovoļskis ir piedalījies 1990. gada FIFA Pasaules kausā, kā arī 1992. un 1996. gada Eiropas čempionātā. Izcīnījis zelta medaļu 1988. gada vasaras olimpiskajās spēlēs.