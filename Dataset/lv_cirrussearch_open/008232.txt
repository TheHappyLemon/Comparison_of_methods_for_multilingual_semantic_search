The Cranberries bija 1989. gadā izveidota īru rokgrupa, kuras sastāvā bija Doloresa O'Riordana (vokāliste), Noels Hogans (ģitārists), Maikls Hogans (basģitārists) un Fergals Lolers (bundzinieks). The Cranberries ieguva starptautisku atzinību jau ar savu debijas albumu Everybody Else Is Doing It, So Why Can't We?. Vēlāk kļuva par vienu no 1990. gadu veiksmīgākajām rokgrupām, Amerikas Savienotajās Valstīs vien pārdodot 14,5 miljonu albumu eksemplāru un ar četriem albumiem iekļūstot starp pirmajām divdesmit vietām Billboard 200 albumu topā. Pēc Doloresas O'Riordanas nāves 2018. gada janvārī, grupa paziņoja, ka izlaidīs savu pēdējo albumu un pārtrauks darbību.