Baltdadži (latīņu: Onopordum) ir kurvjziežu dzimtas ģints. Tās dabiskais izplatības areāls ir Kanāriju salās, no Ziemeļāfrikas līdz Arābijas pussalai, no Eiropas līdz Sibīrijas dienvidrietumiem un Himalaju rietumiem. Sugas ir divgadīgi (retāk daudzgadīgas) lakstaugi ar bagātīgi zarojošiem stublājiem, zariem ir plati dzeloņi. Augs var sastniegt 0,5—3 m augstumu. Pirmajā sezonā augiem attīstās pelēcīgi zaļa, vilnainu lapu rozete un reti dažu ziedu galviņas. Otrajā sezonā tie strauji izaug līdz maksimālajam garumam, attīstās vairāki ziedi un pēc sēklu nogatavināšanas augs atmirst. Latvijā ir sastopama tikai viena suga — akantu baltdadzis (Onopordum acanthium).