Karolīnas "Hurricanes" (angļu: Carolina Hurricanes) ir profesionāls ASV hokeja klubs, kas bāzēts Roli, Ziemeļkarolīnas štatā, ASV. Klubs spēlē Nacionālās hokeja līgas Austrumu konferences Metropolitēna divīzijā. Klubs tika dibināts 1972. gadā Bostonā ar nosaukumu Jaunanglijas "Whalers", tad pārcēlies uz Hārtfordu un pārdēvēts par Hārtfordas "Whalers", bet kopš 1997. gada pārcēlies uz Ziemeļkarolīnu un ieguvis pašreizējo nosaukumu. Savas pastāvēšanas vēsturē "Hurricanes" ir vienu reizi uzvarējis NHL čempionātā, divas reizes kļuvis par konferences uzvarētāju un trīs reizes — divīzijas čempionu. Mājas spēles komanda aizvada PNC Arena hallē.