Maikls Šīens Bredlijs (angļu: Michael Sheehan Bradley, dzimis 1987. gada 31. jūlijā) ir ASV futbola treneris un bijušais futbolists, spēlējis pussarga pozīcijā, bijis ASV futbola izlases dalībnieks. Kopš 2023. gada Bredlijs Norvēģijas komandas Stabæk trenera asistents. Savu karjeru 2004. gadā sācis MLS komandā MetroStars. Pēc tam pavadījis vairākus gadus Eiropā, spēlējot Nīderlandes komandā Heerenveen, Vācijas komandā Borussia Monchengladbach, Anglijas komandā Aston Villa un Itālijas komandās Chievo un Roma. 2014. gadā atgriezies MLS un pievienojies Toronto, ar kuru 2017. gadā ieguvis MLS kausu. ASV futbola izlases sastāvā piedalījies 2010. un 2014. gada FIFA Pasaules kausā, kā arī 2008. gada vasaras olimpiskajās spēlēs.