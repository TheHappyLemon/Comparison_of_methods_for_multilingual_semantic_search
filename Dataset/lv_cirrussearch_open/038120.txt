Džellaba ir tradicionāls berberu apģērbs, garš un plats halāts ar smailu kapuci un kuplām piedurknēm, izplatīts starp vīriešiem un sievietēm arābu valstīs Vidusjūras reģionā, galvenokārt Ziemeļāfrikā. Līdz šim džellaba visvairāk izplatīta Marokā. Tradicionāli džellabas tiek izgatavotas no rupjas vilnas vai kokvilnas. Vairākās berberu ciltīs džellabas krāsa parādīja to nēsājošā cilvēka ģimenes statusu (tumši brūnu krāsu izmantoja vecpuiši). Kapuce apģērbā ir skaidrojama ar nepieciešamību aizsargāt cilvēku pret sauli un smiltīm tuksneša klimatā. Tagad džellabas tiek izgatavotas no zīda un citiem mūsdienīgiem audumiem, ar skaistu un bagātu dekoru.