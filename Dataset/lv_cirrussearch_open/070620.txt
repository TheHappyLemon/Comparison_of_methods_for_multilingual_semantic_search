Noa Gregorijs Sentineo (angļu: Noah Gregory Centineo; dzimis 1996. gada 9. maijā) ir amerikāņu aktieris. Savu aktiera karjeru sācis televīzijā, kur atveidojis galveno lomu seriālā The Fosters (2015—2018). Kļuvis atpazīstams ar lomām Netflix romantiskajās komēdijās, kā To All the Boys I've Loved Before (2018), Sierra Burgess Is a Loser (2018) un The Perfect Date (2019). 2022. gadā piedalījies supervaroņu filmā "Melnais Ādams" un Netflix spiegu seriālā The Recruit.