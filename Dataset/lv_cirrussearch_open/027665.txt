Uzbekistānas aviolīnijas (uzbeku: O‛zbekiston Havo Yo‛llari, krievu: Узбекские Авиалинии, angļu: Uzbekistan Airways) ir Uzbekistānas nacionālā aviokompānija ar galveno bāzi Taškentā. Kopš tās dibināšanas 1992. gadā, aviokompānijas uzņēmējdarbība vērsta galvenokārt uz starptautiskajiem pārvadājumiem. Galamērķu starpā ietilpst arī reisi starp Taškentu un Ņujorku, ar tehnisko apstāšanos Rīgā, kas ir vienīgais Rīgu un Ziemeļameriku savienojošais tiešais reiss.