56. Eirovīzijas dziesmu konkurss norisinājās Vācijā 2011. gada 10., 12. un 14. maijā. Tiesības rīkot konkursu Vācija ieguva 2010. gadā, kad par 2010. gada Eirovīzijas uzvarētāju kļuva dziedātāja Lēna Meiere-Landruta ar dziesmu Satellite. Pusfināli notika 2011. gada 10. un 12. maijā, taču fināls notika 14. maijā. Savu dalību konkursā ir apstiprinājušas 43 valstis, tai skaitā Austrija, Itālija, Sanmarīno un Ungārija, kuras iepriekš bija piedalījušās konkursā. 2011. gada Eirovīzijā uzvarēja Eldar & Nigar no Azerbaidžānas ar dziesmu Running Scared. Latviju pārstāvēja duets Musiqq ar dziesmu Angel in Disguise. Viņi startēja otrajā pusfinālā, kurā ieguva 17. vietu ar 25 punktiem, tādējādi nekvalificējoties finālam.