HuffPost (agrāk The Huffington Post, dažreiz saīsināts arī kā HuffPo) ir ASV tiešsaistes ziņu agregators un tīmekļa žurnāls. Tas pieder BuzzFeed. Vietnes izveidotāji ir Arina Hafingtone, Kenets Lerers, Endrū Breitbārts un Džons Pereti. Vietne publicē gan starptautiska mēroga, gan vietējās ziņas, tīmekļa žurnālus un autoru rakstus par politiku, uzņēmējdarbību, izklaidi, apkārtējo vidi, tehnoloģijām, dzīvesstilu, kultūru, veselību, sieviešu interesēm un reģionālos jaunumus. 2012. gadā The Huffington Post kļuva par pirmo Amerikas Savienotajās Valstīs veidoto komerciālo digitālo mediju, kas saņēma Pulicera balvu. 2020. gada novembrī Verizon Communications meitas uzņēmums Verizon Media pārdeva HuffPost ASV interneta mediju uzņēmumam BuzzFeed.