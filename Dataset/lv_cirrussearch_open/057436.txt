Salvatore Sirigu (itāļu: Salvatore Sirigu, dzimis 1987. gada 12. janvārī) ir itāļu futbolists, spēlē vārtsarga pozīcijā, bijis Itālijas futbola izlases dalībnieks. Kopš 2024. gada Sirigu pārstāv Turcijas Superlīgas komandu Fatih Karagümrük. Savu karjeru Sirigu iesāka Itālijas komandā Palermo. 2011. gadā viņš pārcēlās uz Paris Saint-Germain komandu. Divas reizes ticis atzīts par Ligue 1 gada labāko vārtsargu, kā arī izcīnījis četrus līgas titulus. 2016–17. gada sezonu pavadījis īrē Spānijas komandās Sevilla un Osasuna. 2017. gadā Sirigu pievienojās Torino. Savu debiju Itālijas futbola izlases sastāvā Sirigu piedzīvoja 2010. gadā. Pārstāvējis izlasi 2012. un 2016. gada Eiropas čempionātā, kā arī 2013. gada FIFA Konfederāciju kausā un 2014. gada FIFA Pasaules kausā.