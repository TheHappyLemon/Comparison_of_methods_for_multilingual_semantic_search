Auglenīca ir ziedaugu (segsēkļu) sievišķais reproduktīvais orgāns. Tā sastāv no sēklotnes (platas apakšējās daļas, kurā vēlāk attīstās sēklas), tieva irbuļa un paplašinātas drīksnas irbuļa galā (irbulis var būt reducēts, tad drīksna atrodas tieši uz sēklotnes). No sēklotnes sieniņām attīstās sēklapvalks, tādējādi auglenīca nodrošina augļa veidošanos. Auglenīca var būt vienkārša, ja veidota no vienas augļlapas, vai salikta - ja veidota no divām vai vairākām augļlapām.