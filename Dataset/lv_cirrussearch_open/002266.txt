Apvienoto Nāciju Starptautiskais Bērnu fonds jeb UNICEF (angļu: United Nations International Children's Fund), ir organizācija, kuru 1946. gada 11. decembrī ģenerālajā asamblejā izveidoja Apvienoto Nāciju Organizācija. UNICEF galvenā mītne atrodas Amerikas Savienotajās Valstīs, Ņujorkā. Organizācijas mērķis ir sniegt dažāda veida palīdzību gan bērniem, gan mātēm. 1965. gadā UNICEF saņēma Nobela miera prēmiju. Abreviatūra "UNICEF" ir radies no organizācijas sākotnējā nosaukuma angļu valodā United Nations International Children's Emergency Fund. Mūsdienās organizācijas pilnajā nosaukumā nav vairs vārda Emergency.