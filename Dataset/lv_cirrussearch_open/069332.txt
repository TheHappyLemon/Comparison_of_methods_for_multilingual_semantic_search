Mindoro šaurums (filipīniešu: Kipot ng Mindoro, angļu: Mindoro Strait) ir ap 80 km plats un relatīvi sekls jūras šaurums Filipīnu arhipelāgā, kas savieno Dienvidķīnas jūru ziemeļrietumos ar Sulu jūru dienvidaustrumos un atdala Mindoro ziemeļaustrumos no Kalamjanas salām dienvidaustrumos. Šaurumā vairākas salas, zināmākais no kurām ir Filipīnu lielākais koraļļu rifs — Apo rifs. Šaurumā intensīva kuģu satiksme. To ceļā no Austrumāzijas uz Indijas okeānu izmanto galvenokārt kuģi, kuru parametri pārsniedz Malaccamax standartu un kuri nespēj iziet pa Malakas šaurumu.