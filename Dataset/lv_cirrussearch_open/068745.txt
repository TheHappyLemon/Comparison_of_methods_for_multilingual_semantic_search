Voti (pašnosaukums: vadjalain) neliela somugru tauta, kas dzīvo Ingrijas rietumu daļā, tagadējā Ļeņingradas apgabala dienvidrietumos. Kopskaits mūsdienās ap 70 (2002). Runā votu valodā. Oficiālas rakstības nav, eksistē neoficiālas ortogrāfijas latīņu alfabētā (vairākas) un kirilicā. Ticīgie galvenokārt pareizticīgi. Galvenā apdzīvotā vieta Krakoļje jeb Jegepere (krievu: Краколье; votu: Jõgõperä).