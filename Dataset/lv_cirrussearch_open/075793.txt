Trapece ir tāds četrstūris, kam divas malas ir savstarpēji paralēlas, bet atlikušās divas nav savstarpēji paralēlas (attēlā redzama trapece A B C D {\displaystyle ABCD} ). Paralēlās malas sauc par trapeces pamatiem un parasti zīmē kā trapeces augšējo un apakšējo malu. Attiecīgi abas pārējās malas sauc par trapeces sānu malām jeb sāniem. Trapeces augstums ir attālums starp tās pamatiem (attēlā: B M {\displaystyle BM} un C N {\displaystyle CN} ) Trapeces viduslīnija ir nogrieznis, kas savieno trapeces sānu malu viduspunktus (attēlā: K L {\displaystyle KL} ). Jebkuras trapeces viduslīnija ir paralēla tās pamatiem.