DuckDuckGo ir interneta meklētājprogramma, kuru izveidoja Gabriels Veinbergs un laida klajā 2008. gada 25. septembrī. 2014. gada 21. maijā DuckDuckGo ieviesa jauno mājaslapas dizainu, kas fokusējās uz labāk formulētām atbildēm un labāku izskatu. Jaunajā dizainā tika iekļautas tādas pieprasītas funkcijas kā attēlu meklēšana. 2014. gada 18. septembrī Apple iekļāva DuckDuckGo kā vienu no piedāvātajām meklētājprogrammām Safari interneta pārlūkā. 2014. gada 10. novembrī Mozilla iekļāva DuckDuckGo kā vienu no piedāvātajām meklētājprogrammām Firefox interneta pārlūkā, DuckDuckGo tika iekļauta kā viena no piedāvātajām meklētājprogrammām, sākot no interneta pārlūka Firefox 33.1 versijas. 2012. gadā DuckDuckGo sasniedza 1 miljonu meklējumu dienā. 2015. gadā DuckDuckGo sasniedza 10 miljonus meklējumu dienā.