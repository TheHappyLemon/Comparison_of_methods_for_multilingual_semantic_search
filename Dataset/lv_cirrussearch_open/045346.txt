"Ruma dienasgrāmata (angļu: The Rum Diary) ir 2011. gada ASV drāma, kuras režisors un scenārija autors ir Brūss Robinsons. Galvenās lomas atveido Džonijs Deps, Ārons Ekharts, Maikls Rispoli, Embera Hērda, Ričards Dženkinss un Džovanni Ribisi. Filmas pirmizrāde notika 2011. gada 13. oktobrī Losandželosā. Amerikāņu žurnālists Pols Kemps 20. gadsimta 60. gados uzņemas ārštata darbu Puertoriko vietējā laikrakstā, tajā pašā laikā cenšoties atrast līdzsvaru starp salas kultūru un tajā dzīvojošajiem emigrantiem.