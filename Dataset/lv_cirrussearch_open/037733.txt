Hotinas rajons (ukraiņu: Хотинський район) ir Ukrainas administratīvā iedalījuma vienība Černivcu apgabala centrālajā daļā. Robežojas ar Černivcu apgabala Keļmencu rajonu austrumos, Novoselicjas rajonu dienvidos un Zastavnas rajonu rietumos, kā arī Ternopiļas apgabala Borščivas rajonu ziemeļrietumos un Hmeļnickas apgabala Kamjanecas-Podiļskas rajonu ziemeļaustrumos. Pēc etniskā sastāva iedzīvotāju absolūtais vairākums ir ukraiņi (91,2 %), dzīvo arī rumāņi (to skaitā moldāvi) (7,2 %). Hotinā dzimis Osmaņu impērijas lielvezīrs Alemdars Mustafa pašā (Alemdar Mustafa Paşa, 1755 — 1808). Rajona Kerstencu ciemā dzimis rumāņu rakstnieks Bogdans Petričeiku Hašdeu (Bogdan Petriceicu Hasdeu, 1836 — 1907), bet Kļiškivcu ciemā - kosmonauts Leonīds Kadeņuks (Леонід Костянтинович Каденюк, 1951).