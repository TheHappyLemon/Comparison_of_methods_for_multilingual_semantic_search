"Vāģi" (angļu: Cars) ir 2006. gada datoranimācijas 3D filma, ko producējusi Pixar Animation Studios un izdevusi studija Walt Disney Pictures. Galvenos tēlus ir ieskaņojuši aktieri Ouens Vilsons, Pols Ņūmens, Maikls Kītons, Kabeļvīrs Lerijs un Bonija Hānta. Filmas dublāža latviešu valodā lomas ierunājuši aktieri Gundars Silakaktiņš, Rēzija Kalniņa, Pēteris Liepiņš, Uldis Dumpis, Jānis Kirmuška, Valdis Liepiņš, Jānis Jarāns, Pēteris Šogolovs, Leons Krivāns u.c. Filma ir stāsts par Zibeni Makvīnu, kurš ir traucies tikai pēc uzvarām, bet, kad viņa ceļojums dažādu iemeslu dēļ apstājas Radiatormiestā Karburatoru apgabalā, nākas apzināties, ka ne visu vienmēr var viegli iegūt. Viņš iepazīstas ar ciemata iedzīvotājiem un izpelnās cienījamās autoleģendas Doka Hadsona (oriģinālā Pola Ņūmena, latviešu versijā — Ulda Dumpja balss) atbalstu, kā arī saprot, ka dzīvē ir daudz kas vairāk par sacīkstēm. 2006. gadā filma tika nominēta Amerikas Kinoakadēmijas balvai.