Ole Rēmers (dāņu: Ole Rømer, dzimis 1644. gada 25. septembrī Orhūsā, miris 1710. gada 19. septembrī Kopenhāgenā) bija dāņu astronoms. 1676. gadā pirmais veica gaismas ātruma pētījumus. Dzimis tirgoņu ģimenē. Beidzis Kopenhāgenas Universitāti. Strādāja Francijas karaļa Luija XIV galmā par troņmantnieka skolotāju. 1681. gadā atgriezās Kopenhāgenā un strādāja par Kopenhāgenas Universitātes profesoru. Standartizēja Dānijas svaru un mēru sistēmu. Pēc Rēmera ierosmes 1700. gadā Dānijā tika ieviests Gregora kalendārs. 1676. gadā pētot Jupitera pavadoni Jo, Rēmers veica pirmos gaismas ātruma mērījumus. Pēc Rēmera datiem gaismas ātrums bija apmēram 135 000 km/s. Aprēķinus pēc Rēmera datiem veica nīderlandiešu matemātiķis Kristiāns Heigenss.