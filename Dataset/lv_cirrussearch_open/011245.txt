Dānijas hokeja izlase ir komanda, kas pārstāv Dāniju starptautiskajās hokeja spēlēs. Izlases labākais Pasaules čempionātu sasniegums ir 2010. un 2016. gadā izcīnītā astotā vieta. Dānijas izlasei izdevās kvalificēties dalībai olimpiskajās spēlēs 2022. gadā Pekinā, kur izcīnīja 7. vietu zaudējot ceturtdaļfinālā. 2023. gadā tā atradās 11. vietā Starptautiskās Hokeja federācijas vīriešu hokeja izlašu rangā un spēlēja 2023. gada Pasaules čempionāta elites divīzijā.