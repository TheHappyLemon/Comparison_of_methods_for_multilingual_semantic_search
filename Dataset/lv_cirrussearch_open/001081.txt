Šis raksts ir par Saules sistēmas planētu. Par citām jēdziena Neptūns nozīmēm skatīt nozīmju atdalīšanas lapu. Neptūns ir viena no Saules sistēmas milzu planētām un astotā planēta no Saules. Neptūns ir nosaukts romiešu jūras dieva Neptūna vārdā. Neptūns tika atklāts 1846. gadā, taču jau iepriekš 1845. gadā astronomi Žans Irbēns Leverjē un Džons Kūčs Adamss bija noteikuši tā orbītu. Lai arī Neptūns izmēra ziņā ir mazāks kā Urāns, Neptūna masa ir lielāka par Urāna masu. Neptūnam ir 14 pavadoņi. Tam ir arī vismaz 3 planetārie gredzeni. Neptūna astronomiskais simbols ir , tas attēlo dieva Neptūna trijzari.