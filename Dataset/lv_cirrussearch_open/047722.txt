"Papucis" (angļu: Delivery Man) ir 2013. gada komēdija, kas veidota kā 2011. gada Francijas un Kanādas filmas Starbuck rīmeiks. Filmas režisors un scenārija autors ir Kens Skots. Galvenās lomas filmā atveido Vinss Vons, Kriss Prats un Kobija Smaldersa. Filmas pirmizrāde notika 2013. gada 22. novembrī. Deivids Vozņaks studentu gados ziedoja savu spermu. 20 gadus vēlāk viņš uzzina, ka šādā veidā viņš ir kļuvis par tēvu 533 bērniem, no kuriem 142 ir iesnieguši prasību tiesā, lai uzzinātu, kas ir viņu īstais tēvs.