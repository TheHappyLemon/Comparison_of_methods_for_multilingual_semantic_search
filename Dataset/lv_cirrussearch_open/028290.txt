Kijivas Svētās Sofijas katedrāle (ukraiņu: Собор святої Софії) ir arhitektūras piemineklis Ukrainas galvaspilsētā Kijivā. Viens no ievērojamākajiem Kijivas Krievzemes mākslas un arhitektūras pieminekļiem. Nosaukums cēlies no Svētās Sofijas Stambulā. Baznīcai pēc pārbūves ir 5 jomi un 13 kupoli, kas ir samērā neraksturīgi bizantiešu arhitektūrai. 1990. gadā kopā ar Kijivas Pečeru klosteri tā iekļauta UNESCO Pasaules mantojuma sarakstā.