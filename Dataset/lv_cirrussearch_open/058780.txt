Wikifunctions ir kolektīvi veidots programmēšanas funkciju katalogs, kura mērķis ir ļaut veidot, mainīt un atkalizmantot pirmkodu. Tas ir viens no Wikimedia Foundation projektiem, kas ir balstīts uz wiki programmatūru un cieši saistīts ar Abstraktās Vikipēdijas paplašinājumu Vikidatiem, kura mērķis ir radīt no valodas neatkarīgu Vikipēdijas versiju, balstītu strukturētajos datos. Projekts sākotnēji tika nosaukts par Wikilambda, bet nosaukums Wikifunctions (Vikifunkcijas) tika izvēlēts kopienas nosaukumu konkursā un paziņots 2020. gada 22. decembrī. Tiek plānots, ka Wikifunctions vikivietne tiks iedarbināta 2022. gadā un būs pirmais jaunais Wikimedia projekts kopš 2012. gada. Šobrīd notiek aktīva programmatūras izstrāde un 2020. gada oktobrī tika publiskota demonstrācijas sistēma ar adresi https://notwikilambda.toolforge.org.