Samanta Džeina Stosura (angļu: Samantha Jane Stosur; dzimusi 1984. gada 30. martā Brisbenā, Austrālijā) ir profesionāla austrāliešu tenisiste. Profesionālo karjeru uzsāka 1999. gadā. S. Stosuras labākais sasniegums WTA Tūres vienspēļu rangā ir 2011. gada 21. februārī sasniegtā 4. vieta, dubultspēlēs viņa ir bijusi ranga līdere (2006. gada 6. februāris). Karjerā S. Stosura ir uzvarējusi 3 WTA vienspēļu un 23 dubultspēļu turnīros, bet lielāko panākumu Grand Slam sacensībās viņa guva 2011. gada ASV atklātajā čempionātā, 2006. gada Francijas un 2005. gada ASV atklāto čempionātu dubultspēļu turnīros, kurā svinēja uzvaru. Piedalījusies divās Olimpiskajās spēlēs (2008, 2012).