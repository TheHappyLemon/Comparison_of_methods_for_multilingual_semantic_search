Sidnija Bernisa Svīnija (angļu: Sydney Bernice Sweeney; dzimusi 1997. gada 12. septembrī) ir amerikāņu aktrise. Atpazīstamību ieguva ar lomām HBO seriālos "Eiforija" (Euphoria, 2019—pašlaik) un "Baltais lotoss" (The White Lotus, 2021) pirmajā sezonā, par ko 2022. gadā saņēma divas nominācijas Primetime Emmy balvai. Atveidojusi nelielas lomas televīzijas seriālos "Izredzētie: Pasauli glābjot", "Noziedzīgie prāti", "Grejas anatomija", vēl filmējusies tādos seriālos kā Everything Sucks! un The Handmaid's Tale, kā arī miniseriālā "Asi priekšmeti" (Sharp Objects). 2019. gadā viņa piedalījās Kventina Tarantīno filmā "Reiz Holivudā", vēl filmējusies tādās filmās kā The Ward (2010), "Zem sudraba ezera" (2018), "Mīlu tevi ienīst" (Anyone but You, 2023).