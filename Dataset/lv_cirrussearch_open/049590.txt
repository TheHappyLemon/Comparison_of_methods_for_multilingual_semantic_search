Jamaikas sieviešu futbola izlase ir nacionālā sieviešu futbola komanda, kas pārstāv Jamaiku starptautiskās futbola sacensībās. Izlasi pārvalda Jamaikas Futbola federācija. FIFA Pasaules kausa sievietēm finālturnīrā debitēja 2019. gadā, zaudējot visās trīs grupu turnīra spēlēs. 2023. gada Pasaules kausā iekļuva astotdaļfinālā, kas ir komandas labākais sasniegums. CONCACAF čempionātā labākais sasniegums ir 3. vieta 2018. un 2022. gadā. 2023. gada jūnijā FIFA Pasaules rangā sievietēm izlase bija 43. vietā.