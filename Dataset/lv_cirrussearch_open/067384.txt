Samara (ukraiņu: Самара) ir upe Ukrainas centrālajā daļā, Dņepras kreisā krasta pieteka Dņipropetrovskas, Harkivas un Doneckas apgabalos. Sākas pie Marjivkas ciema Doņecas skraustā, plūst rietumu virzienā pa Piedņepras zemieni. Ieplūst Dņepras upē (Dņepras ūdenskrātuvē) Dņipro pilsētā. Galvenā Samaras pieteka ir Vovča — 323 km gara, garāka par pašu Samaru. Upe plūst pa trapecveida ieleju. Līdz Vovčas pietekai upes platums 15—40 m, zemāk — 40—80 m, bet platākajās vietās līdz 300 m. Lejtecē upes ieleju applūdinājusi Dņepras ūdenkrātuve, veidojot 3—4 km platu ezeru. Lielākās pilsētas krastos ir Dņipro un Pavlohrada.