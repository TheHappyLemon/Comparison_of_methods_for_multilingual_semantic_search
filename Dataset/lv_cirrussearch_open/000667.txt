Šis raksts ir par grieķu alfabēta burtu Omega. Par citām jēdziena Omega nozīmēm skatīt nozīmju atdalīšanas lapu. Omega (Ω, ω; grieķu: ωμέγα) - grieķu alfabēta 24. burts. Grieķu alfabēta skaitļu pieraksta sistēmā tam ir nozīme 800. Omega — pēdējais un pats jaunākais burts grieķu alfabētā. Iegūts, modificējot burtu omikrons (Ο, ο). Pārnestā nozīmē omega, kā alfabēta pēdējais burts, bieži apzīmē kaut kā beigas.