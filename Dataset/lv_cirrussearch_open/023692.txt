Plakanā Zeme ir novecojis uzskats, ka Zemes forma ir plakans riņķis. Šāds uzskats bija raksturīgs daudzām senajām kultūrām, ieskaitot Seno Grieķiju līdz klasiskajam laikmetam (4. gadsimts p.m.ē), bronzas un dzelzs laikmeta Tuvo Austrumu civilizācijas līdz Hellēnisma periodam, Indiju līdz Guptu laikmetam (pirmie gadsimti mūsu ērā) un Ķīnu līdz 17. gadsimtam. Eiropā šāds uzskats bija vadošais līdz 13. gadsimtam, kad rakstītos darbos sāka dominēt uzskats, ka Zeme ir apaļa (piemēram, De sphaera mundi (1230), Konungs skuggsjá (1250)).