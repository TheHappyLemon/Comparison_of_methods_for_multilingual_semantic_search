Elita Krūmiņa (dzimusi 1965. gada 21. novembrī) ir latviešu ekonomiste, bijusī Latvijas Valsts kontroliere. Absolvējusi Latvijas Universitāti, kur ieguvusi maģistra grādu ekonomikā. Laikā no 1988. līdz 1990. gadam bijusi ekonomiste r/a "Latvijas keramika". Pēc tam strādājusi par grāmatveža vietnieci un revidenti dažādos uzņēmumos. Laikā no 1998. līdz 2004. gadam Krūmiņa bijusi Finanšu ministrijas darbiniece. Vēlāk neilgu laiku strādājusi Parex bankā. 2005. gadā sāka strādāt Latvijas Valsts kontrolē, kur tika ievēlēta par kontroles padomes locekli, kā arī trešā revīzijas departamenta direktori. 2009. gadā tika pārvēlēta kontroles padomes locekles amatā. 2013. gada janvārī tikusi ievēlēta par Latvijas Valsts kontrolieri, amatā nomainot Ingunu Sudrabu. 24. janvārī stājusies amatā. 2021. gada 28. janvārī viņu amatā nomainīja Rolands Irklis.