Četema salas (angļu: Chatham Islands) vai Farekauri (maoru: Wharekauri) ir arhipelāgs Klusajā okeānā ap 680 km uz dienvidaustrumiem no Jaunzēlandes. Tas sastāv no aptuveni 10 salām, no kurām lielākās ir Četema sala un Pita sala. Arhipelāga nosaukums morioru valodā ir Rēkohu, kas nozīmē 'miglainā saule' bet maori to sauc par Wharekauri. Oficiāli tā ir Jaunzēlandes daļa jau no 1842. gada. Salas ietver Jaunzēlandes tālāko austrumu punktu.