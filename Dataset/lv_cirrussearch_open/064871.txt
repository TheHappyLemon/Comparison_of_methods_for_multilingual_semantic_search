"Hospitālis "Britānija"" (angļu: Britannia Hospital) ir 1982. gada Apvienotās Karalistes melnā kinokomēdija, kuras režisors ir Lindsijs Andersons. Filmā galvenās lomas atveido Leonards Rositers, Greiems Kroudens un Malkolms Makdauels. "Hospitālis "Britānija"" ir noslēdzošā filma Andersona triloģijā, kas seko Maika Trevisa piedzīvojumiem dīvainajā un dažreiz sirreālajā Lielbritānijā. No viņa dienām privātajā skolā filmā "Ja...." (1968) līdz komivajožiera darbam kafijas uzņēmumā filmā "Ak, laimīgais!" (1973), Trevisa piedzīvojumi noslēdzas "Hospitālī "Britānija"", kur viņš ir reportieris, kas izmeklē dīvainās profesora Millera darbības, ar kuru viņš jau bija saskāries filmā "Ak, laimīgais!". Filma ir satīra par National Health Service dienestu un mūsdienu britu sabiedrību. Filmu "Hospitālis "Britānija"" izrādīja 1982. gada Kannu kinofestivālā, kur tā sacentās par Zelta palmas zaru. Filmu izdošanas brīdī pārsvarā kritizēja.