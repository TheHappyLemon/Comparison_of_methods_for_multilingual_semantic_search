Lūkass Edvards Nīls (angļu: Lucas Edward Neill, dzimis 1978. gada 9. martā) ir bijušais Austrālijas futbolists, spēlēja aizsarga pozīcijā, bijis Austrālijas futbola izlases dalībnieks. Nīls gandrīz 15 gadus no savas karjeras pavadīja Anglijā, kur pārstāvējis tādas komandas kā Millwall, Blackburn Rovers, West Ham United, Everton, Watford un Doncaster Rovers. Austrālijas futbola izlasi pārstāvējis no 1996. līdz 2013. gadam. Piedalījies 2006. un 2010. gada FIFA Pasaules kausā, kur bijis komandas kapteinis.