Mortens Tildums (norvēģu: Morten Tyldum, dzimis 1967. gada 19. maijā) ir norvēģu kinorežisors. Pazīstamākās no Tilduma Norvēģijā uzņemtajām filmām ir Buddy (2003), Varg Veum — Falne engler (2008), "Galvu mednieki" (Headhunters / Hodejegerne, 2011). Tilduma pirmā filma angļu valodā ir biogrāfiskā drāma "Imitācijas spēle" (2014), kurā stāstīts par matemātiķa Alana Tjūringa dzīvi (lomu atveido Benedikts Kamberbačs). Uzreiz pēc pirmizrādes "Imitācijas spēle" starptautiski ieguva pozitīvas kritiķu atsauksmes, kā arī ir izvirzīta 87. Kinoakadēmijas balvai astoņās nominācijās, tostarp arī Mortens Tildums kā "Labākais režisors". Režisējis filmu "Pasažieri" (2016).