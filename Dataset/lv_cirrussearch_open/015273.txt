Posiva Oy ir 1995. gadā dibināts Somijas kodolatkritumu apkalpošanas un noglabāšanas uzņēmums. Tā galvenais birojs atrodas Eurajoki. Posiva īpašnieki ir Somijas divu atomelektrostaciju īpašnieki Teollisuuden Voima (60 % akciju) un Fortum meitas uzņēmums Fortum Power & Heat Oy (40 %). Uzņēmums nodarbojas ar atomelektrostaciju izstrādāto kodolatkritumu noglabāšanas metožu pētniecību un izveidi. Šiem nolūkiem Posiva būvē pasaulē pirmo dziļo ģeoloģisko repozitoriju ONKALO Olkiluoto salā, netālu no Olkiluoto atomelektrostacijas. Kodolatkritumi tiks noglabāti dziļāk par 400 metriem. Būvdarbi sākās 2004. gadā. Noglabāšanu tur plānots sākt ap 2020. gadu. Glabātuvē tika noglabāti kodolatkritumi no Olkiluoto AES un Lovīsas AES. 2016. gada 14. jūnijā dibināts meitas uzņēmums Posiva Solutions Oy, kas sniegtu pakalpojumus kodolatkritumu jomā.