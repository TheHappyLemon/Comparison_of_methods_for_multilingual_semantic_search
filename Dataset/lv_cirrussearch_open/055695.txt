Antverpenes Karaliskais Mākslas muzejs (nīderlandiešu: Koninklijk Museum voor Schone Kunsten Antwerpen) ir 1810. gadā dibināts mākslas muzejs Beļģijas pilsētā Antverpenē. No 1884. līdz 1890. gadam tika izbūvēta neoklasicisma muzeja ēka Leopolda laukumā. Muzejā apkopti mākslas darbi no 14. līdz 20. gadsimtam. Kolekcijas bagātīgākā daļa ir 16. un 17. gadsimta flāmu mākslas kolekcija, kas raksturo laiku, kad Amsterdama bija viens no Eiropas svarīgākajiem mākslas centriem. Muzeja kolekcijā ir Jana van Eika, Žana Fukē, Rogīra van den Veidena, Hansa Memlinga, Kventina Meseisa, Joahima Patīnīra, Jana Brēgela Vecākā, Antonisa van Deika, Fransa Halsa, Jakoba Jordānsa, Pītera Paula Rubensa, Džeimsa Ensora, Ogista Rodēna, Henrija van de Veldes, Fernanda Knopfa, Aleksandra Kabanela, Pjēra Alešinska, Renē Magrita un citu autoru darbi. 2011. gadā muzejā tika uzsākta vērienīga rekonstrukcija un tas uz laiku tika slēgts.