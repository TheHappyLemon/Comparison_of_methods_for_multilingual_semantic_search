"Ņujorkas bandas" (angļu: Gangs of New York) ir 2002. gada ASV drāma, kuras režisors ir Mārtins Skorsēze. Galvenās lomas atveido Leonardo Di Kaprio, Denjels Dejs-Lūiss, Kemerone Diasa, Džims Brodbents, Džons Reilijs, Henrijs Tomass un Brendans Glīsons. Filmas pirmizrāde notika 2002. gada 20. decembrī. Filmas sižets notiek 1863. gadā, kad Amsterdams Valons atgriežas Ņujorkā, lai atriebtos sava tēva slepkavam. Filma tika nominēta vairākām balvām, tai skaitā desmit Amerikas Kinoakadēmijas balvām: "Labākā filma", "Labākais režisors", "Labākais aktieris galvenajā lomā", "Labākais oriģinālscenārijs", "Labākā dziesma", "Labākā skaņa", "Labākā montāža", "Labākais operatora darbs", "Labākais mākslinieka darbs", "Labākie kostīmi", taču nesaņēma nevienu no tām.