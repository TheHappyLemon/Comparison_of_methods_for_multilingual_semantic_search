"Savējo līga" (angļu: A League of Their Own) ir 1992. gada sporta komēdija, kuras režisore ir Penija Māršala. Galvenās lomas filmā atveido Toms Henkss, Džīna Deivisa, Madonna, Rouzija O'Donela, Lori Petija, Džons Lovics, Deivis Stratērns, Gerijs Māršals un Bills Pulmans. Filmas pirmizrāde notika 1992. gada 1. jūlijā. Divas māsas, Dotija un Kita, pievienojas pirmajai sieviešu profesionālajai beisbola līgai un cīnās, lai padarītu līgu konkurējošu, kā arī, lai tiktu pāri faktam, ka abas spēlē konkurējošās komandās.