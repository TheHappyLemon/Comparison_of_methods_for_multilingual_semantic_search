"Tēvs Nakts" (sākotnējais nosaukums "Puika ar suni") ir 2018. gada Latvijas spēlfilma. Filmas režisors ir Dāvis Sīmanis, un šī ir otrā viņa režisēta pilnmetrāžas spēlfilma. Galvenās lomas atveido Artūrs Skrastiņš, Ilze Blauberga un Matīss Kipļuks. Filmas pirmizrāde notika 2018. gada 25. oktobrī. Filmas scenārijs veidots pēc Ineses Zanderes grāmatas "Puika ar suni" motīviem. Filma ir stāsts par Žani Lipki un viņa ģimeni, kas Otrā pasaules kara laikā no nāves Holokaustā izglāba 55 ebrejus. Filma saņēma Lielā Kristapa balvas nominācijās "Labākais spēlfilmas režisors" (Dāvis Sīmanis), "Labākais spēlfilmas operators" (Andrejs Rudzāts) un "Labākā aktrise otrā plāna lomā" (Ilze Blauberga). 2019. gada oktobrī filma saņēma labākās ārzemju filmas balvu Haifas kinofestivālā Izraēlā.