Tašisms ir glezniecības virziens, kas radās 1950. gados Francijā. Tas ir ļoti saistīts ar neformālo mākslu un dažkārt tiek skatīts kā tās apakšvirziens. Tašisma darbiem raksturīgi neregulāri triepieni un bezformīgi krāsu traipi. Tas tiek uzskatīts arī par Eiropas analogu Amerikā tajā laikā valdošajam abstraktajam ekspresionismam. Ievērojamākie tašisma gleznotāji: Hanss Hartungs, Žoržs Matjē, Seržs Poļakovs un Pjērs Sulažs.