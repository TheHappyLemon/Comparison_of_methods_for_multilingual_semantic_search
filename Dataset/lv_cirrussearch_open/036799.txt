Artūrs Kasputis (lietuviešu: Artūras Kasputis; dzimis 1967. gada 22. februārī Klaipēdā) ir bijušais Lietuvas un PSRS treka un šosejas riteņbraucējs. Kasputis pārstāvēja PSRS 1988. gada vasaras olimpiskajās spēlēs Seulā, Dienvidkorejā. Komandu iedzīšanā (4000 m) viņš kopā ar Vjačeslavu Jekimovu, Dmitriju Ņeļubinu un Gintautu Umaru izcīnīja zelta medaļu. Padomju laikā Kasputis trenējās Klaipēdas Dinamo sporta biedrībā. No 1992. līdz 2002. gadam Kasputis startēja šosejas riteņbraukšanas sacensībās, bet pēc tam kļuva par menedžeri dažādās komandās, no 2013. gada Francijas komandā Ag2r-La Mondiale.