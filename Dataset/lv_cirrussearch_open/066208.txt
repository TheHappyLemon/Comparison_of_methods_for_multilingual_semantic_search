Kumiki (kumiku: къумукъ, къумукълар, kumuk, kumuklar) ir tjurku tauta, vieni no Dagestānas, Čečenijas un Ziemeļosetijas pirmiedzīvotājiem. Kumiku kopskaits ir aptuveni 600 000 cilvēku, un tā ir lielākā tjurku tauta Ziemeļkaukāzā. Kumiku apdzīvotās zemes sauc par Kumikiju. Izplatītākā reliģija ir sunnītu islāms, kas nostiprinājās 8.—12. gadsimtā. Kumiki praktizē arī "tautas islāmu", kas ietver rituālus no pirmsislāma laikiem.