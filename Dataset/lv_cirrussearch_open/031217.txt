"Mirsti citu dienu" (angļu: Die Another Day) ir 2002. gada britu filma, kuras režisors ir Lī Tamahori. Šī ir 20. filma par Džeimsu Bondu un pēdējā, kurā galveno lomu attēlo īrs Pīrss Brosnans. Filmā Bondam ir jāizmeklē saistība starp Ziemeļkorejas teroristu un dimantu magnātu. Galvenās lomas tajā attēlo Brosnans, Halle Berija, Tobijs Stīvenss, Rozamunda Paika, Džons Klīzs un Džūdija Denča. "Mirsti citu dienu" izdota Džeimsa Bonda filmu sērijas 40. gadadienā. Filmā ir atsauce uz katru no iepriekšējām filmām. Pati filma kļuva par tā brīža visu laiku ienesīgāko sērijas filmu. Filmas vadošās dziesmas Die Another Day izpildītājai Madonnai ir epizodiska loma filmā.