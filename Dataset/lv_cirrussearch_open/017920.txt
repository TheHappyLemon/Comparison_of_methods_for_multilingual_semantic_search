Francis Ksavers Volfgangs Mocarts (vācu: Franz Xaver Wolfgang Mozart; dzimis 1791. gada 26. jūlijā, miris 1844. gada 29. jūlijā) bija austriešu komponists, pianists un mūzikas pedagogs. Volfganga Amadeja Mocarta un Konstances Mocartes jaunākais bērns, dzimis piecus mēnešus pirms tēva nāves. Nosaukts par godu tēva skolniekam Francim Ksaveram Zismairam (Franz Xaver Süssmayr). Dzimis Vīnē, ieguvis muzikālo izglītību pie Antonio Saljeri, Johana Nepomuka Hummela. Jau agrā bērnībā muzicējis koncertos. Darbojās kā profesionāls mūziķis, gūdams mērenus panākumus. No 1808. līdz 1838. gadam darbojās galvenokārt Ļvivā un tās apkārtnē. 1838. gadā pārcēlās uz Vīni, vēlāk Zalcburgu, kur bija Mocarteuma kapelmeistars. Miris Karslbādē, kur arī apglabāts. Mūžu pavadīja neprecējies un bez bērniem.