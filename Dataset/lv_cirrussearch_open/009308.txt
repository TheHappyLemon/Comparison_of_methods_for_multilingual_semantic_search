Dmitrija Šostakoviča 10. simfonija E minorā (Op. 93) ir simfonija orķestrim, kas pirmatskaņota 1953. gada 17. decembrī, neilgi pēc Josifa Staļina nāves. Simfoniju pirmatskaņoja Ļeņingradas filharmonijas orķestris Jevgeņija Mravinska vadībā. Nav precīzu datu par simfonijas sacerēšanas laiku. Spriežot pēc Šostakoviča vēstulēm, simfonija varētu būt komponēta laikā no 1953. gada jūlija līdz oktobrim. Tatjana Nikolajeva ir izteikusies, ka tā tika pabeigta 1951. gadā. Daži simfonijas uzmetumi ir datēti pat ar 1946. gadu.