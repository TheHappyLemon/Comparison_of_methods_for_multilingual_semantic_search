Ekvadora olimpiskajās spēlēs pirmo reizi piedalījās 1924. gadā, kad vasaras olimpiskās spēles notika Parīzē. Periodā no 1928. līdz 1968. gadam tā olimpiskajās spēlēs nepiedalījās un atgriezās tajās 1968. gadā. Kopš tā laika tā ir piedalījusies visās vasaras olimpiskajās spēlēs. 2018. gada Soču spēlēs tā pirmo reizi debitēja ziemas olimpiskajās spēlēs. Ekvadora olimpiskajās spēlēs ir izcīnījusi piecas olimpiskās medaļas, abas vasaras olimpiskajās spēlēs. Pirmās divas medaļas ir izcīnījis viens cilvēks vienā un tajā pašā disciplīnā, soļotājs Džefersons Peress, kurš 1996. gada Atlantas spēlēs izcīnīja zelta medaļu 20 kilometru soļošanā un 2008. gada Pekinas spēlēs, arī 20 kilometru soļošanā, izcīnīja sudraba medaļu.