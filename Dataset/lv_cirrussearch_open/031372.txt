Šis raksts ir par reliģisko tekstu personāžu. Par politologu skatīt rakstu Ivars Ijabs. Ījabs (ivritā: אִיּוֹב, Ijōḅ — ‘ienaidnieks’; arābu: أيوب, Ayyūb) ir centrālais personāžs Ījaba grāmatā. Vairākās reliģijās (jūdaismā, kristietībā un islāmā) tiek uzskatīts par pravieti. Ījabs tiek attēlots kā godīgs un dievbijīgs vīrs, kuru piemeklē smaga slimība, viņš arī zaudē dēlus un bagātību. Viņš cenšas izprast problēmu cēloni, meklē atbildes. Vēlāk Dievs atjauno Ījaba labklājību un dod viņam septiņus dēlus un trīs meitas. Ticis pieminēts arī citos reliģiskajos tekstos, tai skaitā Ecēhiēla grāmatā un Korānā.