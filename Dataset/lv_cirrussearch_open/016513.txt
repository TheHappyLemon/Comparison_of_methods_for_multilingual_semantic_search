Semjuels Henrijs Džons "Sems" Vortingtons (angļu: Samuel Henry John "Sam" Worthington; dzimis 1976. gada 2. augustā) ir austrāliešu aktieris. Viņš ir vislabāk pazīstams ar Džeika Sallija lomu filmā "Avatars", Markusa Raita lomu filmā "Terminators: Glābšana", kā arī Perseja lomu filmās "Titānu cīņa" (Clash of the Titans) un "Titānu dusmas" (Wrath of the Titans). 2004. gadā S. Vortingtons saņēma Austrālijas augstāko apbalvojumu kino par vadošo lomu filmā Somersault.