Eirodziesma 2007 ir 52. starptautiskā Eirovīzijas dziesmu konkursa Latvijas nacionālā atlase, kuras fināls notika 2007. gada 24. februārī Ventspilī, bet pusfināli — 27. janvārī un 3. februārī. Pasākuma organizētāji Latvijas Televīzija saņēma 106 dziesmu pieteikumus, no kurām 2006. gada 11. decembrī tika izvēlētas 20 pusfinālistes. No katra pusfināla finālā iekļuva 5 dziesmas. Finālā, gan pirmajā, gan otrajā kārtā, pārliecinoši uzvarēja grupa Bonaparti.lv ar dziesmu "Questa Notte".