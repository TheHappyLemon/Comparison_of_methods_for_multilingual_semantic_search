"Bēgšana" (dāņu: Flugt) ir 2021. gada Dānijas, Francijas, Norvēģijas un Zviedrijas kopražojuma animēta dokumentālā filma, kuras režisors ir Jonass Pohers Rasmusens. Filma stāsta par vīrieti vārdā Amīns Navabi, kurš savam draugam Jonasam Poheram Rasmusenam, kurš veido par viņu filmu, atklāj savu pagātni, kā viņš no dzimtās Afganistānas ieradās Dānijā. Filmas "Bēgšana" pirmizrāde notika 2021. gada 28. janvārī 2021. gada Sandensas kinofestivālā. Filma saņēma pozitīvas kritiķu atsauksmes par animāciju, stāstu, tēmām un LGBT reprezentāciju, kā arī vairāku kritiķu vērtējumā tā atzīta par vienu no gada labākajām filmām. Tīmekļa vietnē Rotten Tomatoes filmai ir 98% vērtējums. Filmu izvēlējās kā Dānijas kandidatūru 94. Kinoakadēmijas balvai kategorijā "Labākā starptautiskā spēlfilma", kur tā bija viena no piecām finālistēm. "Bēgšana" kļuva tikai par otro animācijas filmu kopš "Valsis ar Baširu", kas nominēta šajā kategorijā. Filmu nominēja arī kategorijās "Labākā dokumentālā filma" un "Labākā animācijas filma".