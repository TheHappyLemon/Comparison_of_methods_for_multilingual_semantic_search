Jurijs Šeflers (krievu: Юрий Викторович Шефлер; dzimis 1967. gada 10. septembrī) ir Krievijas, Lielbritānijas un Izraēlas uzņēmējs. Viņam pieder vairākuma kapitāldaļas starptautiskā uzņēmumu grupā SPI Group, kas aptuveni 160 valstīs pārdod alkoholu, to skaitā Stolichnaya degvīna zīmolu. Forbes 2022. gada martā Šeflera īpašumus novērtēja 1,5 miljardu ASV dolāru apjomā. Viņam ir Apvienotās Karalistes un Izraēlas pilsonība.