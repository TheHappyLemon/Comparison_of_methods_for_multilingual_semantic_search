Šarls Pjērs Viktors Delaports (franču: Charles Pierre Victor Delaporte) bija franču airētājs un riteņbraucējs. Izcīnījis divas medaļas 1906. gada neoficiālajās olimpiskajās spēlēs, kā arī startējis 1900. gada vasaras olimpiskajās spēlēs Parīzē. 1900. gada Parīzes olimpiskajās spēlēs viņš startēja airēšanas vieninieku sacensībās. Šajās sacensībās viņš savā ceturdaļfināla braucienā izcīnīja pirmo vietu, bet pusfinālā — 3. vietu, taču fināla braucienam nespēja kvalificēties. 1906. gada neoficiālajās olimpiskajās spēlēs viņš startēja trīs airēšanas disciplīnās. Šajā reizē viņš izcīnīja sudraba medaļu airēšanas četrinieku ar stūrmani sacensībās, bet bronzas medaļu airēšanas divnieku ar stūrmani sacensībās. Viņš startēja arī sprinta riteņbraukšanas sacensībās. 1906. gada Eiropas čempionātā airēšanā Delaports izcīnīja sudraba medaļu astoņnieku sacensībās.