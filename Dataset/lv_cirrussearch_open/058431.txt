"Tiesības nogalināt" (angļu: Licence to Kill) ir 1989. gada Eon Productions producēta Džeimsa Bonda filmu sērijas sešpadsmitā filma, kā arī otrā un pēdējā filma, kurā MI6 aģentu 007 Džeimsu Bondu attēlo britu aktieris Timotijs Daltons. Filma nebija īpaši ienesīga, taču tas skaidrojams ar citu populāru franšīžu filmu iznākšanu vienā laikā. Filmas režisors ir Džons Glens, kas režisējis arī iepriekšējās četras Džeimsa Bonda filmas. Šī ir pirmā Bonda filma, kuras nosaukums nav ņemts no Iana Fleminga romāna. Filmā Bonds tiek atstādināts no MI6, jo viņš vajā narkotiku oligarhu Fransu Sančesu, kurš ir pasūtījis Bonda drauga CIP aģenta Fēliksa Laitera un vuņa sievas slepkavību pēc viņu kāzām. Galvenās lomas attēlo Timotijs Daltons, Kerija Louella, Roberts Davi, Talisa Soto un Entonijs Zerbe.