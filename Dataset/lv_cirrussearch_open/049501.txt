"Lielās cerības" (angļu: Great Expectations) ir 2012. gada Apvienotās Karalistes vēsturiska drāmas filma, kas balstīta uz Čārlza Dikensa tāda paša nosaukuma romānu. Filmas režisors ir Maiks Ņūels. Galvenās lomas atveido Džeremijs Ērvins, Robijs Koltreins, Holideja Greindžera, Helēna Bonema Kārtere un Reifs Fainss. Filmas pirmizrāde notika 2012. gada 11. septembrī Toronto kinofestivālā. Dažādi notikumi uz visiem laikiem izmaina bāreni Pipu pēc tam, kad viņš izlemj sākt jaunu dzīvi kā džentlmenis.