Lakšmi (sanskritā: लक्ष्मी, lakṣmī — "laime") jeb Lakšmī hinduismā ir bagātības, mīlestības, labklājības un veiksmes dieviete, kā arī skaistuma iemiesojums. Viņa ir Višnu, viena no svarīgākajiem hinduistu dieviem, sieva. Daudzi hinduisti viņu pielūdz Divali, ikgadējos hindu svētkos. Viena no Mahadēvī ("Lielās dieves") izpausmēm. Lakšmi tiek attēlota ar četrām rokām, gaišu ādu un rotaslietām. Viņa parasti sēž lotosa ziedā, kuram apkārt nostājušies ziloņi. Viņai ir arī vairākas avatāras.