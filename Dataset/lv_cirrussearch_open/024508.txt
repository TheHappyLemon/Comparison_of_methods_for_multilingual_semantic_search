Sidnijs Ērvins Polaks (angļu: Sydney Irwin Pollack; dzimis 1934. gada 1. jūlijā, miris 2008. gada 26. maijā) bija amerikāņu kinorežisors, producents un aktieris. Polaks karjeras laikā uzņēma vairāk nekā 20 filmas un 10 televīzijas šovus, tēloja vairāk nekā 30 filmās vai šovos, kā arī bija vairāk nekā 40 filmu producents. Ir uzņēmis tādas filmas kā Jeremiah Johnson (1972), The Way We Were (1973), "Trīs dienas Kondora dzīvē" (1975) un Absence of Malice (1981). Par filmu "Prom no Āfrikas" (1985) saņēmis Amerikas Kinoakadēmijas balvu kā labākais režisors. Amerikas Kinoakadēmijas balvai tika nominēts arī par filmām "Nodzītus zirgus arī nošauj, vai ne?" (1969) un Tootsie. Pēc tam uzņēmis tādas filmas kā Havana (1990), "Firma" (1993), Sabrina (1995), "Tulks" (2005).