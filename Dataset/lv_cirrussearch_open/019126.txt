Viljams Adolfs Bugro (franču: William-Adolphe Bouguereau; dzimis 1825. gada 30. novembrī, miris 1905. gada 19. augustā) bija akadēmisma stila franču gleznotājs. Viens no sava laika visslavenākajiem un augsti atalgotajiem, bet impresionistu neatzītajiem, māksliniekiem. 20. gadsimtā gandrīz aizmirsts. Tomēr 20. gadsimta 80. gados, līdz ar figurālās glezniecības atdzimšanu, interese par Bugro atkal pieauga. Dzimis Larošelā tirgotāja ģimenē. Studēja Daiļo Mākslu skolā (École des Beaux-Arts, Bordo). Papildinājies Romā. Pastāvīgs Salona dalībnieks. Dzīves laikā radījis vismaz 822 gleznu. Bija Žuliana akadēmijas pasniedzējs. Viens no viņa skolniekiem bija Anrī Matiss.