Edvards Dženers (angļu: Edward Jenner, dzimis 1749. gada 17. maijā, miris 1823. gada 26. janvārī) bija angļu ārsts, kurš 1796. gadā radīja pirmo vakcīnu pret bakām (variola vaccinae). Viņš bija ievērojis, ka slaucējas ar īstajām (melnajām) bakām neslimo. No pūslīšiem, kas atradās uz govs tesmeņa, viņš ņēma šķidrumu ar govju baku izraisītājiem un to ievadīja cilvēkiem. Tie, kuri šādu vakcīnu saņēma, ar īstajām bakām nesaslima. Bakas ir pirmā slimība, ko mediķi uzskata par uzveiktu. Vakcinācija pret bakām ir pārtraukta, jo pasaulē vairs nav reģistrēts neviens saslimšanas gadījums.