Nezināma vērtība "reliģija" Bendžamins Ārons Šapiro (angļu: Benjamin Aaron Shapiro; dzimis 1984. gada 15. janvārī) ir amerikāņu konservatīvs politikas komentētājs, rakstnieks un jurists. Viņš ir uzrakstījis septiņas grāmatas, no kurām pirmo, Brainwashed: How Universities Indoctrinate America's Youth, sāka rakstīt 17 gadu vecumā. Viņš ir viens no konservatīvo ziņu un viedokļu vietnes The Daily Wire dibinātājiem, raidījuma The Ben Shapiro show vadītājs un bijušais Breitbart News redaktors laika posmā no 2012. līdz 2016. gadam. Šapiro kritiski vērtē alt-right kustību, 2017. gadā apgalvojot, "Tā ir atkritumu kustība, kas sastāv no atkritumu idejām. Tai nav nekāda sakara ar konstitucionālo konservatīvismu". Šapiro sevi raksturo kā libertistu, savukārt The New Yorker viņa uzskatus raksturojis kā "ekstrēmi konservatīvus".