Rērika (vācu: Rerik), līdz 1938. gadam — Altgārca (vācu: Alt Gaarz), ir kūrortpilsēta Vācijā, Mēklenburgā-Priekšpomerānijā, uz rietumiem no Rostokas. 1938. gadā, piešķirot pilsētas tiesības, nosaukta par Rēriku, jo pēc tolaik esošā uzskata šeit savulaik atradās vikingu apmetne Rerika. Mūsdienu vēsturnieki Reriku lokalizē tālāk uz rietumiem, pie Vismāras. Pilsētas apkaimē atrodami dolmeni.