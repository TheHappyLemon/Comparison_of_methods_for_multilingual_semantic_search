Mistera Bīna brīvdienas (angļu: Mr. Bean's Holiday) ir 2007. gada kinokomēdija, kuras režisors ir Stīvs Bendeleks. Galvenās lomas filmā atveido Rovans Atkinsons, Emma de Kona, Makss Boldrijs, Vilems Defo un citi aktieri. Filma ir stāsts par Mistera Bīna ceļojumu uz Kannām. Tā ir otrā filma par Misteru Bīnu uz lielajiem ekrāniem. 2005. gada martā tika paziņots par jaunas pilnmetrāžas mākslas filmas uzņemšanu. Filmēšanu uzsāka 2006. gada 15. maijā. Filmēšanas gaitā tās veidotāji izdomāja dažādus filmas nosaukumus, tajā skaitā "Bīns 2" un "Bīns Francijā", bet beigās nolēma palikt pie nosaukuma "Mistera Bīna brīvdienas". Pirmizrāde notika 2007. gada 30. martā. Filmas devīze: Katastrofai ir pase (angļu: Disaster has a passport).