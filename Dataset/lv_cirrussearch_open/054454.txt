Kārlis Gustavs Štāfs (zviedru: Karl Gustaf Staaf; dzimis 1881. gada 6. aprīlī, miris 1953. gada 15. februārī) bija zviedru vieglatlēts un virves vilkšanas speciālists. 1900. gada vasaras olimpiskajās spēlēs izcīnīja zelta medaļu virves vilkšanā. 1900. gadā Štāfs bija Zviedrijas čempions kārtslēkšanā, diska mešanā un pieccīņā. Viņš Parīzes olimpiskajās spēlēs 1900. gadā startēja gan vieglatlētikā, gan arī virves vilkšanā. Virves vilkšanā, būdams Jauktās komandas pārstāvis, izcīnīja zelta medaļu. Jaukto komandu virves vilkšanā veidoja Zviedrijas un Dānijas sportisti. Savukārt vieglatlētikā viņš startēja četrās disciplīnās. Labāko rezultātu viņš ieguva vesera mešanā, kur ieguva 5. vietu. Kārtslēkšanā viņš ieguva 7. vietu ar rezultātu 2.80 metri. Štāfs startēja arī trīssoļlēkšanā un trīssoļlēkšanā no vietas, taču viņa iegūtais rezultāts šajās disciplīnās nav zināms.