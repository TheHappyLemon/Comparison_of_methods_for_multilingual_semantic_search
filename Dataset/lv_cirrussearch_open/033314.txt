Oakland Arena (no 2006. līdz 2019. gadam - Oracle Arena) ir daudzfunkcionālā halle Oklendā, Kalifornijā, ASV. Halles celtniecība tika pabeigta 1966. gadā. No 1971. līdz 2019. gadam tā bija mājvieta NBA klubam Goldensteitas "Warriors". 2019. gadā komanda pārcēlās uz Sanfrancisko Chase Center. Basketbola spēļu laikā hallē ir 19 596 vietas, bet hokeja spēļu laikā, kuras gan tur nenotiek bieži, hallē ir 17 000 vietu. Hallē notikuši arī daudzu slavenu mūziķu koncerti. Tajā koncertējuši Pink Floyd, Aerosmith, Rage Against the Machine, U2 un The Rolling Stones.