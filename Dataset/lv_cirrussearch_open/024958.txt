Ginters Blobels (vācu: Günter Blobel, dzimis 1936. gada 21. maijā, miris 2018. gada 18. februārī) bija vācu izcelsmes amerikāņu biologs, 1999. gada Nobela prēmijas fizioloģijā vai medicīnā laureāts par olbaltumvielu pētījumiem šūnā. Dzimis Otrā pasaules kara laikā Lejassilēzijā, tomēr līdz ar Sarkanās armijas tuvošanos ģimene evakuējās uz Saksiju, kur Blobels uzaudzis. Ģimnāziju apmeklēja Freibergā, studēja Tībingenē. Kopš 1960. gadiem strādāja ASV. Aktīvi iesaistījies Drēzdenes pilsētas atjaunošanā. Darbojās kompānijas Nestlé direktoru padomē.