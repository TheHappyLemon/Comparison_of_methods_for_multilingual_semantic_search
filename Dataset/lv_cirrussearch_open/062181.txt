Žuzē Oskars Bernardi (portugāļu: José Oscar Bernardi, dzimis 1954. gada 20. jūnijā), pazīstams kā Oskars (Oscar), ir bijušais Brazīlijas futbolists un futbola treneris, spēlēja aizsarga pozīcijā, bijis Brazīlijas futbola izlases dalībnieks. Savu lielāko karjeras daļu pavadījis Brazīlijas komandās Ponte Preta un São Paulo, bet spēlējis arī ASV un Japānā. Brazīlijas futbola izlases sastāvā spēlējis no 1978. līdz 1986. gadam. Kopumā aizvadījis 59 mačus, kuru laikā guvis divus vārtus. Piedalījies 1978., 1982. un 1986. gada FIFA Pasaules kausā. Pēc spēlētāja karjeras beigām kļuvis par treneri, vadot dažādas komandas Brazīlijā, Japānā un Saūda Arābijā.