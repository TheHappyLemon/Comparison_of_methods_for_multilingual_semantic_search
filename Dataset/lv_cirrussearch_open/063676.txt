Bengts Ūve Kindvals (zviedru: Bengt Ove Kindvall, dzimis 1943. gada 16. maijā) ir bijušais zviedru futbolists, spēlēja uzbrucēja pozīcijā, bijis Zviedrijas futbola izlases dalībnieks. Savu karjeru sācis dzimtās pilsētas Noršēpingas komandā IFK Norrköping. 1966. gadā pievienojies Nīderlandes komandai Feyenoord. 1969–70. gada Eiropas kausa sezonas finālā pret Celtic Kindvals 117. minūtē guva Feyenoord komandai uzvaras vārtus, atnesot komandai pirmo un pagaidām vienīgo Eiropas spēcīgākā klubu turnīra trofeju. Divas reizes kļuvis arī par Eredivisie čempionu. Trīs reizes kļuvis par līgas labāko vārtu guvēju. 1971. gadā atgriezies IFK Norrköping, bet savu karjeru noslēdzis IFK Göteborg. Zviedrijas futbola izlasi pārstāvējis no 1965. līdz 1974. gadam, 43 mačos gūstot 16 vārtus. Piedalījies 1970. un 1974. gada FIFA Pasaules kausā.