"Īstenā drošsirdība" (angļu: True Grit) ir 2010. gada vesterns, kura režisori, producenti un scenārija autori ir Ītans un Džoels Koeni. Galvenās lomas atveido Džefs Bridžess, Heilija Steinfelda, Mets Deimons un Džošs Brolins. Filmas pirmizrāde notika 2010. gada 22. decembrī. Filma 2011. gadā tika nominēta desmit Amerikas Kinoakadēmijas balvām, tai skaitā nominācijās par labāko filmu un labāko režisoru.