Jelle Vanenderts (Jelle Vanendert; dzimis 1985. gada 19. februārī Nērpeltā, Beļģijā) ir bijušais beļģu šosejas riteņbraucējs. 2006. gada Pasaules U-23 čempionātā izcīnīja 5. vietu individuālajā distancē. 2008. gada Vuelta a España, kas bija viņa pirmais starts kādā no lielajiem daudzdienu velobraucieniem, ieņēma 101. vietu kopvērtējumā. 2011. gada Tour de France J. Vanenderts izcīnīja uzvaru 14. posmā, tādējādi kļūdams arī par sacensību līderi "kalnu karaļa" vērtējumā. Velobrauciena noslēgumā viņš šajā prestižajā vērtējumā palika trešais. Vanenderts kopumā piedalījās desmit Lielajās tūrēs.