Kamerūnas futbola izlase ir nacionālā futbola komanda, kas pārstāv Kamerūnas valsti starptautiskās futbola sacensībās. Kamerūnas futbola izlasi pārvalda Kamerūnas Futbola Federācija. Savu pirmo spēli izlase aizvadīja 1960. gadā cīnoties pret Džibutijas (tajā laikā Franču Somālilenda) izlasi. Kamerūna Pasaules kausa finālturnīros ir piedalījusies 8 reizes, pirmoreiz tas notika 1982. gadā, bet 1990. gadā kamerūnieši kļuva par pirmo Āfrikas komandu, kas iekļuvusi Pasaules kausa ceturtdaļfinālā. Tur ļoti sīvā cīņā Kamerūna piekāpās angļiem. Nāciju kausa izcīņā Kamerūnas izlase ir piedalījusies 20 reizes un ir pieckārtēja Āfrikas čempione.