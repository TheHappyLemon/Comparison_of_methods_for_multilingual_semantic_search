Bursas ils (turku: Bursa ili) ir administratīvā vienība Turcijas rietumos, pie Marmora jūras. Robežojas ar: rietumos — Balikesiras ilu, dienvidos — Kitahjas ilu, austrumos — Biledžikas un Sakarjas ilu, ziemeļaustrumos — Kodžaeli ilu un ziemeļos — Jalovas ilu. Ila platība ir 11.043 km² un tajā dzīvo 2.413.971 iedzīvotāji (2006). 2000. gadā ilā bija 2.125.140 iedzīvotāji. Ila galvaspilsēta Bursa bija Osmaņu impērijas (Turcijas priekštece) galvaspilsēta pirms galvaspilsētas pārcelšanas uz Edirni.