Korn (dažreiz apzīmēta kā KoЯn vai KoRn) ir grupa no Beikersfīldas, Kalifornijā, ASV. Bieži saukta par grupu, kas popularizējusi ņūmetāla žanru. Korn pārdevuši vairāk nekā 30 miljonus albumu visā pasaulē, 16,5 miljonus no tiem ASV. Nominēti sešām Grammy balvām, divas no kurām iegūtas. Korn tika izveidota pēc grupas L.A.P.D. izjukšanas grupas solista Ričarda Morilla narkotiku atkarības dēļ. Mūziķi Redžinalds Arvizu, Džeimss Šefers un Deivids Silvera gribēja turpināt un pieņēma grupā ģitāristu Braienu Velču, kā arī dziedātāju vārdā Korijs. Tika izveidota jauna grupa — Creep. Korijs drīz tika izmests, jo viņa prasmes neapmierināja grupas dalībniekus. 1993. gadā, grupa mēģināja pierunāt vokālistu Džonatanu Deivisu. Sākumā viņš atteicās, bet pēc konsultēšanās ar psihoterapeitu viņš nolēma aiziet uz noklausīšanos un pievienojās grupai. Grupa drīz nomainīja nosaukumu uz Korn. Reginald „Fieldy“ Arvizu James „Munky“ Shaffer Jonathan Davis Ray Luzier Brian „Head“ Welch