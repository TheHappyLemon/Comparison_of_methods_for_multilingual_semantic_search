Nonna Karakašjana (armēņu: Նոննա Կարակաշյան; dzimusi 1940. gada 13. februārī) ir armēņu šahiste, starptautiskā tiesnese šahā (1992), šaha trenere un organizatore. PSRS Nopelniem bagātā trenera S. Abramjana audzēkne. Trīskārtēja Azerbaidžānas šaha čempione (1961, 1963, 1964). Azerbaidžānas komandas dalībniece PSRS Tautu spartakiādēs (1959, 1963) un PSRS komandu meistarsacīkstēs (1958, 1962). Pēc izglītības — inženiere. PSRS profesionālās izglītības sistēmas pirmā šaha kluba Трудовые Резервы (Darba Rezerves) dibinātāja un vecākā trenere (Baku, 1979) . Armēnijas Šaha federācijas izpildkomitejas direktora vietniece (Erevāna, 1991—1992). N. Karakašjana ir bijusi Pasaules čempiones pretendentu turnīra (Chaltubo, 1988), Pasaules Šaha olimpiāžu (Maskava, 1994; Erevāna, 1996), T. Petrosjana memoriālu (1984—1991. Erevāna) tiesnese. Pēdējā 51. PSRS sieviešu šaha čempionātā (Ļviva, 1991) galvenā tiesnese. No 1999. gada Nonna Karakašjana dzīvo ASV, pasniedz šaha stundas Edisonā (Ņūdžersija). Viņas meita — Narine Karakašjana arī ir šahiste, starptautiskā sieviešu meistare.