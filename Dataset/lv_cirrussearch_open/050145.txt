Šis raksts ir par spēļu konsoli. Par kosmisko aparātu skatīt rakstu Parker Solar Probe. PlayStation Portable (bieži saīsināta kā PSP) ir septītās paaudzes pārnēsājamā spēļu konsole, kuru izveidoja Sony. Tā ir konkurents Nintendo DS konsolei. PSP nāca klajā 2004. gada 12. decembrī Japānā, 2005. gada 24. martā Ziemeļamerikā, 2. maijā Dienvidkorejā un 1. septembrī Eiropā. Pašlaik pārdotākā PlayStation Portable spēle ir Daxter 2. 2007. gada beigās nāca klajā PlayStation Portable Slim and Lite. Tas ir par 33% vieglāks un par 19% plānāks par parastu PSP. 2008. gada 20. augustā preses konferencē Leipcigā tika izplatītas ziņas par jaunu, uzlabotu PSP modeli. Tas ir balstīts uz PSP-2000 (Slim & Lite) dizaina. PSP-3000 piedāvā uzlabotu LCD ekrānu, iebūvētu mikrofonu un uzlabotu video-out sistēmu. Jaunais LCD ekrāns ir ar uzlabotu kontrastu, mazāku gaidīšanas laiku un plašāku krāsu gammu, kā arī gaismas pretatstarošanās tehnoloģiju, lai būtu labāka redzamība apgaismotās vietās. Uzlabotā video-out sistēma ļauj attēlu attēlot rindpārneses izvērses formātā.