Forstera hoveja, arī palmu hoveja (Howea forsteriana) ir segsēkļu augs, kas pieder palmu dzimtai. Tā dzimtene ir Austrālijai piederošā Lorda Hava sala. Augstums var sasniegt 10 m, lapu vainags — 3 m garumu. Viegli iedzīvojusies Austrālijas un Jaunzēlandes ziemeļu daļas dārzos un ielu alejās. Sastopama arī ziemeļu puslodē — Anglijas dienvidrietumos, Spānijas dienvidos, ASV. Slaidā palma ir iecienīts iekštelpu augs. Viegli iztur sausu gaisu, zied oranžērijās un ir auglīga. 1939. gadā komponists, diriģents, Konservatorijas dibinātājs Jāzeps Vītols Latvijas Universitātes botāniskajam dārzam uzdāvināja 2 m augstu Forstera hoveju. 75 gados tā ir izaugusi 12 m augsta ar 118 cm stumbra apkārtmēru resnākajā daļā un ir aplūkojama botāniskā dārza palmu mājā.