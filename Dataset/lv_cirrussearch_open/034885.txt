Galaca (rumāņu: Galați, izrunā: [ɡaˈlat͡sʲ]) ir pilsēta Rumānijas dienvidaustrumos, Galacas žudeca administratīvais centrs. Galaca ir lielākā ostas pilsēta Donavas krastos. Tā atrodas 80 km attālumā no Melnās jūras. 2015. gadā pilsētā dzīvoja 306 tūkstoši iedzīvotāju. Pēc šī rādītāja tā ir astotā lielākā Rumānijas pilsēta. Tuvākā pilsēta ir Breila, kas atrodas 15 km uz dienvidiem no Galacas.