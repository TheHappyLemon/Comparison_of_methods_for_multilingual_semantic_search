Emīls Fredriks Fiks (zviedru: Emil Fredrik Fick; dzimis 1863. gada 18. jūlijā, miris 1930. gada 20. februārī) bija zviedru paukotājs, startējis 1900. gada vasaras olimpiskajās spēlēs Parīzē un 1906. gada neoficiālajās olimpiskajās spēlēs Atēnās. Fiks 1900. gada vasaras olimpiskajās spēlēs startēja paukošanā ar floreti, kur piedalījās tikai pirmās kārtas posmā. Savukārt 1906. gada neoficiālajās spēlēs viņš startēja divās paukošanas disciplīnās — paukošanā ar floreti un paukošanā ar špagu. Šajā reizē viņš labāko rezultātu ieguva paukošanā ar špagu, kur aizcīnījās līdz pusfinālam.