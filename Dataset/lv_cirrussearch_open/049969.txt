Kartahena de Indjasa (spāņu: Cartagena de Indias) ir pilsēta Kolumbijas ziemeļos, Karību jūras krastā. Kartahena ir Bolivara departamenta administratīvais centrs. 2018. gadā pilsētā dzīvoja 1,03 miljoni iedzīvotāju. Kartahena ir nozīmīga Kolumbijas ostas pilsēta, galvenokārt tiek transportēta nafta un naftas produkti. Kartahenu 1533. gadā dibināja spāņu konkistadors Pedro de Eredija, tā tika nosaukta par godu Spānijas pilsētai Kartahenai. 1984. gadā Kartahenas osta, nocietinājumi un pieminekļu grupa tika iekļauta UNESCO Pasaules mantojuma sarakstā.