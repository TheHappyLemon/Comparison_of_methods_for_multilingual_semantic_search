Žans Pjērs Papēns (franču: Jean-Pierre Papin; dzimis 1963. gada 5. novembrī) ir bijušais franču futbolists, spēlējis uzbrucēja pozīcijā, bijis Francijas izlases dalībnieks. Lielākos panākumus guvis, spēlējot Marseļas "Olympique" sastāvā. Vēlāk spēlējis tādos klubos kā AC Milan, Bayern München, Bordeaux, Guingamp, JS Saint-Pierroise. 1994. gadā guva uzvaru Čempionu līgā, 1996. gadā — UEFA kausā, četras reizes kļuvis par Francijas čempionu (1989, 1990, 1991, 1992), divas reizes — Itālijas čempionu (1993, 1994). Francijas izlases sastāvā izcīnīja 3. vietu 1986. gada FIFA Pasaules kausā. Piecas reizes bijis Francijas čempionāta rezultatīvākais spēlētājs (1988, 1989, 1990, 1991, 1992), divas reizes atzīts par Francijas gada labāko futbolistu (1989, 1991), 1991. gadā saņēma Zelta bumbu. 2004. gadā bijušais Brazīlijas futbolists Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē.