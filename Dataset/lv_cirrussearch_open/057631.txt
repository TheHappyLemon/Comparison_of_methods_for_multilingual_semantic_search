Slavko Vinčičs (slovēņu: Slavko Vinčić; dzimis 1979. gada 25. novembrī Mariborā) ir Slovēnijas futbola tiesnesis. Par FIFA kategorijas tiesnesi kļuva 2010. gadā. 2011. gada novembrī tiesāja savu pirmo pieaugušo izlašu spēli starp Maķedoniju un Albāniju. Bijis kā papildu tiesneša asistents Damira Skominas komandā 2012. un 2016. gada Eiropas čempionātā. 2021. gada aprīlī Vinčičs tika apstiprināts par vienu no 19 tiesnešiem 2020. gada Eiropas čempionāta finālturnīrā. Tajā viņš tiesāja divas grupu turnīra spēles un ceturtdaļfinālu starp Itāliju un Beļģiju. 2022. gada 18. maijā tiesāja 2021.—2022. gada UEFA Eiropas līgas finālu starp Frankfurtes "Eintracht" un Glāzgovas "Rangers".