Kongo pāvs (Afropavo congensis) ir liela auguma fazānu dzimtas (Phasianidae) vistveidīgais putns, kas ir vienīgā suga Kongo pāvu ģintī (Afropavo). Tā ir viena no trijām pāvu sugām pasaulē. Kongo pāvs ir endēma Kongo baseina putnu suga, sastopama tikai baseina centrālās daļas zemieņu lietus mežos — Kongo Demokrātiskās Republikas austrumu daļā. Kongo pāvs ir Kongo Demokrātiskās Republikas nacionālais putns.