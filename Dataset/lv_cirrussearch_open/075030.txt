Lāslo Kubala Štēcs (ungāru: Kubala Stécz László; 1927. gada 10. jūnijs — 2002. gada 17. maijs), plašāk pazīstams kā Ladislao Kubala (spāņu: Ladislao Kubala) bija ungāru futbolists un treneris. Viņš tiek uzskatīts par vienu no visu laiku izcilākajiem futbolistiem un ir viens no visu laiku tehniskākajiem futbolistiem, ar kuru vēlāk salīdzināja Djego Maradonu. Viņš ir palicis atmiņā arī ar savu brīvsitienu izpildīšanas meistarību. Lāslo Kubala mira 2002. gada 17. maijā 74 gadu vecumā.