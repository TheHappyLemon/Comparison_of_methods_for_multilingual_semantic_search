Henriks Mikolajs Gureckis (poļu: Henryk Mikołaj Górecki; dzimis 1933. gada 6. decembrī, miris 2010. gada 12. oktobrī) bija poļu akadēmiskās mūzikas komponists. Gureckis dzīves laikā kļuva par vienu no poļu avangardistiem pēc padomju atstātajā radošajā krīzē. Līdz ar Arvo Pertu, Džonu Taveneru, Pēteri Vasku, Sofiju Gubaiduļinu un Giju Kančeli dažkārt tiek pieskaitīts t.s. sakrālajiem minimālistiem. Pazīstamākais Gurecka darbs ir 1976. gadā radītā 3. simfonija jeb "Skumjo dziesmu simfonija" (Symfonia pieśni żałosnych). Mācījās Katovices Mūzikas akadēmijā. Piecdesmitajos un sešdesmitajos gados komponēja modernisma stila mūziku, līdz septiņdesmito gadu vidū mainījās un attīstījās minimālisma virzienā. Līdz pat 20. gadsimta deviņdesmitajiem gadiem Gureckis bija vairāk pazīstams dzimtajā Polijā, līdz 3. simfonijas ieraksts kļuva par klasiskās mūzikas hitu, kas pārdots vairāk nekā miljons eksemplāros. Neilgu laiku uzturoties Parīzē un Berlīnē, Gureckis lielāko daļu sava mūža pavadīja dzimtajā Silēzijā.