Levereta glečers (angļu: Leverett Glacier) ir ap 80 km garš un 4-6 km plats šļūdonis Transantarktīdas kalnos. Izvietojies starp Teplija un Herolda Bērda kalnu grēdām. Novada Polārā plato ledus masu no Vatsona kraujas ~2300 m augstumā uz Rosa šelfa ledāju pašos tā dienvidos ~200 m augstumā vjl. Glečeru 1929. gada decembrī atklāja Ričarda Bērda ekspedīcijas ģeoloģiskā partija Lorensa Gulda vadībā un nosauca par godu Mičiganas Universitātes ģeologa Frenka Levereta (Frank Leverett) vārdā. Pa Levereta glečeru iet Makmerdo — Dienvidpola lielceļa maršruts no Rosa jūras piekrastes uz Amundsenskotas-Sautpolas polārstaciju.