Ziemeļamerikas brīvās tirdzniecības nolīgums jeb NAFTA (angļu: North American Free Trade Agreement), TLCAN (spāņu: Tratado de Libre Comercio de América del Norte) vai ALÉNA (franču: Accord de libre-échange nord-américain) ir līgums, kuru parakstījušas Kanāda, Amerikas Savienotās Valstis un Meksika, izveidojot trīspusēju tirdzniecības bloku Ziemeļamerikā. Nolīgums stājās spēkā 1994. gada 1. janvārī. No 1987. līdz 1994. gadam pastāvēja Kanādas–ASV brīvas tirdzniecības nolīgums (CUSFTA), šī nolīguma priekštecis.