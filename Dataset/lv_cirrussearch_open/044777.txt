Timotijs Zakarijs Moslijs (angļu: Timothy Zachary Mosley; dzimis 1972. gada 10. martā), labāk pazīstams ar savu skatuves vārdu Timbaland, ir amerikāņu reperis, dziedātājs un ierakstu producents. Ar savu partneri Magoo viņi veido hiphopa duetu Timbaland & Magoo. Timbaland ir viens no pasaules vadošajiem ierakstu producentiem, viņš ir sadarbojies ar tādiem izpildītājiem, kā Misija Eliota, Alija, Bjorka, Brendija, Jay-Z, Džastins Timberleiks, Lil' Kim, Ludacris, 50 Cent, The Game, Nellija Furtado, OneRepublic, The Pussycat Dolls, Dima Bilans u.c. Līdz šim Timbaland ir izdevis 3 solo albumus, no kuriem jaunākais iznāca 2019. gadā.