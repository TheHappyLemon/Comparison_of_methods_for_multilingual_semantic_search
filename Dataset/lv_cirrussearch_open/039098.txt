Kalipso (grieķu: Καλυψώ) (sākotnēji S/1980 S25) ir mazais Saturna pavadonis. Nosaukums ņemts no kādas nimfas, sengrieķu mitoloģiskā tēla vārda. Pavadoni 1980. gadā atklāja Dans Paskjū, Kennets Zeidelmans, Viljams Baums un Daglass Karijs. Kalipso kopā ar vēl vienu pavadoni Telesto ir Tētijas Trojas pavadoņi. Kalipso atrodas Lagranža punktā L5, atpaliekot no Tētijas, bet Telesto punktā L4 par 60° apsteidz to.