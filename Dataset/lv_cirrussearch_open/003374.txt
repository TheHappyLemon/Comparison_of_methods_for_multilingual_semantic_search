“Stickwitu” ir amerikāņu grupas Pussycat Dolls singls no debijas albuma PCD. Singls tika izdots 2005. gada otrajā pusē, atšķirībā no pirmā singla “Don’t Cha”, “Stickwitu” ir balāde, kuras nosaukums ir saīsinājums no frāzes “stick with you”. Dziesma guva labus panākumus, sasniedzot top pieci ASV un Beļģijā, pirmo vietu Jaunzēlandē un Apvienotajā Karalistē. Dziesma ieguva Grammy balvas nomināciju kā “Labākais grupas vai dueta pop dziesmas izpildījums” (angļu: Best Pop Performance by Dou or Group with Vocals), bet to neieguva, zaudējot grupai Black Eyed Peas.