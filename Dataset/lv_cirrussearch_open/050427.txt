Annemīka van Vlētena (nīderlandiešu: Annemiek van Vleuten; dzimusi 1982. gada 8. oktobrī) ir bijusī Nīderlandes šosejas riteņbraucēja, kas šobrīd pārstāv Mitchelton–Scott komandu. Startē arī treka riteņbraukšanas sacensībās. Van Vlētena uzvarējusi Pasaules čempionātā grupas braucienā (2019), kā arī divreiz individuālajā braucienā (2017, 2018). Viņa divkārt uzvarējusi arī Giro Rosa sacensībās (2018, 2019), kas tiek uzskatītas par nozīmīgākajām daudzdienu sacensībām sieviešu riteņbraukšanās kalendārā. Pārstāvējusi Nīderlandi trijās olimpiskajās spēlēs (2012 — 14. vieta grupas braucienā, 2016 — krita un izstājās grupas braucienā, esot sacensību vadībā). 2020. gada vasaras olimpiskajās spēlēs Tokijā izcīnīja sudraba medaļu grupas braucienā (vadošās komandas nebija pamanījušas, ka Austrijas sportiste Anna Kīzenhofere ir atrāvusies vienatnē, līdz ar to lielā grupa nemēģināja viņu panākt, austriete uzvarēja olimpisko velobraucienu ar vairāk nekā minūtes pārsvaru, bet otrās vietas ieguvēja A. van Vlētena finišā domāja, ka kļūst par olimpisko čempioni).