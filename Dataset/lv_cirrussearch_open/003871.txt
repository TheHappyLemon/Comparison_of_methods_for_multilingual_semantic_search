Šis raksts ir par līci Antarktīdā. Par līci Grenlandē skatīt rakstu Skorsbija līcis. Viljama Skorsbija līcis Viljama Skorsbija līcis (angļu: William Scoresby Bay) ir Sadraudzības jūras piekrastes līcis Antarktīdā uz robežas starp Mosona un Kempa krastiem. Līcis ir ap 9 km garš un 5,5 km plats, izvietojies starp Aivstongas pussalu rietumos un Viljama Skorsbija arhipelāgu austrumos. Krastus rietumos un dienvidos veido līdz pat 210 m augstie klinšainie Stilvela pakalni. Līci 1936. gada februārī atklāja britu ekspedīcija Discovery Investigations ar kuģi William Scoresby, par godu kuram arī līcis tika nosaukts. Līča austrumu krastā atrodas Mosonas polārstacijas vasaras nometne Līdingemdepo.