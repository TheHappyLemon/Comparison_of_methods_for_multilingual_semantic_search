Edīte Piafa (franču: Édith Piaf, izrunā: [eˈdit pjaf]), īstajā vārdā Edīte Džovanna Gasiona (Édith Giovanna Gassion; dzimusi 1915. gada 19. decembrī, mirusi 1963. gada 10. oktobrī) bija franču dziedātāja. Tiek uzskatīta par vienu no franču kultūras ikonām. Starp viņas pazīstamākajām dziesmām ir "l'Accordéoniste" (1941), "La vie en rose" (1946), "Hymne à l'amour" (1949), "La Foule" (1957), "Milord" (1959), "Non, je ne regrette rien" (1960). Edīte Piafa ir arī Īva Montāna un Šarla Aznavūra talanta atklājēja.