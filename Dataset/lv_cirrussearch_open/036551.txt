Kinoakadēmijas balva par tehniskajiem sasniegumiem (angļu: Academy Award for Technical Achievement) ir trešās klases Amerikas Kinoakadēmijas balva Kinoakadēmijas zinātnisko un tehnisko balvu kategorijā. Kino mākslas un zinātnes akadēmija šo balvu piešķir par kinofilmu industrijas tehniskā progresa veicināšanu. Balva ir ierāmēts sertifikāts, kurā minēts sasniegums un uzskaitīti vārdi, kas ir veikuši šo sasniegumu. Šīs balvas ierasti pasniedz pusdienu ceremonijā dažas nedēļas pirms Amerikas Kinoakadēmijas balvas pasniegšanas ceremonijas, un neliels atskats uz šo ceremoniju tiek pārraidīts arī ceremonijas laikā.