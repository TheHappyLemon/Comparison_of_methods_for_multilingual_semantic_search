Konjunktivīts ir acs gļotādas jeb konjunktīvas iekaisums, ko parasti izraisa baktērija, vīruss vai alerģija. To raksturo vienas vai abu acu apsārtums, pietūkums, asarošana, nieze vai sāpes. Tā ne vienmēr ir izolēta patoloģija. Daudzas acu slimības sākas ar konjunktivītu. Konjunktivīts var būt arī citas, visbiežāk autoimūnas, slimības simptoms, piemēram, Šēgrēna sindroma, bullozo dermatožu vai sklerodermijas.