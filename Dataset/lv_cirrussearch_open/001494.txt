Viasat ir tiešās apraides satelītu televīzijas raidorganizācijas un maksas TV operators, kas piederēja Zviedrijas mediju uzņēmumam Modern Times Group. Pārraides tiek translētas no Londonas ar tirgu Ziemeļvalstīs un Baltijā. TV signāls tiek raidīts caur pavadoni Sirius 4, kas atrodas ģeostacionārā orbītā punktā 4,8° austrumu garuma. Lietotāju DVB uztvērējiem jābūt apgādātiem ar NDS VideoGuard dekodēšanas moduli. Viasat nolemjot pamest Baltijas tirgu, 2017. gada nogalē Viasat Baltijas mediju grupu — Modern Times Group iegādājās ASV starptautiskais aktīvu pārvaldības uzņēmums Providence Equity Partners, radot All Media Baltics, nosaukums no 2019. gada — TV3 Group, kurš pieder telekomunikāciju uzņēmumam UAB Bitė Lietuva. Tika veikta jaunā zīmola ieviešana — Viasat kļuva par TVPlay Home, bet 2019. gadā par Home3. 2020. gadā Viasat izveidoja kopuzņēmumu ar Ziemeļvalstu televīzijas un interneta pakalpojumu sniedzēju Canal Digital, lai izveidotu uzņēmumu Allente, kas ir Ziemeļvalstu TV izplatītājs. Apvienošana tika pabeigta 2021. gada 13. aprīlī. Uzņēmums Viasat World un kanāli vēl pastāv.