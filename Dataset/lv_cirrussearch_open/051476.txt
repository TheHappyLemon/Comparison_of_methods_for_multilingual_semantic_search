"Čikāga liesmās" (angļu: Chicago Fire) ir amerikāņu asa sižeta un drāmas televīzijas seriāls, kura autori ir Maikls Brendts un Dereks Hāss. Seriāla izpildproducents ir Diks Volfs. Seriāls ir par Čikāgas ugunsdzēsēju departamenta 51. depo ugunsdzēsēju un paramediķu brigādi. Šis ir pirmais darbs Dika Volfa "Čikāgas" seriālu sērijā (pašlaik vēl tiek pārraidīti seriāli par Čikāgas mediķiem un policistiem). Seriāls kopš 2012. gada 10. oktobra tiek pārraidīts NBC televīzijas kanālā. Pašlaik seriālam ir astoņas sezonas un vairāk nekā 160 sērijas. "Čikāga liesmās" pārraidīta arī Latvijā.