Hēgemone jeb Jupiters XXXIX ir Jupitera pavadonis. To 2003. gadā atklāja Havaju universitātes zinātnieku komanda, kuru vadīja Skots Šepards (Scott S. Sheppard). Pēc atklāšanas tam tika piešķirts pagaidu apzīmējums S/2003 J 8. Vārds Hēgemone pavadonim tika piešķirts 2005. gada martā. Hēgemone ir tēls grieķu mitoloģijā, viena no grācijām, Zeva meita. Hēgemone ir neliels pavadonis. Tā diametrs ir tikai apmēram 3 km. Pavadonis ir piederīgs Pāsifajas grupai.