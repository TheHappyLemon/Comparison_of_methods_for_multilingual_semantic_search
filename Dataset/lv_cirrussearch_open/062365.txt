"Noslēpumainā āda" (angļu: Mysterious Skin) ir 2004. gada ASV un Nīderlandes drāmas filma, kuras režisors, producents un scenārija autors ir Gregs Araki. Filmā galvenās lomas atveido Džozefs Gordons-Levits, Breidijs Korbets, Mišela Trahtenberga, Džefs Likons, Bills Seidžs, Mērija Linna Raiskeba un Elizabete Šū. Filma ir balstīta uz Skota Heima 1995. gada romānu ar tādu pašu nosaukumu. Filma stāsta par diviem pusaudžiem, kuri abi bērnībā piedzīvoja dīvainu notikumu, un to, kā tas dažādos veidos ietekmē viņu dzīves. "Noslēpumainā āda" pirmizrāde notika 2004. gada 3. septembrī Venēcijas kinofestivālā.