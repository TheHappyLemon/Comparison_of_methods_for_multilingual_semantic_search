Haņi (vienkāršotā ķīniešu: 汉族 vai 汉人, tradicionālā ķīniešu: 漢族 vai 漢人, piņjiņs: hànzú vai hànrén, izrunā: [xântsy̌]) ir tauta Āzijā. Tas ir lielākais etnoss pasaulē. Par haņiem uzskata tos ķīniešus, kam dzimtā ir ķīniešu valoda. 92% procenti Ķīnas iedzīvotāju ir haņi, tāpat arī 98% — Taivānas iedzīvotāju, 78% — Singapūras iedzīvotāju un aptuveni 20% visas pasaules iedzīvotāju. Etnosa nosaukums cēlies no Haņu dinastijas nosaukuma. Haņu vēsture lielā mērā sasaucas ar Ķīnas vēsturi.