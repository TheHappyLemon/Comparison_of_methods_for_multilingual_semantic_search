Jevgeņijs Morgunovs (krievu: Евгений Александрович Моргунов, dzimis 1927. gada 27. aprīlī, miris 1999. gada 25. jūnijā) bija krievu aktieris, Krievijas PFSR Nopelniem bagāts skatuves mākslinieks (1978). 1948. gadā beidzis Viskrievijas Valsts kinematogrāfijas institūtu, līdz 1951. gadam bija lielākoties teātra aktieris. Kļuva pazīstams pateicoties 1948. gada filmai "Jaunā gvarde". Guva popularitāti atveidojot Rūdītā lomu Leonīda Gaidaja komēdijās "Kandžas tecinātāji" (1961), "Suns Barboss un neparastais kross" (1961), "Operācija "i" un citi Šurika piedzīvojumi" (1965) un "Kaukāza gūstekne jeb Šurika jaunie piedzīvojumi" (1967). Morgunovam Rūdītā tēlā, kopā ar Juriju Ņikuļinu un Georgiju Vicinu, kuri arhetipiskajā trijotnē attēloja Stulbeni un Gļēvuli, ir uzstādīti pieminekļi vairākās Krievijas pilsētās.