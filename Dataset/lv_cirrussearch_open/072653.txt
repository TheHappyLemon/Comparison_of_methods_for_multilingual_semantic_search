Latvijas Futbola federācija (LFF) ir galvenā par futbolu atbildīgā organizācija Latvijā. Tā piedalās Virslīgas organizēšanā, kā arī rīko Nākotnes līgas un zemāko līgu turnīrus, Latvijas kausa izcīņu, sieviešu un jaunatnes sacensības. LFF pārstāv Latvijas nacionālo vīriešu futbola izlasi un Latvijas nacionālo sieviešu futbola izlasi, kā arī visa vecuma jauniešu, meiteņu, telpu un pludmales futbola izlases starptautiskajos turnīros un pārbaudes spēlēs. Tās galvenā mītne atrodas Rīgā.