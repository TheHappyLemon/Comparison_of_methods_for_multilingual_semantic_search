Nanmadols (angļu: Nan Madol) ir arheoloģiskais piemineklis, kas atrodas Mikronēzijas valsts Ponpei salas austrumu piekrastē. Uz vairāk nekā 100 saliņām izvietotās drupas, kas veidotas no bazalta un koraļļiem, ir no 12. gadsimta līdz 1628. gadam pastāvējušas Saudeleiru dinastijas galvaspilsētas atliekas. 2016. gadā iekļauta UNESCO Pasaules mantojuma sarakstā. Pieminekli apdraud mangrovju veidošanās. Dažkārt dēvēta par Klusā okeāna Atlantīdu jeb Venēciju. Pseidozinātniskos rakstos minēta kā atliekas no Lemurijas vai Mu kontinenta.