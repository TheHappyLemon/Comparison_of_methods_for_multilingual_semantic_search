ESPN, pilnais nosaukums Entertainment and Sports Programming Network (latviešu: Izklaides un sporta raidījumu tīkls), ir ASV kabeļu un satelīttelevīzijas sporta kanāls un raidorganizācija, kura pieder ESPN Inc, kompānija kura pieder The Walt Disney Company (kuri pārvalda kanālu) un Hearst Corporation kuriem pieder 20% no kompānijas. Televīzijas kanāls nodarbojas ar sporta notikumu pārraidi televīzijas un interneta vidē. ESPN signāls tiek pamatā raidīts no Bristoles, kur atrodas organizācijas galvenā mītne. Vairāki raidījumi un tiešraides tiek pārraidītas arī no Maiami, Sietlas, Ņujorkas, Šarlotas un Losandželosas. ESPN tiek pārraidīts lielākajā daļā pasaules, ieskaitot reģionālās versijas Austrālijā, Brazīlijā, Latīņamerikā un Apvienotajā Karalistē, kā arī 20% no Kanādas sporta kanāla The Sports Network. Organizāciju 1979. gadā dibināja Bils Rasmusens un viņa dēls Skots. Apraidi ESPN televīzijas kanāls uzsāka 1979. gada 9. septembrī. ESPN populārākais raidījums SportsCenter pirmoreiz ēterā parādījās 2007. gada 11. februārī.