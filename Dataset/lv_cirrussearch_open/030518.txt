Krievu-Baltijas vagonu rūpnīca (Russo-Balt) bija vagonbūves akciju sabiedrība, kuras galvenā fabrika atradās pie Rīgas-Orlas dzelzceļa Rīgā. Pēc 1905. gada revolūcijas tajā sāka ražot arī automobiļus (1906), iekšdedzes motorus (1908) un lauksaimniecības mašīnas (1909), 1908. gadā izgatavoja 170 automobiļus. 1913. gadā vagonu rūpnīca pilnībā nonāca Krievu-Āzijas bankas rīcībā, tās akciju kapitāls bija 9,6 miljoni rubļu. Pēc Pirmo pasaules kara sākšanās 1915. gadā tās vagonbūves nodaļu evakuēja uz Tveru, automobiļu nodaļu uz Maskavu, bet aviācijas nodaļa turpināja darboties Petrogradā.