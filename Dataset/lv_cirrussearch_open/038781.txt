Mihajs Drosmīgais (rumāņu: Mihai Viteazul, dzimis 1558. gadā, miris 1601. gada 12. augustā) bija Valahijas hospodars, kuram t.s. Garā turku kara (Langer Türkenkrieg) laikā uz īsu brīdi izdevās apvienot mūsdienu Rumānijas trīs novadus — Valahiju, Moldāviju un Transilvāniju. Veidojoties Rumānijas valstij, 19. gadsimtā tika atzīts par Rumānijas tautas varoni. 1593. gadā kļuva par Valahijas hospodaru. Ar Transilvānijas prinča Sigismunda Batorija un imperatora Rūdolfa II atbalstu karoja pret Osmaņu impēriju. 1599. gadā, uzvarot Šelimberas kaujā, Mihajs Drosmīgais kļuva par Transilvānijas faktisko valdnieku. Dažus mēnešus vēlāk Mihaja karaspēks ieņēma arī Moldāvijas galvaspilsētu Jasus. Pēc tam, kad Mihajs Drosmīgai kopā ar imperatora karavadoni Džordžo Bastu sakāva Tansilvānijas ungāru nemierniekus, pēc Rūdolfa II pavēles Mihajs Drosmīgais tika nogalināts.