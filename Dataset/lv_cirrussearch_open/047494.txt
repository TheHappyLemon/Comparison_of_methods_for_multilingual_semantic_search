"Dusmu terapija" (angļu: Anger Management) ir 2003. gada komēdija, kuras režisors ir Pīters Segals. Galvenās lomas atveido Ādams Sendlers, Džeks Nikolsons, Marisa Tomeja, Luiss Guzmans, Vudijs Harelsons un Džons Turturo. Filmas pirmizrāde notika 2003. gada 11. aprīlī. Deivam Buznikam dzīvē neveicas pārāk labi: viņš strādā kopā ar partneri, kurš piesavinās visu Deiva paveikto, bet Deiva draudzene joprojām ir labos draugos ar savu bijušo puisi. Kādu dienu, lidojot uz biznesa tikšanos, Deivs stjuartes rīcības dēļ zaudē savaldīšanos, kā rezultātā viņš tiek nosūtīts uz dusmu terapijas programmu.