Abatijas teātris (angļu: Abbey Theatre, īru: Amharclann na Mainistreach), dēvēts arī par Īrijas Nacionālo teātri ir 1904. gadā dibināts teātris Īrijas galvaspilsētā Dublinā. Izveides brīdī teātris saistījās ar īru literatūras atdzimšanas (Irish Literary Revival) kustību un tādu autoru kā Viljama Batlera Jeitsa, Lēdijas Gregorijas, Šona O'Keisija un Džona Singa darbību un daiļradi. Kopš 1925. gada Abatijas teātris kļuva par pirmo teātri angliski runājošajās valstīs, kuru finansēja valsts. 1951. gadā nodega pirmā teātra ēka. Pašreizējās telpās teātris darbojas kopš 1966. gada.