Zvaigžņu Vārti (angļu: Stargate) ir 1994. gada zinātniskās fantastikas piedzīvojumu filma, kuras režisors un viens no scenārija autoriem ir Rolands Emerihs. Galvenās lomas atveido Kurts Rasels, Džeimss Speiders, Viveka Lindforsa un Džejs Deividsons. Filmas pirmizrāde notika 1994. gada 27. oktobrī ASV. Tā bija paredzēta kā pirmā no trim filmām "Zvaigžņu Vārtu" franšīzē, tomēr ieplānotie turpinājumi tā arī netika izdoti. Filmas sižets balstās uz "Zvaigžņu Vārtiem", starpgalaktisku telekomunikāciju ierīci, kas tiek atrasta Ēģiptē. Šī ierīce aizved uz kādu planētu, kuru apdzīvo cilvēki, kas atgādina senos ēģiptiešus un pielūdz saules dievu Ra.