Cēzars Ozers (dzimis 1937. gada 11. februārī, miris 2023. gada 5. novembrī) bija latviešu basketbolists, spēlējis saspēles vadītāja pozīcijā. Laikā no 1958. līdz 1968. gadam spēlējis Rīgas VEF sastāvā, ar ko izcīnījis 3. vietu 1960. un 1966. gada PSRS čempionātā. 1958. gadā kļuvis par Latvijas PSR čempionu. 66 spēles aizvadījis Latvijas PSR izlases sastāvā. 1963. gada PSRS Tautu spartakiādes 3. vietas ieguvējs. 1959. gadā spēlējis PSRS jaunatnes izlasē. 1960. gadā PSRS izlases sastāvā izcīnījis sudraba medaļu 1960. gada vasaras olimpiskajās spēlēs Romā. 1998. gadā tika apbalvots ar Triju Zvaigžņu ordeņa 1. pakāpes Goda zīmi. Iekļauts Latvijas basketbola Goda zālē un bijis Latvijas Basketbola savienības Goda biedrs.