Muskatrieksti (Myristica) ir magnoliju rindas, muskatriekstu dzimtas ģints. Ģintī ir apvienotas aptuveni 330 sugas. Nozīmīgākā komerciālā suga ir smaržīgais muskatrieksts (Myristica fragrans). Muskatrieksti ir mūžzaļi koki, kuru izcelsmes vieta ir Moluku salas (Garšvielu salas) Indonēzijā. Mūsdienās to plaši kultivē arī Dienvidaustrumāzijā, Austrumāfrikā, Madagaskarā un Dienvidamerikā. Kā garšvielu izmanto gan muskatriekstu augļus, gan muskatriekstu žāvēto mizu (dēvē par muskatziedu). Lielās devās muskatrieksts ir toksisks.