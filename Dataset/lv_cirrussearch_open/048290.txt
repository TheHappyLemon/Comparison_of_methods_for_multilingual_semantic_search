Albānija 2008. gada vasaras olimpiskajās spēlēs Ķīnas galvaspilsētā Pekinā bija viena no 204 dalībvalstīm. Šīs bija Albānijas sestās vasaras olimpiskās spēles. Šajās olimpiskajās spēlēs startēja līdz šim lielākā Albānijas sportistu komanda, kuru veidoja 11 sportisti (7 vīrieši un 4 sievietes), kas startēja 6 olimpiskajos sporta veidos. Šajās olimpiskajās spēlēs Albānija neizcīnija olimpiskās medaļas. Labāko rezultātu izcīnīja svarcēlāja Romela Begaja, kura izcīnīja 8. vietu. Albānijas karognesējs olimpisko spēļu atklāšanas un noslēguma ceremonijā bija Sahits Prizreni.