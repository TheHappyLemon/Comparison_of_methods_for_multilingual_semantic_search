Narva (igauņu: Narva) ir stacija Igaunijā, Austrumviru apriņķa Narvas pilsētā, dzelzceļa iecirknī Tapa—Narva un tā atrodas 1 km attālumā no Igaunijas republikas un Krievijas federācijas robežas, 132 km attālumā no Tapas un 209,6 km attālumā no Tallinas. Narvas stacija apkalpo starppilsētu un starptautisko pasažieru vilcienu satiksmi, kā arī veic dzelzceļa kravu operācijas. Narva ir starppilsētu pasažieru dīzeļvilcienu maršruta Tallina—Narva galapunkts (2012. gadā 1 vilciena sastāva pāris dienā), kā arī tajā apstāšanos veic starptautiskie tālsatiksmes vilcieni Tallina-Maskava un Tallina-Sanktpēterburga. Narvas stacija vienlaikus ir arī robežkontroles punkts, kurā tiek veiktas robežkontroles procedūras visiem Narvas stacijā pienākošajiem starptautiskajiem vilcieniem.