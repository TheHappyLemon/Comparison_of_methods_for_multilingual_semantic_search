Edersons Santana di Moraess (portugāļu: Ederson Santana de Moraes; dzimis 1993. gada 17. augustā), pazīstams vienkārši kā Edersons, ir Brazīlijas futbolists, vārtsargs, Brazīlijas futbola izlases dalībnieks. Kopš 2017. gada spēlē Anglijas Premjerlīgas kluba Manchester City sastāvā. Savā pirmajā sezonā Anglijā viņš uzvarēja Premjerlīgā un EFL kausā, bet nākamajā sezonā izcīnīja vietējo "zelta hetriku". Kopumā Edersons ar City ir izcīnījis piecus Premjerlīgas titulus, divus FA kausus, četrus EFL kausus un UEFA Čempionu līgas kausu, pēdējo 2023. gadā izcīnot kontinenta "zelta hetriku".