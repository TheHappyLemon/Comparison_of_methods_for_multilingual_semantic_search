Nikolass Džerijs Džonass (angļu: Nicholas Jerry Jonas, dzimis 1992. gada 16. septembrī) ir amerikāņu dziedātājs, dziesmu autors un aktieris. Līdz 2018. gadam bija izdoti trīs viņa studijas albumi: Nicholas Jonas, Nick Jonas un Last Year Was Complicated. Viņa vecākie brāļi Kevins Džonass un Džo Džonass arī ir mūziķi. Visi trīs kopā no 2005. līdz 2013. gadam bija apvienojušies vienotā mūzikas grupā Jonas Brothers. Grupa izdeva četrus studijas mūzikas albumus. 2018. gada jūlijā tika paziņots, ka Niks Džonass ir saderinājies ar Indijas aktrisi Prijanku Čopru.