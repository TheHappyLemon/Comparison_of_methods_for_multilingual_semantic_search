Džonatans "Džona" Nolans (angļu: Jonathan "Jonah" Nolan; dzimis 1976. gada 6. jūnijā) ir britu/amerikāņu televīzijas rakstnieks, producents, režisors un scenārists. Ir seriāla Person of Interest autors, vairākām seriāla sērijām ir bijis viens no rakstniekiem, tāpat vairākas no tām ir režisējis. Pazīstams arī kā seriāla Westworld līdzautors. Kopā ar savu brāli režisoru Kristoferu Nolanu sarakstījis scenāriju vairākām filmām, tai skaitā "Tumšais bruņinieks", "Tumšais bruņinieks atgriežas" un "Starp zvaigznēm". Pēc viņa īsā stāsta Memento Mori tika veidots filmas "Memento" sižets. Par šo filmu kopā ar Kristoferu Nolanu tika nominēts Amerikas Kinoakadēmijas balvai "Labākais oriģinālscenārijs". Kopā ar brāli saņēmis Saturna balvu par labāko scenāriju filmai "Tumšais bruņinieks" 2009. gadā.