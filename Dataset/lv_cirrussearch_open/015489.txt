Ūzedoma (vācu: Usedom) ir pilsēta Vācijā, Mēklenburgā-Priekšpomerānijā, Ūzedomas salas dienvidrietumos pie Pēneštromas attekas. Āmtes centrs. Pilsēta apdzīvota kopš neolīta. 1128. gada 10. jūnijā Ūzedomā augstmaņu tikšanās laikā tika pieņemts lēmums par Pomerānijas pāriešanu kristietībā. Pie pilsētas Pēnestromas vidū atrodas tehnikas piemineklis — 1933. gadā celtā, bet 1945. gadā nopostītā Karnīnes paceļamā dzelzceļa tilta (Hubbrücke Karnin) atliekas.