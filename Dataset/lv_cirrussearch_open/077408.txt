AKS-74U (krievu: 5,45-мм автомат Калашникова укороченный; АКС74У; GRAU indekss 6П26) ir triecienšautenes АКS-74 saīsināta modifikācija. Tā tika izstrādāta PSRS 1970. gadu beigās bruņumašīnu, aviotehnikas, lielgabalu apkalpju un desanta apkalpju apbruņošanai, kur svarīgs bija ieroča izmērs un kompaktums. Pirmo reizi ar AKS-74U tika apbruņoti Padomju Savienības Armijas desantnieki 1982. gadā. Plašu izplatību ieguva arī iekšlietu struktūrās un apsardzes uzņēmumos. Krievijas Iekšlietu ministrija pašlaik nomaina AKS-74U uz AK-105. AKS-74U izgatavo Tulas ieroču rūpnīca ar nosaukumu AKSU-74. Teroristu organizācijas "Al-Qaida" līderis Osama bin Ladens video pārraidēs ir redzams ar AKS-74U. Nosaukums "AKS-74U" atšifrējams kā "1974. gada Kalašņikova automāts", "S" — со складным прикладом ("ar saliekamu laidi"), "U" — укороченный ("saīsinātais").