Koordinātas: 28°16′23″N 16°38′22″W﻿ / ﻿28.27306°N 16.63944°W﻿ / 28.27306; -16.63944 Teide (spāņu: Pico del Teide) ir aktīvs vulkāns Tenerifes salā Spānijai piederošajās Kanāriju salās. Tas ar savu 3718 metru augstumu ir augstākais kalns Spānijā un ar vairāk nekā 7000 metru augstumu virs okeāna dibena ir trešais lielākais vulkāns pasaulē, mērot no pamatnes okeāna dibenā. Teides vulkāns joprojām ir aktīvs. Vulkāns pēdējo reizi izvirda 1909. gada novembrī. Teide atrodas nacionālajā parkā, kuru 2007. gadā pasludināja par UNESCO Pasaules mantojuma objektu. Teides vulkānu katru gadu apmeklē vairāk kā trīs miljoni apmeklētāju, kas to padara par visapmeklētāko dabas parku Spānijā un Eiropā. Pēc 2015. gada datiem tas ir astotais apmeklētākais nacionālais parks pasaulē.