Lilians Tirāms, dzimis Rūdijs Lilians Tirāms-Uljēns (franču: Lilian Thuram, Ruddy Lilian Thuram-Ulien) 1972. gada 1. janvārī Pointe-à-Pitre, ir bijušais Francijas futbola aizsargs. Viņš ir aizvadījis visvairāk spēļu Francijas izlasē. Savu karjeru 15 sezonu laikā viņš aizvadīja, spēlējot Francijā, Itālijā un Spānijā augstākajā līmenī, ieskaitot desmit sezonas Serie A ar Parma un Juventus komandām. Ar Francijas izlasi viņš uzvarēja 1998. gada Pasaules kausā un 2000. gada Eiropas čempionātā. Tirāms ir aizvadījis visvairāk (16) spēļu Eiropas čempionātos. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē.