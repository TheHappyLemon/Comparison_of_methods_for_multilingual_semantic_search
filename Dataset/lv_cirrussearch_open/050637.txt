Jack Goes Boating ir 2010. gada romantiska komēdija, kas balstīta uz Roberta Glaudini tāda paša nosaukuma lugu. Filmas režisors un viens no galveno lomu atveidotājiem ir Filips Sīmors Hofmans. Citas lomas atveido Eimija Raiena. Džons Ortizs un Dafne Rubina-Vega. Filmas pirmizrāde notika 2010. gada 23. janvārī Sandensas kinofestivālā. Džeks ir kautrīgs limuzīna vadītājs, kurš pateicoties labākā drauga Klaida sievai Lūsijai, dodas uz aklo randiņu ar Lūsijas kolēģi Koniju. Drīz vien Džeks un Konija sāk satikties, bet Klaida un Lūsijas laulība sāk brukt.