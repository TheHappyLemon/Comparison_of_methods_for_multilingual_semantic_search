Dordoņa (franču: Dordogne) ir upe Francijas dienvidrietumos, viena no Žirondas satekupēm. Sākas Centrālajā masīvā pie Lemondoras Overņā. Plūst galvenokārt dienvidrietumu—rietumu virzienā cauri Limuzēnai un Perigorai. Lejtecē Garonnas zemienē uzņem lielākās pietekas Vezēru (192 km) un Ilu (235 km). Saplūstot ar Garonnu, veido estuāru Žirondu, kas tālāk ieplūst Biskajas līcī. Lielākās pilsētas krastos ir Beržeraka un Liburna.