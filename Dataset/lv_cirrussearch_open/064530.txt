Kaimanu Salu futbola izlase ir nacionālā futbola komanda, kas pārstāv Kaimanu Salas starptautiskās futbola sacensībās. Nacionālā komanda ir FIFA un CONCACAF dalībvalsts. Valstsvienība nekad nav piedalījusies Pasaules kausa un CONCACAF Zelta kausa finālturnīros. Augstāko pozīciju FIFA rangā, 127. vietu, komanda sasniedza 1995. gada novembrī. Kaimanu Salu izlases mājas stadions ir Truman Bodden Sports Complex stadions Džordžtaunā, bet galvenais treneris ir angļu speciālists Bendžamins Pjū. Pirms Pjū iecelšanas Kaimanu Salas valstsvienībai vairāk nekā 9 gadu laikā nebija izdevies uzvarēt nevienā spēlē, FIFA pasaules rangā noslīdot uz 206. vietu.