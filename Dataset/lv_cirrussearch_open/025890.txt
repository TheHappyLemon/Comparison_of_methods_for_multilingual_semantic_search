Gāndhīnagara (gudžaratu: ગાંધીનગર, angļu: Gandhinagar) ir pilsēta Indijas rietumos, Gudžarātas štata galvaspilsēta. Izvietojusies štata austrumos Sābarmatī upes krastos 23 km uz ziemeļiem no štata lielākās pilsētas Amdāvādas. Pilsēta dibināta 1964. gadā ar mērķi uzbūvēt jaunu galvaspilsētu 1960. gadā izveidotajam Gudžarātas štatam. Nosaukta par godu Mahātmam Gandijam.