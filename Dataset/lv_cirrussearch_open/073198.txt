Koordinātas: 44°49′14″N 20°27′44″E﻿ / ﻿44.82056°N 20.46222°E﻿ / 44.82056; 20.46222 53. Starptautiskais Eirovīzijas dziesmu konkurss norisinājās Belgradā, Serbijā, 2008. gada 20., 22. un 24. maijā. Tiesības rīkot konkursu Serbija ieguva 2007. gadā, kad par Eirovīzijas uzvarētāju kļuva dziedātāja Marija Šerifoviča ar dziesmu "Molitva". Par 2008. gada Eirovīzijas dziesmu konkursa uzvarētāju kļuva Krievijas pārstāvis Dima Bilans ar dziesmu "Believe". Latviju pārstāvēja grupa Pirates of the Sea ar dziesmu "Wolves of the Sea", kas ar 83 punktiem ieguva 12. vietu. Otrajā pusfinālā Pirates of the Sea ar 86 punktiem ieguva 6. vietu un tādējādi garantēja vietu finālā. Pirmoreiz konkursā piedalījās Azerbaidžāna un Sanmarīno, bet izstājās Austrija.