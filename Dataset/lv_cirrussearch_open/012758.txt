UniCubeSat-GG (University CubeSat - Gravity Gradient) ir Itālijas studentu pavadonis, kas palaists nesējraķetes Vega pirmajā lidojumā 2012. gada 13. februārī. Pavadoni izgatavoja Sapiencas Romas universitātes studenti. Ar pavadoni paredzēts pētīt gravitācijas ietekmi uz kosmisko aparātu, kā arī pārbaudīt saules bateriju jaunu izvēršanas metodi. Sākotnēji UniCubeSat misija tika plānota, lai pētītu termosfēras blīvumu. Vēlāk derīgā krava tika nomainīta, lai mērītu librācijas gravitācijas gradientu. UniCubeSat-GG ar masu aptuveni 1 kg izgatavots pēc CubeSat 1U formas, ar 10 cm malām.