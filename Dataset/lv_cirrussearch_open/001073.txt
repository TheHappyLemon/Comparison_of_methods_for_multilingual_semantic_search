Kristofs Zumans (vācu: Christoph Sumann; dzimis 1976. gada 19. janvārī Judenburgā, Austrijā) ir bijušais austriešu biatlonists. Pasaules kausa posmos piedalījās kopš 2001.-2002. gada sezonas līdz 2013-2014. gada sezonai. Kristofs ir izcīnījis 2 sudraba medaļas 2009. gada Pasaules čempionātā Phjončhanā 15 km masu startā un 4 × 7,5 km stafetē, vēl izcīnija bronzu 2005. gadā Hohfilceneē stafetē. Ir piedalījies četrās ziemas olimpiskajās spēlēs (2002, 2006, 2010, 2014). 2010. gada Vankūveras Olimpiskajās spēlēs kļuva par vicečempionu 12,5 km iedzīšanas sacensībās un kopā ar Austrijas izlasi — stafetē, 2014. gada Soču Olimpiskajās spēlēs izcīnīja bronzu stafetē.