Virdžīnijas Universitāte (angļu: University of Virginia, UVA, U.Va.) ir universitāte, kas atrodas Šarlotsvilā, Virdžīnijā, ASV, un ir vērsta uz pētniecību. Universitāte tikusi dibināta 1819. gadā, tās pirmie divi rektori bija ASV prezidenti: Tomass Džefersons un Džeimss Monro (Monro bija rektors laikā, kad ieņēma ASV prezidenta amatu). Šī ir vienīgā universitāte Virdžīnijā, kas ievēlēta Association of American Universities. Septiņi ar universitāti saistīti cilvēki ir saņēmuši Nobela prēmiju. Kopš 1953. gada universitātes sporta komandas piedalās NCAA 1. divīzijas Atlantijas krasta konferencē ar nosaukumu Virdžīnijas "Cavaliers". Kopā ar netālu esošo Montičello Virdžīnijas Universitāte ir tikusi iekļauta UNESCO Pasaules mantojuma sarakstā.