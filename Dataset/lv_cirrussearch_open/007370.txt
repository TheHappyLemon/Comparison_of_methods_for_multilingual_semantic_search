Texas Lightning ir vācu kvintets no Hamburgas. Viņu mūzika ietver kantriju, popu un Eirovīzijas popu. Grupas dalībnieki ir Olī Dītrihs saukts arī par "Ringouguni" (bungas un vokāls), Džons Flemings Olsens saukts par "Liesmu" (vokāls un ģitāra), Markuss Šmits saukts par "Ātro pirkstu" (elektriskā ģitāra un bandžo), Uve Frencels saukts arī par "draudzīgo"" (bass un vokāls) un austrāliete Džeina Komerforda (vokāls un ukulele). 2006. gada 9. martā Texas Lightning uzvarēja Vācijas Eirovīzijas nacionālajā atlasē ar dziesmu "No No Never" un pārstāvēja Vāciju lielajā Eirovīzijā Grieķijā, Atēnās. Konkursā viņi palika 15. vietā, bet par spīti tam, viņi ar šo dziesmu iekaroja labas pozīcijas Eiropas topos. Vācijas nacionālajā čārtā dziesma vairākas nedēļas noturējās 1. vietā, savukārt Eiropas čārtā tā tika līdz 4. vietai.