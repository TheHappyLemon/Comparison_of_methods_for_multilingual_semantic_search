Greitbērleiks (arī Lielais Lāču ezers; angļu: Great Bear Lake, franču: Grand lac de l'Ours, dene: Sahtú) ir liels ezers Kanādā. Lielākais Kanādas teritorijā pilnībā esošais ezers, astotais lielākais pasaulē. Ezers atrodas aiz polārā loka. Krasta līnijas garums - 2 719 km. No ezera iztek Greitbēras upe, kas ietek vienā no lielākajām Ziemeļamerikas upēm — Makenzi. Pie ezera nav pilsētu, tikai divi ciemati. Ezers veidojies, ledājam erodējot lielas pirmsleduslaikmeta upju ielejas. Vidējā gada temperatūra pie ezera ir —7.2 °C. Ūdens apmaiņas laiks — 124 gadi.