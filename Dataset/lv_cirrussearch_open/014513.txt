Astra Biltauere-Rubene (dzimusi 1944. gada 9. oktobrī Rīgā), labāk pazīstama kā Astra Biltauere, ir bijusī Latvijas volejboliste, kas pārstāvēja PSRS izlasi. Piedalījusies 1964. gada vasaras olimpiskajās spēlēs, kurās PSRS izlases sastāvā izcīnījusi sudraba medaļu, pati sportiste piedalījās vienā spēlē. A. Biltauere-Rubene ir spēlējusi "Daugavas" (1962—1965) un "Elektrons" (1969—1973) komandās. Tāpat laikā no 1962. līdz 1971. gadam pārstāvējusi Latvijas PSR izlasi (ar pārtraukumu). Sportiste vairākas reizes izcīnījusi Latvijas PSR čempiones titulu.