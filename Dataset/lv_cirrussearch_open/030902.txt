Erkils Puaro (franču: Hercule Poirot) ir izdomāts beļģu izmeklētājs, kura autore ir Agata Kristi. Puaro ir viens no rakstnieces populārākajiem tēliem. Laikā no 1920. līdz 1975. gadam parādījies 33 romānos, vienā lugā un vairāk nekā 50 īsajos stāstos. Darbi par viņu tikuši ekranizēti filmās un televīzijas seriālos. Puaro ir attēlojuši vairāki aktieri, tai skaitā Deivids Sušē, Pīters Ustinovs, Alberts Finijs, Orsons Velss un Kenets Brana. Par ievērojamāko Puaro attēlotāju tiek uzskatīts Sušē, kas viņu tēloja Agatha Christie's Poirot seriālā 13 sezonas. Puaro bija policists Beļģijā. Pirmā pasaules kara aizbēga uz Angliju, tur viņš apmetās netālu no sievietes, kas viņam palīdzēja uzsākt jauno dzīvi, mājas. Pēc sievietes nogalināšanas izmeklēšanas un vainīgā atrašanas Britu slepenais dienests uzticēja Puaro citu lietu izmeklēšanu. Pēc Puaro nāves pēdējā Kristi romānā laikraksta The New York Times pirmajā lapā tika publicēts Puaro nekrologs — viņš ir pirmais tēls, kura nekrologs publicēts laikraksta pirmajā lapā.