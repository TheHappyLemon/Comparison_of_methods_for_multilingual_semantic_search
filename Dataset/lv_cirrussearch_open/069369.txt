Gregors Džastins "Gors" Verbinskis (angļu: Gregor Justin "Gore" Verbinski; dzimis 1964. gada 16. martā) ir amerikāņu kinorežisors, scenārists, producents un mūziķis. Viņa pirmā režisētā filma, melnā komēdija "Peles medības" (Mouse Hunt), iznāca 1997. gadā. 2001. gadā iznāca filma "Meksikānis" (The Mexican) ar Džūliju Robertsu un Bredu Pitu galvenajās lomās. Lielus finansiālus panākumus guva šausmu filma "Aplis" (2002). Vislabāk pazīstams, režisējot pirmās trīs "Karību jūras pirātu" filmas. Panākumus guva arī Verbinska animācijas filma "Rango" (2011), kas saņēma Amerikas Kinoakadēmijas balvu kategorijā "Labākā animācijas filma". Pēcāk režisējis vesternu "Vientuļais reindžers" (The Lone Ranger, 2013) un "Zāles labsajūtai" (2016).