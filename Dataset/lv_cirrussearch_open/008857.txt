"Dumpinieks bez iemesla" (angļu: Rebel Without a Cause) ir 1955. gada ASV mākslas filma par emocionāli apjukušiem vidusšķiras pusaudžiem. Tās režisors ir Nikolass Rejs. Filma ir kulta ikonas Džeimsa Dīna viena no pēdējām un pati slavenākā loma. Džeimss Dīns gāja bojā autoavārijā neilgi pirms filmas pirmizrādes. 1990. gadā ASV Kongresa bibliotēka to pievienoja Nacionālajam kino reģistram, atzīstot to par "kulturāli, vēsturiski vai estētiski nozīmīgu filmu".