Volters Tomass Hjūstons (angļu: Walter Thomas Huston; dzimis 1883. gada 5. aprīlī, miris 1950. gada 7. aprīlī) bija kanādiešu aktieris un dziedātājs. Saņēmis Amerikas Kinoakadēmijas balvu kategorijā "Labākais aktieris otrā plāna lomā" par lomu vesterna filmā "Sjerramadres dārgumi" (1948), ko režisēja viņa dēls Džons Hjūstons. Voltera Hjūstona ģimene saņēmusi Oskara balvu trīs paaudzēs, viņš, viņa dēls Džons un mazmeita Andželika Hjūstone. Attēlojis arī nelielu lomu Džona Hjūstona filmā "Maltas vanags" (1941). Piedalījies arī Viljama Vailera filmā Dodsworth (1936), Maikla Kertica filmā Yankee Doodle Dandy (1942), Džozefa Mankeviča filmā Dragonwyck (1946), Kinga Vidora filmā Duel in the Sun (1946) un Entonija Manna filmā The Furies (1950). Par filmām Dodsworth un The Devil and Daniel Webster (1941) nominēts Kinoakadēmijas balvai kategorijā "Labākais aktieris galvenajā lomā", savukārt vēl vienu nomināciju kategorijā "Labākais aktieris otrā plāna lomā" saņēmis par lomu filmā Yankee Doodle Dandy.