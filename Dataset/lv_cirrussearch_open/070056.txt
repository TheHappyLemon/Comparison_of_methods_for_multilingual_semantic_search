Drukas spiede jeb iespiedmašīna ir mašīnspiede (prese), kuru izmanto, lai masveidā pavairotu tekstu vai attēlus uz papīra vai citiem drukājamajiem materiāliem. Tās pamatprincips ir iespiešana, kur speciāli sagatavotas iespiedplates, piemēram, klišejas vai burtstabiņi, uzklāj krāsu vai tinti uz iespiedmateriāliem, radot attēlus vai tekstu. Drukas spiedi 15. gadsimtā izgudroja Johans Gūtenbergs, un tā palīdzēja padarīt grāmatas un citus rakstus pieejamus plašām cilvēku masām, ne tikai atsevišķiem cilvēkiem. Tādējādi tā veicināja zināšanu izplatīšanos un pavēra ceļu iegūt izglītību vēl vairāk cilvēkiem, nekā līdz tam.