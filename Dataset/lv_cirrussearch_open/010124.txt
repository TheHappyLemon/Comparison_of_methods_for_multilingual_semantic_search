Čārlzs Džūtro (angļu: Charles Jewtraw; dzimis 1900. gada 5. maijā, miris 1996. gada 26. janvārī) bija amerikāņu ātrslidotājs. Viņš ir pazīstams kā pirmais ziemas olimpisko spēļu zelta medaļas laureāts. 1924. gada ziemas olimpisko spēļu pirmajā disciplīnā — ātrslidošanas 500 m distancē — 25. janvārī viņš guva uzvaru, distanci veikdams 44,00 sekundēs. Vēl viņš šajās sacensībās ieguva 8. vietu 1500 m un 13. vietu 5000 m distancē.