Riversaida (angļu: Riverside) ir pilsēta Kalifornijā, ASV, Riversaidas apgabala administratīvais centrs. Pilsēta nosaukumu ieguvusi no atrašanās Santa Anas upes krastos. Tā ir 4. lielākā Kalifornijas iekšzemes pilsēta aiz Frezno, Sakramento un Beikersfīldas un atrodas aptuveni 100 kilometrus uz austrumiem no Losandželosas. Riversaida ir 61. lielākā pilsēta ASV pēc iedzīvotāju skaita un 12. lielākā Kalifornijā. Pēc 2020. gada tautas skaitīšanas datiem tajā dzīvo 314 998 iedzīvotāji. Pilsēta aizņem 210 km2 lielu teritoriju.