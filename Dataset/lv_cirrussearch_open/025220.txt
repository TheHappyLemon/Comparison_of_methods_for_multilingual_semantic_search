Šis raksts ir par Anglijas, Dānijas, Norvēģijas karali. Par Zviedrijas karali skatīt rakstu Knuts I. Knuds I Lielais (dzimis 985. vai 995. gadā, miris 1035. gada 12. novembrī) bija Anglijas karalis (angļu: Cnut the Great vai Canute), Dānijas karalis Knuds II Lielais (dāņu: Knud den Store vai Knud II) un Norvēģijas karalis (senskandināvu: Knútr inn ríki, norvēģu: Knut den mektige). Viņa tēvs bija Dānijas karalis Svens I Dakšbārda. Kopā piedalījušies Anglijas iekarošanā. Knuds apvienoja Angliju, Dāniju un Norvēģiju lielvalstī, kas pēc viņa nāves izira. Viņa valdīšanas laikā Dānijā tika uzsākta pastāvīga naudas kalšana.