2021.—2022. gada UEFA Eiropas līgas sezona bija otru nozīmīgāko Eiropas futbola klubu sacensību 51. sezona un 13. sezona ar UEFA Eiropas līgas nosaukumu. To organizēja UEFA. Sezona sākās ar kvalifikācijas spēlēm 2021. gada 3. augustā. Kvalifikācijas spēles notika līdz 26. augustam. Grupu turnīrs sākās 2021. gada 16. septembrī. Sezona noslēdzās 2022. gada 18. maijā ar finālu Ramon Sanchez Pizjuan stadionā Seviljā, Spānijā. Šī bija pirmā sezona kopš UEFA Eiropas konferenču līgas izveides. Komandu skaits Eiropas līgas grupu turnīrā tika samazināts no 48 uz 32. Tika samazināts arī komandu skaits kvalifikācijā, un kvalifikācija sākta uzreiz ar 3. kārtu. Par Eiropas līgas uzvarētājiem kļuva Frankfurtes "Eintracht" no Vācijas, kas finālā pēcspēles 11 metru sitienu sērijā pieveica Skotijas klubu Glāzgovas "Rangers". Tas Eintracht bija otrais tituls. Iepriekšējo reizi klubs bija uzvarējis 1980. gadā, kad turnīrs tika saukts par UEFA kausu. Uzvarētāji ieguva tiesības spēlēt 2022.—2023. gada UEFA Čempionu līgas grupu turnīrā, kā arī 2022. gada UEFA Superkausā.