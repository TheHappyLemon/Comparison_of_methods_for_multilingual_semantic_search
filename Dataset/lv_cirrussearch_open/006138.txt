Referendums (no latīņu: referendum — 'paziņojamais') jeb tautas nobalsošana ir vēlētāju balsošana par kādu konkrētu sabiedrībā populāru valsts vai sabiedrības dzīves jautājumu (likumu, konstitūciju, to labojumiem, grozījumiem, atcelšanu, u.c. jautājumiem). Referendums ir tiešās demokrātijas svarīgākais institūts, ar mērķi palielināt pilsoņu lomu sabiedrisko lēmumu pieņemšanā. Referendumi var būt visas valsts, pašvaldību, štatu vai atsevišķu pilsētu līmeņos, bieži vien, referendumi mēdz notikt dažādu vēlēšanu laikā. Likumi saistībā ar referendumiem var atšķirties atkarībā no valsts. Ierosināt referendumu var pilsoņi vai likumus izsniedzošā iestāde. Pastāv dažādi referendumu veidi. Pastāv arī plebiscīti, kas ir līdzīgi referendumiem.