Kijoši Kurosava (japāņu: 黒沢 清, dzimis 1955. gada 19. jūlijā) ir japāņu kinorežisors, scenārists un kritiķis, kā arī profesors Tokijas Mākslas universitātē. Lai gan veidojis vairāku žanru filmas, vislabāk viņš ir pazīstams kā viens no japāņu šausmu filmu meistariem. Kurosavu dēvē par "Japānas Deividu Kronenbergu". Kurosavas pazīstamākās režisētās filmas ir psiholoģiskais trilleris Kyua (1997), drāma Karisuma (1999), šausmu filma Pulse (2001), drāma "Tokijas sonāte" (Tōkyō Sonata, 2008), trilleris Creepy (2016) un spiegu filma "Spiega sieva" (Supai no tsuma, 2020). Par filmu "Spiega sieva" saņēmis Venēcijas kinofestivāla labākā režisora balvu.