Dienvidāfrikas regbija izlase ir komanda, kas pārstāv Dienvidāfriku starptautiskās regbija spēlēs. Pašlaik (2023) izlase ieņem pirmo vietu IRB Pasaules rangā. Dienvidāfrikas izlase 2008. gadā tika atzīta par pasaulē labāko komandu Laureus vērtējumā. Dienvidāfrika nestartēja pirmajos divos Pasaules kausa finālturnīros 1987. un 1991. gadā boikota dēļ. Pirmo oficiālo starptautisko spēli Dienvidāfrikas izlase aizvadīja 1891. gada 30. jūlijā pret Britu salu izlasi, šajā spēlē dienvidāfrikāņi zaudēja ar 0—4. Pašlaik Dienvidāfrikas regbija izlase ir pašreizējie pasaules čempioni un četras reizes ir uzvarējuši Pasaules kausā (1995., 2007., 2019. un 2023. gadā), kas ir visvairāk starp visām komandām šī turnīra vēsturē.