"Nekrietnās spēles" (angļu: Stoker) ir 2013. gada ASV psiholoģiskā trillera filma, kuras režisors ir Paks Čanvuks, bet scenārija autors Ventvorts Millers. Filmā galvenās lomas atveido Mija Vašikovska, Metjū Guds un Nikola Kidmena. Pēc Indijas tēva nāves viņas tēvocis Čārlijs, par kura eksistenci viņa nezināja, ierodas pie viņas un viņas nestabilās mātes. Viņai rodas aizdomas, ka šim noslēpumainajam, apburošajam vīrietim ir slēpti nodomi. Filmas "Nekrietnās spēles" pirmizrāde notika 2013. gada 20. janvārī Sandensas kinofestivālā. Šī ir pirmā Čanvuka režisētā filma angļu valodā. Filma saņēma pozitīvas kritiķu atsauksmes. Tīmekļa vietnē Rotten Tomatoes filmai ir 70% vērtējums. Žurnāls Empire to nosauca par sesto labāko 2013. gada filmu.