Elron (igauņu: Elron/Eesti Liinirongid AS) ir Igaunijas valsts pasažieru dzelzceļa pārvadājumu operators. 1998. gadā tas tika atdalīts no uzņēmuma Eesti Raudtee. Līdz 2014. gadam tas nodarbojās tikai ar pasažieru pārvadājumiem elektrificētajās Tallinas aglomerācijas līnijās un līdz 2013. gada oktobrim tā nosaukums bija Elektriraudtee. 2014. gadā Elron pārņēma visus dzelzceļa pasažieru pārvadājumus valstī, izņemot starptautisko maršrutu pārvadājumus. 2018. gadā tika pātraukti pasažieru pārvadājumi uz Pērnavu. Pasažieru pārvadāšanai Elron izmanto Stadler FLIRT vilcienus.