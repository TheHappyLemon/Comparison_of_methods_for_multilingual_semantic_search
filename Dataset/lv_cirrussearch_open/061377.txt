"Ziemeļnieks" (angļu: The Northman) ir 2022. gada vēsturiska asa sižeta filma, kuras režisors ir Roberts Egerss. Filmā galvenās lomas atveido Aleksandrs Skašgords, Nikola Kidmena, Klāss Bangs, Anja Teilore-Džoja, Ītans Hoks, Bjorka un Vilems Defo. Filma ir balstīta uz skandināvu leģendu par Amletu. Filma vēsta par vikingu princi Amletu (Skašgords) un viņa ceļu, lai atriebtu savu nogalināto tēvu un izglābtu savu māti. Filmas filmēšana norisinājās Īrijā no 2020. gada augusta līdz decembrim. "Ziemeļnieks" savu pirmizrādi piedzīvoja 2022. gada 28. martā Stokholmā. Latvijā filmas pirmizrāde notika 2022. gada 22. aprīlī. Filmas ražošanas budžets bija no 70 līdz 90 miljoniem ASV dolāriem, kas pārsniedza savu sākotnējo 65 miljonu dolāru budžetu. Filma saņēma kritiķu atzinību, īpaši izceļot režiju un aktierspēli, kā arī tās atmosfēru.