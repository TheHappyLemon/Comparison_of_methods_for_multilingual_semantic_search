Pavels Bogdans Adamovičs (poļu: Paweł Bogdan Adamowicz, izrunā: [ˈpavɛw ˈbɔɡdan adaˈmɔvʲit͡ʂ], dzimis 1965. gada 2. novembrī, miris 2019. gada 14. janvārī) bija Polijas politiķis un advokāts, no 1998. līdz 2019. gadam bija Gdaņskas pilsētas vadītājs. No 2001. līdz 2015. gadam bija partijas “Pilsoniskā platforma” biedrs, pēc tam neatkarīgs politiķis. 2019. gada 13. janvārī labdarības pasākuma laikā Pavels Adamovičs tika smagi sadurts. No ievainojumiem viņš mira nākamajā dienā, atrodoties slimnīcā.