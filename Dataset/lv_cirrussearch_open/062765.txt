Lēdijas Annas šaurums (angļu: Lady Ann Strait) ir jūras šaurums Kanādas Arktiskajā arhipelāgā starp Devonas salu dienvidos un Koburgas salu ziemeļos. Savieno Bafina līci austrumos ar Džonsa šaurumu rietumos. 4 km no Elsmīra salas krasta šaurumā atrodas nelielās Stjuarta salas. No Devonas ledus kupola šaurumā noplūst vairāki ledāji, lielākais no kuriem ir Belčera ledājs. Koburgas salas piekrastē Lēdijas Annas šaurumā regulāri veidojas no ledus brīvi lāsmeņi; akvatorijā ap salu izveidota Nirjutikarvikas dabas aizsargājamā teritorija jūras zīdītāju un putnu aizsardzībai.