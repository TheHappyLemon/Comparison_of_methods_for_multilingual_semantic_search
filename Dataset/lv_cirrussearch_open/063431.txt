Sanmarīno karogs ir viens no oficiālajiem Sanmarīno Republikas simboliem. Tas ir taisnstūrveida formas ar malu attiecību 3:4 un sastāv no divām horizontālām vienāda izmēra svītrām: augšējā ir balta un apakšējā ir gaiši zila. Karoga centrā novietots Sanmarīno ģerboņa attēls — vairogs ar trīs torņu — Guaitas, Cestas un Montale — attēlu, ko ieskauj ozola un lauru zari. Vairogs ir vainagots ar lenti un apakšā ir novietots Sanmarīno moto — "Libertas" (Brīvība). Civilais karogs no oficiālā atšķiras ar to, ka tā centrā nav ģerboņa. Civilais karogs kļuva īpaši plaši izplatīts pēc tā, kad tika pieņemts pretrunīgi vērtētais likums, kas aizliedza civiliedzīvotājiem izmantot valsts emblēmu. Turpmākajās rezolūcijās tika skaidri norādīts, ka valsts karogu var izmantot ikviens. Pēdējo reizi karogs ar konstitucionālo likumu tika standartizēts 2011. gadā.