Komino (angļu: Comino, maltiešu: Kemmuna), vēsturiski Etestija (grieķu: Ηφαιστεία), ir sala Maltas arhipelāgā. Atrodas starp Maltas salu dienvidaustrumos un Goco salu ziemeļrietumos. Tajā ir tikai 3 pastāvīgie iedzīvotāji, daļā salas ierīkots dabas rezervāts. Vēsturiski sala bieži bijusi mazapdzīvota. Viduslaikos salas piekraste kalpojusi kā patvērums pirātiem. 13. gadsimtā te sava mūža pēdējos gadus pavadīja Abrahams Abulafija, kas šeit radījis vairākus savus darbus. Vēlākajos gados Maltas ordenis šeit ierīkoja medību teritoriju. 16. un 17. gadsimtā Komino kalpoja kā trimdas vieta. Salā atrodas 16. gadsimta novērošanas tornis, kapela, 18. gadsimta aizsardzības būves. Attīstīts tūrisms. Šeit uzņemtas vairākas kinofilmas, to skaitā "Troja" un "Grāfs Monte Kristo". Svētās Marijas tornis Komino kapela Svētās Marijas bastions