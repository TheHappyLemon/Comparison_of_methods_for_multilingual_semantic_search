"Salvadora" (angļu: Salvador) ir 1986. gada ASV kara drāmas filma, kuras režisors ir Olivers Stouns. Filmā galvenās lomas atveido Džeimss Vudss kā fotoreportieris Ričards Boils, kā arī Džims Beluši, Maikls Mērfijs, Džons Sevidžs, Elpidija Kariljo un Sindija Giba. Stouns sarakstīja filmas scenāriju kopā ar Boilu. Filma ir par amerikāņu žurnālistu, kurš atspoguļojot Salvadoras pilsoņu karu, sapinas ar abām karojošajām pusēm, mēģinot glābt savu draudzeni un viņas bērnus. Lai gan filma saņēma pozitīvas kritiķu atsauksmes, tā nebija komerciāli veiksmīga. "Salvadora" tika nominēta Amerikas Kinoakadēmijas balvām nominācijās labākais aktieris galvenajā lomā (Džeimsam Vudam) un labākais oriģinālscenārijs.