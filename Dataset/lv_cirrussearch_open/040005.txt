"Diena pēc rītdienas" (angļu: The Day After Tomorrow) ir 2004. gada ASV zinātniskās fantastikas filma, kuras režisors ir Rolands Emerihs. Galvenās lomas filmā tēlo Deniss Kveids, Džeiks Jillenhols, Ians Holms, Emmija Rosama un Sila Vorda. "Diena pēc rītdienas" ir sestā ienesīgākā 2004. gada filma. Filmā stāstīts par globālās sasilšanas izraisītu potenciālu Zemes bojāeju. Profesors Adrians Hals (atveido Deniss Kveids) cenšas šo situāciju glābt. Globālās sasilšanas dēļ Losandželosā plosās zemestrīces un virpuļviesuļi, savukārt Ņujorkā ir novērojami ievērojama izmēra krusas graudi. Gaisa temperatūra vietām noslīd līdz -128 °C.