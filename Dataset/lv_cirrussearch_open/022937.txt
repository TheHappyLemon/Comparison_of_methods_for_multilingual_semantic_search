Simferopole (ukraiņu: Сімферополь, krievu: Симферополь, grieķu: Συμφερόπολις) vai Akmesdžita (Krimas tatāru: Aqmescit) ir pilsēta Krimā, Ukrainā, Krimas Autonomās Republikas administratīvais centrs. Simferopole ir nozīmīgs pussalas politiskais, ekonomiskais un transporta centrs. 2013. gadā pilsētā dzīvoja 362,3 tūkstoši cilvēku. Simferopolē atrodas Krimas Valsts medicīnas universitāte un Taurijas Nacionālā universitāte.