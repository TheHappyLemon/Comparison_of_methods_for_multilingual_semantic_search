Džoana Mērija Kjūsaka (angļu: Joan Mary Cusack; dzimusi 1962. gada 11. oktobrī) ir amerikāņu aktrise un komiķe. Kjūsaku nominēja Amerikas Kinoakadēmijas balvai kategorijā "Labākā aktrise otrā plāna lomā" par lomām komēdijdrāmā Working Girl (1988) un romantiskajā komēdijā "Šurpu turpu" (In & Out, 1997). Atveidojusi lomas arī tādās filmās kā "Rotaļlietas" (Toys, 1992), "Adamsu ģimenes dārgumi" (1993), "Killers no Grospointas skolas" (Grosse Pointe Blank, 1997), "Bēgošā līgava" (1999), "Ārlingtonas ceļš" (Arlington Road, 1999), "Augstākā precizitāte" (High Fidelity, 2000), "Tur, kur sirds" (2000), "Roka skola" (2003), "Ledus princese" (2005), "Bagātie draugi" (2006), "Šopaholiķes atzīšanās" (2009), "Mans sargeņģelis" (2009), "Privilēģijas būt vienam" (2012), The End of the Tour (2015), Unicorn Store (2017) un Let It Snow (2019). Ieskaņojusi lomu arī "Rotaļlietu stāsts" filmu sērijā. Džoanas brālis Džons Kjūsaks arī ir aktieris.