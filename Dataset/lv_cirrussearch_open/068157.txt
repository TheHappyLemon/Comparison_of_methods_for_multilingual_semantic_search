Olivers Džeimss Norvuds (angļu: Oliver James Norwood, dzimis 1991. gada 12. aprīlī) ir Ziemeļīrijas futbolists, spēlē pussarga pozīcijā, bijis Ziemeļīrijas futbola izlases dalībnieks. Kopš 2019. gada Norvuds pārstāv Anglijas Premjerlīgas komandu Sheffield United. Savu karjeru Norvuds sāka Manchester United komandā no kuras ticis izīrēts citām Anglijas komandām. 2012. gadā pārcēlies uz Huddersfield Town, kur spēlējis divus gadus, tad uz Reading. No 2017. līdz 2019. gadam pārstāvējis trīs komandas, kurām palīdzējis tikt Anglijas Premjerlīgā: Brighton & Hove Albion, Fulham un Sheffield United. Ziemeļīrijas futbola izlasi pārstāvējis no 2010. līdz 2018. gadam, kopumā aizvadot 57 mačus. Piedalījies 2016. gada Eiropas čempionātā.