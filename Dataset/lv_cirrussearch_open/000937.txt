Vudū (no evu: vodu) ir sinkrētiska reliģija, kas izveidojusies Haiti, saplūstot Romas katoļu un rietumafrikāņu ticībām un tradīcijām. Vudū rietumafrikāņu ticība augstākam garam un vairākiem zemāka līmeņa gariem pielīdzināta katoļu Dievam un svētajiem, tādējādi ir izveidojies priekšstats, ka pasaules radītājs ir viens visuvarens dievs (Bondye), kas ir atsvešināts no laicīgās pasaules, tāpēc pielūgti tiek gari (Loa).