MEASAT-3a ir Malaizijas uzņēmuma MEASAT Satellite Systems Sdn. Bhd. sakaru pavadonis. Palaists 2009. gada jūnijā. Ģeostacionārajā orbītā 91,5° austrumu garuma tas nodrošina sakarus klientiem Āzijā, Austrumāfrikā un Austrālijā. Kosmiskais aparāts tika izgatavots uz Orbital platformas STAR-2.3 bāzes. Tam ir 12 C joslas, 12 Ku joslas raidītāji. Garantētas darbības laiks pavadonim paredzēts 15 gadi. Līgums par pavadoņa MEASAT-1R izgatavošanu ar ASV uzņēmumu Orbital Sciences Corporation (OSC) noslēgts 2005. gada novembrī. 2008. gada sākumā tas pārdēvēts par MEASAT-3a. Pavadoņa palaišana bija paredzēta 2008. gada 21. augustā Baikonuras kosmodroma. Augustā, gatavojot MEASAT-3a palaišanai, pavadonis nokrita no celtņa un tika bojāts. Palaišanu atcēla, un kosmisko aparātu nosūtīja atpakaļ uz rūpnīcu. MEASAT-3a tika palaists 2009. gada 21. jūnijā 21:50 UTC ar nesējraķeti Zenit-3SLB no Baikonuras kosmodroma. Tas tika izvietots ģeostacionārajā orbītā pun 91,5° austrumu garuma, līdzās MEASAT-3. Pēc izmēģinājumiem un pārbaudēm 2009. gada 17. jūlijā pavadonis tika nodots pasūtītājam un sāka aktīvu darbību.