The Omega Man ir 1971. gada ASV zinātniskās fantastikas spraiga sižeta filma, kuras režisors ir Boriss Sagals. Filmā galvenās lomas atveido Čārltons Hestons, Entonijs Zerbe un Rozalina Keša. Filma balstīta uz Ričarda Matesona 1954. gada romānu "Es esmu leģenda" (I Am Legend). Filmas producents Volters Selcers vēlāk ar Hestonu sadarbojās vēl vienā antiutopiskā filmā — "Zaļais soilents" (1973). Filma stāsta par Robertu Nevilu (Hestons), kurš ir izveidojis eksperimentālu vakcīnu, kas viņu padara par vienīgo imūno izdzīvojušo cilvēku pēc bioloģiskās katastrofas. Tikmēr slepkavnieciski mutanti savā stāvoklī vaino zinātni un cenšas viņu nogalināt. Filmas The Omega Man pirmizrāde notika 1971. gada 1. augustā un to izplatīja Warner Bros.. Filma saņēma galvenokārt pozitīvas kritiķu atsauksmes. Tīmekļa vietnē Rotten Tomatoes filmai ir 65% vērtējums. Šī kļuva par Matesona romāna otro adaptāciju, pēc filmas The Last Man on Earth (1964), ar Vinsentu Praisu galvenajā lomā. Trešā romāna adaptācija, "Es esmu leģenda", iznāca 2007. gadā, ar Villu Smitu galvenajā lomā.