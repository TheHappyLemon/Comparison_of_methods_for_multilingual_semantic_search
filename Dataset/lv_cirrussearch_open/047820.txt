"Ļoti sliktas lietas" (angļu: Very Bad Things) ir 1998. gada melnā komēdija, kuras režisors un scenārija autors ir Pīters Bergs. Galvenās lomas filmā atveido Kristians Sleiters, Denjels Stērns, Kemerone Diasa, Žanna Triplhorna, Džons Favro, Džeremijs Paivens un Lelands Orsers. Filmas pirmizrāde notika 1998. gada 25. novembrī. Kails Fišers neilgi pirms kāzām organizē savu vecpuišu ballīti. Tās laikā tiek nogalināta prostitūta. Tuvojoties kāzām, vecpuišu ballītes apmeklētāji sāk turēt viens otru aizdomās par ballītē notikušo slepkavību.