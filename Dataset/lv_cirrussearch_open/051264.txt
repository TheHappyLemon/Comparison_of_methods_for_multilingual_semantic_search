"Niknuma varā" (angļu: The Grudge) ir 2020. gada ASV šausmu filma. Filmas režisors un scenārija autors ir Nikolass Peske, producenti Sems Reimi, Roberts Taperts un Taka Ičise. Šis ir 2004. gada filmas jauns ekranizējums, kas balstīts uz japāņu šausmu filmas Ju-On: The Grudge motīviem un šī ir jau ceturtā sērijas filma. Galvenās lomas atveido Andrea Raisboro, Demjans Biširs, Džons Čo, Betija Gilpina, Lina Šeija un Džeki Vīvere. Filmas notikumi norisinās tieši tajā paša vietā un laikā kā 2004. gada filmā. Filmas turpinājums tika izziņots 2011. gadā, ar plānoto pirmizrādi 2013. vai 2014. gadā. 2014. gada martā tika oficiāli paziņots, ka uzsākts darbs pie filmas jaunās versijas ar Bahleru kā scenārija autoru. 2017. gada julijā režisors Nikolass Peske tika nolīgts, lai pārrakstītu Bahlera scenāriju un režisētu filmu. Filmēšana sākās 2018. gada 7. maijā Vinipegā un noslēdzās tā paša gada 23. jūnijā. Filmas pirmizrāde ASV un Latvijā norisinājās 2020. gada 3. janvārī. Filma saņēma negatīvu kritiku pārsvarā par sižetu un tēliem. Pozitīvas atsauksmes saņēma Raisboro un Čo par aktierspēli, kā arī filmas atmosfēra un šausmu elementi.