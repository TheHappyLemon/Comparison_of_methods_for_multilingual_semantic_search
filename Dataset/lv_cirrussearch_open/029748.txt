Meksikas Savienotās Valstis ir federatīva valsts, ko veido 32 administratīvās vienības, no tām 31 štats (state) un 1 federālais apgabals (Distrito Federal). Saskaņā ar 1917. gada Konstitūciju štati ir federāli un suverēni brīvi. Katram štatam ir savs kongress un konstitūcija, savukārt federālajam apgabalam ir ierobežota autonomija ar vietējo Kongresu un valdību. Pēc platības lielākais štats ir Čivava (247 460 km²), savukārt mazākais — Tlaskala (3990 km²). Pēc iedzīvotāju skaita lielākais štats ir Mehiko štats (16 618 929 iedzīvotāji), taču mazākais — Dienvidu Lejaskalifornija (691 161 iedzīvotāji). Visi štati sīkāk iedalās municipalitātēs. Šobrīd Meksikā ir 2438 municipalitātes.