Cīrihe (vācu: Zürich, izrunā: [ˈtsyːrɪç]) ir pilsēta Šveices ziemeļos, valsts vācvalodīgajā daļā, Cīrihes ezera krastā. Tā ir Šveices lielākā pilsēta, Cīrihes kantona galvaspilsēta. Cīrihe ir pasaules līmeņa finanšu centrs. Šeit ir UBS AG un Credit Suisse banku, kā arī pārapdrošināšanas kompānijas Swiss Re mītnes vieta. Starptautiskās Futbola Federāciju asociācijas (FIFA) un Starptautiskās Hokeja federācijas (IIHF) mītnes vieta. Izglītības jomā pilsēta slavena ar divām mācību iestādēm — Cīrihes Universitāti (Universität Zürich) un Cīrihes Tehnisko universitāti (Eidgenössische Technische Hochschule Zürich).