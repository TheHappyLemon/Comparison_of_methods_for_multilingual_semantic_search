Asimilācija jeb pārtautošana ir vienas tautas saplūšana ar otru, pārņemot tās valodu, kultūru un tradīcijas. Asimilācija var būt gan brīvprātīga (aizraušanās ar citu, pievilcīgāku kultūru, starpetniskas un starpkonfesionālas laulības), gan piespiedu (pārvietošana, likumdošanas darbības, kuru mērķis ir apspiest noteiktas kultūras un valodas parādības, genocīds).