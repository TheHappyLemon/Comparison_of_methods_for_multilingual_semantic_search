Artūrs Mārtiņš Žagars (dzimis 2000. gada 21. aprīlī Jūrmalā) ir latviešu basketbolists, spēlē saspēles vadītāja pozīcijā. 2023. gadā pārstāv Lietuvas Basketbola līgas klubu Viļņas "Wolves", kurš to īrē no Turcijas kluba Stambulas "Fenerbahçe".Pārstāv Latvijas pieaugušo izlasi, 2023. gada Pasaules kausā bija tās pirmā piecinieka saspēles vadītājs. Bijis Latvijas jaunatnes basketbola izlašu spēlētājs, ar U-18 izlasi izcīnījis sudraba medaļu Eiropas čempionātā.