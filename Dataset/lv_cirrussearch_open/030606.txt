Gazélec Football Club Ajaccio, dažreiz saukts GFC Ajaccio, ir Francijas futbola klubs no Ažaksjo Korsikā. Klubs ir dibināts 1910. gadā, tagadējo nosaukumu ieguva 1960. gadā, bet par profesionālu klubu kļuva vien 2012. gadā. Pašlaik spēlē Francijas futbola ceturtajā pēc līmeņa līgā National 2. Mājas spēles komanda aizvada Stade Ange Casanova stadionā. 2014.–2015. gada sezonā komanda izcīnīja 2. vietu 2. līgā un pirmoreiz kluba vēsturē kvalificējās Francijas 1. līgai. Debijas sezonā 1. līgā ierindojās 19. vietā un atgriezās 2. līgā. Lielākais panākums Francijas kausa izcīņā ir sasniegtais pusfināls 2011.–2012. gada sezonā. GFC Ajaccio principiālākie sāncenši ir citas Korsikas komandas SC Bastia and AC Ajaccio.