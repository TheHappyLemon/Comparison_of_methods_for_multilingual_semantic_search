Huddersfield Town A.F.C. ir Anglijas futbola klubs no Hadersfīldas, pilsētas Rietumjorkšīras grāfistē. Dibināts 1908. gadā. Pašlaik spēlē Anglijas otrajā spēcīgākajā futbola līgā — Championship. Mājas spēles aizvada Kirklees stadionā (šobrīd oficiālais nosaukums sponsorēšanas nolūkos — John Smith's Stadium). Lielākos panākumus klubs guvis 20. gadsimta 20. gados, kad kļuva par pirmo komandu, kas trīs reizes pēc kārtas izcīnījusi Anglijas čempionu titulu (1924., 1925. un 1926. gadā). Komanda piecas reizes spēlējusi FA kausa finālā, uzvarējusi vienreiz — 1922. gadā.