Vasilijs Poļenovs (krievu: Васи́лий Дми́триевич Поле́нов; dzimis 1844. gada 1. jūnijā, miris 1927. gada 18. jūlijā) bija krievu mākslinieks - peredvižņiks. Pazīstams kā lauku ainavu un Bībeles sižetu autors. Dzimis valsts darbinieka ģimenē. No 1863. līdz 1871. gadam studēja Pēterburgas Mākslas akadēmijā. Kā "akadēmijas pensionārs" apceļoja Itāliju un Franciju, bet tad ņēma dalību Krievu—turku karā kā mākslinieks. Pēc atgriešanās no kara iesaistījās peredvižņiku kustībā. No 1881. līdz 1882. gadam apceļoja Tuvos Austrumus, un no 1882. līdz 1895. gadam pasniedza Maskavas glezniecības skolā. 1926 gadā Poļenovam tika piešķirts Republikas tautas mākslinieka nosaukums. Miris savā savrupmājā pie Okas, kur mūsdienās ierīkots muzejs.