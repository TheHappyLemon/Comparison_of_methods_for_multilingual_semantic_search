"Bērniem viss kārtībā" (angļu: The Kids Are All Right) ir 2010. gada ASV filma, kuras režisore ir Liza Holodenko. Galvenās lomas atveido Anete Beninga, Džūliana Mora, Marks Rafalo, Mija Vašikovska un Džošs Hatčersons. Filmas pirmizrāde notika 2010. gada 25. janvārī Sandensas kinofestivālā. Filma 2011. gadā tika nominēta četrām Amerikas Kinoakadēmijas balvām: "Labākā filma", "Labākā aktrise galvenajā lomā", "Labākais aktieris otrā plāna lomā" un "Labākais oriģinālscenārijs". Filmā divi bērni, kuri tikuši ieņemti ar mākslīgās apaugļošanas palīdzību, iepazīstas ar savu bioloģisko tēvu un ieved viņu savā netradicionālajā ģimenē.