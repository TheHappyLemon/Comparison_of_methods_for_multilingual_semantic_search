"Kapote" (angļu: Capote) ir 2005. gada biogrāfiska filma, kas balstīta uz Džeralda Klārka tāda paša nosaukuma biogrāfisku grāmatu. Filmas režisors ir Benets Millers. Galvenās lomas atveido Filips Sīmors Hofmans, Ketrīna Kīnere, Kliftons Kolinss jaunākais, Brūss Grīnvuds, Marks Pelegrino, Eimija Raiena un Kriss Kūpers. Filmas pirmizrāde notika 2005. gada 2. septembrī Tellaridas filmu festivālā. Filips Sīmors Hofmans par savu darbu filmā ieguva vairākas balvas, tajā skaitā Amerikas Kinoakadēmijas balvu un BAFTA kino balvu kā labākais aktieris galvenajā lomā. Filmas sižets norisinās 1959. gadā, kad rakstnieks Trūmens Kapote uzzina par Kanzasas ģimenes slepkavību un nolemj par šo lietu uzrakstīt grāmatu Cold Blood. Grāmatas rakstīšanas laikā Kapote iepazīstas ar vienu no slepkavām, Periju Smitu, kurš gaida savu nāvessodu.