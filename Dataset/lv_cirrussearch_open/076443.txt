Akira Kurosava (japāņu: 黒澤明, Kurosawa Akira, dzimis 1910. gada 23. martā, miris 1998. gada 6. septembrī) bija japāņu kinorežisors, kinoproducents, scenārists un filmu montētājs. Viņš tiek uzskatīts par vienu no visnozīmīgākajiem un ietekmīgākajiem filmu veidotājiem kino vēsturē. Viņa filmas ir populāras ne tikai Japānā, bet arī daudzās citās valstīs. 57 gadus ilgās karjeras laikā viņš bija režisors 31 filmai. Daudzas viņa filmas ir ieguvušas starptautisku atzinību. 1951. gadā Kurosavas filma "Rasomons" ieguva Oskaru kā labākā filma svešvalodā. Otro reizi šo apbalvojumu ieguva 1975. gadā ar Padomju Savienībā uzņemto filmu "Dersu Uzala". BAFTA kino balvu ir ieguvušas filmas Kagemusha (1980) un Ran (1987, "Haoss").