"Kaulu kolekcionārs" (angļu: The Bone Collector) ir 1999. gada ASV krimināltrillera filma, kuras režisors ir Filips Noiss. Filmā galvenās lomas atveido Denzels Vašingtons, Andželīna Džolija, Kvīna Latifa, Maikls Rukers, Maiks Makglons, Luiss Gusmans, Līlends Orsers un Eds O'Nīls. Filma balstīta uz tāda paša nosaukuma Džefrija Dīvera 1997. gada romānu. Filma stāsta par paralizēto policijas detektīvu Linkolnu Raimu un jauno policisti Amēliju Donahiju, kuri cenšas notvert sērijveida slepkavu, kurš terorizē Ņujorku. Filmas "Kaulu kolekcionārs" pirmizrāde notika 1999. gada 5. novembrī un to izplatīja Universal Pictures un Columbia Pictures. Filma bija finansiāli veiksmīga, nopelnot 151,5 miljonus ASV dolāru pie 73 miljonu budžeta. Filma saņēma dažādas kritiķu atsauksmes.