Fransuā Rablē (franču: François Rabelais; dzimis aptuveni 1494. gadā, miris 1553. gada 9. aprīlī) bija franču renesanses laika rakstnieks, ārsts, humānists. Rablē ir pazīstams kā fantāzijas darbu, satīru, grotesku, piedauzīgu joku un dziesmu rakstnieks. Viņš tiek uzskatīts par vienu izcilākajiem rakstniekiem pasaules literatūrā. Rakstnieka ievērojamākais darbs ir romānu sērija "Gargantija un Pantagriels" (La vie de Gargantua et de Pantagruel), kas tika izdota laikā no 1532. līdz 1564. gadam. Darbs pamatā parodē bruņinieku romānus, ironija līdzās parodijai un satīrai šajā romānā būtībā kļūst par vienu no daiļrades pamatmetodēm. Izglītību ieguvis Puatjē universitātē un Monpeljē universitātē.