Progresa (krievu: Прогресс) vai Progresa-2 ir Krievijas vissezonas polārstacija Austrumantarktīdā. Izvietojusies Lāšemana pakalnu oāzē Prica līča piekrastē Ingridas Kristensenas krastā. Stacijas būvniecība (Progresa-1) tika sākta 1987. gadā 32. padomju antarktiskās ekspedīcijas laikā un oficiāli atklāta 1988. gada 1. aprīlī. Pirmajā ziemošanā piedalījās 14 cilvēku komanda. 1989. gada 26. februārī stacija tika pārcelta uz jaunu vietu tuvāk krastam. 2000. gadā stacijas darbība tika apturēta un stacija tika iekonservēta, bet 2003. gadā stacija darbību atjaunoja. Kopš 2004. gada stacijā tiek veikti rekonstrukcijas darbi. Uz Progresu plānots pārcelt transporta infrastruktūru no Mirnijas stacijas. Dienvidos no stacijas 8 km attālumā uz ledāja atrodas aerodroms (69°25′42″S 76°20′26″E﻿ / ﻿69.42833°S 76.34056°E﻿ / -69.42833; 76.34056) vieglajām lidmašīnām. Kopš 2007. gada no Progresas tiek organizētas transporta karavānas uz Vostokas staciju. 900 m uz ziemeļrietumiem no Progresas atrodas Ķīnas polārstacija Džunšaņa, 950 m uz dienvidrietumiem - Rumānijas stacija Lo-Rakovice.