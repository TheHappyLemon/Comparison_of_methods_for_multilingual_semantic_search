Dafne Kollere (angļu: Daphne Koller; dzimusi 1968. gada 27. augustā) ir ebreju izcelsmes amerikāņu datorzinātniece, Stenforda Universitātes datorzinātņu departamenta profesore un Makartūra balvas un stipendijas saņēmēja. Viņa ir arī viena no tiešsaistes izglītības platformas Coursera dibinātājām. Kolleres izpētes joma ir mākslīgais intelekts un tā pielietojums biomedicīnā. Kollere tika izcelta 2004. gada MIT Technology Review rakstā 10 Emerging Technologies That Will Change Your World saistībā ar Beijesa mašīnmācīšanās tēmu.