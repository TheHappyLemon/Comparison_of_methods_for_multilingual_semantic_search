Ilkajs Gindogans (turku: İlkay Gündoğan; dzimis 1990. gada 24. oktobrī) ir turku izcelsmes Vācijas futbola pussargs, kas šobrīd spēlē Spānijas La Liga klubā FC Barcelona un Vācijas futbola izlasē. Gindogans ir 2012. gada Vācijas čempions un ir piedalījies 2012–13. gada Čempionu līgas finālā, kurā, lai gan komanda zaudēja, viņš guva tās vienīgos vārtus. Septiņas sezonas spēlējis Anglijas Premjerlīgas komandas Manchester City rindās. Ar komandu viņš piecas reizes triumfēja Premjerlīgā, kā arī uzvarēja 2022–23. gada UEFA Čempionu līgas sezonā.