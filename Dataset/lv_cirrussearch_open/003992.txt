No Wave (latviešu: Bezvilnis) ir pagrīdes mūzikas, filmu, performances, video un laikmetīgās mākslas kustība, kas radās Ņujorkā 1970. gadu beigās. No Wave galvenokārt izpaužas tieši mūzikā. No Wave mūzikai raksturīgākās iezīmes ir atonālas skaņas, vienveidīgs, atkārtots ritms, trokšņu mūzikas disonanse un vispārēja tendence muzikālās tekstūras izcelt vairāk par melodiju. Pazīstamākie No Wave mūzikas izpildītāji: Teenage Jesus, Glenn Branca, Theoretical Girls, Rhys Chatham, 8-Eyed Spy, Bush Tetras, The Del-Byzanteens, DNA, Džodija Harisa, Mars, The Static, Suicide, Ut un Sonic Youth. Latvijas mūzikā no No Wave kustības ietekmējusies grupa Nikto.