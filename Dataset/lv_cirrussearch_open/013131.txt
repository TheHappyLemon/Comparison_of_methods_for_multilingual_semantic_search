Soluna Samaja (Soluna Samay; dzimusi Soluna Samaja Ketele (Soluna Samay Kettel) 1990. gada 27. augustā) ir dāņu dziedātāja. Viņa pārstāv Dāniju 2012. gada Eirovīzijas dziesmu konkursā Baku, Azerbaidžānā, ar dziesmu Should've Known Better. Kopā ar tēvu Gerdu Ketelu (pazīstamu kā Gee Gee Kettel) muzicē kopā grupā Gee Gee & Soluna. Duets ir izdevis septiņus albumus. Taču pati māksliniece savu soloalbumu Sing Out Loud izdeva 2011. gadā. Par Dānijas pārstāvi Eirovīzijā viņa tika izraudzīta Dansk Melodi Grand Prix 2012 pasākumā, kas notika 2012. gada 21. janvārī.