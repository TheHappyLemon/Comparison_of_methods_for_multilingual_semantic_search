Hurnindālsvatne (norvēģu: Hornindalsvatnet, Hornindalsvatn) ir dziļākais ezers Norvēģijā un Eiropā, atrodas Sognas un Fjūranes filkē. Ezers ir 514 metrus dziļš, tā gultne atrodas 461 metru zem jūras līmeņa — ezers ir kriptodepresija. Pēc platības 19. lielākais Norvēģijas ezers. 1990. gados, optiskā kabeļa likšanas darbos ezera dziļuma mērījumi uzrādīja pat 612 metru dziļumu. Ezers bagāts ar zivīm, šeit ienāk arī laši. Ik gadu jūlija beigās ap ezeru notiek Hurnindāles maratons.