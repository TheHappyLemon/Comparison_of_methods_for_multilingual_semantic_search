"Rozā pantera 2" (angļu: The Pink Panther 2) ir 2009. gada ASV detektīvkomēdijas filma. Filmas režisors ir Haralds Zvarts un tas ir turpinājums 2006. gada filmai "Rozā pantera", kas uzņemta, balstoties uz populāra komēdijseriāla sižetu. Filmā franču inspektors Žaks Kluzo sadarbojas ar pasaules labākajiem izmeklētājiem, lai beidzot apturētu zagli Tornado, kas atgriezies pēc vairāku gadu bezdarbības. Galvenajās lomas atveido Stīvs Mārtins, Žans Reno, Emīlija Mortimera, Endijs Garsija, Alfreds Molina, Juki Matsuzaki, Aišvarija Raja, Lilija Tomlina un Džons Klīzs.