Salīdzināšanas diena (ivritā: יוֹם כִּפּוּר, Yom Kippur), arī "Izpirkuma diena, Nožēlas diena, Tiesas diena", ebrejiem ir gada svētākā diena. Centrālās dienas tēmas ir grēku izpirkšana un to nožēlošana. Ebreji tradicionāli ievēro 25 stundu gavēni un intensīvu lūgšanos, bieži lielākā daļa dienas tiek pavadīta sinagogās. Salīdzināšanas diena ir katra gada septītā mēneša desmitajā dienā pēc ebreju kalendāra, kas pēc Gregora kalendāra iekrīt septembrī vai oktobrī. Tiek uzskatīta par "sabatu sabatu". Ja salīdzināšanas diena pēc Gregora kalendāra iekrīt 15. septembrī, tas nozīmē, ka pati salīdzināšanas diena sāka 14. septembra saulrietā un ilgst līdz 15. septembra saulrietam.