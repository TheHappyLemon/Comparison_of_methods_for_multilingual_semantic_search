Vašingtonas Nacionālā katedrāle (angļu: Washington National Cathedral) ir anglikāņu Episkopālās baznīcas katedrāle, kas atrodas ASV galvaspilsētā Vašingtonā. Ēka ir būvēta neogotikas stilā. Vašingtonas Nacionālā katedrāle ir sestā lielākā katedrāle pasaulē un otra lielākā ASV, kā arī ceturtā augstākā celtne Vašingtonā (tā ir 92 m augsta). Katedrāles celtniecība tika uzsākta 1907. gada 29. septembrī un tika pabeigta 83 gadus vēlāk 1990. gadā. 2009. gadā baznīcu apmeklēja apmēram 400 000 tūristu. 2007. gadā katedrāle tika ierindota 3. vietā America's Favorite Architecture sarakstā.