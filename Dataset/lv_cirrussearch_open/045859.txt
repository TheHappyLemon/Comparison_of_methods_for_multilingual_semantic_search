Jēlehtmes pagasts (igauņu: Jõelähtme vald) ir viena no 16 Igaunijas Harju apriņķa pašvaldībām un aizņem apriņķa ziemeļu daļu. Pagastā ietilpst 2 lielciemi (Kostivere un Lo) un 34 ciemi. Robežojas ziemeļos ar Somu līci, austrumos ar Kūsalu pagastu, dienvidaustrumos ar Anijas pagastu, dienvidos ar Rāziku pagastu, dienvidrietumos — ar Raes pagastu, bet rietumos ar Mārdu un Tallinas pilsētām. Pagastā ietilpst arī 9 Somu līča salas, tostarp Rammu sala.