Séverine (īstais vārds: Džosanna Grižū, dzimusi 1948. gada 10. oktobrī) ir dziedātāja no Monako, kura uzvarēja 1971. gada Eirovīzijas dziesmu konkursā ar dziesmu Un banc, un abre, une rue, kuras vārdus sarakstīja Žans Pjērs Bourtīrs (Jean-Pierre Bourtayre). Šī dziesma tika ierakstīta angļu valodā ar nosaukumu Chance In Time, vācu Mach die Augen zu, itāļu Il posto. Dziesmas oriģinālā versija iekļuva 1971. gada Apvienotās Karalistes mūzikas topa 9. vietā. Dziesmas angļu versija ierakstīta ierakstu studijā Columbia Records, dziesma sasniedza augstus rezultātus vairākos Eiropas valstu mūzikas topos, īpašus panākumus dziedātāja guva Francijā un Vācijā. Dziedātāja vēl divas reizes mēģināja piedalīties Eirovīzijas dziesmu konkursā, piedaloties Vācijas nacionālajos finālos 1975. gadā un 1982. gadā. 2006. gadā viņa bija Monako Eirovīzijas delegācijas sastāvā Atēnās, Grieķijā.