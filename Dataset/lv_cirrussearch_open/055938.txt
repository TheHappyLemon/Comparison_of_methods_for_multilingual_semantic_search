Narsarsuakas lidosta (grenlandiešu: Mittarfik Narsarsuaq, dāņu: Narsarsuaq Lufthavn) ir lidosta Grenlandes galējos dienvidos, Narsarsuakas apdzīvotajā vietā. Viena no divām civilajām lidostām (otra ir Kangerlusuakas lidosta), kas spēj uzņemt lielākus gaisa kuģus. Lidosta dibināta Otrā pasaules kara laikā 1941. gada jūlijā kā ASV kara bāze, kurā bāzējās aviācija, kas nodrošināja Atlantijas okeāna transportu pret vācu zemūdenēm. Tika uzcelts arī hospitālis ar 250 vietām. 1958. gadā, līdz ar Tules aviobāzes izveidi, ASV Narsarsuakas kara bāzi slēdza. Liela daļa pasažieru lidostu izmanto tranzītam un ar lidmašīnām vai helikopteriem tiek nogādāti uz citām Grenlandes vietām. Regulārie lidojumi:  Grenlande: Kangerlusuaka, Nūka, Pāmiuta, vairāki heliporti sezonāli lidojumi:  Dānija: Kopenhāgena,  Islande: Reikjavika