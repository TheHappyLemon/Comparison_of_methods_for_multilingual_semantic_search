Apgabals (angļu: county) ir ASV štatu administratīvi teritoriālā iedalījuma vienība. Termins "apgabals" tiek lietots 48 no 50 ASV štatiem. Luiziānā un Aļaskā apgabalam analogās vienības ir attiecīgi pagasti (parish) un rajoni (borough). Ir vēl dažādas apgabalam analogās iedalījuma vienības. Saskaņā ar 2013. gada datiem, ASV ir 3007 apgabali un vēl 137 apgabaliem analogās iedalījuma vienības. Apgabalu skaits atšķirības dažādos štatos ir lielas — Delavēras štatā ir 3 apgabali, savukārt Teksasas štatā — 254, vidēji štatā ir 62 apgabali. Vidējais iedzīvotāju skaits apgabalā ir gandrīz 100 000. Apgabals ar vislielāko iedzīvotāju skaitu ir Losandželosas apgabals Kalifornijā, savukārt vislielākais apgabals pēc platības ir Sanbernardīno apgabals, kas arī atrodas Kalifornijā.