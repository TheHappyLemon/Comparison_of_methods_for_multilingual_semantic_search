Mondegu (portugāļu: Rio Mondego; izrunā: [mõˈdeɡu]) ir garākā upe, kas pilnībā atrodas Portugāles teritorijā. Tās izteka atrodas 1425 metru augstumā Serra da Eštrelā, augstākajā kalnu grēdā kontinentālajā Portugāles daļā (t.i., neņemot vērā Portugāles salas). Tās garums ir 234 km, un tā ietek Atlantijas okeānā pie Figeiras da Fošas. Uz upes atrodas divas hidroelektrostacijas.