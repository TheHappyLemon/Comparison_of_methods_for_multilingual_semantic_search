Informācijas karš (IK) (angļu: information warfare) ir koncepcija, kas ietver informācijas un komunikāciju tehnoloģiju izmantošanu, lai iegūtu konkurences priekšrocības pār pretinieku. IK ir manipulēšana ar informāciju, kurai uzticas mērķis, lai tas pieņemtu lēmumus pretēji savām interesēm. Informācijas karš var ietvert taktiskās informācijas vākšanu, savas informācijas ticamības nodrošināšanu, propagandas vai dezinformācijas izplatīšanu, lai demoralizētu vai manipulētu ar pretinieku un sabiedrību. IK ir cieši saistīts ar psiholoģisko karu. Saskaņā ar NATO formulējumu "Informācijas karš ir operācija, kas tiek veikta, lai gūtu informatīvu pārsvaru pār pretinieku".