Zaļais tilts (lietuviešu: Žaliasis tiltas) ir tilts Lietuvas galvaspilsētā Viļņā. Savieno Viļņas vecpilsētu un Jaunpilsētu ar Šnipišķu seņūniju, kas atrodas upes labajā krastā. Laika gaitā šajā vietā uzbūvētais tilts vairākkārt tika izpostīts un būvēts no jauna. Esošo uzbūvēja pēc Otrā pasaules kara, tas kļuva par vienu no pirmajiem un nozīmīgākajiem pilsētas tiltiem, kas tika atjaunoti pēckara gados. Šobrīd tilts ir iekļauts Lietuvas Republikas aizsargājamo kultūras vērtību reģistrā (kods 8048).