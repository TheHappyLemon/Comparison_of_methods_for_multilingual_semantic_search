Ernē Šūberts (ungāru: Ernő Schubert; dzimis 1881. gada 4. jūnijā, miris 1931. gada 10. februārī) bija ungāru vieglatlēts, 1900. gada vasaras olimpisko spēļu dalībnieks. 17 gadu vecumā Šūberts bija Ungārijas čempions 100 jardu skrējienā un tāllēkšanā. Karjeras laikā viņš ne tikai labi startēja Ungārijā, bet arī ieguva vairākus nozīmīgus titulus Austrijā un Bohēmijā. 1900. gadā viņš startēja olimpiskajās spēlēs Parīzē. Labāko rezultātu šajās spēlēs viņš ieguva tāllēkšanā, kur izcīnīja 9. vietu ar rezultātu 6,050 metri. Viņš startēja arī 60 metru, 100 metru un 200 metru skriešanas disciplīnās, taču tikai kvalifikācijas skrējienos. Laikā no 1904. līdz 1908. gadam Šūberts strādāja par MÚE futbola komandas tiesnesi Ungārijas pirmajā divīzijā un arī citos čempionātos. Pēc sportista karjeras un universitātes studijām viņš strādāja par ierēdni Budapeštā.