Armands Krauliņš (dzimis 1939. gada 16. augustā Kandavā, miris 2022. gada 1. jūlijā, Kandavā) bija latviešu basketbola treneris. 1961. gadā absolvēja LVFKI. No 1963. līdz 1974. gadam bija sieviešu basketbola kluba Rīgas "Lokomotīve" galvenais treneris, pēc tam pievērsās vīriešu klubu trenēšanai. Bijis Rīgas VEF, Rīgas ASK, Maskavas "Dinamo", BK Brocēni, BK Ventspils, Doneckas "Shakhtyor" klubu, kā arī PSRS, Irākas, Latvijas (gan vīriešu, gan sieviešu) izlašu galvenais treneris. Viņa vadībā vairākus Latvijas čempiontitulus ir izcīnījuši BK Ventspils un BK Brocēni. 2014. gada maijā paziņoja par trenera karjeras beigām.