Pablo Martins Paess Gavira (spāņu: Pablo Martín Páez Gavira, dzimis 2004. gada 5. augustā), pazīstams kā Gavi (Gavi), ir Spānijas futbolists, spēlē pussarga pozīcijā, pārstāv Spānijas futbola izlasi. Kopš 2021. gada Gavi pārstāv La Liga komandu FC Barcelona. Spānijas futbola izlases sastāvā Gavi debitēja 2021. gadā. Ticis izvēlēts izlases sastāvam 2022. gada FIFA Pasaules kausā. 2022. gada 23. novembrī Gavi guva vārtus pret Kostarikas izlasi 2022. gada FIFA Pasaules kausa izcīņas laikā, kļūstot par Spānijas visu laiku jaunāko vārtu guvēju Pasaules kausa vēsturē un trešo jaunāko vārtu guvēju Pasaules kausa izcīņā, par viņu jaunāki bija tikai Pelē un Manuels Rosas.