Vilma Glodeana Rūdolfa (angļu: Wilma Glodean Rudolph; dzimusi 1940. gada 23. jūnijā, mirusi 1994. gada 12. novembrī) bija amerikāņu vieglatlēte, startējusi 100 m un 200 m sprinta distancēs. Bijusi 20. bērns starp 22 brāļiem un māsām. Vidusskolas laikā spēlējusi basketbolu, pēc tam pārgājusi uz vieglatlētiku. Piedalījusies divās Olimpiskajās spēlēs (1956, 1960). 1956. gadā Melburnā izcīnīja bronzas medaļu 4×100 m stafetē ASV komandas sastāvā. 1960. gadā Romā izcīnīja trīs zelta medaļas: individuālajos 100 m un 200 m sprintos, kā arī 4×100 m stafetē ASV komandas sastāvā. Viņa kļuva par pirmo amerikānieti, kas vienās Olimpiskajās spēlēs izcīna trīs zelta medaļas. Vairākas reizes uzstādījusi pasaules rekordus gan individuālajās distancēs, gan stafetē. 1960. un 1961. gadā Rūdolfa tika atzīta par Associated Press gada sportisti. Tāpat 1961. gadā kā gada labākā amatiere saņēma Džeimsa Salivana balvu, kļūdama par pirmo sievieti, kas to spējusi. Pēc sportistes karjeras beigām 1962. gadā kļuva par skolotāju un treneri. Mirusi 1994. gadā ar smadzeņu audzēju.