Džonatans Kimbls "Dž. K." Simonss (angļu: Jonathan Kimble "J. K." Simmons; dzimis 1955. gada 9. janvārī) ir amerikāņu aktieris. Pazīstams ar Emīla Skodas lomu NBC seriālā "Likums un kārtība" (un citos "Likums un kārtība" sērijas seriālos), Džona Džeimsona lomu Sema Reimi režisētajā "Zirnekļcilvēka" triloģijā, lomām seriālos Oz un The Closer. Par lomu 2014. gada filmā "Atsitiens" saņēmis vairākus apbalvojumus, tai skaitā Amerikas Kinoakadēmijas balvu kā labākais otrā plāna aktieris. Piedalījies filmās "Nāvi večiņai" (2004), "Džuno" (2007), "Es mīlu tevi, vecīt" (2008), "Dženiferas augums" (2009), "Neredzamā zīme" (2010), "Džobss" (2013), "Terminators: Genisys" (2015), "Grāmatvedis" (2016), "Sniegavīrs" (2017) un "Pālmspringsa" (2022), kā arī ierunājis tēlus animācijas filmās "Zootropole" (2016), "Rokzvaigzne" (2016) un "Klauss" (2019).