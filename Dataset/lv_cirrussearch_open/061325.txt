Klaudio Čezāre Prandelli (itāļu: Claudio Cesare Prandelli, dzimis 1957. gada 19. augustā) ir Itālijas futbola treneris un bijušais futbolists, spēlēja pussarga pozīcijā. Savas spēlētāja karjeras lielāko daļu pavadījis Atalanta komandā. Spēlējot Juventus komandā viņš trīs reizes uzvarēja Itālijas A sērijā, bet 1984–85. gada sezonā uzvarēja Eiropas kausā. Kā treneris vadījis klubus Itālijā, Turcijā, Spānijā un AAE, kā arī četrus gadus vadījis Itālijas futbola izlasi. Vadot izlasi, labākais sniegums bija 2012. gada Eiropas čempionātā, kur tika izcīnīta otrā vieta, finālā piekāpjoties Spānijai.