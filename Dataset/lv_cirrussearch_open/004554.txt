Šis raksts ir par ciemu. Par citām jēdziena Rumbula nozīmēm skatīt nozīmju atdalīšanas lapu. Rumbula ir Rīgai piegulošs ciems austrumos no galvaspilsētas, Ropažu novada Stopiņu pagastā. Skrajciems izvietojies starp autoceļu Rīga—Saurieši un galveno autoceļu A6. Cauri Rumbulai iet dzelzceļa līnija Rīga—Daugavpils (uz tās pieturas punkts Rumbula). Attālums līdz novada centram Ulbrokai pa autoceļiem ir 13 km, līdz Rīgas centram — arī aptuveni 13 km.