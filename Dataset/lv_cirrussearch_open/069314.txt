Podoļskas "Vitjaz" (krievu: Витязь, agrāk - Čehovas "Vitjaz") ir hokeja komanda, kura bāzēta Podoļskā, Maskavas apgabalā, Krievijā. 2005. gadā tā uzvarēja Krievijas Augstākajā līgā, tādējādi iekļūstot Krievijas Superlīgā. Sākot ar 2008.-09. gada sezonu "Vitjaz" spēlē Kontinentālajā hokeja līgā. Pirmajās sezonās komanda ieguva reputāciju kā kaušļu komanda, jo katru sezonu tās rindās spēlēja virkne ziemeļamerikāņu hokejistu, kas izcēlās ar rupju spēli un lielu soda minūšu skaitu. Turpmākajās sezonās līgas spiediena dēļ komandas rindās šādu spēlētāju skaits ievērojami kritās. No 2004. līdz 2013. gadam komanda bija bāzēta Čehovā, taču tur esošās halles neatbilstības KHL reglamentam dēļ komandas atgriezās Podoļskā.