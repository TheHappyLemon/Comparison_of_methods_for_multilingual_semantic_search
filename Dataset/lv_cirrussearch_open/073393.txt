Hot Space ir rokgrupas Queen albums. Šajā albumā Queen ir ļoti izteikti pievērsušies deju un fankmūzikai. Tas lielā mērā notika pateicoties dziesmas Another One Bites the Dust panākumiem. Albums nebija īpaši veiksmīgs divu iemeslu dēļ - disko laiks bija jau beidzies, kā arī fani bija pieraduši pie Queen roka skanējuma. Tieši tādēļ grupa ar šo albumu arī beidza eksperimentus ar žanriem, vēlāk atgriežoties pie rokmūzikas. Dziesmas Body Language videoklipu MTV rādīt atteicās, jo tas esot bijis pārāk erotisks. Albumā tika iekļauta dziesma Under Pressure, kas tika ierakstīta kopā ar Deividu Boviju.