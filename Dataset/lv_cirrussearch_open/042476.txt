Panevēžas apriņķis (lietuviešu: Panevėžio apskritis) ir viens no desmit Lietuvas apriņķiem, atrodas valsts ziemeļos. Kopš 2010. gada 1. jūlija, kad tika atceltas apriņķu administrācijas, apriņķiem ir tikai teritoriālas un statistiskas funkcijas. Apriņķis atrodas vēsturiskajā Augštaitijas novadā. Ziemeļos tas robežojas ar Latviju, austrumos un diendaustrumos ar Utenas apriņķi, dienvidos ar Kauņas un Viļņas apriņķiem, bet rietumos ar Šauļu apriņķi. Apriņķī ietilpst 6 pašvaldības - Biržu rajona, Kupišķu rajona, Panevēžas rajona, Pasvales rajona un Rokišķu rajona pašvaldības, kā arī Panevēžas pašvaldība.