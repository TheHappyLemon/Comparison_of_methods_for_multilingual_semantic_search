"Cietais rieksts 2" (angļu: Die Hard 2) ir 1990. gada ASV asa sižeta trillera filma, kuras režisors ir Renijs Hārlins. Filmā galvenās lomas atveido Brūss Viliss, Bonija Bedelija, Viljams Altertons, Redžinalds Veldžonsons, Franko Nero, Viljams Sadlers un Džons Eimoss. Šī ir otrā filma "Cietais rieksts" filmu sērijā. Gluži kā pirmajā filmā, šīs filmas notikumi arī risinās Ziemassvētku vakarā. Makleins gaida savu sievu Dalisas starptautiskajā lidostā Vašingtonā, kad teroristi pārņem vadību pār lidostas gaisa kontroles sistēmu. Filmas "Cietais rieksts 2" pirmizrāde notika 1990. gada 4. jūlijā. Filma guva lielus finansiālus panākumus, nopelnot 240 miljonus ASV dolāru, kā arī saņēma pozitīvas kritiķu atsauksmes.