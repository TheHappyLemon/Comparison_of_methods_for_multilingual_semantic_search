Burčela zebra, arī Damāras zebra (Equus quagga burchelli) ir viena no līdzenumu zebras (Equus quagga) pasugām, kas kādreiz bija sastopama Āfrikas dienvidaustrumu savannu teritorijās, no Etiopijas dienvidiem līdz Dienvidāfrikas austrumiem, daļēji apdzīvojot arī Angolu. Mūsdienās tā mājo Kvazulu-Natālā un Etošas nacionālajā parkā Namībijā, kā arī tā sastopama vairākos pasaules zoodārzos.