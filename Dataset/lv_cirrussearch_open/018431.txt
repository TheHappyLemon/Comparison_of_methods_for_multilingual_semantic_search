The Script ir īru alternatīvā roka grupa no Dublinas, kas izveidojusies 2002. gadā. Grupa ir izdevusi trīs albumus. Pirmais albums tika izdots 2008. gada augustā, un tika nosaukts grupas vārdā — The Script. Tas debitēja pirmajā vietā Īrijas un Apvienotās Karalistes albumu topā. Veiksmīgākie singli no šī albuma ir "The Man Who Can't Be Moved" un "Breakeven". The Script otrais albums Science & Faith tika izlaists 2010. gada septembrī. Tas debitēja pirmajā vietā Īrijas un Apvienotās Karalistes albumu topā, kā arī ieguva 3. vietu ASV albumu topā. No šī albuma par hitiem kļuva singli "For the First Time" un "Nothing". Grupas trešais albums #3 Apvienotajā karalistē tika izdots 2012. gada 10. septembrī, albumu topā iegūstot otro vietu. No šī albuma pagaidām veiksmīgākais singls ir "Hall of Fame". The Script ir OneRepublic vasaras turnejas "Native" iesildošā grupa.