Play On ir amerikāņu kantrīdziedātājas Kerijas Andervudas trešais studijas albums. Apvienotajā Karalistē tas tika izdots 2009. gada 2. novembrī, nākamajā dienā arī ASV un vairākās citās valstīs. Pēc RIAA sistēmas albums ticis sertificēts ar divkāršo platīna disku ASV. Saskaņā ar 2013. gada februāra datiem, ASV Play On ticis pārdots 2,176 miljonos kopiju. Tādējādi šis ir trešais mūziķes albums, kas ticis pārdots vismaz 2 miljonos kopiju. Billboard 200 topā tas debitēja pirmajā vietā (tika pārdoti 318 tūkstoši albuma kopiju). Albumam ir trīs topos pirmo vietu ieguvuši singli: Cowboy Casanova, Temporary Home un Undo It. Pirmajā American Country Awards pasniegšanas ceremonijā tas tika atzīts par gada labāko albumu.