Ludmila Blonska (ukraiņu: Людмила Леонідівна Блонська; dzimusi 1977. gada 9. novembrī) ir bijusī ukraiņu vieglatlēte - daudzcīņniece un tāllēcēja. Viņa ir uzvarējusi 2005. gada Universiādē, kā arī 2006. gada Pasaules čempionātā telpās, bet 2007. gada Pasaules čempionātā izcīnīja sudraba medaļu, sasniedzot jaunu personīgo un valsts rekordu - 6832 punktus. 2006. gada Eiropas čempionātā viņa palika 5. vietā. 2008. gada olimpiskajās spēlēs L. Blonska izcīnīja sudraba medaļu septiņcīņā, bet uzreiz pēc sacensībām tika diskvalificēta par dopinga lietošanu un medaļa viņai tika atņemta. Tā kā šī bija jau otrā reize, kad Ludmila pieķerta dopinga lietošanā, tika nolemts viņu diskvalificēt uz mūžu. Precējusies ar ukraiņu vieglatlētu Sergeju Blonski. Pārim ir divi bērni.