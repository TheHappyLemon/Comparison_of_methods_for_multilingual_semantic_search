JBL ir ASV audio elektronikas uzņēmums, kas ietilpst Harman International Industries grupas sastāvā. To dibinājis Džeimss Bullovs Lensings (James Bullough Lansing) 1946. gadā. JBL pamatprodukcija ir skaļruņi un ar tiem saistītā elektronika. JBL paspārnē darbojas divas atsevišķas nodaļas: JBL Consumer un JBL Professional. Pirmā ražo audio iekārtas mājas lietošanai, bet otrā — profesionālās iekārtas ierakstu studijām, koncertu apskaņošanai un kinoteātriem.