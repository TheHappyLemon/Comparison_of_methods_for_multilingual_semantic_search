Pijs III (latīņu: Pius III; dzimis 1439. gada 29. maijā; pilsoniskais vārds — Frančesko Todeskini Pikolomīni (Francesco Todeschini Piccolomini), miris 1503. gada 18. oktobrī) bija Romas pāvests 26 dienas, no 1503. gada 22. septembra līdz 18. oktobrim. Izvirzījies, kad par pāvestu bija viņa tēvocis Pijs II. 1492. gadā dzimtajā Sjēnā nodibināja Pikolomīni bibliotēku. Ievēlēts konklāvā, kad pie Romas, lai atbalstītu pāvesta kandidātus, bija pievilkts Luija XII, Ferdinanda II un Cezāres Bordžijas karaspēks.