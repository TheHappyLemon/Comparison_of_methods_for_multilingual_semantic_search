Club Deportivo Godoy Cruz Antonio Tomba, pazīstams kā Godoy Cruz, ir profesionāls Argentīnas sporta klubs no Godojkrusas. Klubs ir vislabāk pazīstams ar savu futbola komandu, kas piedalās Argentīnas pirmajā divīzijā. Klubs ir dibināts 1921. gadā un tas savas mājas spēles aizvada Estadio Feliciano Gambarte stadionā, kurā ir 15 000 skatītāju vietas. Klubs ne reizi nav uzvarējis Argentīnas augstākajā futbola līgā. Klubam ir komandas arī šādos sporta veidos: basketbolā, rokasbumbā, lauka hokejā, tenisā un volejbolā.