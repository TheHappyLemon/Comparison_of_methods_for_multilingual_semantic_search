Apajao (filipīniešu: Lalawigan ng Apayao, angļu: Province of Apayao, iloku: Probinsia ti Apayao) ir viena no Filipīnu provincēm valsts ziemeļdaļā, Kordiljeras administratīvajā reģionā. Administratīvi dalās 7 municipalitātēs un sīkāk 133 barangajās. Provinces oficiālā galvaspilsēta ir Kabugao, bet administratīvās iestādes atrodas Lunā. Provincē daudznacionāls iedzīvotāju sastāvs — lielākā daļa ir ieceļojušie iloki (51 %), kā arī aborigēnās kalniešu igorotu tautas isnagi (30 %), malauegi (4 %), isnegi (3 %), kalingi (3 %).