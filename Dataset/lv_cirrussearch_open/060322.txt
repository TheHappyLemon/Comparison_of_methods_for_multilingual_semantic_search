Sprints vīriešu komandām bija viena no 12 disciplīnām distanču slēpošanā 2022. gada ziemas olimpiskajās spēlēs. Sacensības notika Džandzjakou, Džandzjakou slēpošanas centrā 2022. gada 16. februārī. Tajā bija pārstāvēti 50 sportisti (25 komandas) no 25 valstīm. Vienu komandu veidoja divi distanču slēpotāji. Katram no sportistiem bija jāveic 6 slēpojuma apļi 1,5 kilometru garumā. Olimpisko zelta nedaļu šajā disciplīnā ieguva Norvēģijas sportisti Ēriks Valness un Juhanness Hesflots Klēbo (finiša laiks — 19:22.99), sudraba medaļu ieguva Somijas sportisti Īvo Niskanens un Joni Meki (finiša laiks — 19:25.45), bet bronzas medaļu ieguva Krievijas Olimpiskās komitejas sportisti Aleksandrs Bolšunovs un Aleksandrs Terentjevs (finiša laiks — 19:27.28). Šajā disciplīnā startēja arī Latvijas slēpotāju komanda Raimo Vīgants un Roberts Slotiņš. Viņi startēja otrajā pusfināla kārtā, kur ieguva 11. vietu (finiša laiks — 21:06.82).