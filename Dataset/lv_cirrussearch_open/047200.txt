Turkmenčajas miera līgums parakstīts 1828. gada 21. februārī. Tas izbeidza krievu-persiešu karu, kuru Kādžāru dinastija sāka 1826. gadā, lai atgūtu ar 1813. gada Gulistānas miera līgumu zaudētās Aizkaukāza provinces. Karš beidzās kādžāriem neveiksmīgi. Tā atteicās no zemēm uz ziemeļiem no Araksas upes (Erevānas, Nahčivanas un Tališas hanistes). Kādžāru dinastija arī piešķīra krievu tirgotājiem tirdzniecības privilēģijas, atzina Krievijas flotes kontroli Kaspijas jūrā, atļāva Krievijas pilsoņus tiesāt pēc Krievijas likumiem, kā arī samaksāja 20 miljonus sudraba monētu lielu kontribūciju. Līgums sadalīja azerbaidžāņu apdzīvotās zemes.