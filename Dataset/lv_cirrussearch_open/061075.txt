Glāzturis jeb glāzes turētājs (krievu: подстаканник) ir ietvars ar osu, kurā ievieto glāzi. Tas paredzēts karstas tējas dzeršanai. Dažāda veida glāzturi varēja tikt izmantoti dažādās kultūrās pirms vairākiem gadsimtiem, bet vispazīstamāko un mūsdienu Krievijā un NVS valstīs izplatīto glāzturu masveida ražošana uzsākta Krievijas Impērijā laikā, kad Sergejs Vite bija satiksmes ministrs (1890. gadi). Tie bija paredzēti dzelzceļa pasažieriem.