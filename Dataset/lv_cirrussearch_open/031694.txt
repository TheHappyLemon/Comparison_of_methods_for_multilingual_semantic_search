Šis raksts ir par senprūšu zemi. Par citām jēdziena Bārta nozīmēm skatīt nozīmju atdalīšanas lapu. Bārta (vācu: Bartenland, latīņu: Barthonia) bija viena no senprūšu zemēm, kas atradās mūsdienu Polijas un Krievijas Kaļiņingradas apgabala teritorijās. Bārtas robežas ir diezgan precīzi aprakstītas Duisburgas Pētera Prūšu zemes hronikā (Chronicon Terrae Prussiae). Tās stiepās gar Linas upes vidusteci un lejteci līdz Svinas upei un Mamrija ezeram austrumos. Dienvidos Bārta robežojās ar Galindas zemi.