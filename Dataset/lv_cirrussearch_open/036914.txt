Transportlīdzekļa identifikācijas numurs (arī VIN numurs no angļu: Vehicle identification number) ir unikāls katram transportlīdzeklim. Dažkārt to sauc arī par šasijas numuru. VIN numurs tiek piešķirts katram transportlīdzeklim individuāli – pasaulē nav divu transportlīdzekļu ar vienādiem identifikācijas numuriem. VIN numurs ir ne tikai vieglajām automašīnām, bet arī cita veida transportlīdzekļiem: sākot ar motocikliem, mopēdiem, beidzot ar autobusiem, kravas automašīnām un jahtām.