Fehmi Alpajs Ezalans (turku: Fehmi Alpay Özalan, dzimis 1973. gada 29. maijā) ir Turcijas futbola treneris un bijušais futbolists, spēlējis centra aizsarga pozīcijā, bijis Turcijas futbola izlases dalībnieks. Spēlējis Turcijas komandās Altay, Beşiktaş un Fenerbahçe. Ar Beşiktaş komandu 1995. gadā izcīnījis Turcijas Superlīgas titulu. 2000. gadā pārcēlies uz Anglijas Premjerlīgas komandu Aston Villa, kuras sastāvā viņš 2001. gadā izcīnīja UEFA Intertoto kausu. Vēlāk pārcēlies uz Āziju, lai spēlētu Dienvidkorejas klubā Incheon United un Japānas komandā Urawa Red Diamonds. Savu karjeru noslēdzis 1. FC Köln komandā Vācijā. Turcijas futbola izlases sastāvā spēlējis 2002. gada FIFA Pasaules kausā, kā arī 1996. un 2000. gada Eiropas čempionātā.