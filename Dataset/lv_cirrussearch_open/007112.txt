Dire Straits bija britu rokgrupa, kas izveidojās pēc postpanka ēras beigām 1970. gadu beigās, grupa darbojās laika posmā no 1977. līdz 1995. gadam. Grupas sastāvā bija Marks Noflers (vokāls un vadošā ģitāra), viņa jaunākais brālis Deivids Noflers (ritma ģitāra un bekvokāls), Džons Ilslijs (basģitāra un bekvokāls) un Piks Viters (bungas un perkusijas). Grupa kļuva par vienu no visu laiku komerciāli veiksmīgākajām grupām, tās ieraksti tikuši pārdoti vairāk nekā 120 miljonos kopiju. Grupa ir ieguvusi vairākas balvas, tai skaitā trīs BRIT balvas, četras Grammy balvas un divas MTV Video Music balvas. Grupas slavenākās dziesmas ir Sultans of Swing, Romeo and Juliet, Tunnel of Love, Private Investigations, Money for Nothing, Walk of Life, So Far Away un Brothers in Arms. Grupa izdeva sešus studijas albumus.