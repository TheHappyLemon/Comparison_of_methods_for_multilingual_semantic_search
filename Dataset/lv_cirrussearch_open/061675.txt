"Ļaunuma pieskāriens" (angļu: Touch of Evil) ir 1958. gada ASV film noir, kuras režisors un scenārija autors ir Orsons Velss. Filmā galvenās lomas atveido Orsons Velss, Čārltons Hestons, Dženeta Lī, Džozefs Kaleja, Akims Tamirofs, Marlēna Dītriha un Žaža Gabora. Filma ir balstīta uz Vita Mastersona 1958. gada romāna Badge of Evil. Kad pie ASV-Meksikas robežas automašīnā eksplodē bumba, meksikāņu narkotiku apkarošanas aģents Migels Vargass (Hestons) kopā ar amerikāņu policijas kapteini Henku Kvinlenu (Velss) sāk izmeklēšanu. Drīz Vargasam rodas aizdomas, ka Kvinlens ir korumpēts, un ka izmeklēšana apdraud viņa sievu. 1956. gadā Universal-International ieguva tiesības uz mistērijas romānu Badge of Evil. 1957. gada janvārī Velsu nolīga režisēt un filmēties filmā, kā arī pārrakstīt sākotnējo scenāriju. Filmas pirmizrāde notika 1958. gada februārī un izdošanas brīdī tā saņēma kritiku no vietējiem kinokritiķiem. Filma guva popularitāti Eiropā, saņemot galvenās balvas 1958. gada Briseles kinofestivālā. "Ļaunuma pieskāriens" saņēma arī Starptautiskā kino kritiķu balvu. Laika gaitā filmas reputācija ir augusi un mūsdienās tiek uzskatīta par vienu Velsa labākajām filmām, kā arī par vienu no labākajām film noir filmām. 1993. gadā filma tika iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma".