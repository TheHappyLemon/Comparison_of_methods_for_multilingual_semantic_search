Amerikāņu augstiene (angļu: American Highland) ir dabas apgabals Austrumantarktīdā, Princeses Elizabetes Zemē. Ziemeļos to norobežo Ingridas Kristensenas krasts, rietumos — Lemberta glečers un Eimerija šelfa ledājs. Amerikāņu augstiene ir līdz 2800 m augsts paaugstinājums Austrumantarktīdas ledus vairogā. Tā vidienē paceļas nunataku grupa Grova kalni. Apvidu 1939. gada 11. janvārī atklāja un nosaukumu piešķīra Linkolna Elsvērta ekspedīcija.