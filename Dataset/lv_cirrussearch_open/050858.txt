"Matadors" (angļu: The Matador) ir 2005. gada kriminālkomēdija, kuras režisors un scenārija autors ir Ričards Šepards. Galvenās lomas atveido Pīrss Brosnans (arī viens no producentiem), Gregs Kinīrs, Houpa Deivisa un Filips Beikers Hols. Filmas pirmizrāde notika 2005. gada janvārī Sandensas kinofestivālā. Kādā Mehiko bārā nejauši satiekas slepkava Džuliāns Nobls un noguris biznesmenis Denijs Raits. Šīs tikšanās rezultātā starp Džuliānu un Deniju rodas neveikla draudzība, kas pilnīgi negaidīti izmaina abu dzīves.