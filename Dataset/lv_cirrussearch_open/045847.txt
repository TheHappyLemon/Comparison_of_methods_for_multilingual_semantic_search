"Pirmklasīgās 3" (angļu: Pitch Perfect 3) ir 2017. gada muzikāla komēdija, kuras režisore ir Triša Siē. Galvenās lomas atveido Anna Kendrika, Rebela Vilsone, Britānija Snova, Anna Kempa, Hana Meja Lī un Heilija Steinfelda. Filmas pirmizrāde notika 2017. gada 30. novembrī Sidnejā. Filma ir turpinājums 2012. gada filmai "Pirmklasīgās" un 2015. gada filmai "Pirmklasīgās 2". Bellas, kuras pēc skolas beigšanas ir pašķīrušās, atkal apvienojas dziedāšanas konkursam USO tūrei otrpus okeānam, tomēr šoreiz Bellām pretī stājas grupa, kas izmanto arī instrumentus.