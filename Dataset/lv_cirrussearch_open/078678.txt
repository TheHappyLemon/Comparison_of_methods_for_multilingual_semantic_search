2007. gada Eiropas čempionāts basketbolā sievietēm (EuroBasket Women 2007) bija 31. kontinenta čempionāts, kas norisinājās Itālijā no 2007. gada 24. septembra līdz 8. oktobra. Čempionāts tika rīkots vienlaicīgi četrās Itālijas pilsētās - Vasto, Lanciānā, Kjetī un Ortonā. Čempionātu organizē FIBA Europe. Čempionātā uzvarēja Krievijas izlase, kura finālā uzvarēja Spānijas izlasi. Mazajā finālā Baltkrievijas izlase uzvarēja Latvijas izlasi. Spānijas izlases līdere Amaja Valdemoro tika atzīta par visa turnīra vērtīgāko spēlētāju. Šis turnīrs ir kvalifikācijas turnīrs 2008. gada Pekinas Olimpiskajām Spēlēm. Eiropas čempionātā piedalījās 16 Eiropas sieviešu basketbola valstsvienības.