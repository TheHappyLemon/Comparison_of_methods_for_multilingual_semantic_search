Emīlio Džino Segrē (itāļu: Emilio Gino Segrè; dzimis 1905. gada 1. februārī, miris 1989. gada 22. aprīlī) bija itāļu un amerikāņu fiziķis. 1959. gadā saņēmis Nobela prēmiju fizikā par antiprotona atklāšanu. 1928. gadā absolvējis Romas Sapienza universitāti. Šajā universitātē bijis fizikas profesora asistents laikā no 1932. līdz 1936. gadam. Pēc tam līdz 1938. gadam Palermo universitātē vadījis Fizikālo laboratoriju. Pēc tam bijis profesors Kalifornijas Universitātē (Bērkli) un Romas universitātē. 20. gadsimta 40. gados piedalījies atombumbas izveidošanā. Par antiprotona atklāšanu viņš kopā ar Ouenu Čemberlenu saņēmis Nobela prēmijas fizikā. Vēl ir atklājis tehnēciju un astatu.