Ņīreģhāza (ungāru: Nyíregyháza, izrunā: [ˈɲiːrɛɟhaːzɒ]) ir pilsēta Ungārijas ziemeļaustrumos, Sabolčas-Satmāras-Beregas meģes administratīvais centrs. 2017. gadā Ņīreģhāzā dzīvoja 118 tūkstoši iedzīvotāju. Ņīreģhāza atrodas Vidusdonavas zemienē, ne pārāk tālu no Ungārijas robežas ar Slovākiju, Ukrainu un Rumāniju. Ņīreģhāza ir nozīmīgs transporta mezgls, caur to iet autoceļš Venēcija–Budapešta–Kijiva. Tuvākā starptautiskā lidosta atrodas Budapeštā, Ferenca Lista starptautiskā lidosta. Rakstiskajos avotos pirmo reizi pieminēta 1219. gadā kā Ņīra (Nyír).