Nesijervi (somu: Näsijärvi) - ezers Somijas dienvidu daļā, lielākais ezers Tamperes apkaimē. 16. lielākais ezers Somijā. Ezers ir daļa no iegarenu ezeru ķēdes. Tamperē atrodas 2 km garās Tammerkoski krāces, kas savieno Nesijervi un Pihajervi ezerus - ūdens plūst no Nesijervi. Pēdējā laikā ezera ūdens kvalitāte ir uzlabojusies, jo koksnes pārstrādes rūpniecība samazinājusi notekūdeņu noplūdes. Ezerā pieejami izpriecu izbraucieni. Bagāts ar zivīm.