Smaržīgā balanda (latīņu: Chenopodium botrys) ir amarantu dzimtas suga, kura ir sastopama Eirāzijas stepes joslā, taču ir izplatījusies tālu ārpus pamatareāla. Eiropas vidusdaļā un ziemeļos sastopama reti un izklaidus. Latvijā smaržīgā balanda ir sastopama ļoti reti, tālu ziemeļos no dabiskā izplatības apvidus. Nav vienota viedokļa, vai tā ir adventīvs (ievazāts), vai no kultūras savvaļā pārgājis augs. Atsevišķi eksemplāri aug tīrumos un smilšainās atmatās.