Autoceļš 5 ir viens no galvenajiem Polijas autoceļiem. Tas ir 496 kilometrus garš un savieno Novi Marzu ar Lubavku, Čehijas pierobežā. Autoceļš 5 ir arī daļa no Starptautiskā E-ceļu tīkla, autoceļa E261, un ved cauri trīs Polijas vojevodistēm: Kujāvijas-Pomožes, Lielpolijas un Lejassilēzijas vojevodistei. Šobrīd, vairākos posmos blakus Autoceļam 5 ir izbūvēta Automaģistrāle S5. Laika gaitā plānots visu Autoceļa 5 maršrutu aizstāt ar S5. Posmā starp Vroclavu un Bielanī Vroclavu, tas ir viens no noslogotākajiem autoceļiem visā Polijā. 28 kilometrus garā posmā no Bielanī Vroclavas līdz Kostomļotiem, Autoceļa 5 maršruts sakrīt ar Automaģistrāli A4. 25 kilometrus garā posmā starp Poznaņu un Komornikiem, Autoceļa 5 maršruts sakrīt ar Automaģistrāli A2.