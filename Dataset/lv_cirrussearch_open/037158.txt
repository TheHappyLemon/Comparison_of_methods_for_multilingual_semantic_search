Martins Van Burens (angļu: Martin Van Buren, izrunā: [ˌvæn ˈbjʊərən], dzimis 1782. gada 5. decembrī, miris 1862. gada 24. jūlijā) bija Amerikas Savienoto Valstu astotais prezidents, no 1837. līdz 1841. gadam. Van Burens bija viens no Demokrātiskās partijas dibinātājiem. Pirms kļuva par ASV prezidentu, bija Ņujorkas štata gubernators, ASV valsts sekretārs un ASV viceprezidents. 1836. gada ASV prezidenta vēlēšanās pārliecinoši uzvarēja, pārspējot iepriekšējo, popularitāti zaudējošo prezidentu Endrū Džeksonu. 1840. gada prezidenta vēlēšanās zaudēja Vigu partijas kandidātam Viljama Herisonam, daļēji tāpēc, ka neļāva valdībai iejaukties 1837. gada saimnieciskajā krīzē. 1848. gadā neveiksmīgi startēja ASV prezidenta vēlēšanās, pārstāvot nesen izveidoto Brīvās zemes partiju (Free Soil Party). Lai gan Van Burenam nebija formālas izglītības, kļuva par prasmīgu juristu.