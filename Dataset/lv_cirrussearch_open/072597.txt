Pac's Life ir singls no repera 2Pac. Tas ir no albuma Pac's Life. Singlu producējis L.T. Hutton. Dziesmu izpilda ne tikai pats Tupaks, bet arī R&B izpildītāja Ashanti un reperis T.I.. Otrais dziesmas pants ņemts no dziesmas "This Life I Lead". Dziesma iekļauta 2006. gada albumā ar tādu pašu nosaukumu Pac's Life. T.I. kādā intervijā teicis, ka strādāšana pie dziesmas ar Tupaku viņam ir bijis liels gods un visu savu mūžu viņš fanojis par Tupaku. Singls iekļuva Billboard Bubbling Under R&B/Hip Hop Singles 2006. gada 2. decembrī. MTV Australia "Hip Hop Countdown" topā Pac's Life iekļuva ceturtajā vietā, apsteidzot jaunos singlus no Jay-Z, Eminem, 50 Cent un NaS. Pēc "Australian Record Industry Association" datiem Pac's Life debitēja Austrālijas topa 42. vietā un vēlāk pakāpās uz 34. vietu. Dziesma semplo Prince dziesmu "Pop Life".