2016. gada vasaras olimpisko spēļu lāpas stafete ilga no 2016. gada 21. aprīļa līdz 5. augustam. Olimpiskā lāpa tika iedegta Olimpijā, Grieķijā, un pa Grieķiju tā ceļoja līdz 28. aprīlim. 29. un 30. aprīlim tās maršruts bija pa Šveici. Savukārt no 3. maija līdz 5. augustam tās maršruts veda pa dažādām Brazīlijas pilsētām. Brazīlijā lāpas stafete sākās galvaspilsētā Braziljā un noslēdzās olimpisko spēļu rīkotājpilsētā Riodežaneiro, Marakanas stadionā. Brazīlijā lāpas stafete gāja cauri 300 pilsētām, tajā skaitā 26 štatu galvaspilsētām un Federālo distriktu.