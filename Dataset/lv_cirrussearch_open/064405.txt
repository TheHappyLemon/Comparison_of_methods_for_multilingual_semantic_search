Evertons Augustu de Barruss Ribeiru (portugāļu: Éverton Augusto de Barros Ribeiro, dzimis 1989. gada 10. aprīlī) ir Brazīlijas futbolists, spēlē pussarga pozīcijā, pārstāv Brazīlijas futbola izlasi. Kopš 2024. gada Evertons spēlē Brazīlijas A sērijas komandā Bahia. Iepriekš Evertons ir spēlējis Brazīlijas komandās Corinthians, São Caetano, Coritiba, Cruzeiro un Flamengo, kā arī AAE komandā Al Ahli. Brazīlijas futbola izlases sastāvā debitējis 2014. gadā. Pārstāvējis izlasi 2015. un 2021. gada Copa América, kā arī 2022. gada FIFA Pasaules kausā.