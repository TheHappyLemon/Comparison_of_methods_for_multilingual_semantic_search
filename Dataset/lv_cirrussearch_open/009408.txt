Šis raksts ir par basketbolistu. Par citām jēdziena Artūrs Bērziņš nozīmēm skatīt nozīmju atdalīšanas lapu. Artūrs Bērziņš (dzimis 1988. gada 12. jūnijā Ogrē) ir bijušais latviešu basketbolists, spēlējis spēka uzbrucēja pozīcijā, bijis Latvijas izlases dalībnieks. Trīskārtējs Latvijas čempions, panākumus izcīnot trīs dažādos klubos. Pēc spēlētāja karjeras beigām pievērsies trenera darbam, trenē bērnus Ogres sporta skolā un ir BK Ogre galvenā trenera asistents. 2009. gadā BK Ventspils sastāvā A. Bērziņš pirmo reizi kļuva par LBL čempionu. Nākamo Latvijas čempiontitulu izcīnīja 2015. gadā, spēlējot Rīgas VEF. Vasarā pārcēlās uz Valmieras klubu un 2016. gadā "Valmiera/Ordo" sastāvā atkal kļuva par LBL čempionu, palīdzot klubam gūt pirmo uzvaru tā vēsturē, pie tam A. Bērziņš tika atzīts par finālsērijas labāko spēlētāju. Latvijas basketbola izlases sastāvā debitējis 2011. gada 3. augustā. 2011. gadā spēlējis Eiropas čempionāta finālturnīrā, kur Latvijas izlase ieņēma 22. vietu. 2018. gada septembrī paziņojis par spēlētāja karjeras beigšanu. Pēc spēlētāja karjeras beigām pievērsies trenera darbam, trenē bērnus Ogres sporta skolā. Bijis Latvijas U-19 izlases galvenā trenera Nikolaja Mazura asistents 2019. gada U-19 Pasaules čempionātā. 2023. gadā A. Bērziņš ir viens no BK Ogre galvenā trenera Ulda Švēdes asistentiem.