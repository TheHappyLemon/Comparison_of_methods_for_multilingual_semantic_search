Jorkšīras Īstraidinga (angļu: East Riding of Yorkshire) ir ceremoniālā grāfiste Anglijas ziemeļaustrumu daļā. Ietilpst Jorkšīra un Hamberas reģionā. Grāfiste robežojas ar Ziemeļjorkšīru ziemeļos un rietumos, ar Dienvidjorkšīru dienvidrietumos un ar Linkolnšīru dienvidos. Austrumos apskalo Ziemeļjūra. Grāfistē ir iekļauta arī Kingstona pie Hallas, kam ir vienotas pašvaldības tiesības. Jorkšīras Īstraidinga grāfiste sīkāk ir sadalīta trijās unitārās administratīvās vienībās. Izveidota 1996. gadā. Grāfistes kopējā platība ir 2 479 km², 2011. gadā grāfistē dzīvoja 590 800 iedzīvotāji. Pēc platības tā ir divdesmit trešā lielākā grāfiste, bet pēc iedzīvotāju skaita trīsdesmit septītā lielākā grāfiste Lielbritānijā. Jorkšīras Īstraidingas administratīvais centrs ir Beverlija, bet lielākā pilsēta ir Bridlingtona.