Ukraina piedalījās 2016. gada vasaras olimpiskajās spēlēs, kas notika Riodežaneiro, Brazīlijā no 2016. gada 5. līdz 21. augustam. Šīs bija Ukrainas sestās vasaras olimpiskās spēles kopš Padomju Savienības sabrukuma 1991. gadā. 2016. gada vasaras olimpiskajās spēlēs Ukrainas olimpisko komandu veidoja 206 sportisti (87 vīrieši un 119 sievietes), kuri startēja 22 olimpiskajos sporta veidos (visi individuālie sporta veidi). Šī bija līdz šim mazākā Ukrainas komanda, kāda ir piedalījusies vasaras olimpiskajās spēlēs. Pirmo reizi kopš Ukraina piedalās vasaras olimpiskajās spēlēs tās komandā bija vairāk sieviešu nekā vīriešu sportistu. Visvairāk sportistu no Ukrainas šajās spēlēs startēja vieglatlētikā — 65 sportisti. Šajās vašaras olimpiskajās spēlēs Ukraina izcīnīja 11 olimpiskās medaļas (2 zelta, 5 sudraba un 4 bronzas medaļas), tādejādi pēc kopējo iegūto medaļu kopskaita ierindojoties 31. vietā. Visvairāk medaļas tika izcīnītas vingrošanā. Pa divām medaļām tika izcīnīts paukošanā un smaiļošanā un kanoe airēšanā, bet pa vienai medaļai cīņas sportā, modernajā pieccīņā, šaušanā un vieglatlētikā. Vingrotājs Oļegs Verņajevs šajās spēlēs izcīnīja 2 olimpiskās medaļas (1 zelta un 1 sudraba medaļu), savukārt kanoe airētājs Jurijs Čebans, izcīnīja savu trešo olimpisko medaļu (zelta medaļu), tādējādi aizstāvot, 2012. gada Londonas spēlēs iegūto olimpiskā čempiona titulu.