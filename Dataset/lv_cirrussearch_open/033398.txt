Sandīnistu nacionālās atbrīvošanas fronte (spāņu: Frente Sandinista de Liberación Nacional, FSLN) ir kreisi orientēta politiskā partija Nikaragvā. To 1961. gada 19. jūlijā dibināja Nikaragvas Nacionālās autonomās universitātes studenti un aktīvisti: Karloss Fonseka, Silvio Majorga un Tomass Borhe. Nosaukums ir par godu Nikaragvas nacionālajam varonim Augusto Sesaram Sandino. Sākotnēji tā bija militāra organizācija ar mērķi gāzt diktatūru, kuru bija nodibinājis Anastasio Somosa Garsija, bet turpināja viņa dēli. 1979. gada 19. jūlijā FSLN gāza diktatūru un darbojās Nacionālās atjaunošanas valdības huntā kā vadošais spēks. 1984. gadā notika demokrātiskas vēlēšanas, kurās FSLN kā politiska partija uzvarēja, iegūstot 67% balsu. 1990. gadā tā atkal zaudēja varu. Kopš 2007. gada FSLN ir vadošā partija Nikaragvā ar tās līderi Danjelu Ortegu kā prezidentu.