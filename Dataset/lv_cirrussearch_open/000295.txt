"The Way I Are" ir amerikāņu repera un producenta Timbaland dziesma. Tā tika izdota, kā otrais singls no viņa otrā solo studijas albuma Timbaland Presents Shock Value. Dziesma semplo grupas Salt-n-Pepa 1987. gada hitu Push It. Dziesmā piedalās R&B dziedātāja Keri Hilson un reperis D.O.E.. Abi ir zem Timbaland leibla Mosley Music Group. Singls tika izdots visā pasaulē 2007. gada maijā. Dziesma bija dzirdama 2007. gada McDonald's reklāmā, to ne tikai var dzirdēt reklāmā, bet arī redzēt kā dīdžejs paņem "The Way I Are" plati un uzliek uz atskaņotāja. Dziesma tika arī atskaņota šova "Dancing with the Stars", kad grupas Spice Girls dalībniece Melānija Brauna izpildīja savu frīstail deju, ar savu profesionālo partneri Maksimu Čmerkovski. Dziesma arī dzirdama videospēles NBA Live 08 skaņas celiņā. Tā arī bija dzirdama filmā Step Up 2: The Streets, kur tā tika izmantota kā melodija telefona zvanam.