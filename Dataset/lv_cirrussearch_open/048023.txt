Alise Brīnumzemē (angļu: Alice in Wonderland) ir 1951. gada ASV muzikāla animācijas piedzīvojumu filma, kas balstīta uz Lūisa Kerola bērnu grāmatām "Alises piedzīvojumi Brīnumzemē" un "Alise Aizspogulijā, un ko viņa tur redzēja". Filmas režisori ir Klaids Džeronīmi, Hamiltons Lasks un Vilreds Džeksons. Galvenos tēlus angļu valodā ierunājuši Ketrīna Bomonta, Eds Vinns, Ričards Haidns, Stērlings Holovejs, Džerijs Kolona un Verna Feltone.