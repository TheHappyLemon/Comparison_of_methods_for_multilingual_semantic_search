Pēterītis un vilks (krievu: Петя и волк) ir Sergeja Prokofjeva simfoniskā pasaka, komponēta 1936. gadā Maskavas bērnu teātrim. Prokofjevs skaņdarbā izmantojis četras instrumentu grupas — stīgu instrumentus, koka pūšaminstrumentus, metāla pūšaminstrumentus un sitamos instrumentus. Stāstījumā darbojošos personāžus katru attēlo kāds no mūzikas instrumentiem. "Pēterītis un vilks" kļuvis par nozīmīgu skaņdarbu, kurš bieži tiek izmantots, lai ievadītu bērnus mūzikas pasaulē un iepazīstinātu ar orķestra instrumentiem.