Atenboro krūkaugs (Nepenthes attenboroughii) ir krūkaugu dzimtas kukaiņēdāju augs. Tā ir kritiski apdraudēta suga, kas sastopama nelielā platībā Viktorijas kalna apkārtnē, Filipīnu Palavanas salā. Šis retais krūkaugs ierindots Zemeslodes 100 visapdraudētāko sugu sarakstā. Tas ir nodēvēts par godu angļu dabaszinātniekam un televīzijas pārraižu veidotājam Deividam Atenboro.