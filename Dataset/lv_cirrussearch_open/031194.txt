"Zeltacs" (angļu: GoldenEye) ir 1995. gada britu filma, kuras režisors ir Mārtins Kempbels. Šī ir 17. filma par Džeimsu Bondu un pirmā, kur galveno lomu attēlo īrs Pīrss Brosnans. Filmā Bonds cīnās pret bijušo MI6 aģentu, kas vēlas izmantot satelītu globālas finanšu krīzes izraisīšanai. Tajā galvenās lomas attēlo Brosnans, Šons Bīns, Izabella Skorupro, Famke Jansena, Džo Dons Beikers un Džūdija Denča. Šī ir pirmā filma, kuras sižets nav veidots pēc Iana Fleminga darbiem.