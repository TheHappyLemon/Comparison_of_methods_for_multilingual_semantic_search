Handžou (ķīniešu: 杭州市, Hángzhōu shì) ir pilsēta Ķīnā, Džedzjanas provinces administratīvais centrs. 2010. gadā pilsētā dzīvoja aptuveni 6,2 miljoni iedzīvotāju. Pēc šī rādītāja tā ir sestā lielākā Ķīnas pilsēta. Pilsētas centrs atrodas Fučuņdzjanas upes ziemeļu puses krastā netālu no tās ietekas Handžou līcī. No 1127. līdz 1276. gadam Handžou bija Sunu dinastijas galvaspilsēta.