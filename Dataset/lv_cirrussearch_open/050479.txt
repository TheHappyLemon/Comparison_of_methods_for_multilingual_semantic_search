OTE (grieķu: Οργανισμός Τηλεπικοινωνιών Ελλάδος) ir lielākais Grieķijas informācijas tehnoloģiju uzņēmums. Kompānijas akcijas tiek kotētas Atēnu fondu biržā, kur tā pēc tirgus kapitalizācijas rādītājiem ir viena no lielākajām kompānijām, kā arī Londonas fondu biržā. Uzņēmums dibināts 1949. gadā un bija valstij piederošs telekomunikāciju monopols. 1996. gadā sākās tā privatizācija, un 2019. gadā uzņēmuma lielākais īpašnieks ir vācu Deutsche Telekom. Kompānijas grupā strādā apmēram 20 000 cilvēku.