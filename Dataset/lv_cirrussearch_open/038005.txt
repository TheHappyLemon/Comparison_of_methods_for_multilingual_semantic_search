Jūdžīns Pols Vīgners (angļu: Eugene Paul Wigner) jeb Jenē Pāls Vigners (ungāru: Wigner Jenő Pál, dzimis 1902. gada 17. novembrī, miris 1995. gada 1. janvārī) bija Austroungārijā dzimis Amerikas Savienoto Valstu fiziķis, pēc tautības — ebrejs. Viņam 1963. gadā tika piešķirta Nobela prēmija fizikā "par viņa ieguldījumu atoma kodola un elementārdaļiņu teorijā, īpaši par fundamentālo simetrijas principu atklāšanu un pielietojumu". Vīgners saņēma pusi no 1963. gada Nobela prēmijas fizikā. Otru pusi saņēma Marija Geperte-Maiere un Hanss Jensens par atoma kodola struktūras pētījumiem.