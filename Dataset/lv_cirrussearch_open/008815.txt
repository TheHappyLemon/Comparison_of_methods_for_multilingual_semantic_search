Tomass Feklers (Thomas Voeckler; dzimis 1979. gada 22. jūnijā Šiltigeimā, Francijā) ir profesionāls franču šosejas riteņbraucējs. Pašlaik (2011) pārstāv Team Europcar komandu, kurā aizvadījis visu profesionāļa karjeru (komandas agrākie nosaukumi Bonjour, Brioches La Boulangère, Bouygues Télécom). 2003. gadā T. Feklers uzvarēja Luksemburgas tūrē. 2004. gadā viņš pirmoreiz kļuva par Francijas čempionu un startēja Tour de France, kurā izcīnīja 18. vietu kopvērtējumā. Guvis četras uzvaras Tour de France posmos (2009., 2010. un 2012. gadā) divkārt bijis kopvērtējuma līderis (2004. un 2011. gadā, turklāt abas reizes saglabāja līdera dzelteno kreklu ilgstoši). 2011. gada Tour de France kopvērtējumā ieņēma 4. vietu, būdams augstākajā vietā no franču riteņbraucējiem ne vien šīgada velobraucienā, bet vispār Tour de France kopš 2000. gada (kad šai pašā vietā finišēja Kristofs Moro). Startējis 2004. gada Vasaras Olimpiskajās spēlēs.