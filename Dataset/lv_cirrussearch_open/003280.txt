Kara (카라) ir popmūzikas grupa no Dienvidkorejas. Tā tika izveidota 2007. gadā Seulā. Sākotnējā grupas sastāvā bija Park Gyu-Ri, Han Seung-Yeon, Nicole Jung un Kim Sung-Hee. Jau pēc gada, Kim Sung-Hee grupu pameta. Viņas vietā nāca divas jaunas dalībnieces — Goo Hara un Kang Ji-Young. 2014. gadā Hicole Jung un Kang Ji-Young pārtrauca līgumu ar DSP Media. Grupā palika vien 3 dalībnieces. Tādēļ tika izveidots realitātes šovs Kara Project, lai atrastu jaunas dalībnieces. DSP Media atlasīja 7 dalībnieces, bet no visām, grupā tika iekļauta tikai viena — Heo Young-Ji. 2016. gada 15. janvārī DSP Media paziņoja, ka viņu līgums ar trijām grupas dalībniecēm ir beidzies un viņas izlēmušas tos neatjaunot. 2016. gada aprīlī Park Gyu-Ri atklāja, ka grupa nav beigusi pastāvēšanu, un cer, ka grupa nākotnē izdos jaunus albumus.[nepieciešama atsauce]