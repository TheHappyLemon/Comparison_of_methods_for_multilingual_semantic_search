International CES, plašāk zināms kā Consumer Electronics Show (CES), ir starptautiski pazīstama elektronikas un tehnoloģiju izstāde, kas piesaista lielas kompānijas un industrijas profesionāļus no visas pasaules. Izstāde notiek katru gadu janvārī Las Vegas Convention Center telpās Lasvegasā, ASV. Pasākums nav atvērts parastiem apmeklētājiem, bet tajā parasti tiek prezentēti jauni produkti un notiek jaunu tehnoloģiju demonstrācija. CES popularitāte pieauga pēc konkurējošās izstādes COMDEX atcelšanas.