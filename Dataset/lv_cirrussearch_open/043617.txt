"Logans" (angļu: Logan) ir 2017. gada ASV supervaroņu filma, kuras režisors ir Džeimss Mengolds. Filma balstīta uz tāda paša nosaukuma Marvel Comics tēlu. Šis ir turpinājums 2009. gada filmai "X-cilvēki: sākums. Vilknadzis" un 2013. gada filmai "Vilknadzis". Galvenās lomas filmā atveido Hjū Džekmens, Patriks Stjuarts, Boids Holbruks, Stīvens Meršants, Ričards E. Grants un Dafne Kīna. Filmas pirmizrāde notika 2017. gada 17. februārī Berlīnē. Filmā novecojušais Vilknadzis un slimais Profesors X aizstāv jaunu mutantu Lauru no vajātājiem.