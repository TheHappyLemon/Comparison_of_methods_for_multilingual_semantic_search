Šis raksts ir par šahistu. Par citām jēdziena Lanka nozīmēm skatīt nozīmju atdalīšanas lapu. Zigurds Lanka (dzimis 1960. gada 21. maijā Baldonē) ir Latvijas šahists, lielmeistars. Ir pazīstams arī kā šaha teorētiķis un šaha treneris. Šahu sācis spēlēt 6 gadu vecumā. Pirmais treneris - Baldones šaha pedagogs Zigurds Pigits. Meistarkandidāta nosaukumu ieguvis 1974. gadā, PSRS sporta meistara - 1978. gadā. Par starptautisko lielmeistaru kļuvis 1992. gadā. Bijis visdažādāko Latvijas izlašu treneris, trenējis arī pazīstamāko mūsdienu Latvijas šahistu Alekseju Širovu. Pēc izglītības žurnālists, beidzis arī Maskavas Augstāko treneru skolu.