Deivids Džons Franko (angļu: David John Franco, dzimis 1985. gada 12. jūnijā) ir amerikāņu aktieris. Savu karjeru sācis ar nelielām lomām filmās "Supergriboši" (2007) un "Čārlijs Sentklauds" (2010). Pēc galvenās lomas seriāla "Dakterīši" devītajā sezonā, Franko kļuva atpazīstams. 2012. gadā attēlojis otrā plāna lomu filmā "Džampstrīta 21". Piedalījies arī filmās "Baiļu nakts" (Fright Night, 2011), "Krāpšanas ilūzija" (2013) un tās turpinājumā "Krāpšanas ilūzija 2" (2016), "Sliktie kaimiņi" (2014), "Spēles gūstekņi" (2016), "Katastrofu mākslinieks" (2017) un Day Shift (2022). 2020. gadā iznāca Franko pirmā režisētā filma "Brīvdienu māja" (The Rental), kurā galveno lomu attēloja viņa sieva Elisone Brī. Viņa brālis Džeimss Franko arī ir aktieris.