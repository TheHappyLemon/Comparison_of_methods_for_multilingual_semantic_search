Luke Records ir ierakstu kompānija, kuru 1985. gadā dibināja Luters Kempbels un Deivids Čeklers. Ievērojamākais ierakstu kompānijas mākslinieks bija amerikāņu reperis Pitbull, kurš savu materiālu izdeva caur Luke Records no 2001. līdz 2003. gadam. Ierakstu kompānijas sākotnējais nosaukums bija Luke Skyywalker Records, par godu "Zvaigžņu karu" filmu sērijas galvenajam varonim Lūkam Debesgājējam (Luke Skywalker). 1990. gadā Džordžs Lūkass iesūdzēja tiesā Kempbelu par autortiesību pārkāpumu, izmantojot filmu sērijas varoņa uzvārdu. Pēc tiesas prāvas ierakstu kompānija tika pārsaukta par Luke Records. No 1990. līdz 1995. gadam Luke Records singli un albumi tika izplatīti caur Atlantic Records. Ierakstu kompānijas repertuāru pārvalda Lil' Joe Records.