Tamara Todevska (maķedoniešu: Тамара Тодевска; dzimusi 1985. gada 1. jūnijā Skopjē) ir maķedoniešu dziedātāja. Tamara piedalījās 2008. gada Eirovīzijas dziesmu konkursā Belgradā, Serbijā, pārstāvot Bijušo Dienvidslāvijas Republiku Maķedoniju ar dziesmu Let Me Love You kopā ar Vrčak un Adrianu. Savā pusfinālā viņa ieguva 10. vietu, kas neļāva kvalificēties finālam. Viņa atgriezās 2019. gada Eirovīzijas dziesmu konkursā Telavivā, Izraēlā, pārstāvot Ziemeļmaķedoniju ar dziesmu Proud. Savā pusfinālā viņa ieguva 2. vietu, kas ļāva kvalificēties finālam. Finālā viņa uzvarēja žūrijas balsojumā, koprezultātā iegūstot 7. vietu, kas pašlaik ir labākais valsts rezultāts konkursā.