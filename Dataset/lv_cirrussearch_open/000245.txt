Džakomo Pučīni (itāļu: Giacomo Antonio Domenico Michele Secondo Maria Puccini, dzimis 1858. gada 22. decembrī Lukā, Itālijā, miris 1924. gada 29. novembrī Briselē, Beļģijā) bija itāļu komponists, operu autors. Pučīni operas Bohēma (La bohème, 1896), Toska (Tosca, 1900) un Madama Butterfly (1904) ir starp visbiežāk iestudētajām operām pasaulē. Pēc visu operu iestudējumu skaita Pučīni ir trešais visbiežāk iestudētais komponists pēc Džuzepes Verdi un Volfganga Amadeja Mocarta.