Čīles administratīvo iedalījumu veido 15 reģioni (regiones), kas sīkāk iedalās 54 provincēs (provincias) un 346 komūmās (comunas). Šāds teritoriālais iedalījums pastāv kopš 1970. gada reformas. Reģionus vada prezidenta iecelts reģionu vadītājs. Pēc platības lielākais Čīles reģions ir Magaljanesa un Čīles Antarktika (132 291 km²), bet mazākais — Santjago Metropoles reģions (15 403 km²). Savukārt pēc iedzīvotāju skaita visapdzīvotākais reģions ir Santjago Metropoles reģions (7 228 581 iedzīvotāji), bet vismazāk — Aisenas reģions (107 334 iedzīvotāji).