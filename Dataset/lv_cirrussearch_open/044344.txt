"Kung Fu Panda 3" (angļu: Kung Fu Panda 3) ir 2016. gada ASV un Ķīnas kopražojuma animācijas filma, kuras režisore ir Dženifera Ju Nelsone. Galvenos tēlus ierunājuši Džeks Bleks, Dastins Hofmans, Andželīna Džolija, Deivids Kross, Sets Rogens un Lūsija Liu. Filmas pirmizrāde notika 2016. gada 23. janvārī Ķīnā. Filma ir turpinājums 2011. gada filmai "Kung Fu Panda 2". Atradis savu sen pazudušo tēvu, Po dodas uz slepenu vietu, kuru dēvē par pandu paradīzi, lai satiktu savus sugas brāļus. Taču drīz vien līdz viņiem nonāk ziņa par ļaundari Kaju, kurš ir sācis metodiski iznīcināt visus Ķīnā mītošos kung fu cīņas meistarus.