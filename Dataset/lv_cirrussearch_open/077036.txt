Brjanska (krievu: Брянск) ir pilsēta Krievijas rietumos, Brjanskas apgabala administratīvais centrs. Atrodas abos Desnas krastos. 13.—14 gadsimtā — neatkarīgās Brjanskas kņazistes galvaspilsēta. No 1356. gada — Lietuvas lielkņazistē, no 1500. — Maskavijā, Krievijā. No 1778. līdz 1920. gadam Brjanska bija apriņķa pilsēta Orlas guberņā; no 1920. līdz 1929. gadam — Brjanskas guberņas galvaspilsēta. Kopš 1944. gada Brjanska ir apgabala centrs. 1956. gadā Brjanskai pievienota kaimiņu pilsēta Bežica.