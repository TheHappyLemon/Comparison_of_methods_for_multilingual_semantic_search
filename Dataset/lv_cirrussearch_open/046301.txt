"Meitene ar pūķa tetovējumu" (angļu: The Girl with the Dragon Tattoo) ir 2011. gada ASV un Zviedrijas kopražojuma trilleris, kuras režisors ir Deivids Finčers. Filma balstīta Stīga Lāšona tāda paša nosaukuma romānā, galvēnās lomas atveido Denjels Kreigs, Rūnija Mara, Kristofers Plamers, Stellans Skašgords, Stīvens Berkofs un Robina Raita. Filmas pirmizrāde ASV notika 2011. gada 20. decembrī, bet Latvijā – 2012. gada 6. janvārī. Filma tika nominēta piecām Amerikas Kinoakadēmijas balvām. Galvenās lomas tēlotāja Rūnija Mara pretendēja uz labākās aktrises godu, bet filmas skaņu celiņš nominēts kategorijās par labāko skaņas montāžu un labāko skaņas ierakstu, kā arī par labākā kinooperatora veikumu un labāko montāžu. Vienā no nominācijām balva tika iegūta — par labāko filmas montāžu. Filma stāsta par meiteni, kas pazudusi pirms 40 gadiem un kuras liktenis nedod mieru kādam vīram. Pēdējā mēģinājumā atklāt meitenes pazušanas noslēpumu viņš noalgo žurnālistu, kas spējis atrisināt vissarežģītāko noziegumu detaļas.