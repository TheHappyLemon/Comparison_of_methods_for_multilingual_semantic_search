Mokšu valoda līdzās erzju valodai ir viena no mordviešu valodām, kas agrāk tikušas uzskatītas par vienu kopēju valodu (skatīt erzju un mokšu valodu salīdzinājumu). Mordviešu valodas ietilpst Volgas somu valodu grupā. Saskaņā ar 2010. gada Krievijas tautas skaitīšanas rezultātiem Krievijas Federācijas teritorijā bija 2030 mokšu valodas pratēju. Citi avoti gan sniedz informāciju par ievērojami lielāku pratēju skaitu: aptuveni 614 000. Kopš 2006. gada Mordovijā erzju vai mokšu valoda (atkarībā no skolotāja pieejamības) ir ieviesta kā obligāts mācību priekšmets visās skolās no 2. līdz 6. klasei pa 2 stundām nedēļā.