Datorprogramma (bieži saukta arī vienkārši par programmu) ir instrukciju saraksts, kas nosaka datoram veicamās darbības. Lielākā daļa programmu sastāv no ielādējamas instrukciju kopas, kura nosaka, kā dators reaģēs uz lietotāja ievadi programmas darbības laikā. Datorprogrammu parasti sastāda programmētājs kādā noteiktā programmēšanas valodā. Mūsdienās dažādi programmēšanas aspekti ir automatizēti, tāpēc bieži vien viena datorprogramma izveido citu (piemēram, Vikipēdijas lapas kods tiek automātiski ģenerēts no datubāzē esošās informācijas).