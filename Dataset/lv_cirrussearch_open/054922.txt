Nikolass Hilkenbergs (vācu: Nicolas "Nico" Hülkenberg; dzimis 1987. gada 19. augustā, Emerihā, VFR) ir vācu autosportists, kurš ir pazīstams, pateicoties 2009. gadā izcīnītajam GP2 titulam. Kopš 2010. gada piedalās Formula 1 čempionātā, kur sākotnēji pārstāvēja Williams komandu, 2012. gadā pārstāv Force India komandu. Niko debitēja kartingos 1997. gadā. 2002. gadā viņš bija vācu junioru čempions un gadu vēlāk viņš izcīnīja Vācijas čempiona titulu. 2005. gadā viņš izcīnīja Formula BMW čempiona titulu. Gadu vēlāk, Vācijas F3 viņš kopvērtējumā ierindojās piektajā vietā. Viņš ir piedalījies arī A1GP sacīkstēs, kur 2006./07. gada sezonā Vācijas komanda izcīnīja titulu. 2007. gadā Hilkenbergs brauca F3 Eirosērijā, kur izcīnīja četras uzvara un kopvērtējumā palika trešais. 2009. gadā kļuva par GP2 čempionu. Kopš 2010. gada piedalās Formula 1 čempionātā un pārstāv Force India komandu. Viņa menedžeris ir Villijs Vēbers, bijušais Mihaela un Ralfa Šūmaheru menedžeris.