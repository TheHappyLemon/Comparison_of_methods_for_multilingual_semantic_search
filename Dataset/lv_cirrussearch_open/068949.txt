Kristīna Jolanta Janda (poļu: Krystyna Jolanta Janda; dzimusi 1952. gada 18. decembrī) ir poļu kino un teātra aktrise. Starptautiski pazīstama, atveidojot lomas vairākās Andžeja Vajdas filmās, kā "Marmora cilvēks" (Człowiek z marmuru, 1976) un "Dzelzs cilvēks" (Człowiek z żelaza, 1981). Atveidojusi lomu Ištvāna Šabo ungāru filmā "Mefistofelis" (Mephisto, 1981), kas saņēma Amerikas Kinoakadēmijas balvu kategorijā "Labākā filma svešvalodā". 1982. gadā atveidojusi galveno lomu filmā Przesłuchanie, kas iznāca tikai vairākus gadus vēlāk. Par šo lomu saņēmusi labākās aktrises balvu 1990. gada Kannu kinofestivālā. Atveidojusi lomas arī Andžeja Žulavska zinātniskās fantastikas filmā Na srebrnym globie (1988) un Kšištofa Keslovska televīzijas seriālā "Dekalogs" (1988).