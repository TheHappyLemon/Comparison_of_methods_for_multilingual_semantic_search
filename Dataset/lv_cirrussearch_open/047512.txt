Slēgakmens jeb noslēgakmens ir ķīļveida vai piramīdveida krāvuma elements velves vai arkas virsotnē. Bieži vien izdalās no arkas plaknes, atšķiras ar izmēru, var tikt ornamentāli vai skulpturāli dekorēts, tādējādi pildot arī estētisko funkciju, kā arku vai pat horizontālu šķērssiju rotājums. Šis akmens tiek iestiprināts vai iemūrēts pēdējais, pēc kura akmens arka vai velve var sākt turēt slodzi. Koka nesošās konstrukcijas, uz kurām velve balstījās celtniecības procesā, pēc šī akmens iestiprināšanas tiek novāktas. Savas funkcionālās slodzes dēļ slēgakmens apzināti tiek dekorēts. Slēgakmens ir Pensilvānijas štata emblēmā, jo šī bija pēdējā, trīspadsmitā pievienojusies kolonija, kas nobalsoja par Ziemeļamerikas koloniju neatkarību.