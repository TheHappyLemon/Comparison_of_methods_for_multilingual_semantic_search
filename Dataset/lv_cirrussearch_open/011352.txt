Cido Arena ir lielākā daudzfunkcionālā arēna Panevēžā, Lietuvā. Arēnu atklāja 2008. gada 24. oktobrī. Tajā pārsvarā notiek treka riteņbraukšanas pasākumi, kā arī basketbola spēles un koncerti. Tā ir Lietuvas Basketbola līgas kluba "Lietkabelis" mājas spēļu arēna, iepriekš klubs spēlēja Sports Palace Aukštaitija laukumā. Arēnā atrodas 250 metrus garš Olimpiskajiem standartiem atbilstošs velotreks, šobrīd vienīgais Baltijas valstīs. Arēnā notika Eurobasket 2011 A grupas spēles un 2012. gada Eiropas čempionāts treka riteņbraukšanā.