"Zem smiltīm" (franču: Sous le sable) ir 2000. gada Francijas drāmas filma, kuras režisors ir Fransuā Ozons. Filmā galvenās lomas atveido Šārlota Remplinga un Bruno Kremērs. Filma stāsta par sievieti, kura sāk mentāli sabrukt, pēc tam, kad viņas vīrs pazūd pludmalē. Filmas "Zem smiltīm" pirmizrāde notika 2000. gada 11. septembrī Toronto Starptautiskajā kinofestivālā. Filma saņēma pozitīvas kritiķu atsauksmes un tika nominēta Cēzara balvai trīs kategorijās. Tīmekļa vietnē Rotten Tomatoes filmai ir 93% vērtējums.