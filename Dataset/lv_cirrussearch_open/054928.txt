Elī Marī Gabriels Dors de Lastūrs (franču: Élie Marie Gabriel Dor de Lastours; zināms arī kā Elī, Lastūras grāfs (franču: Élie, Count de Lastours); dzimis 1873. gada 12. augustā, miris 1932. gada 18. novembrī) bija franču paukotājs un tenisists, kurš startēja 1900. gada vasaras olimpiskajās spēlēs. De Lastūrs 1900. gada vasaras olimpiskajās spēlēs startēja paukošanā un tenisa turnīrā. Paukošanā viņš startēja sacensībās ar špagu. Šajā disciplīnā viņš pirmajā kārtā ieguva otro vietu, ceturtdaļfinālā arī ieguva otro vietu, bet pusfinālā ieguva 4/6. vietu un fināla kārtai nekvalificējās. Savukārt tenisā viņš kopā ar Giju Ležēnu startēja vīriešu dubultspēļu turnīrā, kur ceturtdaļfinālā zaudēja tautiešiem Žoržam de la Šapelam un Andrē Prevo, ar rezultātu (3:6; 9:7; 2:6), un turpmāko cīņu neturpināja.