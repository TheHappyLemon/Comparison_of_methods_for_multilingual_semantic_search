Marieši (mariešu: Марий-влак), agrāk čeremisi (çармăс, черемис) ir somugru tauta, kas apdzīvo Krievijas Federācijas Marijelas Republiku Pievolgas reģionā. Pēc valodas un kultūras ir izšķiramas trīs mariešu grupas: kalna marieši (Volgas labajā krastā), lejas marieši (Volgas kreisajā krastā) un austrumu (Baškortostānas) marieši. Kristīti pareizticībā, bet vēl turas pie savām pirmatnējām parašām.