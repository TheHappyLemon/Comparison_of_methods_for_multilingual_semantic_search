Guntis Rēķis (dzimis 1974. gada 3. novembrī Rīgā) ir bijušais latviešu kamaniņu braucējs. Ar kamaniņu braukšanu nodarbojas kopš 1990. gada, izlases sastāvā ir kopš 1997. gada. Piedalījies četrās Olimpiskajās spēlēs (1998, 2002, 2006, 2010), vislabāko vietu sasniedza 1998. gadā Nagano (16. vieta), 2002. gadā Soltleiksitijā — 29. vietu, 2006. gadā Turīnā — 21. vietu un 2010. gadā Vankūverā — 26. vietu. Pēc dalības 2010. gada Olimpiskajās spēlēs paziņoja par karjeras beigām. Pēc sportista karjeras beigām kļuva par kamaniņu braukšanas treneri, sākumā trenējis Jaunzēlandes un Austrālijas komandas, kopš 2011.gada septembra arī Kanādā.