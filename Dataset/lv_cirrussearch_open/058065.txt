Distanču slēpošana 2022. gada ziemas olimpiskajās spēlēs bija viens no 15 sporta veidiem, kas tika aizvadīts ziemas olimpisko spēļu laikā. Sacensības notika Džandzjakou slēpošanas centrā, Džandzjakou no 2022. gada 5. februāra līdz 20. februārim. Distanču slēpošanā tika aizvadītas 12 disciplīnas (6 vīriešiem un 6 sievietēm). Sacensībās startēja 298 sportisti (149 vīrieši un 149 sievietes) no 53 valstīm. Pirmo reizi distanču slēpošanā startēja vienāds vīriešu un sieviešu sportistu skaits.