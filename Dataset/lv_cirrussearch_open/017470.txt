Perekopa-Čongaras kaujas operācija (krievu: Перекопско-Чонгарская операция) bija Sarkanās armijas uzbrukuma operācija Krievijas pilsoņu kara laikā 1920. gada 7.—12. novembrī ar mērķi iznīcināt Vrangeļa Krievu armiju, kas bija nocietinājusies Krimas pussalā. Galveno triecienu Perekopa aizsardzības pozīcijām deva padomju 6. armija Augusta Korka vadībā, kurā ietilpa arī latviešu strēlnieku divīzija.