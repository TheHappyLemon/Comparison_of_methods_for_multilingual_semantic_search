Enrike Kastro Gonsaless (spāņu: Enrique Castro González, dzimis 1949. gada 23. septembrī, miris 2018. gada 27. februārī), pazīstams kā Kini (Quini), bija Spānijas futbolists. Kini spēlēja uzbrucēja pozīcijā, bijis Spānijas futbola izlases dalībnieks. Gandrīz visu savu karjeru pavadījis Sporting Gijón un Barcelona komandās, Kini tika uzskatīts par tā laika valsts labāko uzbrucēju. Piecas reizes kļuvis par La Liga sezonas labāko vārtu guvēju, tomēr ne reizi viņš nekļuva par Spānijas čempionu. Spānijas futbola izlases sastāvā Kini spēlēja no 1970. līdz 1982. gadam. Kopumā aizvadījis 35 mačus un guvis astoņus vārtus. Piedalījies 1978. un 1982. gada FIFA Pasaules kausā, kā arī 1980. gada Eiropas čempionātā.