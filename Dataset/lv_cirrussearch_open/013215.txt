Pārejas metāli ir ķīmiskie elementi, kuru atomskaitlis ir no 21 līdz 30, no 39 līdz 48, 57, no 72 līdz 80, 89 un no 104 līdz 112. Visi šie elementi ir metāli. Pārejas elementu atomiem ir nepilnīgas iekšējās elektronu čaulas. Visi pārejas elementi ir d elementi. Salīdzinot ar sārmzemju metāliem, pārejas elementi ir cietāki un mazāk reaģē ar citiem elementiem, toties tie veido krāsainus ķīmiskos savienojumus, lai gan tīrā veidā tie pārsvarā ir sudrabpelēki vai sudrabaini zili. Vairumam no pārejas metāliem ir vairāk par vienu oksidēšanas pakāpi.