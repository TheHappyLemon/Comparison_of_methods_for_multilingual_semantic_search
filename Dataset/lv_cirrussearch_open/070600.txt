2022. gada Eiropas čempionāts daiļslidošanā norisinājās no 10. līdz 16. janvārim Igaunijas galvaspilsētā Tallinā, Tondirabas ledus hallē. Medaļas tika sadalītas vīriešu, sieviešu, pāru un deju pāru slidojumos. Pēc šī čempionāta katrai valstij tika noteikts vietu skaits 2023. gada Eiropas čempionātā. Krievija titulus ieguva otro gadu pēc kārtas un astoto reizi vēsturē (pēc 1997., 1998., 1999., 2003., 2005., 2006. un 2020. gada). Par rīkotājvalsti Igaunija tika paziņota 2019. gada jūnijā. Šī bija otrā reize, kad čempionātu uzticēja rīkot Igaunijai — pirmā reize bija 2010. gadā, kad čempionāts arī notika Tallinā.