Bubakars Barī (franču: Boubacar Barry, dzimis 1979. gada 30. decembrī) ir bijušais Kotdivuāras futbolists, spēlēja vārtsarga pozīcijā, bijis Kotdivuāras futbola izlases dalībnieks. Savu karjeru sācis Kotdivuāras komandā ASEC Mimosas, bet 2001. gadā pārcēlies uz Franciju, kur spēlējis Rennes rezerves komandā. 2003. gadā pievienojies Beļģijas komandai Beveren, kur pavadījis trīs gadus. Pēc tam desmit gadus spēlējis Beļģijas komandā Lokeren, kur nospēlējis 239 līgas mačus. Kotdivuāras futbola izlases sastāvā debitējis 2000. gadā. Piedalījies 2006., 2010. un 2014. gada FIFA Pasaules kausā. Ar izlasi uzvarējis 2015. gada Āfrikas Nāciju kausā.