Šis raksts ir par pilsētu. Par dzelzceļa staciju skatīt rakstu Ventspils (stacija). Ventspils (izrunā: ['væntspils]) ir viena no desmit Latvijas valstspilsētām, liela Baltijas jūras ostas pilsēta. Tās nosaukums cēlies no Ventas upes, kas plūst cauri pilsētai. Ar gandrīz 33 tūkstošiem iedzīvotāju (2022) Ventspils ir sestā lielākā pilsēta valstī. Ventspils ir nozīmīga ar savu neaizsalstošo ostu, galvenais pilsētas ieņēmumu avots pēdējās desmitgadēs bijis tranzīts, kas pēc Latvijas neatkarības atgūšanas ļāva pilsētai attīstīties, taču samazinās pēdējos gados.