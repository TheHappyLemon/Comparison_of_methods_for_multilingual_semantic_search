Teksjē II (franču: Texier II; dzimšanas un miršanas datums nav zināms) bija franču burātājs, divu olimpisko sudraba medaļu ieguvējs 1900. gada vasaras olimpiskajās spēlēs. Teksjē II 1900. gada Parīzes olimpiskajās spēlēs startēja burāšanas sacensībās. Open klases braucienā viņš tika diskvalificēts, Līdz 0,5 tonnu laivu klases abos braucienos izcīnīja sudraba medaļas. 0,5 līdz 1 tonnu laivu klases pirmajā braucienā ieguva 8. vietu, bet otrajā braucienā — 6. vietu. 1 līdz 2 tonnu laivu klases braucienā pirmajā braucienā ieguva 7. vietu, bet otrajā braucienā — 6. vietu. Savukārt 3 līdz 10 tonnu laivu klases pirmajā braucienā viņš palika beidzamajā 9. vietā.