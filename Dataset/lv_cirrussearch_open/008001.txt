1962.—1963. gada Nacionālās basketbola asociācijas sezona bija 17. NBA sezona. Šajā sezonā piedalījās 9 komandas (visas no ASV). Par NBA čempioniem kļuva Bostonas "Celtics" spēlētāji, kas sešu spēļu finālsērijā pieveica Losandželosas "Lakers" ar 4—2. Finālsērija ilga no 14. aprīļa līdz 24. aprīlim. Par regulārās sezonas vērtīgāko spēlētāju tika atzīts Bills Rasels ("Celtics"), savukārt Vilts Čemberlens ("Warriors") bija sezonas rezultatīvākais spēlētājs. 1962. gada NBA drafts notika 1962. gada 26. martā, tajā Chicago Zephyrs ar pirmo numuru izvēlējās Billu Makgilu. 13. NBA Visu zvaigžņu spēle notika Los Angeles Memorial Sports Arena arēnā Losandželosā. Tajā Austrumu komanda uzvarēja Rietumus ar 115–108. Par spēles vērtīgāko spēlētāju tika atzīts Bostonas "Celtics" spēlētājs Bills Rasels.