Martins Pruseks (čehu: Martin Prusek; dzimis 1975. gada 11. decembrī) ir bijušais čehu hokejists, vārtsargs, tagad treneris. Savas karjeras gaitā Pruseks aizvadīja četras sezonas Nacionālajā hokeja līgā, savukārt Čehijas hokeja izlases rindās piedalījās četros Pasaules čempionātos, kļūstot par Pasaules čempionu 1999. gadā. Karjeras noslēgumā aizvadīja arī divas sezonas KHL kluba Rīgas "Dinamo" rindās. Pašlaik (2021) Pruseks ir Čehijas Ekstralīgas kluba HC Vítkovice ģenerālmenedžeris un vārtsargu treneris.