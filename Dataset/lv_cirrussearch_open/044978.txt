Šis raksts ir par 2017. gada ASV filmu. Par 1995. gada anime filmu skatīt rakstu Rēgs bruņās (filma). "Rēgs bruņās" (angļu: Ghost in the Shell) ir 2017. gada ASV zinātniskās fantastikas filma, kuras režisors ir Rūperts Sanderss. Galvenās lomas atveido Skārleta Johansone, Maikls Karmens Pits, Čins Hans un Žiljeta Binoša. Filmas pirmizrāde notika 2017. gada 16. martā Tokijā. Filma ir jauns ekranizējums 1995. gada anime filmai "Rēgs bruņās". FIlmas sižets notiek tuvā nākotnē, kad robeža starp cilvēkiem un robotiem sāk izzust. Majore ir kiborgu superkareive, kas izpēta savu pagātni.