Maksims Žans Marsels Bosiss (franču: Maxime Jean Marcel Bossis, dzimis 1955. gada 26. jūnijā) ir bijušais Francijas futbolists un futbola treneris, spēlēja aizsarga pozīcijā, bijis Francijas futbola izlases dalībnieks. Lielāko daļu spēlētāja karjeras pavadījis Francijas komandā FC Nantes, kur viņš palīdzēja komandai izcīnīt trīs Francijas 1. līgas titulus un vienu Francijas kausu. Francijas futbola izlases sastāvā spēlējis no 1976. līdz 1986. gadam. Kopumā nospēlējis 76 spēles, kuru laikā guvis vienus vārtus. Ar izlasi uzvarējis 1984. gada Eiropas čempionātā. Piedalījies 1978., 1982. un 1986. gada FIFA Pasaules kausā.