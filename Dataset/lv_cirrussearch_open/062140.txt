Ramons Anhels Diass (spāņu: Ramón Ángel Díaz, dzimis 1959. gada 29. augustā) ir Argentīnas futbola treneris un bijušais futbolists, spēlēja uzbrucēja pozīcijā, bijis Argentīnas futbola izlases dalībnieks. Kopš 2023. gada Diass ir Brazīlijas komandas Riodežaneiro "Vasco da Gama" galvenais treneris. Savas karjeras laikā spēlējis Argentīnas komandā River Plate, vairākās komandās Itālijā un Francijas 1. divīzijas komandā AS Monaco. Ar Internazionale komandu 1988–89. gada sezonā kļuvis par Itālijas A sērijas uzvarētāju. Argentīnas futbola izlases sastāvā spēlējis no 1979. līdz 1982. gadam. Piedalījies 1982. gada FIFA Pasaules kausā. Pēc spēlētāja karjeras beigām strādājis par treneri Argentīnā, Anglijā, Meksikā, Saūda Arābijā, Ēģiptē, Paragvajā, Brazīlijā un AAE. No 2014. līdz 2016. gadam vadījis Paragvajas futbola izlasi.