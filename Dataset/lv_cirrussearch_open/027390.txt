Šis raksts ir par grāmatu. Par citām jēdziena 80 dienās apkārt zemeslodei nozīmēm skatīt nozīmju atdalīšanas lapu. "Astoņdesmit dienās ap zemeslodi" (franču: Le tour du monde en quatre-vingts jours) ir franču rakstnieka Žila Verna piedzīvojumu romāns, kas pirmoreiz iznāca 1873. gadā. Grāmata ir par Fileasu Fogu no Londonas, kas kopā ar savu sulaini Āķi cenšas apbraukt apkārt zemeslodei 80 dienu laikā, tā cenšoties uzvarēt derībās. Viņiem seko Skotlendijarda detektīvs, kas domā, ka Fogs ir aplaupījis banku. Ceļojuma laikā Fogs un Āķis vairākas reizes kavējas, tāpat paveic dažādus varoņdarbus. Šis ir viens no ievērojamākajiem rakstnieka darbiem. Pēc stāsta publicēšanas vairāki cilvēki dažādu iemeslu vadīti ir apceļojuši apkārt zemeslodei, neizmantojot lidaparātus, nosakot kaut kādus citus ierobežojumus, mērķus. Stāsts ir vairākas reizes ticis ekranizēts. Romāna tulkojuma latviešu valodā autors ir Andrejs Upīts.