Krievu-turku karš (1806—1812) bija viens no kariem, kas risinājās starp Osmaņu impēriju un Krievijas Impēriju. Karš sākās 1805. gadā, Napoleona karu rezultātā. Iedvesmojoties no Krievijas zaudējuma Austerlicas kaujā, Osmaņu impērija gāza no varas tās vasaļvalstu krieviem draudzīgos gospodarus: Aleksandru Moruzi Moldāvijā un Konstantīnu Ipsilanti Valahijā. Tai pat laikā viņu sabiedrotā Francija okupēja Dalmāciju un jebkurā brīdī varēja iebrukt Donavas valstīs. Lai pasargātu Krievijas robežu no iespējamā Francijas uzbrukuma, Moldāvijā un Valahijā ienāca 40 000 liels krievu karaspēks. Sultāns uz to atbildēja ar Dardaneļu slēgšanu krievu kuģiem un pieteica Krievijai karu.