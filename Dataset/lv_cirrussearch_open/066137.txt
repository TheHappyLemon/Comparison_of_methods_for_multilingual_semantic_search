Džulija Anana "Džuljeta" Mazīna (itāļu: Giulia Anna "Giulietta" Masina, dzimusi 1921. gada 22. februārī, mirusi 1994. gada 23. martā) bija itāļu aktrise. Mazīna vislabāk pazīstama ar Dželsomīnas lomu filmā "Ceļš" (1954) un Kabīrijas lomu filmā "Kabīrijas naktis" (1957). Abu filmu režisors ir Federiko Fellīni un tās saņēma Amerikas Kinoakadēmijas balvu kategorijā "Labākā filma svešvalodā". Piedalījusies arī filmās "Eiropa 51" (Europa ’51, 1952), "Krāpnieki" (Il bidone, 1955), "Džuljeta un gari" (Giulietta degli spiriti, 1965). 1943. gadā aprecējusies ar režisoru Federiko Fellīni.