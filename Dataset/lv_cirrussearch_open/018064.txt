Kristīne Marija "Krisa" Everte (angļu: Christine Marie "Chris" Evert; dzimusi 1954. gada 21. decembrī) ir bijusī amerikāņu tenisiste, bijusi pasaules ranga līdere. Kopumā karjeras laikā sportiste izcīnīja uzvaru 157 vienspēļu turnīros. Guvusi uzvaru 18 Grand Slam vienspēļu un trijos dubultspēļu turnīros; sasniegusi finālu 34 turnīru finālos, kas ir profesionālā tenisa rekords gan starp sievietēm, gan vīriešiem. Vismaz pusfinālu sasniegusi 52 Grand Slam vienspēļu turnīros no 56 turnīriem, kuros spēlēja, 34 no tām sasniedza pēc kārtas no 1971. gada ASV atklātā čempionāta līdz 1983. gada Francijas atklātajam čempionātam. Viņa ir visvairāk Grand Slam titulus izcīnījusī tenisiste ASV un Francijā (kopš atklātās ēras sākuma). Evertes uzvaru procents vienspēlēs (90,05%) ir profesionālā tenisa rekords. Kopš 2001. gada ir TENNIS magazine žurnāla izdevēja.