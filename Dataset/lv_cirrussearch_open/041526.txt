Oskars Muižnieks (dzimis 1989. gada 9. decembrī Jūrmalā) ir latviešu biatlonists, distanču slēpotājs un kalnu riteņbraucējs. Biatlona treniņus sācis pie trenera Sergeja Sverčkova. Pārstāvēja Latvijas komandu 2018. gada ziemas olimpiskajās spēlēs. Startējis arī slēpošanas sacensībās, tostarp pasaules čempionātā. 2015. gadā uzvarējis populārajā tautas slēpojumā "Apkārt Alaukstam". Vasaras sezonā regulāri startē arī amatieru kalnu riteņbraukšanas sacensībās. 2015. gadā izcīnījis otro vietu SEB MTB maratona sezonas kopvērtējumā. Startējis arī Pasaules čempionātā MTB olimpiskajā krosā (XCO). 2019. gadā kļuvis par Latvijas čempionu MTB maratonā, bija pirmais arī Nacionālā ranga sezonas kopvērtējumā. Četras reizes uzvarējis Vivus.lv MTB maratona sezonas kopvērtējumā. 2018. gada rudenī O. Muižnieks paziņoja, ka finansējuma trūkuma dēļ profesionāli negatavosies biatlona sezonai.