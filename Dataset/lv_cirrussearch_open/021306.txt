AMOS-5 bija Izraēlas uzņēmuma Spacecom sakaru pavadonis, kas palaists 2011. gada decembrī. Tas paredzēts sakaru nodrošināšanai klientiem galvenokārt Āfrikā. Pavadoni izgatavoja Krievijas uzņēmums Informacionnyje sputnikovyje sistemy (ISS) uz platformas Ekspress-1000N bāzes. Sakaru aparatūru un antenas piegādāja Thales Alenia Space. Pavadonim ir 16 Ku joslas, 18 C joslas raidītāji. Kosmiskā aparāta plānotais darbības laiks bija 15 gadi. AMOS-5 tika palaists 2011. gada 11. decembrī 11:17:00 UTC ar nesējraķeti Proton-M/Briz-M no Baikonuras kosmodroma 81. starta laukuma 24. palaišanas iekārtas. Kopā ar to palaists pavadonis Luč-5A. Dzinējbloks Briz-M ar nometamām papildu degvielas tvertnēm veica dzinēju četru iedarbināšanu shēmu. Luč-5A no dzinējbloka Briz-M atdalījās 20:10:55. UTC. Pēc tam Briz-M veica dzinēju piekto iedarbināšanu, lai ievadītu orbītā AMOS-5, kurš tika atdalīts 20:52 UTC. Sākotnēji AMOS-5 tika novietots ģeostacionārajā orbītā punktā 17° austrumu garuma. Pēc mēneša tam bija pabeigta testu fāze, un pavadonis sāka darba režīmu. 2015. gada 21. novembrī zaudēti sakari ar pavadoni. Decembrī tas atzīts par zaudētu.