Santabarbara (angļu: Santa Barbara) ir pilsēta Kalifornijā, ASV. Santabarbaras apgabala administratīvais centrs. Vidusjūras klimata dēļ tiek saukta par "Amerikas Rivjēru". Atrodas Klusā okeāna krastā, populārs tūrisma objekts un kūrorts. Pilsētā atrodas piecas augstākās izglītības mācību iestādes, tai skaitā Kalifornijas Universitāte. 11 km attāluma no pilsētas centra atrodas lidosta. Netālu no pilsētas atrodas Lospadres nacionālais mežs (Los Padres National Forest), Čenela salu nacionālais parks (Channel Islands National Park) un Čenela salu nacionālais jūras rezervāts (Channel Islands National Marine Sanctuary).