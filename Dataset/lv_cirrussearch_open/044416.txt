Bahreinas Grand Prix ir Formula 1 Grand Prix izcīņa. Tā notiek katru gadu kopš 2004. gada sezonas, izņemot 2011. gadu, kad Bahreinas Grand Prix izcīņa tika atcelta nemieru dēļ. Visas Bahreinas GP ir notikušas Sahiras trasē. Sahiras trases būvniecība sākās 2002. gadā. Bahreinā bija liela interese par šo trasi, jo bija ieplānota arī dragreisa trase, kas varētu daļēji atbrīvot ielas no nelegālajiem braucējiem. Kad trase tika pabeigta, tā kļuva par Vidējo Austrumu autosporta centru, jo tajā ne tikai notika F1 sacīkstes, bet arī Formula 3, V8 Supercars, u.c. Pirmo sacīksti uzvarēja Mihaels Šūmahers ar Ferrari.