"Ips Mans" (ķīniešu: 葉問) ir 2008. gada Ķīnas un Honkongas biogrāfiska cīņas mākslas filma, kuras režisors ir Vilsons Jips. Filmā galvenā loma ir aktierim Donijam Jenam, kurš atveido cīņas meistaru un Brūsa Lī skolotāju Ipu Manu. Filmas "Ips Mans" pirmizrāde notika 2008. gada 18. decembrī. Filma guva lielu starptautisku kritiķu atzinību, īpaši slavējot aktierspēli. Filmai iznākuši trīs turpinājumi un tā nopelnīja 22 miljonus ASV dolāru. Filmu nominēja 12 Honkongas filmu balvām, saņemot divas, tai skaitā balvu par labāko filmu. Tīmekļa vietnē Rotten Tomatoes filmai ir 86% vērtējums.