Nikija Lina Eikoksa (angļu: Nicki Lynn Aycox; dzimusi 1975. gada 26. maijā, mirusi 2022. gada 16. novembrī) bija amerikāņu aktrise un mūziķe. Eikoksa pazīstama ar lomām seriālos Supernatural un Cold Case, kā arī filmās "Džīpers Krīpers 2" (Jeepers Creepers 2), "Pavedināt svešinieku" (Perfect Stranger) un "Slepenās lietas: Es vēlos ticēt" (The X-Files: I Want to Believe). 2015. gadā viņa izdeva savu debijas EP Red Velvet Room. Atveidojusi nelielas lomas seriālos "X-faili. Slepenās lietas", "CSI Lasvegasa", "Noziedzīgie prāti", "Likums un kārtība" un "CSI Maiami". 2021. gadā aktrisei diagnosticēja leikēmiju.