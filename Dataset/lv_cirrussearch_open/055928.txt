Žils Verbeks (franču: Jules Verbecke; dzimis 1879. gada 15. septembrī, miršanas datums nav zināms) bija franču peldētājs un ūdenspolo spēlētājs. Startējis 1900. gada vasaras olimpiskajās spēlēs, kur peldēšanas sacensībās izcīnīja sudraba medaļu. 1900. gada vasaras olimpiskajās spēlēs Parīzē viņš startēja gan peldēšanas, gan ūdenspolo sacensībās. Kopumā peldēšanā viņš startēja trijās disciplīnās, no kurām sudraba medaļu viņš izcīnīja peldēšanas 200 metru komandu sacensībās. Viņš šajā disciplīnā startēja kopā ar Morisu Ošpjē, Viktoru Ošpjē, Žozefu Bertrānu un Viktoru Kadē un kopā ieguva 51 punktu, un piekāpās tikai Vācijas komandai. 1000 metros brīvajā stilā ar rezultātu 17:13.8, viņš ieguva 8 vietu, bet 200 metru šķēršļu peldējumā viņš ieņēma 8. vietu ar rezultātu 3:08.4. Ūdenspolo turnīrā viņš bija komandas Tritons Lillois biedrs. Komanda pirmās kārtas mačā zaudēja Lielbritānijas komandai — Osbornas peldēšanas klubam.