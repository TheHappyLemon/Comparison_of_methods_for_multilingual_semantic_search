"Tomasa Krauna afēra" (angļu: The Thomas Crown Affair) ir 1999. gada ASV zādzību filma, kas ir rīmeiks tāda paša nosaukuma 1968. gada filmai. Filmas režisors ir Džons Maktīrnans. Galvenās lomas atveido Pīrss Brosnans (arī viens no producentiem), Renē Ruso un Deniss Līrijs. Filmas pirmizrāde notika 1999. gada 6. augustā. Tomass Krauns ir bagāts un veiksmīgs pleibojs, kurš izklaidējas, zogot mākslas darbus. Drīz vien gan Tomass saprot, ka viņš, iespējams, ir saticis sev līdzvērtīgu pretinieku pēc tam, kad Tomass iepazīstas ar valdzinošu detektīvi Ketrīnu Baningu.