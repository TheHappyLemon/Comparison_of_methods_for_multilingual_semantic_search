"Liktenīgais valdzinājums" (angļu: Fatal Attraction) ir 1987. gada ASV psiholoģiskā trillera filma, kuras režisors ir Adrians Lains. Filmā galvenās lomas atveido Maikls Daglass, Glenna Klouza un Anna Ārčere. Filma stāsta par precētu vīrieti, kuru pēc vienas nakts sakara sāk vajāt sieviete. "Liktenīgais valdzinājums" pirmizrāde notika 1987. gada 16. septembrī. Filma saņēma pozitīvas kritiķu atsauksmes, taču izdošanas brīdī tā izraisīja strīdus. Filma guva ievērojamus finansiālos panākumus, nopelnot 320 miljonus ASV dolārus pie 14 miljonu budžeta, kļūstot par otro ienesīgāko 1987. gada filmu. Filma tika nominēta sešām Amerikas Kinoakadēmijas balvām kategorijās "Labākā filma", "Labākais režisors", "Labākā aktrise" (Klouza), "Labākā aktrise otrā plāna lomā" (Ārčere), "Labākais adaptētais scenārijs" un "Labākā montāža", tomēr nevienu nesaņēma.