Taira Benksa (angļu: Tyra Lynne Banks; dzimusi 1973. gada 4. decembrī) ir amerikāņu modele, aktrise, dziedātāja, autore un uzņēmēja. Pirmo slavu iemantojusi kā modele, taču komerciālos panākumus guvusi ar lomām televīzijā. T. Benksa ir realitātes šova America's Next Top Model izveidotāja un vadītāja, viena no True Beauty izveidotājām un sarunu šova The Tyra Banks Show vadītāja. Viņa ir viena no oriģinālajām Victoria's Secret Angels "eņģeļiem". T. Benksa bija pirmā afroamerikāniete, kas nonāca uz žurnāla GQ un Sports Illustrated Swimsuit Issue vākiem.