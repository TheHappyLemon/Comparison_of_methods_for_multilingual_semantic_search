2016.—2017. gada Francijas futbola 1. līgas sezona bija 79. Francijas futbola čempionāta spēcīgākās līgas (Ligue 1) sezona. Tā sākās 2016. gada 12. augustā un noslēdzās 2017. gada 20. maijā. Čempionātā uzvarēja AS Monaco futbolisti, izcīnot 8. Francijas čempionu titulu kluba vēsturē. Iepriekšējo reizi klubam tas bija izdevies pirms 17 gadiem — 1999.—2000. gada sezonā. Par sezonas rezultatīvāko spēlētāju kļuva Parīzes "Saint-Germain" uzbrucējs Edinsons Kavani, kas guva 35 vārtus.