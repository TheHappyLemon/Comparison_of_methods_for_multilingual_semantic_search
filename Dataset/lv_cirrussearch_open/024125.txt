2014. gada UEFA Čempionu līgas fināls bija 2013.—2014. gada UEFA Čempionu līgas sezonas finālspēle. Tā notika sestdienā, 2014. gada 24. maijā Estádio da Luz, Lisabonā, Portugālē. Tajā tikās divi Spānijas klubi: Madrides "Real" un Madrides "Atletico". Spēlē "Real" uzvarēja ar 4—1 spēles papildlaikā, pamatlaiks beidzās neizšķirti ar 1—1. Šis bija pirmais UEFA Čempionu līgas fināls, kurā savā starpā spēlēja divi vienas pilsētas klubi, tāpat šis bija otrs fināls, kurā spēlē divi Spānijas klubi.