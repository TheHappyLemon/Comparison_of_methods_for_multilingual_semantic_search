HK "Prizma" ir hokeja klubs Latvijā, Rīgā, kas dibināts 1996. gadā. Kluba struktūrā ir Latvijas hokeja virslīgas komanda, kā arī visu vecumu grupu jauniešu komandas. 2014. gadā "Prizma" pirmoreiz kļuva par Latvijas čempioniem. 2005. gadā hokeja klubs Prizma izveidoja profesionālās ievirzes sporta skolu Pārdaugava, kas 2006. gadā kļuva par pirmo privāto sporta izglītības iestādi Latvijā, kas saņēmusi Izglītības un zinātnes ministrijas akreditāciju. Sporta skola Pārdaugava īsteno izglītības programmas hokejā un daiļslidošanā. Hokeja kluba Prizma un sporta skola Pārdaugava komandas treniņus un mājas spēles aizvada Volvo sporta centrā. Daudzi kluba audzēkņi pārstāvējuši un pārstāv Latvijas jauniešu un junioru valstsvienības. Vairāki hokejisti, piemēram, Armands Bērziņš, Guntis Galviņš, Mārtiņš Karsums, Miķelis Rēdlihs startējuši pasaules meistarsacīkstēs arī pieaugušo valstsvienības rindās.[nepieciešama atsauce] NHL klubi līdz šim draftējuši četrus hokeja kluba Prizma audzēkņus.[nepieciešama atsauce]