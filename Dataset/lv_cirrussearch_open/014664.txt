EchoStar XIV (EchoStar 14) ir ASV uzņēmuma EchoStar sakaru pavadonis, kas palaists 2010. gada martā. Tas apkalpo klientus ASV teritorijā. Pavadoni izgatavojusi kompānija Space Systems/Loral uz platformas SSL 1300 bāzes. Tas ir apgādāts ar 103 Ku joslas raidītājiem. Līgums ar Space Systems/Loral par EchoStar XIV izgatavošanu tika noslēgts 2007. gadā. EchoStar XIV tika palaists 2010. gada 20. martā 18:26:57 UTC ar nesējraķeti Proton-M/Briz-M no Baikonuras kosmodroma 200. starta laukuma 39. palaišanas iekārtas. Ģeostacionāro orbītu pavadonis sasniedza paša spēkiem. Tas izvietots punktā 119° rietumu garuma.