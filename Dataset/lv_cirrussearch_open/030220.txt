Ksilofons (grieķu: ξύλον, xylon — ‘koks, koksne’, φωνή, phōnē — ‘skaņa’) ir sitamais mūzikas instruments. Instruments sastāv no koka plāksnītēm, kas iedobtas no apakšas, sakārtotas divās—četrās rindās. Plāksnītes ir hromatiski noskaņotas. Pa tām sit ar divām koka vālītēm. Mūzikas instruments, iespējams, cēlies Dienvidaustrumu Āzijā vai Okeānijā. Eiropā pirmoreiz pieminēts 1511. gadā. Ksilofonam ir vairāki paveidi. Tie ir dažāda lieluma.