Blarnijas akmens jeb Daiļrunības akmens (angļu: Blarney Stone, īru: Cloch na Blarnan) akmens bloks, kas iemūrēts Blarnijas pils mūrī. Nostāsts vēsta, ka jebkurš cilvēks, kas spējīgs īpašā pozā akmeni noskūpstīt, iegūst sevišķas daiļrunības spējas. Akmens iemūrēts pils aizsardzības mūrī 1446. gadā. Ir vairākas leģendas par akmens izcelsmi. Viena no tām vēsta, ka tā ir daļa no Likteņa akmens — Skotijas karaļu kronēšanas akmens. Nostāsts par akmens spējām rakstos pirmoreiz parādās 1785. gadā.