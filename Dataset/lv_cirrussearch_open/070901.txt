Ax-3 jeb Axiom Mission 3 ir ASV uzņēmuma SpaceX kosmosa kuģa Crew Dragon komerciāls lidojums uzņēmuma Axiom Space uzdevumā. To orbītā palaida 2024. gada 18. janvārī, un 20. janvārī tas saslēdzās ar Starptautisko kosmosa staciju. Nolaižamais aparāts uz Zemes atgriezās 9. februārī. Ax-3 tika izmantots kosmosa kuģa nolaižamais aparāts Freedom (C212), kas bija veicis divus lidojumus. Nesējraķetei izmantoja pirmo pakāpi (sērijas numurs B1080), kas bija lidojusi četras reizes.