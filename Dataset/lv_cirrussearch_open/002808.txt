Ceļa postenis ir dzelzceļa sadales punkts, kurā parasti nav ceļu izvērsuma, bet var būt aizsargstrupceļi, ceļa pāreja un ceļa atzarojumi (piemēram, uz pasažieru staciju, kravas staciju, uz pievedceļiem u.tml.) un ceļu krustojumi. Stacijā vienmēr ir vairāk iespēju nekā postenī bez ceļu izvērsuma. Ceļa postenis vilcienu kustības vadības ziņā strādā pēc stacijas noteikumiem. Postenī kustību vada ar ieejas/izejas, maršruta/izejas luksoforu signāliem, kurus var pārslēgt automātiskajā režīmā kādā no virzieniem darbam kā parastus garāmejas luksoforus. Ceļu postenī var būt pasažieru pietura. Ceļa postenī vilcienu kustību vada dežurants no vietas vai attālināti no blakusesošas stacijas, kurai tas ir pierakstīts (parasti no tās puses, no kuras uz posteni ir taisna ieeja un izeja), bet ar dispečercentralizāciju aprīkotos iecirkņos - vilcienu dispečers.