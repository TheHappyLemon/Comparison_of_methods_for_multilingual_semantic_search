Junona, arī Jūnona (latīņu: Iuno) romiešu mitoloģijā ir debesu dieviete, Saturna meita, Jupitera māsa un sieva, Marsa un Vulkāna māte. Sengrieķu mitoloģijā Junonas ekvivalents ir Hēra. Kā Romas un Romas impērijas aizgādne viņa tiek saukta arī par Regina ("karalieni"). Kopā ar Jupiteru un Minervu romiešu mitoloģijā veido triādi. Astronomijā šīs dievietes vārdā ir nosaukts asteroīds Jūnona.