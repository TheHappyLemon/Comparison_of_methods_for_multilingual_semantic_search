"Pilsēta pie upes" (latgaliešu: Piļsāta pi upis) ir 2020. gada Latvijas spēlfilma. Filmas scenārija autors un režisors ir Viesturs Kairišs. Filmas scenārijs veidots pēc latviešu trimdas autora Gunara Janovska tāda paša nosaukuma romāna motīviem. Galvenās lomas atveido Dāvis Suharevskis, Jozs Budraitis, Gundars Āboliņš, Agnese Cīrule un Brigita Cmuntova. Filma ir latgaliešu valodā. Pirmizrāde notika 2020. gada 17. janvārī. Filmu finansē Nacionālais kino centrs un Lietuvas un Čehijas kino institūcijas. Filma ieguva četras 2020. gada Lielā Kristapa balvas — par labāko scenāriju (Viesturs Kairišs), labāko aktierdarbu galvenajā lomā (Dāvis Suharevskis), labāko aktierdarbu otrā plāna lomā (Brigita Cmuntova) un labāko skaņu režiju (Ludvīks Bohadlo un Roberts Slezaks). Filmēšana norisinājusies pārsvarā Latgalē: Krāslavā, Ludzā, Rēzeknē, Varakļānos, Daugavpilī, kā arī Subatē un pie Lielupes ietekas jūrā.