Antiatlass (franču: Anti-Atlas) vai Mazais Atlass (arābu: الأطلس الصغير, Al Aţlās aş Şaghīr) ir kalnu grēda Āfrikas ziemeļrietumos Atlasa kalnu sistēmā, Marokā. Stiepjas ap 670 km garumā dienvidrietumu—ziemeļaustrumu virzienā paralēli Augstajam Atlasam. Augstākā virsotne ir 3304 m augstais Sīrvas kalns grēdas austrumos. Dienvidos grēda un tās priekškalnes robežojas ar Sahāras tuksnesi. Antiatlass ir tradicionāli berberu apdzīvots reģions, un to apdzīvo šleihu etnoss. Lielākā pilsēta ir Tefrauta grēdas rietumu daļā.