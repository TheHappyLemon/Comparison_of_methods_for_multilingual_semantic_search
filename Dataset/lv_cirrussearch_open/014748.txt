1980. gada vasaras olimpisko spēļu boikots bija daļa no ASV uzsāktām darbībām, protestējot pret Padomju Savienības iebrukumu Afganistānā. Pēc četriem gadiem PSRS un vairākas citas valstis boikotēja 1984. gada vasaras olimpiskās spēles, kas norisinājās Losandželosā, tādējādi protestējot pret ASV attieksmi pret PSRS. 29 no boikotējošajām valstīm piedalījās citās sacensībās Liberty Bell Classic, plašāk zināmas kā Olimpiskā boikota spēles, kas notika Pensilvānijas Universitātē, Filadelfijā. 1980. gada olimpiskajās spēlēs kopumā nepiedalījās 65 valstis, kas tika uzaicinātas piedalīties. Tomēr ne visas boikotēja tās, dažas no tām nepiedalījās finansiālu grūtību dēļ.