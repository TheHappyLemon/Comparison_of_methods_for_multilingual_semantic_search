Renans Augustu Lodi dos Santuss (portugāļu: Renan Augusto Lodi dos Santos, dzimis 1998. gada 8. aprīlī) ir Brazīlijas futbolists, spēlē kreisās malas aizsarga pozīcijā, Brazīlijas futbola izlases dalībnieks. Kopš 2024. gada Lodi pārstāv Saūda Arābijas profesionālās līgas komandu Al Hilal. Savu profesionālo karjeru uzsācis Kuritibas "Atletico Paranaense", kur spēlējis no 2016. līdz 2019. gadam. 2019. gadā noslēdzis sešu gadu līgumu ar Spānijas La Liga komandu Atlético Madrid. 2021. gadā kļuvis par Spānijas čempionu, uzvarot La Liga turnīrā. Brazīlijas futbola izlases sastāvā debitējis 2019. gadā. Piedalījies 2021. gada Copa América.