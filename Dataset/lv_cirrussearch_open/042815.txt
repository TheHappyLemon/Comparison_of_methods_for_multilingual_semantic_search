Šis raksts ir par 1953. gadā dzimušu F1 pilotu. Par citām jēdziena Nakadžima nozīmēm skatīt nozīmju atdalīšanas lapu. Satoru Nakadžima (中嶋 悟; dzimis 1953. gada 23. februārī, netālu no Okazaki, Japānā) ir bijušais Formula 1 pilots un pieckārtējs Japānas F2 čempions. Viņš sāka piedalīties sacīkstēs līdz ar skolas beigšanu un vadītāja apliecības iegūšanu. Viņš F1 piedalījās 80 sacīkstēs un brauca tikai divās komandās - Lotus un Tyrrell. Viņa labākais rezultāts bija ceturtā vieta. Satoru ir arī uzstādījis ātrāko apli 1989. gada Austrālijas GP. Viņa dēls Kadzuki arī kļuva par sacīkšu pilotu un kopš 2007. gada nogales piedalās Formula 1 sacīkstēs.