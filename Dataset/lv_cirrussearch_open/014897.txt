Ketelina Ponora (rumāņu: Cătălina Ponor; dzimusi 1987. gada 20. augustā) ir rumāņu sporta vingrotāja. Piedalījusies divās Olimpiskajās spēlēs (2004, 2012). 2004. gadā Atēnās viņa kļuva par trīskārtēju čempioni (komandu sacensības, vingrojums uz baļķa, brīvās kustības), savukārt 2012. gadā Londonā izcīnīja sudrabu brīvajās kustībās un bronzu komandu sacensībās. Izcīnījusi trīs sudraba un divas bronzas medaļas Pasaules čempionātā. Eiropas čempionātā kļuvusi par septiņkārtēju čempioni (piecas reizes individuālajās sacensībās), tāpat divas reizes ieņēmusi 2. vietu un vienu reizi — 3. vietu.