Green Day ir amerikāņu pankroka grupa, dibināta 1987. gadā. Pašlaik grupā darbojas Billijs Džo Ārmstrongs (solists, ģitārists), Maiks Dirnts (basģitārists), Trē Kūls (bungas) un Džeisons Vaits (ģitāra). Līdz šim brīdim grupa ir izdevusi 11 studijas albumus, no kuriem veiksmīgākie ir 1994. gada albums Dookie, 2004. gada American Idiot un 2009. gada albums 21st Century Breakdown. Grupa savus ierakstus ir pārdevusi vairāk nekā 75 miljonos kopiju visā pasaulē, tai skaitā 23 miljoni kopiju ir pārdoti ASV. Tāpat grupa ir saņēmusi četras Grammy balvas: par labāko alternatīvo albumu (Dookie), labāko rokalbumu (American Idiot), labāko ierakstu ("Boulevard of Broken Dreams") un labāko rokalbumu (21st Century Breakdown).