Kolo Habibs Ture (Kolo Habib Touré; dzimis 1981. gada 19. martā) ir bijušais Kotdivuāras futbolists, spēlēja aizsarga pozīcijā, Kotdivuāras futbola izlases bijušais dalībnieks. Karjeru sācis Kotdivuāras klubā ASEC Mimosas. 2002. gadā sācis spēlēt Anglijā. Sākumā spēlējis Arsenal sastāvā, ar ko kļuva par Anglijas Premjerlīgas čempionu 2004. gadā, vēl vienu Premjerlīgas čempiontitulu izcīnījis Manchester City sastāvā, no 2013. gada spēlēja Liverpool. Kotdivuāras izlases sastāvā spēlējis vairākos Āfrikas Nāciju kausa turnīros, kā arī divos FIFA Pasaules kausa turnīros (2006, 2010). Arī viņa brālis Jaja Ture ir futbolists.