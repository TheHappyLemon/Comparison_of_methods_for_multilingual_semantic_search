Kadzujoši Miura (japāņu: 三浦 知良; dzimis 1967. gada 26. februārī) ir japāņu futbolists, bijis Japānas futbola izlases dalībnieks. Miuram pieder rekordi kā vecākajam vārtu guvējam J-League, kā futbolistam ar garāko profesionālo karjeru, un šobrīd (2023. gadā), 56 gadu vecumā, viņš ir vecākais profesionālais futbolists pasaulē. Viņš ir arī vienīgais, kurš profesionālā līmenī spēlējis piecas desmitgades (1980–2020. gadi). Arī viņa vecākais brālis Jasutoši Miura bija profesionāls futbolists.