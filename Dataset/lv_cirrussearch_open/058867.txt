Stjuarts Pīrss (angļu: Stuart Pearce, dzimis 1962. gada 25. aprīlī) ir Anglijas futbola treneris un bijušais futbolists, spēlēja aizsarga pozīcijā, bijis Anglijas futbola izlases dalībnieks. Pašlaik (2021) Pīrss ir viens no West Ham United treneriem. Kā spēlētājs, pārstāvējis Wealdstone, Coventry City, Nottingham Forest, Newcastle United, West Ham United un Manchester City. Vislabāk pazīstams no laika Nottingham Forest, kur viņš bija komandas kapteinis un kļuva par visu laiku spēlēm bagātāko kluba futbolistu. Ar Anglijas futbola izlasi piedalījies 1990. gada FIFA Pasaules kausā, kā arī 1992. un 1996. gada Eiropas čempionātā. Pēc karjeras beigām Manchester City komandas sastāvā, viņš kļuva par Kevina Kīgana palīgu klubā. 2005. gadā jau kļuvis par kluba galeno treneri. 2007. gadā kļuvis par Anglijas U21 izlases treneri, ko viņš vadīja līdz 2013. gadam. Bijis Lielbritānijas izlases treneris 2012. gada vasaras olimpiskajās spēlēs. 2012. gadā vienā mačā vadījis Anglijas futbola izlasi. No 2014. līdz 2015 vadījis Nottingham Forest. Kopš 2020. gada viņš ir viens no Deivida Moiza asistentiem West Ham United.