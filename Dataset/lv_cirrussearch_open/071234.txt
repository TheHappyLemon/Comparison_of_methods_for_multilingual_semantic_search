"Visi gali sniegā" (angļu: Cold Pursuit) ir 2019. gada spraiga sižeta trillera filma, kuras režisors ir Hanss Pēters Molands. Filmā galvenās lomas atveido Liams Nīsons, Toms Beitmens, Toms Džeksons, Emmija Rosama, Domeniks Lombardosi, Džūlija Džounsa, Džons Domans un Lora Derna. "Visi gali sniegā" ir norvēģu filmas "Iznīcināšanas kārtībā" (Kraftidioten, 2014), kuras režisors arī ir Molands, jauns ekranizējums. Filma stāsta par sniega tīrīšanas mašīnas šoferi, kurš atriebjas narkotiku kartelim par viņa dēla nogalināšanu. Filmas "Visi gali sniegā" pirmizrāde notika 2019. gada 8. februārī. Filma nopelnīja 76,3 miljonus ASV dolāru un saņēma galvenokārt pozitīvas kritiķu atsauksmes, slavējot Nīsona un Džeksona aktierspēli, spriedzes ainas un melno humoru. Tīmekļa vietnē Rotten Tomatoes filmai ir 68% vērtējums.