Fodža (itāļu: Foggia, izrunā: ['fɔdʒ:a]) ir pilsēta Itālijā, Apūlijas reģionā. Tā ir Fodžas provinces administratīvais centrs. 2012. gadā pilsētā dzīvoja 147 tūkstoši iedzīvotāju. Fodža atrodas Apūlijas līdzenuma centrālajā daļā. Ir saglabājušās daudzas lauksaimniecības tradīcijas. Neskatoties uz to, ka pilsēta 18. gadsimtā ir cietusi zemestrīcē un to stipri nopostīja arī Otrajā pasaules karā, tai ir nozīmīgs mākslas un arhitektūras mantojums.