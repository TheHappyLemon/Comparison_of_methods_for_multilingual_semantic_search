Viljams Hals Ešbijs (angļu: William Hal Ashby; dzimis 1929. gada 2. septembrī, miris 1988. gada 27. decembrī) bija amerikāņu kinorežisors un montāžists, uzskatīts par vienu no "Jaunās Holivudas" (New Hollywood) jeb "amerikāņu jaunā viļņa" pārstāvjiem. Savu karjeru sācis kā filmu montāžists, strādājot pie režisora Normana Džuisona. Bijis montāžists viņa filmai "Nakts karstumā" (1966), par ko saņēmis savu vienīgo Amerikas Kinoakadēmijas balvu kategorijā "Labākā montāža". Šajā kategorijā ticis nominēts arī par Džuisona filmu The Russians Are Coming, the Russians Are Coming (1966). 1970. gadā iznāca viņa pirmā režisētā filma, komēdijdrāma The Landlord. 1978. gadā saņēmis savu trešo Kinoakadēmijas balvas nomināciju, šoreiz kategorijā "Labākais režisors", par filmu "Atgriešanās mājās" (Coming Home, 1978), ar Džeinu Fondu un Džonu Voitu galvenajās lomās. Režisējis arī tādas pazīstamas filmas kā "Harolds un Moda" (Harold and Maude, 1971), "Pēdējā detaļa" (1973), Shampoo (1975), Bound for Glory (1976), Being There (1979) un Lookin' to Get Out (1982).