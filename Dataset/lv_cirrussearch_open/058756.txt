Hosē Santjago Kanjisaress Ruiss (spāņu: José Santiago Cañizares Ruiz, dzimis 1969. gada 18. decembrī) ir bijušais Spānijas futbolists, spēlēja vārtsarga pozīcijā, bijis Spānijas futbola izlases dalībnieks. Karjeras sākumā spēlējis Real Madrid rezerves komandās, tomēr galvenajā komandā viņš nedebitēja. 1992. gadā pievienojies Celta Vigo komandai, kur pavadīja divus gadus un arī debitēja La Liga. 1994. gadā viņš atgriezās Real Madrid. Četru gadu laikā, viņš izcīnīja divus La Liga titulus un 1998. gadā uzvarēja UEFA Čempionu līgā. 1998. gadā Kanjisaress pievienojās citai Spānijas komandai Valencia. Tur viņš uzvarēja vēl divas reizes La Liga turnīrā, ieguva Copa del Rey, UEFA kausu, UEFA Superkausu un UEFA Intertoto kausu. Savu karjeru noslēdza 2008. gadā. Spānijas futbola izlases sastāvā piedalījies 1994., 1998. un 2006. gada FIFA Pasaules kausā, kā arī 1996., 2000. un 2004. gada Eiropas čempionātā.