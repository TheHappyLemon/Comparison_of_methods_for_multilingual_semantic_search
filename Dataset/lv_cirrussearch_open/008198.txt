Jūras zvaigznes (Asteroidea), arī jūraszvaigznes (latīņu: stellae marinae), ir adatādaiņu tipa klase. Tiek lēsts, ka kopējais sugu skaits, kas pašreiz dzīvo pasaules okeānos, ir aptuveni 1600. Tās apdzīvo visus pasaules okeānus, un vislielākā sugu daudzveidība ir Klusā okeāna ziemeļu daļā. Šie dzīvnieki tiek dēvēti par "zvaigznēm", jo pēc ārējā izskata atgādina tās. Vairums sugas ir diametrā no 20 līdz 30 centimetriem, bet ir arī sugas, kuru izmēri ir tikai ap 1 cm, un ir arī sugas, kuru izmēri sasniedz 65 cm. Jūras zvaigznēm parasti ir pieci stari (var būt arī cits skaits), kas ir izvietoti ap neskaidru centrālo disku. Jūras zvaigznēm apakšējā daļā ir izklāta ar sīkiem taustekļiem un kājiņām, ar kurām tās pārvietojas. Tās palīdz arī pārvietot barību uz muti, kas atrodas jūras zvaigžņu apakšā centrālajā daļā. Vairums jūras zvaigžņu ir plēsēji, kas pārtiek no citiem bezmugurkaulniekiem.