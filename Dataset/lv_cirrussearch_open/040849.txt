Koordinātas: 55°52′28″N 26°33′2″E﻿ / ﻿55.87444°N 26.55056°E﻿ / 55.87444; 26.55056 Stadions «Celtnieks» ir daudzfunkcionāls stadions Daugavpilī, Latvijā, kas tika atklāts 1939. gadā. Tajā notiek gan futbola, gan vieglatlētikas sacensības. Stadiona ietilpība ir 1980 vietas. Stadionā savas mājas spēles aizvadīja futbola klubi Dinaburg (1996—2009) un Daugava. Kopš 2008. gada sezonas "Daugava" spēlēja savā — "Daugavas" stadionā. Stadionu sāka būvēt 1936.gadā. Kopš 1938.gada stadiona izbūvi veica 18. Daugavpils aizsargu pulks, un bija paredzēts, ka izbūve tiks pabeigta 1940.gadā. 1939.gada rudenī stadionā jau notika vieglatlētikas sacensības. Pēc okupācijas 1946. gadā stadions tika nodots sporta biedrībai "Daugava", ap 1958.gadu — Daugavpils motoveloķēžu rūpnīcas sporta apvienībai "Daugava", 1960.gadā — Daugavpils vispārējās celtniecības tresta sporta apvienībai "Celtnieks". Pēdējo reizi stadions rekonstruēts 1989. gadā, kad tika nojaukta pamata tribīne un tās vietā tika uzcelts sporta komplekss ar vairākām zālēm, peldbaseinu un viesnīcu. Rekonstrukcijas rezultātā stadiona ietilpība saruka no pieciem līdz gandrīz diviem tūkstošiem skatītāju sēdvietu. 2011. gada oktobrī stadiona laukumam UEFA programmas "Hattrick" ietvaros tika pabeigta pārbūve un ieklāts mākslīgais segums.