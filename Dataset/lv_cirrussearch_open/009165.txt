Stenforda Universitāte (angļu: Stanford University, izrunā: [stanfərd juːnɪˈvəːsɪti]), pilnais nosaukums Līlenda Stenforda jaunākā Universitāte (Leland Stanford Junior University), ir 1891. gadā dibināta uz pētniecību orientēta privāta universitāte. Tā atrodas uz 3310 ha liela zemesgabala Stenfordā, Kalifornijas štatā. Stenforda Universitāte atrodas aptuveni 32 km attālumā no Sanhosē un 60 km attālumā no Sanfrancisko. Šī tiek uzskatīta par vienu no prestižākajām universitātēm pasaulē.Pasaules universitāšu akadēmiskajā reitingā ieņem 2. vietu aiz Hārvarda Universitātes (2016).