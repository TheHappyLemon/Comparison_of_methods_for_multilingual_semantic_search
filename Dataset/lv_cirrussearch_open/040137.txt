FC Midtjylland ir Dānijas futbola klubs no Herningas un Ikastas Vidusjitlandes reģionā. Dibināts 1999. gadā, apvienojoties klubiem Ikast FS un Herning Fremad. Komanda spēlē Dānijas Superlīgā. Mājas spēles aizvada MCH Arena stadionā Herningā. Kluba futbolisti 2015. gadā pirmo reizi kļuva par Dānijas čempioniem, šo panākumu atkārtoja 2018. un 2020. gadā. Komanda ir divas reizes izcīnījusi Dānijas kausu un vēl četras reizes spēlējusi kausa izcīņas finālā.