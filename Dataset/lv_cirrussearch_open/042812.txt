Šis raksts ir par Senās Grieķijas pilsētu. Par citām jēdziena Delfi nozīmēm skatīt nozīmju atdalīšanas lapu. Delfi (grieķu: Δελφοί, Delphoi) bija pilsēta Senajā Grieķijā, Fokīdas dienvidrietumos, kas bija viens no sengrieķu reliģiskajiem centriem. Pilsētā atradās mākslas dieva Apollona templis un orākuls. Delfi atradās Parnasa kalna nogāzē, aptuveni 10 km no Korintas līča. Mūsdienās Delfi ir nozīmīga arheoloģisko izrakumu vieta. 1987. gadā tā tika iekļauta UNESCO Pasaules mantojuma sarakstā. Delfi senajiem grieķiem tika saistīti ar pasaules centru.