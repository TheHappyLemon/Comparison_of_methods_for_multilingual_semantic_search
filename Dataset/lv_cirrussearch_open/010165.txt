Norberts Eliass (vācu: Norbert Elias; dzimis 1897. gada 22. jūnijā, miris 1990. gada 1. augustā) bija ebreju izcelsmes vācu/britu sociologs. 1939. gadā sarakstījis savu galveno darbu "Par civilizācijas procesu. Socioģenētiski un psihoģenētiski pētījumi" (Über den Prozeß der Zivilisation. Soziogenetische und psychogenetische Untersuchungen), kurš gan tika plaši pamanīts un kļuva slavens tikai XX gadsimta sešdesmito gadu beigās, kad arī tika iztulkots angļu valodā. Dzimis Breslavā (tolaik Vācijā), ebreju tekstilrūpnieka ģimenē. Karoja Pirmajā pasaules karā. Pēc kara mācījās Breslavas Universitātē. XX gadsimta divdesmitajos gados darbojās kopā ar jaunajiem cionistiem Ērihu Frommu, Leo Štrausu, Geršomu Šolemu. Nacistiem pārņemot varu Vācijā, Norberts Eliass devās uz Parīzi. 1935. gadā devās uz Lielbritāniju. No 1954. līdz 1962. gadam pasniedza Lesteras Universitātē. 1965. gadā apmetās Amsterdamā, ik pa laikam pasniedzot lekcijas dažādās universitātēs. Miris 1990. gadā.