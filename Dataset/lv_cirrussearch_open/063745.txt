Roi Mata (angļu: Roi Mata) bija leģendārs Vanuatu virsaitis, viens no ietekmīgākajiem Vanuatu salās. Valdīšanas laiks bija mierīgs, tomēr Roi Matu noindēja paša brālis. Līdz pat mūsdienām salās Roi Matas vārdu cenšas neizrunāt, bet vietas, kas saistītas ar Roi Matas dzīvi, tiek uzskatītas par svētām un tās apmeklēt aizliegts. 2008. gadā trīs objektus, kas saistīti ar Roi Matas dzīvi, iekļāva UNESCO Pasaules mantojuma sarakstā ar nosaukumu Virsaiša Roi Matas valdījumi (Chief Roi Mata’s Domain). Tie ir Feles ala Lelepes salā (kur virsaitis esot nomiris), virsaiša kaps Erotokas salā (kā arī visa sala) un virsaiša rezidences atliekas Efates salā. Pasaules mantojuma objektā ietilpst arī jūras teritorija starp šiem objektiem.