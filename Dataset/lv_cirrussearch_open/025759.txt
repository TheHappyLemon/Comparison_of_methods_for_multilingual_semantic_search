Akadēmijas līcis (krievu: залив Академии) ir Ohotskas jūras līcis tās austrumu daļā Krievijas Tālajos Austrumos. Līcis pie ieejas ir ap 61 km plats, iestiepjas sauszemē par 110 km un sadalās Konstantīna, Nikolaja un Uļbanas līcī. Līča rietumu krasts piekļaujas Tuguras pussalai. Pie ieejas līcī izvietojušās Šantaru salas, un akvatoriju ap to dažkārt dēvē par Šantaru jūru. 1844.—1845. gadā līci par godu Pēterburgas Zinātņu akadēmijai savas ekspedīcijas laikā nodēvējis ceļotājs un ģeogrāfs Aleksandrs Midendorfs.