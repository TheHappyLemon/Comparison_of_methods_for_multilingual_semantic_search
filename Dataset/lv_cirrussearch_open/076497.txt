Maamme/Vårt land ir Somijas Republikas valsts himna. Somijā jau ļoti sen ir divas oficiālās valodas - somu un zviedru un daļa iedzīvotāju ir Somijas zviedri, tāpēc arī himna ir divās valodās - somu "Maamme" un zviedru "Vårt land". Himnas mūziku radijis vācietis Frederiks Paciuss (Fredrik Pacius) un vārdus sarakstījis Somijas zviedrs Johans Ludvigs Runebergs (Johan Ludvig Runeberg). Pirmo reizi tā tika atskaņota 1848. gada 13. maijā. Oriģinālie vārdi tika sarakstīti jau 1846. gadā, taču netika nodrukāti līdz pat 1848. gadam. Dzejolis bija 11 pantu garš. Daži somi labprāt vēlētos, lai Somijas valsts himna tiktu mainīta uz Somijas zviedru komponista Jana Sibēliusa Finlandia. Somijas himnas melodija tiek lietota arī Igaunijas Republikas himnā.