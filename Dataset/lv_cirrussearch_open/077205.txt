Sterļitamaka (krievu: Стерлитамак) vai Sterletamaka (baškīru: Стәрлетамаҡ) ir pilsēta Baškortostānā Krievijas Federācijā. Izvietojusies Belajas upes kreisajā krastā 121 km attālumā no Ufas. Austrumos no tās (ap 50 km) atrodas Urālu kalni. Lielākās pilsētas tuvumā ir Salavata (26 km uz dienvidiem) un Išimbaja (21 km uz dienvidaustrumiem). Trīs pilsētas - Sterļitamaka, Salavata un Išimbaja veido Sterļitamakas aglomerāciju, kurā dzīvo ap 700 000 iedzīvotāju.