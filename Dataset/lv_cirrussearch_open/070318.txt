Kolters Vols (angļu: Colter Wall; dzimis 1995. gada 27. jūnijā) ir kanādiešu dziedātājs, dziesmu autors un mūziķis. Vola mūzika, kas atpazīstama ar viņa zemo, rupjo baritona balsi un stāstošiem dziesmu vārdiem, ietver kantri, folka un vesternmūzikas stilus. 2015. gada jūnijā viņš izdeva EP Imaginary Appalachia. Viņa vārdā nosaukto debijas albumu izdeva 2017. gada maijā, bet otro albumu Songs of the Plains — 2018. gada oktobrī. Trešais albums Western Swing & Waltzes and Other Punchy Songs izdots 2020. gada augustā un ceturtais albums Little Songs izdots 2023. gada 14. jūlijā.