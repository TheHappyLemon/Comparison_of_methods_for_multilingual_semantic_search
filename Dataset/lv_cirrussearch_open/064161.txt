"Laika patruļa" (angļu: Predestination) ir 2014. gada Austrālijas zinātniskās fantastikas trillera filma, kuras režisori un scenārija autori ir brāļi Spīrigi. Filmā galvenās lomas atveido Ītans Hoks, Sāra Snūka, Noa Teilors un Madeleina Vesta. Filma ir balstīta uz 1959. gada Roberta Hainlaina īso stāstu '—All You Zombies—'. Filma stāsta par laika aģentu, kurš aptur noziegumus, pirms vēl tie ir notikuši. Pēdējā misijā viņam ir jānotver noziedznieks, kurš no viņa jau vairākas reizes ir izbēdzis. Filmas "Laika patruļa" pirmizrāde notika 2014. gada 8. martā. Filma saņēma pozitīvas kritiķu atsauksmes.