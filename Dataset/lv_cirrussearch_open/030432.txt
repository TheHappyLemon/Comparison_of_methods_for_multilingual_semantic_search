2015.—2016. gada Nacionālās basketbola asociācijas sezona bija 70. NBA sezona. Par NBA čempioniem pirmo reizi kluba vēsturē kļuva Klīvlendas "Cavaliers", kas ar 4—3 finālsērijā uzvarēja Goldensteitas "Warriors". Par finālsērijas vērtīgāko spēlētāju tika atzīts "Cavaliers" spēlētājs Lebrons Džeimss. Stefens Karijs ("Warriors") bija sezonas rezultatīvākais un sezonas vērtīgākais spēlētājs. 2015. gada NBA drafts notika 2014. gada 25. jūnijā Barclays Center Bruklinā, Ņujorkā. Ar pirmo numuru Minesotas "Timberwolves" izraudzījās Karlu Entoniju Taunsu. 65. NBA Visu zvaigžņu spēle notika Air Canada Centre arēnā Toronto, Kanādā, 2016. gada 15. februārī. Šajā sezonā Ņujorkas "Knicks" sastāvā NBA debitēja Latvijas basketbolists Kristaps Porziņģis.