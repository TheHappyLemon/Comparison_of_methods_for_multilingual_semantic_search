"Bezmiegs Sietlā" (angļu: Sleepless in Seattle) ir 1993. gada ASV romantiska kinokomēdija, kuras režisore un viena no scenārija autoriem ir Nora Efrona. Galvenās lomas filmā atveido Toms Henkss, Mega Raiena, Bills Pulmans, Ross Malingers, Gabija Hofmana un Robs Rainers. Filmas pirmizrāde notika 1993. gada 25. jūnijā. Atraitņa Sema Boldvina dēls Džona piezvana radio sarunu raidījumam, tur cenšoties atrast savam tēvam jaunu partneri.