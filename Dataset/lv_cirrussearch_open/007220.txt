Kingstauna (angļu: Kingstown, izrunā [ˈkɪŋztaʊn]) ir Sentvinsentas un Grenadīnu galvaspilsēta un galvenā osta. Pilsēta atrodas Sentvinsentas salas dienvidrietumos. Pilsēta ir daudzu Karību jūras kruīzu kuģu piestātne, tādēļ pilsētā ir attīstījusies tūrisma nozare. Caur Kingstaunas ostu tiek eksportēti banāni, marantas, kokosrieksti, batātes, jamsi, kolokāzijas, tannijas un citi tropu augļi. Kingstaunā atrodas vecākais botāniskais dārzs Karību reģionā. Tas ir dibināts 1765. gadā.