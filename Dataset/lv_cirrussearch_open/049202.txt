"Meitene vilcienā" (angļu: The Girl on the Train) ir 2016. gada trilleris, kas balstīts uz Polas Hokinsas tāda paša nosaukuma debijas romānu. Filmas režisors ir Teits Teilors. Galvenās lomas atveido Emilija Blanta, Rebeka Fērgusone, Heilija Beneta, Džastins Terū, Lūks Evanss, Elisone Dženija, Edgars Ramirezs un Līza Kudrova. Filmas pirmizrāde notika 2016. gada 20. septembrī Londonā.