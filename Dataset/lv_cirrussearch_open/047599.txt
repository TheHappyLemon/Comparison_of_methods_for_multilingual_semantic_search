"Cīsiņu klubs" (angļu: Sausage Party) ir 2016. gada komēdija, kuras režisori ir Konrāds Vernons un Gregs Tīrnens. Galvenās lomas filmā ierunājuši Sets Rogens, Džona Hills, Bills Heiders, Maikls Sera, Džeimss Franko, Denijs Makbraids un Pols Rads. Filmas pirmizrāde notika 2016. gada 14. martā South by Southwest festivālā. Filmas galvenais varonis ir antropomorfs cīsiņš Frenks, kas cenšas atklāt patiesību par eksistenci un dodas ceļojumā ar saviem draugiem. Tajā pašā laikā Frenkam jāstājas pretī savam ienaidniekam, psihopātiskam sieviešu higiēnas līdzeklim, kas cenšas nogalināt Frenku un viņa draugus.