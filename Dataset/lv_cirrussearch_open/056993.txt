Tims Jūdžins Skots (angļu: Timothy Eugene Scott, dzimis 1965. gada 19. septembrī) ir Amerikas Savienoto Valstu politiķis, pārstāv ASV Republikānisko partiju. Kopš 2013. gada ir ASV senators, pārstāvot Dienvidkarolīnas štatu, kad viņu šajā amatā iecēla Dienvidkarolīnas gubernatore Nikija Heilija. Pirms kļūšanas par ASV senatoru Skots bija ASV pārstāvju palātas deputāts, no 2011. gada līdz 2013. gadam pārstāvot Dienvidkarolīnas 1. kongresa apgabalu. Pašlaik Skots ir viens no trijiem afroamerikāņiem ASV Senātā, pārējiem diviem esot Korijam Bukeram un Rafaelam Vornokam. Dzimis Ziemeļčārlstonā, Dienvidkarolīnas štatā, Skots ir absolvējis Čārlstonas Dienvidu Universitāti, no kuras 1988. gadā saņēma bakalaura grādu politiskajās zinātnēs. Pēc universitātes absolvēšanas Skots atvēra savu apdrošināšanas aģentūru Tim Scott Allstate, kurā pats strādāja par finanšu konsultantu. 1995. gadā Skots tika ievēlēts Čārlstonas pilsētas valdē, saņemot 80% balsu. Viņš kļuva par pirmo afroamerikāņu republikāni, kurš tika jebkāda veida politiskajā amatā Dienvidkarolīnā, kopš 19. gadsimta beigām. 2008. gadā Skots tika ievēlēts Dienvidkarolīnas Pārstāvju palātā, pārstāvot, Dienvidkarolīnas 117. apgabalu. 2010. gadā T. Skots kandidēja uz Dienvidkarolīnas 1. kongresa apgabala pārstāvja amatu. Skots uzvarēja pār Demokrātiskās partijas oponentu Benu Freizeru, saņemot 65% balsu. 2013. gadā tobrīdējā Dienvidkarolīnas gubernatore Nikija Heilija Skotu iecēla par pagaidu ASV Senatoru, kad iepriekšējais ASV Senators, kurš pārstāvēja Dienvidkarolīnu atkāpās no amata. 2016. gadā viņš tika pārvēlēts amatā, pārspējot Demokrātiskās partijas oponentu Tomasu Diksonu. 2017. gadā Skots bija viens no 22 ASV Senatoriem, kuri parakstīja vēstuli, kas mudināja tobrīdējo ASV Prezidentu Donaldu Trampu pamest Parīzes klimata nolīgumu.