"Lapsu medības" (angļu: Foxcatcher) ir 2014. gada amerikāņu biogrāfiskā drāma, kuras režisors ir Benets Millers. Filma ir balstīta uz patiesiem notikumiem, tā stāsta par multimiljonāru Diponu un diviem brāļiem, profesionāliem cīkstoņiem, Marku un Deivu Šulciem. Filma "Lapsu medības" Kannu kinofestivālā tika nominēta "Palmas zaram", savukārt Benets Millers ieguva balvu nominācijā "Labākais režisors". Filma tika nominēta trim Zelta globusa balvām, tostarp arī kā "Labākā filma". 87. Kinoakadēmijas balvai filma tika izvirzīta piecās nominācijās, tajā skaitā Stīvs Karels kā "Labākais aktieris galvenajā lomā", Marks Rafalo kā "Labākais aktieris otrā plāna lomā" un Benets Millers kā "Labākais režisors". Šī ir pirmā filma kopš 2008. gada, kas izvirzīta "Labākā režisora" nominācijai, bet nav izvirzīta kā "Labākā filma".