Šellija Aleksisa Divāla (angļu: Shelley Alexis Duvall, dzimusi 1949. gada 7. jūlijā) ir bijusī amerikāņu aktrise, producente, rakstniece un dziedātāja. Divāla uzsāka aktrises karjeru 1970. gados, filmējoties Roberta Oltmena filmās Brewster McCloud (1970), McCabe & Mrs. Miller (1971), Thieves Like Us (1974), "Našvila" (1975) un 3 Women (1977), "Papaijs" (1980). Par lomu filmā 3 Women saņēma Kannu kinofestivāla balvu "Labākā aktrise", kā arī BAFTA kino balvas nomināciju. Filmējusies arī tādās pazīstamās filmās, kā Vudija Allena filmā "Enija Hola" (1977), Stenlija Kubrika filmā "Mirdzums" (1980) un Terija Giljama filmā "Laika bandīti" (1981). Kā producente divas reizes (kopā ar kolēģiem) nominēta Emmy balvai par TV seriāliem Tall Tales & Legends (1988) un Shelley Duvall's Bedtime Stories (1992).