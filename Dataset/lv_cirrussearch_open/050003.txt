Mēles kauls (os hyoideum) ir nepāra, cilvēka galvaskausa sejas daļas kauls, tas atrodas kakla daļā un pie galvaskausa piestiprinās ar saišu palīdzību. Tas ir vienīgais kauls cilvēka skeletā, kas tieši nesavienojas ne ar vienu citu skeleta kaulu. Mēles kaulam ir pakavveida forma un tas atrodas zem apakšžokļa balsenes vairogskrimšļa. Kaulam ir ķermenis (corpus) un divi pāri ragu — mazais rags (cornu minus) un lielais rags (cornu majus). Pie mēles kaula piestiprinās mēles un kakla daļas muskuļi.