1968.—1969. gada Nacionālās basketbola asociācijas sezona bija 23. NBA sezona. Šajā sezonā piedalījās 14 komandas (visas no ASV). Par NBA čempioniem kļuva Bostonas "Celtics" spēlētāji, kas septiņu spēļu finālsērijā pieveica Losandželosas "Lakers" ar 4—3. Finālsērija ilga no 23. aprīļa līdz 5. maijam. Par regulārās sezonas vērtīgāko spēlētāju tika atzīts Vess Anselds ("Bullets"), Džerijs Vests ("Lakers") bija finālsērijas vērtīgākais spēlētājs, savukārt Elvins Hejess ("Rockets") bija sezonas rezultatīvākais spēlētājs. 1968. gada NBA drafts notika 1968. gada 3. aprīlī (pirmā kārta; pārējās kārtas notika 8. maijā), tajā Sandjego "Rockets" ar pirmo numuru izvēlējās Elvinu Hejesu. 19. NBA Visu zvaigžņu spēle notika Baltimore Civic Center arēnā Baltimorā. Tajā Austrumu komanda uzvarēja Rietumus ar 123–112. Par spēles vērtīgāko spēlētāju tika atzīts Sinsinati "Royals" spēlētājs Oskars Robertsons.