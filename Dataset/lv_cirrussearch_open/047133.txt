"Kārtējais pirmais randiņš" (angļu: 50 First Dates) ir 2004. gada romantiska komēdija, kuras režisors ir Pīters Segals. Galvenās lomas atveido Ādams Sendlers, Drū Berimora, Robs Šneiders, Šons Astins, Bleiks Klārks un Dens Akroids. Filmas pirmizrāde notika 2004. gada 13. februārī. Henrijs Rots ir vīrietis, kurš baidās no nopietnām attiecībām līdz brīdim, kad viņš satiek Lūsiju un abi sāk tikties. Henrijs domā, ka viņš ir atradis savu sapņu meiteni, tomēr drīz vien viņš atklāj, ka Lūsijai ir īstermiņa atmiņas zudums, kā rezultātā viņa jau nākamajā dienā aizmirst, kas ir Henrijs.