Zara (arī ZARA) ir starptautiska spāņu apģērbu veikalu ķēde, kas pieder pasaules lielākajam modes uzņēmumam Inditex. Visā pasaulē ir vairāk nekā divi tūkstoši Zara veikali, kas darbojas 88 valstīs, piecos kontinentos. Zara veikalos tiek pārdoti gan vīriešu un sieviešu apģērbi, gan apavi. Ir arī modes līnija bērniem, kuru drēbes bieži pārdod atsevišķos veikalos — Zara Kids. Aktīvās atpūtas un interjera detaļas salons nosaukts par Zara Home. Uzņēmumu dibināja spāņu uzņēmējs Amancio Ortega, kurš ir bagātākais cilvēks Spānijā un, pēc 2014. gada Forbes informācijas, ir trešais bagātākais cilvēks pasaulē. Zara modes pasaulē ir slavena ar savām neparastajām mārketinga idejām un inovācijām, kā arī bieži nosaukta par vienu no veiksmīgākajām modes kompānijām pasaulē.