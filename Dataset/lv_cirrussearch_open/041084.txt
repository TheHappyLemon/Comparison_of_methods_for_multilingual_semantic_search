Masaji ir viena no nilotu etniskajām grupām Āfrikas austrumos. Tie galvenokārt dzīvo savannā, Kenijas dienvidos un Tanzānijas ziemeļos. Masaju kopskaits tiek lēsts ap 1,6–1,7 miljoniem. Gandrīz visi masaji runā masaju valodā, kas ir Nīlas–Sahāras saimes valoda, kā arī lieto Kenijas un Tranzānijas oficiālās valodas — angļu valodu un svahili. Masaji piekopj daļēju klejotāju dzīvesstilu, viņi galvenokārt ir lopkopji.