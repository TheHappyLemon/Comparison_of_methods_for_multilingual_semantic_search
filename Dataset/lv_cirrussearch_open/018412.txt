Volfgangs Dārziņš (dzimis 1906. gada 25. septembrī vai pēc citiem avotiem 25. novembrī, miris 1962. gada 24. jūnijā) bija latviešu komponists, pianists un mūzikas kritiķis. Pazīstams ar folkloras pārtveri profesionālajā mūzikā, apdarinājis 200 latviešu tautas dziesmas solo balsij un klavierēm. Tautas mūzikas skaņkārtu un metrikas īpatnības ir organiski iekausējis sava laika modernajās koncertmūzikas formās.