Maikls Kormaks Ņūels (angļu: Michael Cormac Newell; dzimis 1942. gada 28. martā) ir angļu kinorežisors un producents. Ņūels saņēmis BAFTA kino balvu kategorijā "Labākais režisors" par filmu "Četras kāzas un vienas bēres" (1994). Režisējis arī tādas filmas kā "Donijs Brasko" (1997), "Vadot lidojumus" (Pushing Tin, 1999), "Monas Lizas smaids" (2003), "Harijs Poters un Uguns biķeris" (2005), Love in the Time of Cholera (2007), "Persijas Princis: Laika smiltis" (Prince of Persia: The Sands of Time, 2010), "Lielās cerības" (2012) un "Gērnsijas Literatūras un tupeņmizu pīrāga biedrība" (The Guernsey Literary and Potato Peel Pie Society, 2018).