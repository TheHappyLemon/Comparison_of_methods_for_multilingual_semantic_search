Džozefs Deivids Kīrijs (angļu: Joseph David Keery; dzimis 1992. gada 24. aprīlī) ir amerikāņu aktieris un mūziķis. Plašāku atpazīstamību ieguvis pēc Stīva Heringtona lomas Netflix zinātniskās fantastikas šausmu seriālā Stranger Things (2016—pašlaik) un pēc lomas kinokomēdijā "Brīvais" (2021). Filmējies filmā "Mollijas spēle" (2019), seriālā "Čikāga liesmās" un "Impērija". 2022. gada augustā viņš pievienojās seriāla "Fārgo" piektās sezonas aktieru sastāvam. Kīrijs darbojas kā mūziķis ar skatuves vārdu Djo.