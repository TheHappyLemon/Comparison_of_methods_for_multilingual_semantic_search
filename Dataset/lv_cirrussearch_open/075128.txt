Sansevastjana jeb Donostija (spāņu: San Sebastián; basku: Donostia) ir pilsēta Gipuskojas provincē, Basku Zemes autonomajā teritorijā, Spānijā. Tā ir Gipuskojas provinces lielākā pilsēta un administratīvais centrs. 2006. gadā pilsētā dzīvoja 183 308, bet tās aglomerācijā — 405 099 iedzīvotāju. Pilsēta ir viena no galvenajiem tūrisma centriem Basku Zemē. Sansevastjana 2016. gadā bija viena no divām Eiropas kultūras galvaspilsētām. Sansevastjana ir mājvieta futbola klubam Real Sociedad, kurš spēlē Spānijas La Liga. Pilsētas lielākais stadions, Anoeta, kalpo arī par mājvietu Francijas regbija komandai, Biarritz Olympique. Katru vasaru pilsētā notiek viendienas velobrauciens, Clásica de San Sebastián. Sansevastjana ir pazīstama arī ar savu basku virtuvi — pilsētā un tās apkārtnē milzīga restorānu koncentrācija.