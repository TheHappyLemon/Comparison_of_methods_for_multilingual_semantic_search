"Skārdnieks, drēbnieks, zaldāts, spiegs" (angļu: Tinker Tailor Soldier Spy) ir 2011. gada Apvienotās Karalistes, Vācijas un Francijas spiegu filma, kuras režisors ir Tomass Alfredsons. Galvenās lomas filmā atveido Gērijs Oldmens, Kolins Fērts, Toms Hārdijs, Džons Hērts, Tobijs Džonss, Marks Strongs un Benedikts Kamberbačs. Filmas pirmizrāde notika 2011. gada 5. septembrī Venēcijas filmu festivālā. Aukstā kara laikā spiegošanas veterāns Džordžs Smailijs ir spiests pārtraukt pensionāra dzīvi, lai atklātu padomju aģentu spiegošanas tīklu britu izlūkdienestā MI6.