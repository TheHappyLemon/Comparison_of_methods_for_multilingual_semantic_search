"Franču sakarnieks" (angļu: The French Connection) ir 1971. gada ASV asa sižeta filma, kuras režisors ir Viljams Frīdkins. Filmā galvenās lomas atveido Džīns Hekmens, Fernando Rejs, Rojs Šeiders, Tonijs Lo Bjanko un Marsels Bozufī. Filma ir balstīta uz 1969. gada Roberta Mūra tāda paša nosaukuma romānu. Filma ir par Ņujorkas policijas detektīviem Džimiju "Popaju" Doilu (Hekmens) un Badiju "Klaudiju" Ruso (Šeiders), kuri mēģina notvert ietekmīgu un bagātu heroīna kontrobandistu Alēnu Šanjēru (Rejs). "Franču sakarnieks" pirmizrāde notika 1971. gada 7. oktobrī. Filmu nominēja astoņām Amerikas Kinoakadēmijas balvām no kurām tā saņēma piecas — "Labākā filma", "Labākais režisors", "Labākais aktieris galvenajā lomā" (Hekmens), "Labākais adaptētais scenārijs" un "Labākā montāža". Filmas turpinājums — "Franču sakarnieks 2" — iznāca 1975. gadā, tajā piedaloties arī Hekmenam un Rejam. Uzskatīta par vienu no visu laiku labākajām filmām, Amerikas Kinoinstitūts "Franču sakarnieks" iekļāva savā labāko amerikāņu filmu sarakstā gan 1998. gadā, gan arī atkārtoti 2007. gadā. 2005. gadā filmu iekļāva ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filmu".