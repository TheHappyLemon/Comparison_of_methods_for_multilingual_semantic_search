Hanss Aniols (vācu: Hans Aniol; dzimis 1878. gada 12. jūnijā, miris 1945. gada 12. novembrī) bija vācu peldētājs un ūdenspolo spēlētājs. Startējis 1900. gada vasaras olimpiskajās spēlēs. 1900. gada vasaras olimpiskajās spēlēs Parīzē viņš startēja gan peldēšanas, gan ūdenspolo sacensībās. Ūdenspolo turnīrā viņš bija komandas Berlīniešu peldēšanas klubs biedrs. Komanda pirmās kārtas mačā zaudēja Francijas komandai — Pupilles de Neptune de Lille #2. Savukārt peldēšanā viņš startēja zemūdens peldēšanas disciplīnā, kur izcīnīja 6. vietu.