Šis raksts ir par Uāzas pieteku. Par Ēna skatīt rakstu Ēna (nozīmju atdalīšana). Ēna (franču: Aisne) ir 355 kilometrus gara Uāzas labā krasta pieteka Francijas ziemeļos. Sākas Argonas augstienē. Augštecē tek uz ziemeļrietumiem, vidustecē pagriežas uz rietumiem. Ietek Uāzā pie Kompjeņas. Lielākā pieteka — Vela. Ardēnu kanāls savieno Ēnu ar Māsu. Upes krastos atrodas Sentmeneūla, Vuzjē, Retela, Suasona, Kompjeņa. 57. gadā pirms mūsu ēras pie upes notika Aksonas kauja, kurā romieši Jūlija Cēzara vadībā sakāva Galbas komandētos belgus. Pirmā pasaules kara laikā upes apkaimē notika vairākas smagas kaujas — Pirmā Ēnas kauja (1914. gada septembrī), Otrā Ēnas kauja (1917. gada aprīlī/maijā) un Trešā Ēnas kauja (1918. gada maijā/jūnijā).