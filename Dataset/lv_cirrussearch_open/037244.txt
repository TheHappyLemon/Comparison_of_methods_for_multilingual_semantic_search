Vīķu apakšdzimta (Alburninae) ir viena no karpu dzimtas (Cyprinidae) apakšdzimtām, kas apvieno 82 saldūdens zivju sugas un kas tiek iedalītas 4 ģintīs. Tās mājo Eiropā un Āzijā, vairākas sugas abos kontinentos, bet lielākā sugu dažādība sastopama Āzijā. Lielākā ģints šajā apakšdzimtā ir vīķes (Alburnus), kas apvieno 46 saldūdens zivju sugas, bet mazākā līdaksalates (Aspiolucius), kurā ir tikai viena suga.