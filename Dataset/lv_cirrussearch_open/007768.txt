Francijas futbola izlase ir nacionālā futbola komanda, kas pārstāv Franciju starptautiskās futbola sacensībās. Francijas futbola izlasi pārvalda Francijas Futbola federācija. Izlase ir divas reizes uzvarējusi FIFA Pasaules kausa izcīņā. Pirmoreiz tas izdevās 1998. gadā, kad Pasaules kauss norisinājās tieši Francijā. Otro titulu izcīnīja 2018. gadā Krievijā. 2006. gada Pasaules kausa izcīņā Francijas izlase kļuva par vicečempioniem, finālā piekāpjoties Itālijai. Francijas izlase ir arī divkārtēja Eiropas čempione, uzvarot 1984. un 2000. gadā.