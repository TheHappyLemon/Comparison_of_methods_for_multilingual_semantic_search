Trajans Dells (grieķu: Τραϊανός Δέλλας, dzimis 1976. gada 31. janvārī) ir Grieķijas futbola treneris un bijušais futbolists, spēlējis aizsarga pozīcijā, bijis Grieķijas futbola izlases dalībnieks. Savas karjeras laikā pārstāvējis vairākus Grieķijas klubus, vislielākos panākumus gūstot ar AEK Athens komandu, ar kuru viņš izcīnīja divus Grieķijas kausus. Spēlējis arī Anglijas komandā Sheffield United, Itālijas komandās Perugia un Roma, kā arī Kipras komandā Anorthosis Famagusta. Ar Grieķijas futbola izlasi 2004. gadā izcīnījis Eiropas čempionāta titulu. Dells guva izšķirošos vārtus 2004. gada Eiropas čempionāta pusfināla spēlē pret Čehiju, to izdarot papildlaika pirmajā puslaikā. Tie ir arī vienīgie sudraba vārti kādā no starptautiskajām spēlēm.