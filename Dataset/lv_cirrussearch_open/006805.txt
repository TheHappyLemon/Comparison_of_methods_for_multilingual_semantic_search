Perudža (itāļu: Perugia) ir pilsēta Itālijā, Umbrijas reģiona centrs, kā arī Perudžas provinces administratīvais centrs. Tā atrodas netālu no Tibras. Perudžas simbols ir grifs, kura motīvu var redzēt vairākās pilsētas celtnēs. Tas ir ievērojama mākslinieciskais Itālijas centrs. Ievērojamais gleznotājs Pjetro Vanuči, kura iesauka ir Perudžino, ir nācis no pilsētas, kas atrodas netālu no Perudžas. Astoņas viņa gleznas ir atrodamas Umbrijas nacionālajā galerijā. Viņa skolēns Rafaēls bija viens no ievērojamākajiem Renesanses māksliniekiem. Vēl Perudžā dzīvoja slavenais gleznotājs Pinturikjo, kā arī iespējams vislavenākais arhitekts, kurš ir dzīvojis Perudžā, Galeaco Alesi. Pilsēta pirmoreiz tikusi pieminēta ap 310.—309. gadu p.m.ē. Pilsētā katra gada oktobrī notiek šokolādes festivāls, pilsētā ražotā šokolāde ir slavena visā valstī.