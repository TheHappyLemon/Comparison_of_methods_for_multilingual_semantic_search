Udo Kīrs (vācu: Udo Kier, dzimis 1944. gada 14. oktobrī kā Udo Kīrspe (Udo Kierspe)) ir Vācijas aktieris, piedalījies vairāk nekā 220 filmās gan Vācijā, gan ASV. Sadarbojies ar vairākiem pasaulslaveniem režisoriem, kā Larsu fon Trīru, Gasu Van Santu, Verneru Hercogu, Raineru Verneru Fasbinderu, Dario Ardžento un Aleksandru Painu. Pazīstamākās filmas, kurās Kīrs ir piedalījies ir "Nopūtas" (1977), "Eiropa" (1991), "Mans personīgais Aidaho" (My Own Private Idaho, 1991), "Eiss Ventura: Zvēru detektīvs" (1994), "Šķeļot viļņus" (Breaking the Waves, 1996), "Armagedons" (1998), "Asmens" (1998), "Dejotāja tumsā" (Dancer in the Dark, 2000), "Dogvila" (2003), "Melanholija" (2011), "Nimfomāne" (Nymphomaniac, 2013), American Animals (2018), "Nolīdzināt līdz ar zemi" (2018) un Bacurau (2019).