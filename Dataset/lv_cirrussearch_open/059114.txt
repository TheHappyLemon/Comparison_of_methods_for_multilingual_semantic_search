Ūdens motosports bija viens no sporta veidiem, kas tika aizvadīts 1900. gada vasaras olimpiskajās spēlēs Parīze. Sacensības notika 1900. gada 23. un 24. jūnijā, Sēnas upes baseinā, Aržantejā. Ūdens motosportā startēja 49 sportisti, visi Francijas pārstāvji. Laivas pēc to garuma bija iedalītas četrās kategorijās. Nākamā reize, kad ūdens motosports bija iekļauts olimpisko spēļu programmā bija 1908. gads, kad tās notika Londonā. Starptautiskā Olimpiskā komiteja šobrīd neatzīst ūdens motosportu kā oficiālo sporta veidu olimpisko spēļu programmā.