Dimanta līga ir ikgadēja vieglatlētikas sacensību sērija, kas notiek kopš 2010. gada. To organizē Starptautiskā vieglatlētikas federācija (International Association of Athletics Federations). Dimanta līga aizstāja no 1998. līdz 2009. gadam notikušās IAAF Zelta līgas sacensības. Atšķirībā no Zelta līgas sacensībām, kas notika Eiropā, Dimanta līgas sacensības notiek arī ārpus Eiropas — Āzijā, Ziemeļamerikā. Katra no 32 disciplīnām (16 vīriešiem un 16 sievietēm) katru gadu notiek septiņas reizes. Katra posma trīs labākie saņem punktus (sezonas finālsacensībās iegūtie punkti dubultojas). Sezonā uzvar sportists, kas ieguvis visvairāk punktu. 2016. gada sezonā par sezonas kopvērtējuma uzvarētāju šķēpa mešanā sievietēm kļuva latviete Madara Palameika.