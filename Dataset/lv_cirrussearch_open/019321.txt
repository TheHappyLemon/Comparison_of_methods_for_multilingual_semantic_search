Bardiani–CSF–Faizanè (UCI komandas kods: BCF) ir profesionāla kontinentālā šosejas riteņbraukšanas komanda, kura ir reģistrēta Itālijā un piedalās UCI Continental Circuits sacensībās un ar ielūgumiem arī atsevišķās UCI ProTour sacensībās. Komandu pārvalda Bruno Reverberi ar sporta direktoriem Fabiano Fontanelli un Roberto Reverberi. Reverberi komandu ir vadījis kopš 1982. gada, kad tā tika izveidota ar nosaukumu Termolan. Komandas sponsori laika gaitā ir mainījušies, 1990. gados to sponsorēja Navigare ar komandas nosaukumu Italbonifica-Navigare. Šībrīža galvenais sponsors, Bardiani Valvole komandai tika piesaistīts 2013. gadā, bet pirms tam to sponsorēja CSF Group (2008–12) un Ceramica Panaria (2000–2007).