Igaunijas karogs tika pieņemts 1990. gada 7. augustā, tieši tāds pats karogs tika lietots arī no 1918. līdz 1940. gadam. Pirmoreiz tas izmantots 1884. gadā kā Tērbatas Universitātes Igauņu studentu vienības (Eesti Üliõpilaste Selts) karogs, izmantojot 1881. gadā pieņemtās krāsas. Zilā karoga krāsa apzīmē Igaunijas debesis, ezerus un jūru, kā arī simbolizē lojalitāti nacionālistu idejām, melnā apzīmē Igaunijas zemi, bet baltā cilvēku tieksmi pēc prieka un gaismas. Karoga proporcija 7:11. Pirmais karoga eksemplārs šobrīd glabājas Igaunijas Nacionālajā muzejā Tartu.