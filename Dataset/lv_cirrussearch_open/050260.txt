Sony Pictures Entertainment Inc. (zināma arī kā Sony Pictures un saīsināti SPE) ir ASV izklaides kompānija, kas producē, veido un dažādās platformās izplata filmētos izklaides materiālus (kinofilmas, televīzijas raidījumus un ierakstītus video). Caur starpholdinga kompāniju Sony Film Holding Inc., tā darbojas kā Sony Entertainment Inc. meitas uzņēmums, kas pilnībā pieder Tokijā bāzētajam multinacionālajam tehnoloģiju un mediju konglomerātam Sony Corporation. Kompānija atrodas Kalversitijā, Kalifornijā. Tās ieņēmumi 2017. fiskālajā gadā (no 2017. gada aprīļa līdz 2018. gada martam) bija 9,133 miljardi ASV dolāru. SPE ir Lielā piecinieka un Amerikas Kinokompāniju asociācijas (MPAA) locekle. Sony Pictures pieder tādas filmu sērijas kā The Karate Kid, "Spoku mednieki", "Zirnekļcilvēks", "Džumandži", "Mazais Stjuarts", "Vīri melnā", "Tumsas pasaule", "Roberts Lengdons", "Smurfi" (kopā ar Pejo), "Snaiperis", "Viesnīca "Transilvānija"", "Mākoņains, gaidāms kotlešu lietus" un daudzas citas.