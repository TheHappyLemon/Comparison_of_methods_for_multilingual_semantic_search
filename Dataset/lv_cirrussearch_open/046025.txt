Jervas pagasts (igauņu: Järva vald) ir viena no 3 Igaunijas Jervas apriņķa pašvaldībām tā austrumu daļā. Izveidots 2017. gada teritoriālās reformas gaitā, apvienojot Albu, Amblas, Imaveres, Jerve-Jāni, Karedas un Koigi pagastus. Pagastā ietilpst 1 pilsētciemats (Jerva-Jāni), 4 lielciemi (Ambla, Aravete, Keravete, Pētri) un 74 ciemi. Ziemeļaustrumos tas robežojas ar Rietumviru apriņķa Tapas pagastu, austrumos ar Veike-Mārjas pagastu, dienvidaustrumos - ar Jegevas apriņķa Jegevas pagastu un Peltsamā pagastu, dienvidos - ar Viljandi apriņķa Pehja-Sakalas pagastu, dienvidrietumos - ar Jervas apriņķa Tiri pagastu, rietumos - ar Paides pilsētas pašvaldību un Harju apriņķa Kozes pagastu, bet ziemeļrietumos - ar Anijas pagastu.