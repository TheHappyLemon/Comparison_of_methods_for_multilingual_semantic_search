Sanbernardino šaurums (filipīniešu: Kipot ng San Bernardino, angļu: San Bernardino Strait, varaju: Suláng san San Bernardino) ir ap 35 km garš un šaurākajā vietā ap 17 km plats jūras šaurums Filipīnu arhipelāgā, kas savieno Samaras jūru dienvidrietumos ar Klusā okeāna Filipīnu jūru ziemeļaustrumos un atdala Visaju arhipelāga Samaras salu dienvidaustrumos no Lusonas salas Bikolas pussalas ziemeļrietumos. Šaurumā vairākas salas, zīmīgākās no kurām ir Sanbernardino salas pie ziemeļaustrumu ieejas, no kurām šaurums ieguvis savu nosaukumu. Lielākās pilsētas šauruma krastos ir Matnoga Lusonā un Allena Samarā.