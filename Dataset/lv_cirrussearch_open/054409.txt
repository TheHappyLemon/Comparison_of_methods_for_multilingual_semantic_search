Ļapis Trubeckoj (krievu: Ляпис Трубецкой, baltkrievu: Ляпіс Трубяцкі) ir baltkrievu rokgrupa. Dibināta 1989. gada septembrī, tās nosaukums cēlies no Iļjas Ilfa un Jevgeņija Petrova romāna "Divpadsmit krēsli" tēla Ņikifora Ļapisa-Trubeckoja vārda. Visu pastāvēšanas laiku grupas līderis bija Sjarhejs Mihaloks. Ieguva RAMP, Рок-коронация, Чартова дюжина, Степной волк, ZD Awards, Ultra-Music Awards balvas. 2014. gada 17. martā grupas līderis Sjarhejs Mihaloks paziņoja, ka grupa tiks izformēta. 2014. gada 31. augustā tā beidza pastāvēt. 2022. gadā, sākoties Krievijas iebrukumam Ukrainā, grupa atjaunoja savu darbību un nospēlēja labdarības koncertus vairākās Eiropas valstīs.