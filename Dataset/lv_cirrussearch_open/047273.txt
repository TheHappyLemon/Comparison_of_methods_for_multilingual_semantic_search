"Hokuss pokuss" (angļu: Hocus Pocus) ir 1993. gada šausmu komēdija, kuras režisors ir Kenijs Ortega. Galvenās lomas Bete Midlere, Sāra Džesika Pārkere, Keitija Nadžimija, Omri Kacs, Tora Birča, Vinesa Šo un Džeisons Mārsdens. Filmas pirmizrāde notika 1993. gada 16. jūlijā. Makss Denisons nesen kopā ar ģimeni pārcēlies no Losandželosas uz Salemu. Halovīna dienā viņš nejauši atdzīvina trīs raganas, kurām 17. gadsimtā tika izpildīts nāvessods. Nu Maksam kopā ar savu simpātiju Elisonu jācenšas no raganām tikt vaļā, pirms viņas nav piepildījušas savu plānu un izsūkušas visu Salemas bērnu dvēseles.