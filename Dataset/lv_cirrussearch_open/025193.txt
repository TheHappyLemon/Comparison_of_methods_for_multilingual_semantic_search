1935. gada Vuelta a España bija pirmā reize, kad notika šīs šosejas riteņbraukšanas sacensības. Tās sākās 1935. gada 29. aprīlī un noslēdzās 15. maijā, sastāvēja no 14 posmiem un 3425 km kopējās distances. Uzvarētāja vidējais ātrums bija 28,54 km/h. Vuelta sākās un noslēdzās Madridē. Sacensībās piedalījās 50 braucēji, ieskaitot 32 Spānijas pārstāvjus, 29 sasniedza finišu. Tika apgalvots, ka laika apstākļi (lietains un auksts) devuši priekšrocības Beļģijas braucējiem. Beļģijas pārstāvis Gistāfs Delors trešajā posmā pārņēma līdera krekliņu ar deviņu minūšu pārsvaru. Deloram izaicinājumu meta Mariano Kanjardo. Tomēr trīspadsmitajā posmā Kanjardo krita un zaudēja piecas minūtes. Pēdējā posmā ar finišu Madridē Delors pierādīja savu pārākumu, uzbrūkot un gūstot uzvaru gan posmā, gan kopvērtējumā.