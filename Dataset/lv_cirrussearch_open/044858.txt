"Revolūcijas ceļš" (angļu: Revolutionary Road) ir 2008. gada ASV romantiska drāma, kuras režisors un viens no producentiem ir Sems Mendess. Galvenās lomas atveido Leonardo Di Kaprio, Keita Vinsleta, Maikls Šenons, Ketrīna Hāna, Deivids Harbors un Ketija Beitsa. Filmas pirmizrāde notika 2008. gada 15. decembrī ASV. Jauns pāris, kas 20. gadsimta 50. gadu vidū dzīvo Konektikutas priekšpilsētā, cīnās ar savām personīgajām problēmām, tajā pašā laikā cenšoties audzināt savus divus bērnus.