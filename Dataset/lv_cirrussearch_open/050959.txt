Ričards Makejs Rortijs (angļu: Richard McKay Rorty; 1931. gada 4. oktobrī — 2007. gada 8. jūnijā) bija amerikāņu filozofs, kura ieguldījums "jaunā pragmatismā" pieder pie visvairāk apspriestā un pretrunīgi vērtētā XX gadsimta beigās un XXI gadsimta sākumā. Dzimis Ņujorkā. Māte bija teologa un sociālā gospeļa (Social Gospel) teorētiķa, teologa Valtera Raišenbuša (Walter Rauschenbusch) meita. Mācījies filozofiju Čikāgas Universitātē un Jeila Universitātē, kur, iegūstot doktora grādu, sāka strādāt. Jeila Universitātē 1979. gadā tapa darbs Philosophy and the Mirror of Nature. 1982. gadā Rortijs, uzskatot, ka vīlies filozofijas fakultātes ierobežotībā, kļuva par sociālo zinātņu profesoru Virdžīnijas Universitātē. 1998. gadā Rortijs kļuva par salīdzinošās literatūras pasniedzēju Stenforda Universitātē.