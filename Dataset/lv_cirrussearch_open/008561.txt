Šis raksts ir par departamentu. Par upi skatīt rakstu Ardēša (upe). Ardēša (franču: Ardèche) ir departaments Francijas dienvidos, Ronas-Alpu reģionā. Tas ir viens no pirmajiem 83 departamentiem, kas tika izveidoti franču revolūcijas laikā 1790. gada 4. martā. Departamenta nosaukums ir cēlies no caur departamentu plūstošās Ardēšas upes nosaukuma. Lielākās apdzīvotās vietas ir Anonē, Obenā, Giljerāna-Granža; administratīvais centrs ir Privā.