Šis raksts ir par futbola klubu. Par citām jēdziena Fenerbahçe nozīmēm skatīt nozīmju atdalīšanas lapu. Stambulas "Fenerbahçe" (turku: Fenerbahçe Spor Kulübü — Fenerbahčes sporta klubs) ir viens no spēcīgākajiem Turcijas sporta klubiem, kura bāzes vieta ir Kadikējas rajons Stambulā. Klubs dibināts 1907. gadā un visvairāk pazīstams ar futbola komandu, kas spēlē Turcijas Superlīgā. Fenerbahçe futbolisti ir 19 reizes kļuvuši par valsts čempioniem, kā arī sešas reizes izcīnījuši Turcijas kausu. Mājas spēles aizvada Šikri Saradžoglu stadionā, kura ietilpība ir 47 834 vietas. Klubā ietilpst arī vīriešu un sieviešu basketbola, volejbola un citu sporta veidu sekcijas.