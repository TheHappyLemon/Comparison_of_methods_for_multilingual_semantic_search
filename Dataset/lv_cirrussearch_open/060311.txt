Manuels Fetners (vācu: Manuel Fettner; dzimis 1985. gada 17. jūnijā Vīnē) ir austriešu tramplīnlēcējs. Viņš ir piedalījies divās olimpiskajās spēlēs (2018, 2022), 2022. gadā izcīnot sudraba medaļu sacensībās uz parastā tramplīna, kā arī ar Austrijas komandu iegūstot zelta medaļu komandu sacensībās. Tāpat Fetners ar Austrijas komandu kļuva par 2013. gada pasaules čempionu komandu sacensībās. Pasaules kausā Fetners debitēja jau 2001. gada janvārī. Pirmo pjedestālu pasaules kausā sasniedzis 2010. gada 29. decembrī Oberstdorfā izcīnot 3. vietu. Kopumā karjerā guvis 3 pjedestālus individuālajās sacensībās, kā arī 14 pjedestālus komandu sacensībās (tai skaitā 3 uzvaras).