Filozofs (sengrieķu: φιλόσοφος), sieviešu dzimtē — filozofe, ir filozofijas speciālists. Filozofi bieži tiek iedalīti pēc pārstāvētās filozofijas skolas vai kustības. Ievērojamākie apbalvojumi, kurus var saņemt filozofi, ir Kioto balva mākslā vai filozofijā, Rolfa Šoka prēmija, Avicennas balva un Berggrēna prēmija. Filozofu svētie aizstāvji ir Svētā Katrīna, Alberts Lielais, Justīns Moceklis un Akvīnas Toms. Termins "filozofs" ir senāks par terminu "filozofija" un sākotnēji tika lietots, lai apzīmētu izglītotu cilvēku vispār. Nozīmē, kādā to lietoja senatnē, to pirmo reizi pielietoja sengrieķu filozofs Pitagors.