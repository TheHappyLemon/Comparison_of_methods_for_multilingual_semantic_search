Marks Alans Rafalo (angļu: Mark Alan Ruffalo; dzimis 1967. gada 22. novembrī Kenošā, Viskonsinas štatā) ir amerikāņu aktieris, kinorežisors, kinoproducents un scenārists. Filmējies tādās filmās kā You Can Count on Me (2000), "Griezumā" (2003), "Līdzzinātājs" (2004), "Gaišo atmiņu mūžīgais starojums" (2004), "Gluži kā debesīs" (2005), "Zodiaks" (2007) un "Slēgtā sala" (2010). Pazīstams kā Brūsa Benera/Halka attēlotājs Marvel Cinematic Universe filmās "Atriebēji" (2012), "Atriebēji: Ultrona laikmets" (2015), "Tors: Ragnarjoks" (2017), "Atriebēji: Bezgalības karš" (2018), "Atriebēji: Noslēgums" (2019) un "Tumšie ūdeņi" (2019). Par lomām filmās "Bērniem viss kārtībā" (2010), "Lapsu medības" (2014) un "Uzmanības centrā" (2015) Marks Rafalo ticis nominēts Amerikas Kinoakadēmijas balvai kā labākais aktieris otrā plāna lomā. 2021. gadā viņš ieguva Zelta globusa balvu nominācijā "Labākais aktieris miniseriālā vai televīzijas filmā" par Dominika un Tomasa Bērdsiju lomu miniseriālā I Know This Much Is True. Par šo pašu lomu 2020. gadā apbalvots arī ar Emmy balvu.