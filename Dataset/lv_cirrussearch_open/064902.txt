Ūsimā (somu: Uusimaa, zviedru: Nyland — ‘Jaunā zeme’) ir viens no Somijas reģioniem valsts dienvidos Somu līča krastā, vēsturiskā Ūsimā novada teritorijā. Robežojas rietumos ar Īsto Somiju, ziemeļos — ar Kantahemi un Peijethemi, bet austrumos — ar Kimenlakso. Ūsimā ir bilingvāls reģions; 77% iedzīvotāju runā somu valodā, bet 7,6% — zviedru valodā. 2,5% iedzīvotāju runā krieviski, bet 2% — igauniski. Reģionā 26 pašvaldības, no kurām 13 ir pilsētas — Helsinki (658 864 iedzīvotāji; administratīvais centrs), Espo (297 354), Vantā (239 216), Porvo (51 135), Hivinkē (46 858), Lohja (45 995), Jervenpē (45 237), Kerava (37 244), Raseborga (27 481), Lovīsa (14 644), Kauniainena (10 401), Karkila (8717) un Hanko (7989).