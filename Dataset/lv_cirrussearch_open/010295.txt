Makenzi (angļu: Mackenzie River) ir Kanādas garākā upe. Sākas no Greitsleivleika Ziemeļrietumu Teritorijās un ieplūst pie Ziemeļu Ledus okeāna piederošajā Boforta jūrā. Pašas Makenzi upes garums ir 1738 km, bet skaitot no tās tālākās augšteces Finlijas — 4241 km (otra garākā upe Ziemeļamerikā). Eiropieši upi atklāja 18. gadsimta beigās un sākotnējais tika nosaukta par «Vilšanās upi» (Disappointment River). Upes tagadējais nosaukums dots par godu skotu ceļotājam Aleksandram Makenzijam (Alexander Mackenzie), kurš ceļoja pa upi, cerot sasniegt Kluso okeānu, bet sasniedza 1789. gada 14. jūlijā Ziemeļu Ledus okeānu.