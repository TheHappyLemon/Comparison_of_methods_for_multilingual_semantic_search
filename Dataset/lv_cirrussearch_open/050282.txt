Džons Lendiss (angļu: John Landis, dzimis 1950. gada 3. augustā) ir amerikāņu kinorežisors, scenārists, aktieris un producents. Pazīstams kā kinokomēdiju Schlock (1973), "Kentuki ceptā filma" (1977), Animal House (1978), "Brāļi Blūzi" (The Blues Brothers, 1980), An American Werewolf in London (1981), Trading Places (1983), Three Amigos (1986), "Uz Ameriku pēc princeses" (1988), "Oskars" (Oscar, 1991) un "Beverlihilsas policists 3" (1994) režisors. Režisēja arī vairākus Maikla Džeksona mūzikas klipus. Lendisa režisētā dokumentālā komēdija Mr. Warmth: The Don Rickles Project (2007) saņēma divas Emmy balvas, tai skaitā speciālo balvu par labāko varietē, mūziklu vai komēdiju viņam kā producentam (kopā ar kolēģiem producentiem).