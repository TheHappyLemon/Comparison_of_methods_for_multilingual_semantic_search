Viļņas Sv. Asīzes Franciska baznīca jeb Bernardiešu baznīca (lietuviešu: Vilniaus šv. Pranciškaus Asyžiečio bažnyčia / Vilniaus Bernardinų bažnyčia) ir 16. gadsimta Romas katoļu dievnams, kas atrodas Lietuvas galvaspilsētas Viļņas vecpilsētā. Baznīca ir nacionālas nozīmes Lietuvas valsts kultūras piemineklis (unikālais kods — 17311). Veido vienotu ansambli ar Annas baznīcu. Ievērojams gotikas stila piemineklis, pārbūvēs ieguvis renesanses un baroka iezīmes. 1469. gadā bernardieši uzcēla pirmo, koka baznīcu un ierīkoja šeit klosteri. Gadsimta beigās uzcēla mūra baznīcu. 16. gadsimtā to pārbūvēja Gdaņskas meistara Mihaela Enkingera (Michael Enkinger/Mykolas Enkingeris) vadībā. 16. gadsimtā baznīca iekļāvās Viļņas pilsētas aizsardzības mūru kompleksā, tāpēc sienās izbūvēja šaujamlūkas. Vēlākajos gados baznīca vairākkārt pārbūvēta. 1864. gadā klosteri slēdza un baznīca kļuva par draudzes baznīcu. PSRS okupācijas gados baznīca bija nodota Valsts Mākslas institūta rīcībā. 1994. gadā to atdeva franciskāņu ordenim. Annas (priekšplānā) un Franciska baznīcas