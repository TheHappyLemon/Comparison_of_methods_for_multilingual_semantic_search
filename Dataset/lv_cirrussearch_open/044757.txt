Skaties arī jēdzienu ar līdzīgu nosaukumu: Cilvēks uz mēness. "Cilvēks uz Mēness" (angļu: Man on the Moon) ir 1999. gada ASV biogrāfiska komēdija, kuras režisors ir Milošs Formans. Galvenās lomas atveido Džims Kerijs, Denijs DeVito, Kortnija Lava un Pols Džamati. Filmas pirmizrāde notika 1999. gada 22. decembrī. Filmā tiek apskatīta komiķa Endija Kaufmana dzīve, sākot ar viņa bērnību. Filmā liela uzmanība tiek pievērsta jokiem, ar kuriem Kaufmans bija slavens, it īpaši konfliktam ar cīkstoni Džeriju Loleru, kā arī dziedātāja Tonija Kliftona atveidošanai.