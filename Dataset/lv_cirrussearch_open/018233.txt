Andrē Greipels (vācu: André Greipel; dzimis 1982. gada 16. jūlijā Rostokā, Austrumvācijā) ir bijušais Vācijas šosejas riteņbraucējs. Greipels bija sprinteris, viens no sava laika uzvarām bagātākajiem braucējiem. Lielākie viņa panākumi iekļauj uzvaras Lielo tūru posmos: 11 posmi Tour de France, 4 posmi Vuelta a España un 7 posmi Giro d'Italia. Viņš ir uzvarējis arī klasiskajās Paris–Bourges sacensībās un divreiz Austrālijas sacensību Tour Down Under kopvērtējumā, 2008. un 2010. gadā. 2015. gadā viņš uzvarēja Vattenfall Cyclassics viendienas sacensībās. 2019. gadā pārstāvēja Francijas profesionālo kontinentālo komandu Arkéa–Samsic. Pirms 2020. gada sezonas pievienojās Israel–Start Up Nation komandai. 2021. gada jūlijā paziņoja, ka sezonas beigās beigs sportista karjeru. Karjeru noslēdza ar 10. vietu Sparkassen Münsterland Giro sacensībās.