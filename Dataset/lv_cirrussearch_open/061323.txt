Suleimans Bamba (franču: Souleymane Bamba, dzimis 1985. gada 13. janvārī) ir bijušais Kotdivuāras futbolists, spēlēja aizsarga pozīcijā, bijis Kotdivuāras futbola izlases dalībnieks. Savu karjeru sācis Francijas komandā Paris Saint-Germain. Vēlāk pārcēlies uz Skotiju, kur spēlējis Dunfermline Athletic un Hibernian. 2011. gadā pievienojies Anglijas komandai Leicester City. Vēlāk spēlējis Turcijas komandā Trabzonspor un Itālijas komandā Palermo. 2015. gadā atgriezies Anglijā un pievienojies Leeds United, kur kļuvis par komandas kapteini. 2016. gadā pievienojies Cardiff City, palīdzot komandai jau pirmajā sezonā iekļūt Anglijas Premjerlīgā. Pēc piecām sezonām Cardiff City, Bamba pievienojās Middlesbrough. Kotdivuāras futbola izlases sastāvā debitējis 2008. gadā. Piedalījies 2010. un 2014. gada FIFA Pasaules kausā, kā arī 2008. gada vasaras olimpiskajās spēlēs.