Kosmins Mariuss Kontra (rumāņu: Cosmin Marius Contra; dzimis 1975. gada 15. decembrī Timišoarā, Rumānijā) ir rumāņu futbola treneris un bijušais futbolists. Spēlējis gan aizsarga, gan pussarga pozīcijā, bijis Rumānijas futbola izlases dalībnieks. No 2017. līdz 2019. gadam bija Rumānijas izlases galvenais treneris. Kopš 2023. gada Kontra ir Saūda Arābijas profesionālās līgas komandas Damac galvenais treneris.