„Mana tēvzeme, mana laime un prieks” (igauņu: Mu isamaa, mu õnn ja rõõm) ir Igaunijas Republikas valsts himna, kuras vārdu autors ir Johans Voldemārs Jansens (1819—1890), bet mūzikas autors — Fredriks Paciuss (Fredrik Pacius; 1809—1891). Tās melodija ar atšķirīgu tempu izmantota arī Somijas himnā. Pirmo reizi dziesma izpildīta Igauņu dziesmu svētkos 1869. gadā, tai ātri vien kļūstot par igauņu tautas atmodas simbolu.