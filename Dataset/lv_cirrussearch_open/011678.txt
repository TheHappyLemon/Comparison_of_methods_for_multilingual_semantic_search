Esbjerga (dāņu: Esbjerg, IPA: [ˈɛsˌpjæɐ̯ˀ]) ir pilsēta Dānijas dienvidrietumos, osta Ziemeļjūras krastā. Ar iedzīvotāju skaitu 71 579 tā ir piektā lielākā pilsēta Dānijā. Liels transporta mezgls. Pilsēta izveidojās pie ostas, kuru Dānija sāka izbūvēt 1868. gadā pēc tam, kad Altona (tagad Hamburgas rajons), pirms tam galvenā Dānijas Ziemeļjūras osta, pārgāja Vācijas impērijas pakļautībā.