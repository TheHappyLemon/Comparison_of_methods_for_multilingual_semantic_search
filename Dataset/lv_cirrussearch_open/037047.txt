2017. gada Flandrijas tūre bija šosejas riteņbraukšanas viendienas sacensības, kuras notika 2. aprīlī. Tā bija 101. reize, kad notika Flandrijas tūres sacensības un tās bija trīspadsmitās sacensības 2017. gada UCI World Tour kalendārā. Sacensības bija Flāmu riteņbraukšanas nedēļas kulminācija. Sacensībās uzvarēja Beļģijas čempions Filips Žilbērs no Quick-Step Floors komandas, pēc atrāviena vienatnē Oude Kwaremont kāpumā un noturot pārsvaru atlikušajos 55 kilometros. Otro vietu ieņēma cits beļģis, Gregs Van Avermāts no BMC Racing Team, kurš pārspēja nīderlandiešus Niki Terpstru (Quick-Step Floors) un Dilanu van Bārli no Cannondale–Drapac triju dalībnieku sprintā par vietu uz pjedestāla.