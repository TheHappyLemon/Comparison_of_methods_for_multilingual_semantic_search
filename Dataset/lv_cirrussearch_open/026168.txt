Karls Pīrsons (angļu: Karl (Carl) Pearson; dzimis 1857. gada 27. martā, miris 1936. gada 27. aprīlī) bija angļu matemātiķis, biologs un filozofs. Tiek uzskatīts par modernās matemātiskās statistikas un biometrijas pamatlicēju. Sniedzis ieguldījumu biometrikā, meteoroloģijā, sociālā darvinisma un eigēnikas teorijā. Studējis Kembridžas un Heidelbergas Universitātē. 1884. kļuvis par profesoru Londonas Universitātē, kur 1911. gadā dibinājis pirmo statistikas departamentu pasaulē (universitātē). 1892. gadā izdevis "Zinātnes gramatiku" (The Grammar of Science). Ieviesis vairākus jēdzienus matemātiskajā statistikā, piemēram, Pīrsona sadalījumu, Pīrsona hī kvadrāta kritēriju (χ2), Pīrsona korelācijas koeficientu.