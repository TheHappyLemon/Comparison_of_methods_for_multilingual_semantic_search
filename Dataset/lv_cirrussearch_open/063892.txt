Helmuts Rāns (vācu: Helmut Rahn, dzimis 1929. gada 16. augustā, miris 2003. gada 14. augustā) bija Vācijas futbolists, spēlēja uzbrucēja pozīcijā, bijis Rietumvācijas futbola izlases dalībnieks. Lielāko daļu spēlētāja karjeras pavadījis savas dzimtās pilsētas Esenes komandā Rot-Weiss Essen, kur 1955. gadā kļuvis par valsts čempionu, bet 1953. gadā izcīnījis Vācijas kausu. Rietumvācijas futbola izlasi pārstāvējis no 1951. līdz 1960. gadam, kopumā 40 mačos gūstot 21 vārtus. Kļuvis par Vācijas futbola leģendu, gūstot uzvaras vārtus 1954. gada FIFA Pasaules kausa finālā, kas ļāva izlasei izcīnīt pirmo Pasaules kausu. Piedalījies arī 1958. gada FIFA Pasaules kausā.