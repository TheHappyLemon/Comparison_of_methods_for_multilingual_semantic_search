Rejs Miltons Dolbijs (Ray Milton Dolby; dzimis 1933. gada 18. janvārī, miris 2013. gada 12. septembrī) bija ASV inženieris, trokšņa novēršanas sistēmas Dolby NR izstrādātājs. Viņš ir video magnētiskās lentes ierakstītāja līdzizgudrotājs. Dibinājis uzņēmumu Dolby Laboratories. Studējis Stenforda Universitātē. 1961. gadā Kembridžas Universitātē ieguva doktora grādu. Tad viņš bija ANO tehniskais konsultants Indijā. 1965. gadā Dolbijs atgriezās Anglijā, kur dibināja uzņēmumu Dolby Laboratories. Viņš izgudroja elektroniskos filtrus trokšņu novēršanai, kurus varēja izmantot skaņas ieraksta un atskaņošanas sistēmās. Kinoteātriem izstrādātas stereo un telpiskas skaņas sistēmas.