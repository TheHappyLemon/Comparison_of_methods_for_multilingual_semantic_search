Mendela (čehu: Mendelova polární stanice) ir Čehijas vasaras polārstacija Antarktīdā. Izvietota Džeimsa Rosa salas ziemeļu galā Ulu pussalā netālu no Lahmana raga Prinča Gustava šauruma krastā. Stacija atklāta 2006. gadā un tā pieder Brno Masarika Universitātei. Nosaukta par godu ģenētikas pamatlicējam Gregoram Mendelim. Sastāv no vienas galvenās ēkas (21 × 11 m) un deviņiem konteinertipa tehniskajiem moduļiem. 70% no stacijā patērētās enerģijas ražo vēja ģeneratori. Galvenās izpētes jomas ir ģeoloģija, vulkanoloģija, bioloģija, ekoloģija, meteoroloģija, glacioloģija.