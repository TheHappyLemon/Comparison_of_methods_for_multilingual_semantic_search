Entonijs Frenks "Tonijs" Hauks (angļu: Anthony Frank "Tony" Hawk, iesauka — The Birdman; dzimis 1968. gada 12. maijā) ir bijušais profesionālais amerikāņu skeiteris. Izgudrojis daudzus skeitborda trikus, tostarp The 900 (900 grādu jeb divarpus apgriezienus gaisā), ko pirmoreiz izpildīja 1999. gada X-Games sacensībās. 2009. gadā uzņemts Skeitborda slavas zālē. Tonija Hauka vārda nosauktas vairākas skeitborda datorspēles.