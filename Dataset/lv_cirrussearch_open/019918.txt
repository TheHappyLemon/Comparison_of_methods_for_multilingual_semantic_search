Flāmu Brabante (nīderlandiešu: Vlaams-Brabant, vācu: Flämisch-Brabant, franču: Brabant flamand) ir viena no desmit Beļģijas provincēm valsts centrālajā daļā, Flandrijā. Province robežojas ar Antverpeni ziemeļos, ar Limburgu austrumos, ar Ljēžu dienvidaustrumos, ar Valoņu Brabanti dienvidos, ar Eno dienvidrietumos un ar Austrumflandriju rietumos. Province no visām pusēm ieskauj Briseles galvaspilsētas reģionu. Provinces administratīvais centrs un lielākā pilsēta ir Lēvena. Nākamās lielākās pilsētas ir Dilbeka, Vilvorde, Halle un Grimbergena. Provinces kopējā platība ir 2 106 km², pēc 2013. gada datiem provincē dzīvo 1 086 446 iedzīvotāji.