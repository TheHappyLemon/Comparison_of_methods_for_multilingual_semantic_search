Dmitrijs Merežkovskis (krievu: Дмитрий Сергеевич Мережковский; dzimis 1866. gada 14. augustā, miris 1941. gada 9. decembrī) bija krievu rakstnieks, dzejnieks, literatūrkritiķis, tulkotājs, reliģijas filozofs un domātājs, viens no krievu simbolisma pamatlicējiem. Dzejnieces Zinaīdas Gipiusas vīrs. Dzimis Sanktpēterburgā, ierēdņa ģimenē. 1888. gadā beidza Sanktpēterburgas universitātes vēstures un filozofijas fakultāti. 1888. gada pavasarī tika izdots Merežkovska pirmais dzejoļu krājums. Tūlīt par Oktobra revolūcijas kopā ar sievu devās trimdā uz Eiropu. Iesākumā apmetās Varšavā, vēlāk devās uz Parīzi. Arī emigrācijā aktīvi piedalījās intelektuālajā dzīvē, publicēja darbus, aktīvi uzstājās pret boļševiku varu.