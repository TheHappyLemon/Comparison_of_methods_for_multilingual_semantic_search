Pāhārpura budistu vihāra (bengāļu: পাহাড়পুর বৌদ্ধ বিহার) arī Somapuras mahāvihāra (bengāļu: সোমপুর মহাবিহার) ir budistu mahāvihāras (reliģiskās mācību iestādes) drupas Bengālijas ziemeļos. 1985. gadā drupas tika iekļautas UNESCO Pasaules mantojuma sarakstā. Pēc izmēriem lielākā vihāra Indijas subkontinentā. Pēc tradīcijas vihāra saistās ar budisma domātāja Atišas vārdu. Kompleksa centrā atrodas stūpas atliekas. Komplekss uzbūvēts Pālu disnastijas laikā 7./8/ gadsimtā. 11. gadsimtā tas tika nopostīts, tomēr pēc tam atjaunots. Pamests 12. gadsimtā līdz ar islāma nostiprināšanos reģionā.