Leonardu Nasimentu de Araužu (portugāļu: Leonardo Nascimento de Araújo, dzimis 1969. gada 5. septembrī) ir Brazīlijas futbola treneris un bijušais futbolists, spēlēja pussarga pozīcijā, bijis Brazīlijas futbola izlases dalībnieks. Pašlaik (2021) viņš ir Ligue 1 kluba Paris Saint-Germain sporta direktors. Savas karjeras laikā pārsvarā spēlējis pussarga pozīcijā, bet varējis spēlēt arī kreisās malas uzbrucēja vai aizsarga pozīcijā. Karjeras veiksmīgāko periodu pavadījis Itālijas komandā AC Milan. Pārstāvējis komandas Brazīlijā, Spānijā, Japānā, Francijā un Itālijā. Brazīlijas futbola izlases sastāvā uzvarējis 1994. gada FIFA Pasaules kausā un 1997. gada Copa América. Piedalījies arī 1998. gada FIFA Pasaules kausā. Pēc spēlētāja karjeras beigām kļuvis par treneri. Vadījis Itālijas klubus AC Milan un Inter Milan. 2019. gadā kļuvis par Francijas kluba Paris Saint-Germain sporta direktoru.