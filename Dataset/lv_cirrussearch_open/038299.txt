Žans Liks Melanšons (franču: Jean-Luc Mélenchon, izrunā: [ʒɑ̃.lyk me.lɑ̃.ʃɔ̃], dzimis 1951. gada 19. augustā) ir Francijas kreisais politiķis, bijis profesionālās izglītības ministrs un senators, pašlaik ir Eiropas Parlamenta deputāts. Melanšons piedalījās 2017. gada Francijas prezidenta vēlēšanās un pirmajā kārtā ieguva ceturto vietu ar 19,6% balsu. Žans Liks Melanšons bija Sociālistiskajā partijā līdz 2008. gadam, kad nodibināja Kreiso partiju. 2016. gadā viņš kļuva par vienu no politiskās kustības Nepakļāvīgā Francija dibinātājiem.