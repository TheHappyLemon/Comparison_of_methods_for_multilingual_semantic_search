Tahadžrats (maltiešu: Ta' Ħaġrat) ir aizvēsturisks tempļu komplekss Maltas salas ziemeļrietumos. Tā ir viena no senākajām atrastajām reliģiskajām celtnēm uz Zemes (1000 gadus vecāka par Heopsa piramīdu). Kopā ar vēl 5 senvietām Tahadžrats iekļauts UNESCO Pasaules mantojuma objektā Maltas megalītiskie pieminekļi. Izrakumi veikti 1923., 1926., 1954. un 1961. gadā. 1937. gadā tika rekonstruēta daļa no fasādes un ieeja.