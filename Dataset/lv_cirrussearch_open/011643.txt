Tata Motors Limited ir lielākais Indijas autobūves uzņēmums, kas ietilpst Tata Group, iepriekš bija zināma kā TELCO (TATA Engineering and Locomotive Company). Uzņēmuma galvenais birojs atrodas Mumbajā. 2006. gadā OICA Tata Motors iekļāva 20 lielāko autobūves uzņēmumu sarakstā. Tata Motors tika dibināta 1945. gadā, uzņēmumam uzsākot ražot lokomotīves. Savu pirmo komercauto, sadarbībā ar Daimler-Benz AG, uzņēmums izlaida 1954. gadā. 2004. gadā Tata Motors iegādājās Daewoo kravas automobiļu rūpnīcu Dienvidkorejā, kas mūsdienās pazīstama ar nosaukumu Tata Daewoo Commercial Vehicle. 2008. gada martā Tata Motors no Ford Motor Company nopirka britu Jaguar Cars un Land Rover. Tata Motors Indijas ražotnes atrodas Džamšedpūrā, Pantnagārā, Laknavā un Punā.