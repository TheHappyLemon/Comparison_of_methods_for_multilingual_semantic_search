Sloupstails vīriešiem bija viena no 11 disciplīnām snovbordā 2022. gada ziemas olimpiskajās spēlēs. Sacensības notika Gentinas sniega parkā, Džandzjakou. 2022. gada 6. februārī tika aizvadīta kvalifikācijas kārta, bet 7. febuārī notika fināla sacensības. Sacensībās kopā bija pārstāvēti 30 sportisti no 15 valstīm. Olimpisko zelta medaļu šajā disciplīnā izcīnīja Kanādas sportists Makss Parro (finiša rezultāts — 90.96 punkti), sudraba medaļu ieguva Ķīnas sportists Imiņs Su (finiša rezultāts — 88.70 punkti), bet bronzas medaļu arī ieguva Kanādas sportistis Marks Makmoriss (finiša rezultāts — 88.53 punkti). Ķīnietim Su šī bija pirmā olimpiskā medaļa.