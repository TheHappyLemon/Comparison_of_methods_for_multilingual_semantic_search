Famara Djediū (franču: Famara Diédhiou; dzimis 1992. gada 15. decembrī) ir Senegālas futbolists, spēlē uzbrucēja pozīcijā, Senegālas futbola izlases dalībnieks. Kopš 2024. gada Djediū pārstāv Anglijas čempionāta komandu Cardiff City, kas viņu īrē no Granada CF. Iepriekš pārstāvējis Francijas komandas ASM Belfort, Épinal, Gazélec Ajaccio, Sochaux, Clermont Foot un Angers, Anglijas komandu Bristol City un Turcijas komandu Alanyaspor. Senegālas futbola izlases rindās debitējis 2014. gadā. Ar izlasi uzvarējis 2021. gada Āfrikas Nāciju kausā. Piedalījies arī 2022. gada FIFA Pasaules kausā.