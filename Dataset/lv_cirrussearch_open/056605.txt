Hollija Hantere (angļu: Holly Hunter; dzimusi 1958. gada 28. martā) ir amerikāņu aktrise. Par lomu 1993. gada drāmā "Klavieres" (The Piano) saņēmusi Amerikas Kinoakadēmijas balvu, BAFTA kino balvu un Zelta globusa balvu kā labākā aktrise. Amerikas Kinoakadēmijas balvai nominēta arī filmās Broadcast News (1987), "Firma" (1993) un "Trīspadsmitgadnieces" (2003). Hantere spēlējusi arī tādās filmās kā "Arizonas audzināšana" (1987), "Vienmēr" (Always, 1989), "Sadursme" (1996), "O, brāl, kur tu esi?" (2000), "Lieliskie" (2004), "Lieliskie 2" (2018), "Betmens pret Supermenu: Taisnības rītausma" (2016), The Big Sick (2017).