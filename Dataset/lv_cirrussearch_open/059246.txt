Nebinārā dzimtes identitāte (angļu: non-binary gender) ir dzimtes identitāšu spektrs, kas nav vīriešu vai sieviešu dzimtes identitāte. Dzimtes identitāte ir psiholoģiskas dabas jēdziens un var neatbilst personas faktiskajam fiziskajam stāvoklim. Šīs identitātes nesējus sauc par nebinārām personām, un to identitāte var vienkārši pārsniegt tradicionālo bināro dzimumu sistēmu, būt plūstoša jeb laika gaitā mainīga vīriešu un sieviešu dzimtes kombinācija (bigender, trigender) vai nepastāvēt pilnībā. Latviešu valodas gramatikas iespējas atveidot nebināru dzimti tikušas apspriestas 21. gadsimta otrās desmitgades beigās. Pagaidām nav atrasts efektīvs veids, kā izvairīties no apzīmējumiem vīriešu vai sieviešu dzimtē.