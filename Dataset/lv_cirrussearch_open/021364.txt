Orāna (franču: Oran) vai Vahrāna (arābu: وهران, Wahrān) ir pilsēta Alžīrijas ziemeļos, Orānas provinces administratīvais centrs. Tā atrodas Vidusjūras krastā, aptuveni 430 km uz rietumiem no valsts galvaspilsētas Alžīras. 2010. gadā pilsētā dzīvoja 853 tūkstoši iedzīvotāju. Savukārt tās aglomerācijā dzīvoja gandrīz 1,5 miljoni iedzīvotāju. Pēc iedzīvotāju skaita tā ir otra lielākā pilsēta Alžīrijā un viena no lielākajām Magribas reģionā.