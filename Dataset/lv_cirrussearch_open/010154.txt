Lorenss "Lerijs" Peidžs (angļu: Lawrence "Larry" Page; dzimis 1973. gada 26. martā Īstlansingā, Mičiganā, ASV) ir amerikāņu datorzinātnieks un viens no Google izveidotājiem. Kopš 2011. gada aprīļa viņš ir arī kompānijas izpilddirektors. Ar kopējiem ieņēmumiem, kas sastāda 16,7 miljardus ASV dolāru, viņš 2011. gadā bija 24. bagātākais cilvēks pasaulē. Kopā ar Sergeju Brinu 1998. gadā dibināja Google, Inc. L. Peidžs izglītību ir ieguvis Īstlansingas vidusskolā, Mičiganas Universitātē un Stenforda Universitātē.