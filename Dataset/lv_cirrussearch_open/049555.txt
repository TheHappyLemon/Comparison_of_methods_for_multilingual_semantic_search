"Lara Krofta: Kapeņu izlaupītāja" (angļu: Lara Croft: Tomb Raider) ir 2001. gada asa sižeta piedzīvojumu filma, kas balstīta uz video spēļu sēriju Tomb Raider. Filmas režisors ir Saimons Vests. Galvenās lomas atveido Andželīna Džolija, Džons Voits, Īens Glens, Noa Teilors un Denjels Kreigs. Filmas pirmizrāde notika 2001. gada 15. jūnijā ASV. 2003. gadā filmai iznāca turpinājums "Lara Krofta: Kapeņu izlaupītāja 2", savukārt 2018. gadā iznāca jauna filmas versija "Kapeņu izlaupītāja Lara Krofta". Lara Krofta sacenšas gan ar laiku, gan ar dažādiem blēžiem, lai pirmā iegūtu dažādus senus artefaktus.