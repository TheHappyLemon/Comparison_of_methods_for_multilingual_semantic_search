Prištinas starptautiskā lidosta "Adems Jašari" (albāņu: Aeroporti Ndërkombëtar i Prishtinës "Adem Jashari"; IATA: PRN, ICAO: BKPR) ir starptautiskā lidosta, kas atrodas 15 km uz dienvidrietumiem no Prištinas Kosovā. Lidostu pārvalda Kosova. No lidostas veic lidojumus uz vairākām Eiropas pilsētām. Lidosta gada laikā apkalpo vairāk kā 1,7 miljonus pasažieru un ir vienīgā lidosta Kosovā, kas apkalpo starptautiskos lidojumus. Lidosta nosaukta par godu Ademam Jašari, Kosovas Atbrīvošanas armijas izveidotājam, kas 1990. gados cīnījās par Kosovas atdalīšanos no Dienvidslāvijas. Prištinas starptautiskā lidosta ir otrs transporta mezgls Slovēnijas aviokompānijai Adria Airways.