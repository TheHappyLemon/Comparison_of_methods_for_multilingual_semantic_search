Bjerka Gudmundsdotira (islandiešu: Björk Guðmundsdóttir; dzimusi 1965. gada 21. novembrī Reikjavikā, Islandē), plašāk pazīstama kā Bjorka, ir īslandiešu avangarda komponiste, producente un aktrise, kura ir izdevusi septiņus soloalbumus un divus filmas skaņu celiņus. Bjorka vislabāk zināma pēc ekspresīvās balss, plašās soprāna vokāla amplitūdas un atšķirīgā un eklektiskā mūzikas stila, kas iekļauj dažādus mūzikas stilus, tai skaitā popmūziku, alternatīvo roku, džezu, ambiento mūziku, elektronisko mūziku, klasisko mūziku, tradicionālo tautas mūziku un triphopu, kā arī ekscentriskiem kostīmiem un mūzikas videoklipiem. Viņas singli It's Oh So Quiet, Army of Me un Hyperballad ir iekļuvuši Lielbritānijas singlu pirmajā desmitniekā.