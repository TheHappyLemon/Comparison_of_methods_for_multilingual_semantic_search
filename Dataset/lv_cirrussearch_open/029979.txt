Lauri Auss (igauņu: Lauri Aus; 1970. gada 4. novembris – 2003. gada 20. jūlijs) bija profesionāls Igaunijas šosejas riteņbraucējs, kas Igauniju pārstāvēja trijās Olimpiskajās spēlēs. Dzimis Tartu, 1995. gadā viņš kļuva par profesionāli un pārstāvēja vairākas Francijas komandas. 1997. gadā viņš kļuva par pirmo Igaunijas pārstāvi, kas sasniedzis Tour de France finišu. Auss savas karjeras gaitās vairākas reizes kļuva par Igaunijas čempionu. 1992. gada Barselonas Olimpiskajās spēlēs izcīnīja piekto vietu, lielās grupas finiša sprintā piekāpjoties vienīgi vācu sprinterim Ērikam Cābelam. Lauri Auss mira 2003. gadā, kad treniņa laikā pie Tartu viņu no aizmugures notrieca piedzēries autovadītājs. Pēc šī notikuma Igaunijas sabiedrībā tika aktualizēts jautājums par bargākiem sodiem par auto vadīšanu reibumā. Ausa piemiņai tiek rīkotas starptautiskas ikgadējas sacensības Lauri Aus’i Memoriaal.