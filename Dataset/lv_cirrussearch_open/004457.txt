Vašingtonas "Capitals" (angļu: Washington Capitals) ir profesionāls ASV hokeja klubs, kas ir bāzēts Vašingtonā, ASV. Klubs spēlē Nacionālās hokeja līgas Austrumu konferences Metropolitēna divīzijā. Tas tika dibināts 1974. gadā un kopš dibināšanas brīža spēlē NHL. 2018. gadā komandai pirmo reizi tās pastāvēšanas vēsturē izdevās uzvarēt Stenlija kausa izcīņā, finālsērijā ar 4—1 pārspējot Vegasas "Golden Knights". Mājas spēles komanda aizvada Capital One Arena hallē.