Džeimss Nevils Meisons (angļu: James Neville Mason; dzimis 1909. gada 15. maijā, miris 1984. gada 27. jūlijā) bija angļu aktieris. Pirms pārcelšanās uz Holivudu, Meisons piedalījās vairākās veiksmīgās 40. gadu britu filmās, kā The Seventh Veil (1945), The Wicked Lady (1945) un Odd Man Out (1947). Pazīstamākās filmas Holivudā, kurās Meisons piedalījās bija Džordža Kjūkora "Zvaigzne ir dzimusi" (A Star Is Born, 1954), Alfreda Hičkoka "Uz ziemeļiem caur ziemeļrietumiem" (1959), Stenlija Kubrika "Lolita" (1962), Vorena Bītija Heaven Can Wait (1978) un Sidnija Lūmeta "Spriedums" (1982). Piedalījies arī tādās filmās kā The Reckless Moment (1949), The Desert Fox (1951), "Jūlijs Cēzars" (Julius Caesar, 1953), "20 000 ljē pa jūras dzelmi" (20,000 Leagues Under the Sea, 1954), Bigger Than Life (1956), "Ceļojums uz Zemes centru" (Journey to the Center of the Earth, 1959), Georgy Girl (1966) un The Boys from Brazil (1978). Par lomām filmās "Zvaigzne ir dzimusi", Georgy Girl un "Spriedums" Meisons tika nominēts Amerikas Kinoakadēmijas balvai, savukārt par filmu "Zvaigzne ir dzimusi" ieguvis Zelta globusa balvu.