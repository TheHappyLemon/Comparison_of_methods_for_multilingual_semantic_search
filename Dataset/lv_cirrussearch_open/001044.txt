Ēmils Hegle Svensens (norvēģu: Emil Hegle Svendsen; dzimis 1985. gada 12. jūlijā Tronheimā, Norvēģijā) ir norvēģu biatlonists. Ē. H. Svensens ir uzvarējis vairāk nekā 30 Pasaules kausa posmos un ir izcīnījis 12 Pasaules čempionātu zelta medaļas. Viņš ir arī četru olimpisko zelta medaļu īpašnieks. Līdzīgi kā vairums norvēģu biatlonistu, viņš ir ātrs slēpotājs, taču izceļas arī ar visai precīzu šaušanu.