"Krāmers pret Krāmeri" (angļu: Kramer vs. Kramer) ir 1979. gada amerikāņu drāma, kuras režisors ir Roberts Bentons. Filmas sižets ir balstīts uz Everi Kormana romānu ar tādu pašu nosaukumu. Filma ir stāsts par precēta pāra šķiršanos un tās ietekmi un iesaistītajām personām, tai skaitā pāra jauno dēlu. Tajā galvenās lomas attēlo Dastins Hofmans, Merila Strīpa, Džastins Henrijs un Džeina Aleksandra. "Krāmers pret Krāmeri" tika nominēta astoņās dažādās kategorijās Amerikas Kinoakadēmijas balvai, balva tika saņemta piecās no tām — kā labākā filma, labākais režisors, labākais aktieris, labākais adaptētais scenārijs un labākā otrā plāna aktrise. Papildu dažādiem citiem apbalvojumiem, tā tika atzīta arī par gada labāko drāmu Zelta globusa balvas pasniegšanas ceremonijā. Filmas pirmizrāde notika 1979. gada 19. decembrī. Tā tikusi izrādīta arī PSRS.