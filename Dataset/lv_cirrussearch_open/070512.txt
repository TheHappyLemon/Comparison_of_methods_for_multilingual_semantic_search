"Misters Arkadins" (angļu: Mr. Arkadin) ir 1955. gada Francijas, Spānijas un Šveices kopražojuma trillera filma, kuras režisors, scenārists, viens no producentiem un galvenās lomas atveidotājiem ir Orsons Velss. Citas lomas atveido Roberts Ardens, Paola Mori, Akims Tamirofs, Maikls Redgreivs un Katina Paksinu. Filma stāsta par noslēpumaino bagātnieku Arkadinu (Velss), kurš noalgo amerikāni (Ardens), lai izmeklētu viņa pagātni. Filmas "Misters Arkadins" pirmizrāde notika 1955. gada 20. oktobrī Madridē, bet ASV tikai 1962. gadā. Pats Velss 1982. gadā filmu nodēvēja par lielāko izgāšanos savā karjerā. Filmai pastāv arī vairākās dažādu ilgumu versijas.