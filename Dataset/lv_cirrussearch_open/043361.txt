Giljermo Očoa (spāņu: Francisco Guillermo Ochoa Magaña; dzimis 1985. gada 13. jūlijā) ir Meksikas futbolists, spēlē vārtsarga pozīcijā, Meksikas futbola izlases dalībnieks. Kopš 2023. gada Očoa pārstāv Itālijas Serie A klubu US Salernitana 1919 Karjeru sācis Meksikā, kluba Club América sastāvā spēlējot astoņus gadus. Pēc tam uzsāka karjeru Eiropā — spēlējis Francijā, Spānijā un Beļģijā. Standard sastāvā kļuvis par Beļģijas čempionu 2018. gadā. Meksikas izlases sastāvā debitējis 2005. gadā, ar to gūti panākumi CONCACAF Zelta kausā (divas uzvaras — 2009, 2015). Pārstāvējis izlasi arī vairākos Pasaules kausa finālturnīros.