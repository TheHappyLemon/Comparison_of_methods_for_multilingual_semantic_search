Martins Petrovs (bulgāru: Мартин Петров, dzimis 1979. gada 15. janvārī) ir bijušais Bulgārijas futbolists, spēlējis pussarga pozīcijā, bijis Bulgārijas futbola izlases dalībnieks. Savu karjeru sācis Bulgārijā. No 1998. gada līdz 2001. gadam spēlējis Šveices Superlīgas komandā Servette. Pēc tam Petrovs pievienojās Vācijas Bundeslīgas komandai VfL Wolfsburg, kur viņš kļuva par svarīgu komandas spēlētāju. Vēlāk viņš pievienojās Spānijas komandai Atlético Madrid, kur pavadīja divus gadus. 2007. gadā Petrovs pārcēlās uz Angliju, lai spēlētu Manchester City, bet vēlāk jau Bolton Wanderers komandā. Savu karjeru Petrovs noslēdza Sofijas CSKA. Bulgārijas futbola izlases sastāvā Petrovs piedalījās 2004. gada Eiropas čempionātā.