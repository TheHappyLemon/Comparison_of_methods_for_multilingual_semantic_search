Libērijs (latīņu: Liberius, dzimis ap 310. gadu, miris 366. gada 24. septembrī) bija Romas bīskaps no 352. gada 17. maija līdz nāvei 366. gadā un līdz ar to katoļticībā tiek uzskatīts par vienu no Romas pāvestiem. Viņš tika ievēlēts par pēcteci Jūlijam I. Libērijs bija Romas bīskaps laikā, kad izplatījās ariānisma idejas. 355. gadā viņš par pretošanos ariānismam tika atcelts no bīskapa amata un izsūtīts uz Trāķiju. Vēlāk viņš piekāpās un tika atjaunots amatā.