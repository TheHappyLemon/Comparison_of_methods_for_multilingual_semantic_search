"Turbo" (angļu: Turbo) ir 2013. gada ASV sporta animācijas filma, kuras režisors un viens no scenārija autoriem ir Deivids Sorens. Galvenās lomas ierunājuši Raiens Renoldss, Pols Džamati, Maikls Penja, Snoop Dogg, Maija Rūdolfa, Mišela Rodrigesa un Semjuels Džeksons. Filmas pirmizrāde notika 2013. gada 24. jūnijā Barselonā. Turbo ir parasts dārza gliemezis, kurš sapņo kļūt par pasaules ātrāko gliemezi un uzvarēt Indy 500 sacīkstēs. Negadījuma rezultātā Turbo kļūst ļoti ātrs, līdz ar to viņš dodas piepildīt sapni par Indy 500.