Kokveida alveja (Aloe arborescens) ir asfodelu dzimtas augs. Kokveida alvejai ir līdz 4 m augsts, nezarots stumbrs. Lapas 25—40 cm garas, apaļīgas, virspusē nedaudz izliektas, mala dzeloņaina. Ziedi oranžsarkani. Kokveida alveja zied reti, augļus neveido un vairojas veģetatīvi. Augs maz salcietīgs. Dabā aug Dienvidāfrikā, Mozambikā, Zimbabvē un Malāvijā. Bieži tiek audzēts telpās kā krāšņumaugs. Izmanto tautas medicīnā.