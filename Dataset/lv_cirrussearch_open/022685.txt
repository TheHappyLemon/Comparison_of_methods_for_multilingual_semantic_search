Mārcis Rullis (dzimis 1979. gada 31. janvārī Valmierā) ir bijušais latviešu bobslejists, pēc karjeras beigām treneris. Eiropas čempions (2003) un vicečempions (2000) četriniekā (stūmējs Sanda Prūša ekipāžā). Pirms pievērsās bobslejam M. Rullis trenējās vieglatlētikā, bija daudzcīņnieks. Desmitcīņā 1998. gadā bijis trīspadsmitais pasaules junioru čempionātā. Mācījies Murjāņu sporta skolā, pēc tam Latvijas Universitātē. Pēc sportista karjeras beigām darbojas kā treneris, strādājis kā fiziskās sagatavotības treneris un galvena trenera asistents dažādās regbija komandās. Šobrīd strādā kā galvenais treneris Latvijā vadošajā regbija klubā "Garkalne/Livonia".