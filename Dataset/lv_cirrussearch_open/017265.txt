Elektronisko grāmatu lasāmierīce jeb grāmatdators ir pārnēsājama elektroniska iekārta, kura galvenokārt paredzēta elektronisko grāmatu un periodikas lasīšanai. Kā elektronisko grāmatu lasāmierīce var darboties jebkura ierīce, kura var attēlot uz ekrāna tekstu, bet specializētās iekārtas var šim mērķim optimizēt pārvietojamību, salasāmību (īpaši spožā saules gaismā) un akumulatora darbības laiku. Viena elektroniskā grāmata var saturēt lielu apjomu teksta, nepalielinot ne grāmatas masu, ne fizisko izmēru.