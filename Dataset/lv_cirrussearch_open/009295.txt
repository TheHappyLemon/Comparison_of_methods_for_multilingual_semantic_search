Kubas futbola izlase ir nacionālā futbola komanda, kas pārstāv Kubu starptautiskās futbola sacensībās. Kubas futbola izlasi pārvalda Kubas Futbola asociācija. Savu pirmo oficiālo spēli izlase aizvadīja 1930. gadā, cīnoties pret Jamaikas izlasi. Kubas izlase pagaidām vienīgo reizi FIFA Pasaules kausā piedalījās 1938. gadā, kad iekļuva ceturtdaļfinālā. CONCACAF Zelta kausa turnīrā Kubas izlases lielākais sasniegums ir iekļūšana ceturtdaļfinālā. CONCACAF čempionātā tā 1971. gadā ir ieguvusi 4. vietu.