Brazīlijas futbola izlase ir nacionālā futbola komanda, kas pārstāv Brazīlijas valsti starptautiskās futbola sacensībās. Brazīlijas futbola izlasi pārvalda Brazīlijas Futbola konfederācija. Savu pirmo spēli izlase aizvadīja 1914. gadā pret Argentīnas izlasi. Brazīlijas izlase ir pieckārtēja pasaules čempione, triumfējot 1958., 1962., 1970., 1994. un 2002. gadā. Brazīlijas izlase vienmēr tikusi uzskatīta par vienu no spēcīgākajām pasaules komandām, tā ir vienīgā izlase, kas ir piedalījusies visos FIFA Pasaules kausa finālturnīros. Copa América Brazīlijai nav gājis tik labi, kur tā ir uzvarējusi 9 reizes, iepaliekot no senajiem sāncenšiem Argentīnas un Urugvajas.