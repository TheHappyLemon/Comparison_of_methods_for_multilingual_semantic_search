Leopolds Sedars Sengors (franču: Léopold Sédar Senghor; dzimis 1906. gada 9. oktobrī, miris 2001. gada 20. decembrī) bija Senegālas dzejnieks, skolotājs, valstsvīrs. Pirmais Senegālas prezidents. Tiek uzskatīts par vienu no nozīmīgākajiem 20. gadsimta Āfrikas intelektuāļiem. Pirmais no Āfrikas, kas ievēlēts Franču akadēmijā. 1935. gadā kļuva par pirmo no Āfrikas, kas Francijā sasniedzis kvalificēta skolotāja augstāko pakāpi. Mācījis franču valodu, Āfrikas valodas. Otrā pasaules kara laikā divus gadus atradies nacistu koncentrācijas nometnēs, šajā laikā sarakstīja dažus no saviem labākajiem dzejoļiem. 1960. gadā kļuva par pirmo Senegālas prezidentu. Prezidentūras laikā centās modernizēt valsts lauksaimniecību, apkarot korupciju. Protestēja pret negodīgajiem tirdzniecības nosacījumiem pret Āfrikas valstīm. Amatu atstāja 1980. gadā, kļūdams par pirmo prezidentu Āfrikā, kas no amata atkāpjas brīvprātīgi.