Žerārs Galāns (franču: Gerard Gallant, dzimis 1963. gada 2. septembrī) ir Kanādas hokeja treneris un bijušais hokejists, spēlējis kreisās malas uzbrucēja pozīcijā. Lielāko daļu spēlētāja karjeras Galāns pavadīja Detroitas "Red Wings". Spēlējis arī Tampabejas "Lightning". Kanādas hokeja izlases sastāvā Galāns piedalījās 1989. gada Pasaules čempionātā, kad tika izcīnīta otrā vieta. Savas trenera karjeras sākumā bijis Kolumbusas "Blue Jackets" trenera asistents un vēlāk galvenais treneris. Vēlāk strādājis Ņujorkas "Islanders", Monreālas "Canadiens" un Floridas "Panthers". 2017. gadā Galāns kļuva par Vegasas "Golden Knights" pirmo treneri. Savā pirmajā sezonā Galāns komandu aizveda līdz Stenlija kausa finālam, kurā gan piekāpās Vašingtonas "Capitals".