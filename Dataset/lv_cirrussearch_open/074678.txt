Latvijas futbola Virslīgas 2009. gada sezona bija 35. Virslīgas sezona un 4. kā LMT Virslīgas sezona. Tā sākās 2009. gada 14. martā, bet noslēdzās 8. novembrī. Sākotnēji tika paziņots, ka tajā spēlēs 10 komandas, kuras izspēlēs 3 riņķus, katra aizvadot 27 spēles. Taču pēc Dinaburg FC un FC Daugava apvienošanās, formāts tika mainīts uz 9 komandas, kas spēlēs 4 apļos. Sezonas izskaņā savu otro čempiona titulu izcīnīja SK Liepājas Metalurgs, kurš par 5 punktiem apsteidza iepriekšējos trīskārtējos čempionus FK Ventspils, un pārtrauca to uzvaru sēriju.