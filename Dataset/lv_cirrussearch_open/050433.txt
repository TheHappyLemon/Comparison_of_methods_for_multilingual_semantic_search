"20. gadsimta sievietes" (angļu: 20th Century Women) ir 2016. gada drāma, kuras režisors un scenārija autors ir Maiks Milss. Galvenās lomas filmā atveido Anete Beninga, Elle Faninga, Greta Gērviga, Lūkass Džeids Zumans un Billijs Krudups. Filmas pirmizrāde notika 2016. gada 8. oktobrī Ņujorkas filmu festivālā. Filma tika nominēta Amerikas Kinoakadēmijas balvai nominācijā "Labākais oriģinālscenārijs", kur tā zaudēja filmai "Mančestra pie jūras". Filmas sižets norisinās 1979. gadā Dienvidkalifornijā. Filmas galvenais varonis ir 15 gadus vecais Džeimijs Fīldss, kuru audzina māte Doroteja, fotogrāfe Ebija Portere un Džeimija labākā draudzene Džūlija Hemlina.