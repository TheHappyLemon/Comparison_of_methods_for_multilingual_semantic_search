Bertraba nunataks (vācu: Bertrab-Nunataks vai Bertrabnunatakker) ir nunataks Luitpolda krastā Antarktīdā. Atrodas Lerhenfelda glečera dienvidu malā ap 18 km no Fāzela līča krasta 250 m vjl. Nunataku 1912. gada janvārī atklāja otrā Vācijas antarktiskā ekspedīcija Vilhelma Filhnera vadība un nosauca par godu Prūsijas Mērniecības dienesta trigonometrijas daļas vadītājam ģenerālleitnantam Hermanim fon Bertrabam (Hermann Karl Josef Wilhelm von Bertrab). Bertraba nunataks ir viena no trijām no ledus brīvajām vietām šajā apvidū. Uz nunataka 1970. gada janvārī izveidoja Belgrano I polārstacijas LABEL (Laboratorio Científico de la base Belgrano) vasaras staciju augšējo atmosfēras slāņu pētījumiem. Vēlāk staciju paplašināja un 1979. gada 5. februārī pārveidoja par vissezonas staciju Belgrano II kā aizvietotāju uz šelfa ledāja sniegā ieputinātajai Belgrano I.