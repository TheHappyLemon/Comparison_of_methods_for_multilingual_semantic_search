Boholi (pašnosaukums: mga Bol-anon) ir viena no Filipīnu tautām, pieder visaju metaetnosam. Etnoss noformējies Boholas salā valsts vidusdaļā, bet mūsdienās boholi apdzīvo arī Leites salas dienvidus un Mindanao salas ziemeļus. Mūsdienās Filipīnās dzīvo gandrīz 2 miljoni boholu, kas veido 1,7 % no kopējā iedzīvotāju skaita. Runā sebuāņu valodas boholu dialektā, oficiālā saziņā lieto arī angļu un filipīniešu valodu. Pēc konfesionālās piederības lielākā daļa ir katoļi, neliela daļa aŗī protestanti un musulmaņi.