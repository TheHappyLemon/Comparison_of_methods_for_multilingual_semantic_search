Skaiblū (angļu: Sky Blu) ir Apvienotās Karalistes vasaras loģistikas stacija Antarktīdā. Izvietota Pālmera Zemes dienvidos pie Skaihai nunatakiem. Izveidota pie 1,2 km gara un 50 m plata zilā ledus lidlauka, kas piemērots riteņšasiju lidaparātiem (de Havilland Canada DHC-7). Komplekss nodrošina Britu Antarktiskā dienesta operācijas kontinenta iekšienē. Zilā ledus apgabals atklāts un sākts izmantot kā degvielas noliktava 1993./1994. gada sezonā. 1997./1998. gada sezonā ierīkots pilna profila loģistikas mezgls, ko vasaras sezonā apkalpo 2—3 cilvēku komanda. Pie lidlauka ierīkota automātiska meteostacija.