Diksona (krievu: Диксон) ir pilsētciemats Krievijas ziemeļos, Krasnojarskas novada Taimiras Dolganu-Ņencu rajonā. Veido municipālo veidojumu «Diksonas pilsētas apmetne» (Городское поселение Диксон), kurā ietilpst Taimiras pussalas ziemeļu daļa un visas novadam piederošās salas Ziemeļu Ledus okeānā. Izvietojies Taimiras pussalas ziemeļrietumos Karas jūras krastā un ir Krievijā vistālāk ziemeļos izvietotā apdzīvotā vieta ar pastāvīgiem iedzīvotājiem.