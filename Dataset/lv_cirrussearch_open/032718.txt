Serbu Republikas karogs, kas apstiprināts 1992. gada 28. februārī, ir trīskrāsains taisnstūris ar horizontālām krāsu joslām: sarkanas (augšā), zilas (vidū) un baltas (apakšā). Serbu Republika ir valstisks veidojums Bosnijas un Hercegovinas teritorijā, kas izveidojās pēc Deitonas miera līguma parakstīšanas. Lai gan Bosnijas un Hercegovinas Satversmes tiesa paziņoja, ka Serbu Republikas ģerbonis ir antikonstitucionāls, apgalvojot, ka tā krāsas nepārstāv neserbu iedzīvotājus, Serbu Republikas karogu atļāva nemainīt. Tiesa nosprieda, ka, lai gan krāsu kombinācija ir saistīta ar Serbijas karogu, pašas krāsas var uzskatīt arī par citu slāvu krāsām.