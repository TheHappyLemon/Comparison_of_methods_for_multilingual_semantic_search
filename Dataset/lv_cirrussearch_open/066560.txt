Mekas šerifāts (arābu: شرافة مكة) bija valsts Arābijas pussalas rietumos ar galvaspilsētu Meku, kas tika dibināta agrajos viduslaikos. Pastāvēja no 968. līdz 1925. gadam. Neatkarīgas valdības laikos visa vara piederēja šerifiem, kuri organizēja militārās kampaņas, bija augstākā tiesu vara, iecēla valsts amatpersonas un iekasēja nodokļus. Pēc Ēģiptes iekarošanas, ko 1517. gadā veica Osmaņu karaspēks, Mekas šerifāts atzina Osmaņu impērijas protektorātu, bet šerifi saglabāja zināmu autonomiju. Daži Mekas šerifu pēcteči mācījās Stambulā.