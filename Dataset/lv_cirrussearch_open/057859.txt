Dzīvoklis ir tiesiski nodalīts patstāvīgs nekustamais īpašums, kas parasti veido daļu no plašākas dzīvojamās mājas. Lai gan dzīvokļi pēc platības mēdz būt atšķirīgi, tie parasti sevī ietver vairākas dzīvojamās un saimnieciskās telpas kā, piemēram, virtuvi, vannasistabu, viesistabu un guļamistabas. Greznākie un augstākajos stāvos esošie dzīvokļi nereti tiek saukti par penthausiem (penthouse). Tāpat dzīvokļi var būt aprīkoti ar balkoniem un terasēm. Saskaņā ar Eurostat datiem 2015. gadā Eiropas Savienībā aptuveni 42% no iedzīvotājiem uzturējās dzīvokļos, iekams 57% deva priekšroku individuālās dzīvojamās mājas esamībai.