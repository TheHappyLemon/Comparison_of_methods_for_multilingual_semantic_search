"Manhatanas slepkavības noslēpums" (angļu: Manhattan Murder Mystery) ir 1993. gada ASV melnās komēdijas filma, kuras režisors un viens no scenārija autoriem ir Vudijs Allens. Filmā galvenās lomas atveido Allens, Daiena Kītone, Alans Alda un Andželika Hjūstone. Filma ir par precētu pāri, kuri izmeklē sava kaimiņa sievas nāvi. "Manhatanas slepkavības noslēpums" pirmizrāde notika 1993. gada 18. augustā un tā saņēma pozitīvas kritiķu atsauksmes. Kītone tika nominēta Zelta globusa balvai kategorijā labākā aktrise mūziklā vai kinokomēdijā. Šī bija astotā Allena filma, kurā piedalījās Kītone.