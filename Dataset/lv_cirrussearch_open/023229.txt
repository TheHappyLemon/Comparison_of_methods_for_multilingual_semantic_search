Tāvi Reivass (igauņu: Taavi Rõivas; dzimis 1979. gada 26. septembrī) ir Igaunijas Reformu partijas politiķis un bijušais Igaunijas premjerministrs. Pirms premjerministra amata Reivass darbojās kā Igaunijas Sociālo lietu ministrs (2012–2014). 2014. gada 14. martā prezidents Tomass Hendriks Ilvess viņu nominēja kā pēcteci premjerministram Andrusam Ansipam. Reivass tobrīd bija jaunākais valdības vadītājs Eiropas Savienībā.