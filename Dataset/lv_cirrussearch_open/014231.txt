Entonijs Maršons Deiviss (angļu: Anthony Marshon Davis, Jr.; dzimis 1993. gada 11. martā Čikāgā) ir amerikāņu basketbolists, spēlē spēka uzbrucēja un centra pozīcijā. 2023. gadā pārstāv Nacionālās basketbola asociācijas (NBA) klubu Losandželosas "Lakers", bet iepriekš septiņas sezonas spēlēja Ņūorleānas "Pelicans" sastāvā. Kopā ar "Lakers" kļuva par 2020. gada NBA čempionu, ir arī olimpiskais un pasaules čempions ASV basketbola izlases sastāvā, kā arī 2012. gada NCAA čempions.