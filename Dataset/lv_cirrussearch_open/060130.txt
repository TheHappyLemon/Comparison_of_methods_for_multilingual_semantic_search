Big Air sievietēm bija viena no 13 disciplīnām frīstaila slēpošanā 2022. gada ziemas olimpiskajās spēlēs. Sacensības notika Šoganas Big Air arēnā, Pekinā. 2022. gada 7. februārī tika aizvadīta kvalifikācijas kārta, bet 6. febuārī notika fināla sacensības. Sacensībās kopā bija pārstāvēti 26 sportisti no 15 valstīm. Šī bija pirmā reize, kad Big Air disciplīna sievietēm bija iekļauta olimpiskajās spēlēs. Olimpisko zelta medaļu ieguva Ķīnas sportiste Eilīna Gu (finiša rezultāts — 188.25 punkti), sudraba medaļu ieguva Tesa Ledo no Francijas (finiša rezultāts — 187.50 punkti), bet bronzas medaļu ieguva Šveices sportiste Matilde Gremo (finiša rezultāts — 182.50 punkti). Gu un Leso šī bija pirmā olimpiskā medaļa.