"Matrikss atjaunots" (angļu: The Matrix Reloaded) ir 2003. gada ASV zinātniskās fantastikas asa sižeta filma, kuras režisori ir Endijs un Lerijs Vačovski. Filmā galvenās lomas atveido Kiānu Rīvss, Lorenss Fišbērns, Kerija Anna Mosa, Hugo Vīvings, Džeida Pinketa-Smita un Glorija Fostere. Tā ir flimas "Matrikss" turpinājums un filmu sērijas "Matrikss" otrā filma. "Matrikss atjaunots" pirmizrāde notika 2003. gada 7. maijā. Filma tika izrādīta 2003. gada Kannu kinofestivālā. Filma saņēma galvenokārt pozitīvas kritiķu atsauksmes. Filmas kopējie ienākumi sasniedza 739,4 miljonus ASV dolārus. Filmas turpinājums "Matrikss — Revolūcija" iznāca sešus mēnešus vēlāk.