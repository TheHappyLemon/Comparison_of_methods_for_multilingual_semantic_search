Koordinātas: 51°28′41″N 3°10′57″W﻿ / ﻿51.47806°N 3.18250°W﻿ / 51.47806; -3.18250 Millennium Stadium (velsiešu: Stadiwm y Mileniwm) ir Velsas nacionālais stadions, kas atrodas Kārdifā. Stadions tika atklāts 1999. gada 26. jūnijā. Te savas mājas spēles aizvada Velsas regbija izlase, stadionā savas mājas spēles bieži ir aizvadījusi arī Velsas futbola izlase. Tāpat šeit ir notikuši vairāki citi sporta, mūzikas pasākumi, piemēram, Apvienotās Karalistes Grand Prix izcīņa spīdvejā. Stadions tika uzcelts 1999. gada Pasaules kausa regbijā vajadzībām. Millennium Stadium stadiona laukums ir 120×79 m liels. Stadionā ir 74 500 skatītāju vietas, tāpat tam ir nolaižams jumts, kas ir tikai otrs stadions Eiropā ar to, tāpat tas ir pasaulē lielākais stadions ar nolaižamo jumtu. Visvairāk skatītāju bija 2008. gada februārī notikušajai Sešu Nāciju čempionāta spēlei starp Velsas un Skotijas regbija izlasēm, to klātienē vēroja 74 576 cilvēki. 2017. gadā šeit notika UEFA Čempionu līgas finālspēle starp Real Madrid un Juventus.