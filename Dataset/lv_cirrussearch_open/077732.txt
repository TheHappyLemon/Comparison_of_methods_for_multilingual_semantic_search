E=MC² ir amerikāņu dziedātājas Meraijas Kerijas divpadsmitais studijas albums, kas ASV tika izdots 2008. gada 16. aprīlī. Albums debitēja ASV Billboard 200 topa pirmajā vietā, pārdodot 463,000 kopiju pirmajā nedēļā, kas ir lielākie pirmās nedēļas panākumi Kerijas karjerā. Albums kļuva par Kerijas sesto albumu, kas sasniedzis ASV topa virsotni. Albuma pirmais singls ‘’Touch My Body’’ sasniedza pirmo vietu ASV, un kļuva par Kerijas astoņpadsmito pirmā numura hitu, pārspējot Elvisu Presliju. Citi singli no albuma bija ‘’Bye Bye’’, kas sasniedza ASV topa pirmo divdesmitnieku, ASV R&B dziesmu topa pirmā četrdesmitnieka hitu ‘’I’ll Be Lovin’ U Long Time’’, kā arī pirmā numura deju hitu ‘’I Stay in Love’’. Albums bija veiksmīgs, pasaulē pārdodot vairāk nekā 2,5 miljonus kopiju, taču tam neizdevās sasniegt The Emancipation of Mimi sekmes.