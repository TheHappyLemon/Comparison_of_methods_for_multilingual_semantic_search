Thunderbolt and Lightfoot ir 1974. gada ASV kriminālkomēdijas filma, kuras režisors un scenārija autors ir Maikls Čimino. Filmā galvenās lomas atveido Klints Īstvuds, Džefs Bridžess, Džordžs Kenedijs un Džefrijs Lūiss. Šī ir Čimino pirmā režisētā pilnmetrāžas filma. Filma stāsta par pieredzējušu zagli, kurš kopā ar jaunu līdzgaitnieku, kā arī savu veco bandu plāno laupīšanu. Filmas Thunderbolt and Lightfoot pirmizrāde notika 1974. gada 22. maijā un to izplatīja United Artists. Filma guva finansiālus panākumus, nopelnot 25 miljonus ASV dolāru, kā arī saņēma pozitīvas kritiķu atsauksmes. Tīmekļa vietnē Rotten Tomatoes filmai ir 88% vērtējums. Bridžesu nominēja Amerikas Kinoakadēmijas balvai kategorijā "Labākais aktieris otrā plāna lomā".