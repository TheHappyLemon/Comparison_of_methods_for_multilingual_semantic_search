Rustin ir 2023. gada ASV biogrāfiska drāmas filma, kuras režisors ir Džordžs K. Volfs. Filmā galvenās lomas atveido Kolmans Domingo, Kriss Roks, Džefrijs Raits un Odra Makdonalda. Filma stāsta par Baierdu Rastinu, kurš palīdzēja Mārtinam Luteram Kingam organizēt 1963. gada maršu uz Vašingtonu. Filmas Rustin pirmizrāde notika 2023. gada 31. augustā Teluraidas kinofestivālā. Kopš 2023. gada 17. novembra filma ir pieejama straumēšanas platformā Netflix. Filma saņēma galvenokārt pozitīvas kritiķu atsauksmes, īpaši izceļot Domingo aktierspēli, par ko viņu nominēja Amerikas Kinoakadēmijas balvai kategorijā "Labākais aktieris galvenajā lomā", Zelta globusa balvai kategorijā "Labākais aktieris drāmas filmā" un BAFTA kino balvai kategorijā "Labākais aktieris galvenajā lomā".