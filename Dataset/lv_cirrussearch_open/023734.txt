BK Jēkabpils bija profesionāls Latvijas basketbola klubs, kas ir bāzēts Jēkabpilī. Klubs spēlēja Latvijas Basketbola līgā, Baltijas Basketbola līgā, vēlāk arī Latvijas—Igaunijas Basketbola līgā, bet savas pastāvēšanas beigu posmā Nacionālajā basketbola līgā. Tas ir dibināts 2012. gadā un kopš dibināšanas brīža spēlēja LBL augstākajā divīzijā. Mājas spēles komanda aizvadīja Jēkabpils Sporta namā. 2022. gadā klubs izstājās no Nacionālās basketbola līgas un beidza pastāvēšanu. Savā pirmajā pastāvēšanas sezonā klubs iekļuva Latvijas Basketbola līgas izslēgšanas spēļu ceturtdaļfinālā, kurā piekāpās Rīgas "Barons/kvartāls" komandai. Jau 2013.-2014. gada sezonā klubam izdevās vēl augstāks panākums, kad trenera Igora Miglinieka vadībā tika izcīnītas LBL bronzas medaļas.