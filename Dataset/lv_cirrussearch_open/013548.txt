Džuzepes Meacas stadions itāļu: Stadio Giuseppe Meazza), biežāk saukts par Sansiro (itāļu: San Siro), ir futbola stadions, kas atrodas Itālijas pilsētas Milānas mikrorajonā Sansiro. Tajā mājas spēles aizvada abi spēcīgākie Milānas futbola klubi AC Milan un Internazionale Milano. Sēdvietu skaits stadionā ir 80 018. Trīs reizes šajā stadionā ir norisinājušies UEFA Čempionu līgas (agrāk Eiropas kausa) finālspēles (1965., 1970. un 2001. gadā).