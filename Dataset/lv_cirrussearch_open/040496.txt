Epifānija (grieķu: ἐπιφάνεια, epipháneia — ‘atspīdēšana, atklāsme’) ir neliela apjoma prozas darbs ar īpaši emocionāli piesātinātu domu, kas radies kā pēkšņa atklāsme, atziņa. Antīkajā literatūrā — himnisks dzejojums par godu dieviem. Tās pēc žanriskās piederības būtu saucamas par dzejoļiem prozā. Epifāniju žanrs latviešu literatūrā ir dzejnieka Imanta Ziedoņa patents.