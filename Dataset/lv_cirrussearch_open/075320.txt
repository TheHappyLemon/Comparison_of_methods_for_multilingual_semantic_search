Sandhērstas Karaliskā militārā akadēmija (angļu: Royal Military Academy Sandhurst), saīsināti Sandhērsta (angļu: Sandhurst) ir Lielbritānijas armijas virsnieku apmācības centrs. Šeit tiek sagatavoti visi britu armijas virsnieki. Tiek apmācīti arī citu valstu armiju karavīri, kuri ir apmēram 10% no apmācāmo skaita. Sandhērsta, atšķirībā no daudzu citu valstu armiju augstākajām militārajām skolām, nav universitāte, kaut arī 85% no kadetiem ir universitātes izglītība. Mācību kurss ilgst 44 nedēļas. Skola dibināta 1802. gadā (tajā pašā gadā, kad Vestpointa ASV un Sensīra Francijā) kā Karaliskā Militārā koledža. 1947. gadā tai pievienoja 1741. gadā dibināto Karalisko Militāro akadēmiju.