Raiders Hešedāls (norvēģu: Ryder Hesjedal; dzimis 1980. gada 9. decembrī Viktorijā, Britu Kolumbijā, Kanādā) ir bijušais Kanādas šosejas riteņbraucējs. Viņš ir bijušais kalnu riteņbraucējs, ieguvis sudraba medaļu 2001. gada U23 Pasaules čempionātā. Par profesionāli viņš kļuva 2005. gadā ar komandu Discovery Channel pēc vairāku gadu braukšanas Rabobank kontinentālajā komandā. Iepriekš labāko sniegumu lielajās tūrēs uzrādījis 2010. gada Tour de France, ieņemot sesto vietu, Hešedāls uzvarēja 2012. gada Giro d'Italia. Tā bija Kanādas sportistu pirmā uzvara lielajās tūrēs. 2013. gada oktobrī pēc apsūdzībām Mikāla Rasmusena autobiogrāfiskajā grāmatā "Yellow Fever" Hešedāls atzinās dopinga lietošanā karjeras sākumā, aprakstot to kā viņa "dalību sporta tumšajā pagātnē".