Broktona (angļu: Brockton) bija amerikāņu meteoroloģisko novērojumu stacija Antarktīdā. Ierīkota 1965. gadā uz Rosa šelfa ledāja (78°45'S—174°40W) kā aizstājēja likvidētajai Litlrokfordas stacijai pie Litlamerikas—Bērdas traktoru ceļa. Nosaukta par godu lietuviešu izcelsmes amerikāņu admirāļa Freda Bakuta dzimtajai pilsētai Broktonai. 1966. gadā pārcelta tālāk uz dienvidiem (80°01'S—178°02W). Slēgta 1972. gadā.