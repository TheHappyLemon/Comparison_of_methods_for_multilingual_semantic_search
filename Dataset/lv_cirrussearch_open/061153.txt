Vjačeslavs Ševčuks (ukraiņu: В'ячеслав Шевчу́к, dzimis 1979. gada 13. maijā) ir Ukrainas futbola treneris un bijušais futbolists, spēlēja kreisās malas aizsarga pozīcijā, bijis Ukrainas futbola izlases dalībnieks. Savas karjeras laikā pārstāvējis vairākus klubus gan Ukrainā, gan Krievijā. Visilgāko savas karjeras daļu pavadījis Doneckas "Šahtar" komandā, kuras rindās viņš 13 sezonu laikā izcīnīja 7 Ukrainas Premjerlīgas čempionu titulus. 2009. gadā uzvarējis arī UEFA kausa izcīņā. Ukrainas futbola izlases sastāvā debitējis 2003. gadā. Piedalījies 2006. gada FIFA Pasaules kausā, kā arī 2012. un 2016. gada Eiropas čempionātā.