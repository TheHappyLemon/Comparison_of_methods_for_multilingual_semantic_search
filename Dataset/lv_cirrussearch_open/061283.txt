Marionešu valsts ir valsts, kas juridiski ir neatkarīga, bet faktiski pilnībā atkarīga no ārējas varas un pakļauta tās pavēlēm. Marionešu valstīm ir nomināla suverenitāte, bet sveša vara praktiski īsteno kontroli, izmantojot finansiālās intereses, ekonomisko vai militāro atbalstu un citus līdzekļus. Uzturot valstī vietējo valdību, ārējā vara izvairās no visas atbildības, bet saglabā kontroli pār valsti. No sabiedrotajām valstīm marionešu valstis atšķiras ar to, ka neizvēlas savu rīcību pašas vai saskaņā ar līgumiem, kuriem tās brīvprātīgi pievienojušās. Marionešu valstu valdībām atvēlēta vien apstiprinoša loma svešās varas jau veiktām darbībām.