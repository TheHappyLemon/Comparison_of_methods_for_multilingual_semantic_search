Eduardu da Silva (portugāļu: Eduardo Alves da Silva; dzimis 1983. gada 25. februārī) ir Brazīlijā dzimis Horvātijas futbolists un Horvātijas izlases bijušais dalībnieks. 1998. gadā kopā ar ģimeni pārcēlies dzīvot no Brazīlijas uz Horvātiju. Dinamo Zagreb sastāvā divas reizes ir kļuvis par Horvātijas čempionu, kā arī divas reizes izcīnījis Horvātijas kausu. 2006. gadā tika atzīts par Horvātijas gada labāko futbolistu. Ar Shakhtar Donetsk komandu ir izcīnījis divus Ukrainas Premjerlīgas čempionu titulus. Horvātijas futbola izlasē da Silva debitēja 2004. gada 16. novembrī draudzības spēlē pret Īrijas izlasi. Pirmos vārtus izlases sastāvā guva 2006. gada 1. februārī pret Honkongas izlasi.