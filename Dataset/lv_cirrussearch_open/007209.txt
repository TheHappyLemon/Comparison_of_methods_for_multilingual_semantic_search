2009. gada Pasaules sērija (angļu: 2009 World Series) bija 2009. gada MLB sezonas čempionu noskaidrošanas sērija. 2009. gadā Pasaules sērija tika aizvadīta 105. reizi. Amerikāņu līgas čempioni Ņujorkas "Yankees" tikās ar Nacionālā līgas čempioniem Filadelfijas "Phillies". Pēc sešu spēļu sērijas beigām "Yankees" beisbolisti kļuva par 2009. gada sezonas čempioniem, sērijā viņi triumfēja ar 4—2. Šis bija "Yankees" 27. izcīnītais Pasaules sērijas čempionu tituls. Sērija tika aizvadīta Yankee Stadium un Citizens Bank Park laukumos laika posmā no 2009. gada 28. oktobri līdz 4. novembrim. Par sērijas vērtīgāko spēlētāju tika atzīts čempionus pārstāvošais Hideki Matsui.