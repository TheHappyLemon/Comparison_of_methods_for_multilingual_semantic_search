Luišs Karloss Almeida da Kunja (portugāļu: Luís Carlos Almeida da Cunha; dzimis 1986. gada 17. novembrī Prajā, Kaboverdē), labāk pazīstams kā Nani, ir profesionāls portugāļu futbolists, spēlē pussarga pozīcijā, Portugāles futbola izlases dalībnieks. Kopš 2023. gada pārstāv Turcijas Superlīgas klubu Adana Demirspor. Nani profesionāļa karjeru uzsāka vietējā Sporting CP klubā, jaunatnes komandai viņš pievienojās 2003. gadā. Kluba lielajā komandā Nani debitēja 2005. gadā. Portugālē viņš pavadīja divas sezonas, šajā laikā tika iegūts Portugāles kauss (2006.—2007. gada sezona). Kopš 2007. gada pārstāvēja Mančestras "United", četras reizes ir triumfējis Premjerlīgā (2007–08, 2008–09, 2010-11, 2012-13), 2007.—2008. gada UEFA Čempionu līgā un 2008. gada FIFA Pasaules kausā klubiem. Portugāles izlases sastāvā ir spēlējis 2008. gada Eiropas čempionāta finālturnīrā un 2010. gada FIFA Pasaules kausa kvalifikācijas turnīrā.