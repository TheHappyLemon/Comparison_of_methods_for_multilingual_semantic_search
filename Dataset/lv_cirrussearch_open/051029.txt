Hello Kitty (japāņu: ハロー・キティ, Harō Kiti), zināma arī kā Kitija Vaita (angļu: Kitty White, japāņu: キティ・ホワイト), ir Japānas kompānijas Sanrio izstrādāts tēls, kuru izveidojusi māksliniece Juko Simidzu un pilnveidojis Juko Jamaguči. Sanrio attēlo Hello Kitty kā japāņu bobteila šķirnes jaunu kaķu sievietes gijinka (antropomorfisms) ar sarkanu banti un bez mutes. Pēc tēla leģendas, viņa ir mūžīga 3. klases skolniece, kas dzīvo ārpus Londonas. Sanrio 2018. gadā paziņoja, ka Hello Kitty un viņas dvīņu māsa Mimmy (ar dzeltenu banti), svin savas dzimšanas dienas 1. novembrī. Kopš animācijas varones izveides 1974. gadā Hello Kitty izveidojusies par mediju franšīzi, kas ietver apģērbu, modes aksesuārus, rotaļlietu, manga komiksu, anime sēriju, populārās mūzikas un citus plašsaziņas līdzekļu produktu līniju. Hello Kitty vinila monētu maku Sanrio tirdzniecībā piedāvāja jau 1975. gada martā. 1976. gadā Sanrio tēlu sāka izplatīt Amerikas Savienotajās Valstīs. Līdz 2010. gadam Sanrio Hello Kitty pārvērta par globālu mārketinga fenomenu ar 6 miljardu ASV dolāru peļņu gadā. 2014. gadā Hello Kitty 40 gadu jubilejā viņas vērtība bija aptuveni 8 miljardi ASV dolāru gadā. Hello Kitty ir visu laiku pelnošākā franšīze. Hello Kitty ir galvenais kawaii segmenta tēls Japānas populārajā kultūrā. Hello Kitty tēls, kura sākotnējā mērķauditorija bija pirms pusaudžu vecuma meitenes, iemantoja lielu komerciālo veiksmi ne tikai sākotnējā mērķauditorijā, bet arī starp pusaudžiem un pieaugušajiem. Daudzu gadu gaitā tēlā veidols izmantots gan uz skolas piederumiem un modes aksesuāriem, gan uz motoreļļas iepakojumiem. Ir izveidoti vairāki bērniem domāti Hello Kitty seriāli, kā arī vairāki mangas komiksi un anime filmas. Pavisam ir trīs Sanrio veidoti Hello Kitty atrakciju parki: Harmonyland Hidzi, Japāna, Sanrio Puroland Tokijā un bijušais Sanrio Hello Kitty Town Malaizijā.