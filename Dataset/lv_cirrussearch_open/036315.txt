Džordžs Hamiltons-Gordons, Ceturtais Aberdīnas grāfs (angļu: George Hamilton-Gordon, 4th Earl of Aberdeen; dzimis 1784. gada 28. janvārī, miris 1860. gada 14. decembrī) bija Skotijā dzimis britu politiķis 19. gadsimta pirmajā pusē. No 1828. līdz 1830. gadam un no 1841. līdz 1846. gadam bija Lielbritānijas ārlietu ministrs. Kaut arī pats personīgi centās no tā izvairīties, Hamiltona-Gordona valdības laikā Lielbritānija iesaistījās Krimas karā. Bija pazīstams kā vājš orators.