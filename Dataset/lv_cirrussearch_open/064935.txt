X ir 2022. gada ASV šausmu filma, kuras režisors un scenārija autors ir Tajs Vests. Filmā galvenās lomas atveido Mija Gota, Dženna Ortega, Mārtins Hendersons, Britānija Snova, Ouens Kempbells, Stīvens Ure un Skots Meskudi. Filmas darbība norisinās 1979. gadā un tā stāsta par jauniem filmu veidotājiem, kuri nolemj uzņemt pornogrāfisku filmu Teksasas laukos, taču, kad viņus pieķer gados vecie īpašuma saimnieki, aktieri uzsāk cīņu par savu dzīvību. Filmas X pirmizrāde notika 2022. gada 13. martā un to izplatīja A24. Filma saņēma galvenokārt pozitīvas kritiķu atsauksmes, slavējot aktierspēli. X ir pirmā tāda paša nosaukuma triloģijas filma. 2022. gada 16. septembrī filmai iznāca prīkvels Pearl, taču trešā filma MaXXXine ir tapšanas procesā.