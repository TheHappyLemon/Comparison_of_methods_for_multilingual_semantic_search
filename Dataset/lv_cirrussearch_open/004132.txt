Kondolīza Raisa (angļu: Condoleezza Rice; dzimusi 1954. gada 14. novembrī Birmingemā, Alabamas štatā, ASV) ir amerikāņu profesore, diplomāte un rakstniece. Viņa bija 66. ASV valsts sekretāre. Raisa strādāja ASV prezidenta Džordža V. Buša prezidentūras laikā. K. Raisa bija pirmā afroamerikāņu sieviete, kas ieņēma šo amatu. Pirms viņas šajā amatā bija afroamerikāņu vīrietis Kolins Pauels. Viņa bija otrā sieviete šajā amatā. Laika posmā no 2001. gada 20. janvāra līdz 2005. gada 26. janvārim viņa bija ASV padomniece nacionālās drošības jautājumos. Pirms tam viņa sešus gadus (1993—1999) bija Stenforda Universitātes prezidente.