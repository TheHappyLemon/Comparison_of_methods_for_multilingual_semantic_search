Šajā rakstā apkopoti 1980. gada vasaras olimpisko spēļu karognesēji (sportisti) Nāciju parādē, kas spēļu atklāšanas ceremonijas laikā nesa valsts karogu. Karognesēju parasti izvēlas Nacionālās Olimpiskās komitejas vai arī paši sportisti. Karognesējs spēļu atklāšanas ceremonijā ieiet pirmais, nesot valsts karogu, pēc viņa seko attiecīgās valsts olimpiskā delegācija. Ievērojami karognesēji bija trīssoļlejcējs un olimpiskās bronzas medaļnieks Žuau Karloss de Oliveira no Brazīlijas, smagsvara bokseris un divkārtējais olimpiskais zelta medaļnieks Teofilo Stīvensons no Kubas, sprinteris un olimpioskais čemions Heislijs Kroufords no Trinidādas un Tobāgo, barjerskrējējs un bijušais olimpiskais čempions Džons Akii-Bua no Ugandas un vidējo distanču skrējējs Mirucs Jifters no Etiopijas. Saistībā ar daļējo atbalstu ASV boikotam, 16 valstis Olimpiskajā stadionā devās zem olimpiskā karoga. Tomēr septiņas valstis no tām izlēma, ka atklāšanas ceremonijā nedosies, bet to olimpisko karogus nesa kāds no brīvprātīgajiem dalībniekiem. Divas citas valstis (Lielbritānija un Īrija) stadionā bija pārstāvētas tikai ar oficiālo delegāciju (amatpersonām). Savukārt 4 valstis no šīm 16 piedalījās olimpisko spēļu atklāšanas ceremonijā, nesot olimpisko karogu kopā ar savas valsts sportistiem. Jaunzēlande, Portugāle un Spānija atklāšanas ceremonijā gāja ar savu nacionālo olimpisko komiteju karogiem.