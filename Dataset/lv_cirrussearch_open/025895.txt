Virdžīnija Elizabete "Džīna" Deivisa (angļu: Virginia Elizabeth "Geena" Davis; dzimusi 1956. gada 21. janvārī) ir amerikāņu aktrise, kinoproducente, rakstniece, bijusī modele. Pazīstama ar lomām tādās filmās kā "Muša", "Bītldžūss", "Telma un Luīze", "Savējo līga", The Long Kiss Goodnight, "Mazais Stjuarts" (Stuart Little) un The Accidental Tourist. Par lomu filmā The Accidental Tourist (1988) saņēmusi Amerikas Kinoakadēmijas balvu kā labākā aktrise otrā plāna lomā. Bijusi nominēta šai balvai kā labākā aktrise par lomu filmā "Telma un Luīze" (1991). Četras reizes nominēta Zelta globusa balvai, no kurām vienu reizi balvu saņēmusi par lomu seriālā Commander in Chief (2005). Kandidējusi uz vietu ASV izlasē startam 2000. gada vasaras olimpiskajās spēlēs loka šaušanā, tomēr nekvalificējās fināla sacensībām kvalifikācijā.