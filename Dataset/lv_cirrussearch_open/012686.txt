Notingemas futbola klubs "Forest" (angļu: Nottingham Forest Football Club) ir profesionāls Anglijas futbola klubs, kas ir bāzēts Notingemā, Anglijā. Klubs spēlē Anglijas Premjerlīgā. Tas ir dibināts 1865. gadā. Klubam veiksmīgākais periods bija starp 1975. un 1993. gadu, kad to trenēja Braiens Klofs. Šajā laikā "Forest" divas reizes pēc kārtas izcīnīja Eiropas kausu. Klubs savas mājas spēles aizvada City Ground stadionā.