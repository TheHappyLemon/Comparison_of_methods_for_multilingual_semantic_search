Žāvas, arī žāvāšanās, ir reflekss, kuram raksturīga nepatvaļīga, dziļa ieelpa ar atvērtu muti. Viens no iemesliem, ar ko tiek skaidrota žāvāšanās, ir skābekļa trūkums apkārtējā gaisā. Pēc žāvām palielinās skābekļa piegāde organismam. Pastāv uzskats, ka žāvāšanās ir "lipīga", tas ir, kad kāds ir nožāvājies, pēc neilga laika arī citi apkārtējie sāk žāvāties. Skaidras atbildes, kāpēc tā notiek, nav. Viens no skaidrojumiem ir tāds, ka par žāvāšanos atbild galvas smadzeņu motorās garozas daļa — jo lielāka aktivitāte novērojama šajā smadzeņu daļā, jo lielāka ir nosliece uz žāvāšanos.