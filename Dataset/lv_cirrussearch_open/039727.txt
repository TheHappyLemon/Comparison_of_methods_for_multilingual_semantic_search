Mirstošais dendijs (zviedru: Den döende dandyn) ir zviedru gleznotāja Nilsa Dardela 1918. gadā radīta eļļas krāsas glezna. Tā šobrīd atrodas Stokholmas modernās mākslas muzeja kolekcijā. Darbu raksturo Nilsa Dardela intensīvā krāsu un viļņveida formu lietošana un uzskata, ka tā simbolizē ārēju skaistumu. Formā izpaužas Anrī Matisa ietekme. Lai arī aina ir kā tipiskā nāves gultas portretā, sērotāju ieskautais mirstošais vīrs dievbijīgi neskatās paradīzes virzienā, bet gan spogulī. Vīrietis viņam aiz muguras raud lakatiņā un skatās prom, bet trīs sievietes aprūpē mirstošo. Aptumšotā spoguļa nozīme ir neskaidra; nosaukums norāda, ka mirstošā vīra pēdējā doma bija par savu izskatu, iespējams, kā parodija par nāves gultas portretiem kā žanru. Agrākā gleznas versijā dendijs tur vēdekli un viņa acis ir pilnībā aizvērtas. Dardelam šis žanrs nebija jaunums un viņš bija iepriekš gleznojis "Bēres Sanlisā", kurā parādīts, cik rūpīgi izstrādāts tolaik varēja būt katafalks.