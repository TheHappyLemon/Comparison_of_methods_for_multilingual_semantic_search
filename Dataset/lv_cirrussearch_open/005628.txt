Skaties arī jēdzienu ar līdzīgu nosaukumu: 21st Century Fox. 20th Century Studios (agrākais nosaukums Twentieth Century Fox Film Corporation jeb 20th Century Fox) ir ASV filmu studija, Walt Disney Studios meitas uzņēmums. Studija atrodas Losandželosā netālu no Beverlihilsas. Uzņēmums tika dibināts 1935. gada 31. maijā, apvienojoties Fox Film Corporation, kas tika dibināta 1915. gadā, un Twentieth Century Pictures, kas tika dibināta 1930. gadā. Studiju 1985. gadā iegādājās News Corporation, kas 2013. gadā, pēc izdevniecības biznesa atdalīšanas, kļuva par 21st Century Fox. 2019. gadā The Walt Disney Company iegādājās 21st Century Fox, un līdz ar to arī 20th Century Fox. 2020. gada 17. janvārī studija tika pārdēvēta par 20th Century Studios. Veiksmīgākās 20th Century Studios filmas un filmu sērijas ir "Avatars", "Simpsonu filma", "Zvaigžņu kari", "Ledus laikmets", "Gārfīlds", "X-Cilvēki", "Viens pats mājās", "Alvins un burunduki", "Cietais rieksts", "Ātrums", "Anastasija", "Doktors Dūlitls", "Nakts muzejā".