Zelta vārtu tilts (angļu: Golden Gate Bridge) ir piekartilts Sanfrancisko, ASV. Tas savieno Sanfrancisko un Merinas apgabalu pār Zelta vārtu šaurumu starp Kluso okeānu un Sanfrancisko līci. Zelta vārtu tilts ir daļa no 101. automaģistrāles. Tas tika uzbūvēts 1937. gadā un līdz pat 1964. gadam tas bija lielākais iekārtais tilts pasaulē. Pašlaik tas ir vairs tikai astotais lielākais pasaulē un otrs lielākais ASV. Tilts ir kļuvis plašu atpazīstamību visā pasaulē, jo tas nereti tiek izmantots gan kā Sanfrancisko, gan kā visas ASV simbols. Tāpat kā citi visā pasaulē pazīstami tilti, arī Zelta vārtu tilts ir kļuvis par pašnāvnieku mērķi - vidēji reizi divās nedēļās no tilta nolec kāds cilvēks.