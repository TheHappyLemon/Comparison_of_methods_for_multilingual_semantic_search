Basarabs I (rumāņu: Basarab I), saukts Dibinātājs (Întemeietorul) dzimis ap 1310. gadu, miris 1351./1352. gadā) bija Valahijas pirmais gospodars, Basarabu dinastijas ciltstēvs. Basaraba I izcelsme neskaidra. Nācis pie varas ap 1324. gadu un sāka realizēt no Ungārijas karaļa neatkarīgu politiku. Kopā ar Bulgārijas caru Mihailu III Asenu cīnījās pret Serbiju, tomēr 1330. gada jūlijā bulgāri un valahu daļas cieta sakāvi Velbuždas kaujā. Īsi pēc tam Ungārijas karalis Kārols I Anžū iebruka Valahijā, tomēr Basarabs I to sakāva Posadas kaujā tā paša gada rudenī.