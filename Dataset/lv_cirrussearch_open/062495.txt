Čārlzs Edmunds Ņūtons Robinsons (angļu: Charles Edmund Newton Robinson; dzimis 1853. gada 14. oktobrī, miris 1913. gada 21. aprīlī) bija britu advokāts, rakstnieks, gemologs (dārgakmeņu pētnieks), paukotājs un jahtu braucējs. Startējis 1900. gada vasaras olimpiskajās spēlēs Parīzē un 1906. gada neoficiālajās olimpiskajās spēlēs Atēnās, kur izcīnīja sudraba medaļu. Ņūtons Robinsons 1900. gada Parīzes olimpiskajās spēlēs startēja paukošanā ar špagu. Šajā disciplīnā viņš startēja tikai pirmās kārtas posmā. 1906. gada Atēnu neoficiālajās olimpiskajās spēlēs viņš bija viens no Lielbritānijas paukotāju komandas pārstāvjiem. Komanda izcīnīja sudraba medaļu paukošanā ar špagu.