Hamburger Sport-Verein vai saīsināti HSV ir Vācijas futbola klubs, kas ir bāzēts Hamburgā, Vācijā. Klubs spēlē Vācijas 2. Bundeslīgā. Klubs ir 6 reizes izcīnījis Vācijas čempiontitulu. Savas mājas spēles komanda aizvada Volksparkstadion stadionā, kur ir 57 000 skatītāju vietas. No 2012. gada maija līdz 2016. gada jūnijam klubā spēlēja Latvijas izlases uzbrucējs Artjoms Rudņevs, izņemot laiku 2013.–2014. gada sezonas otrajā pusē, kad tika izīrēts citam Bundeslīgas klubam Hannover 96, bet pēc īres termiņa beigām atgriezās HSV.