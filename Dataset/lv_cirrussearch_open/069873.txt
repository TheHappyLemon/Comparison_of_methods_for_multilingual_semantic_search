Spāņu Ostindija jeb Spāņu Austrumindija (spāņu: Indias Orientales Españolas) bija Spānijas Impērijas kolonijas Āzijas un Klusā okeāna reģionā. No 1565. līdz 1821. gadam tās bija daļa no Jaunspānijas vicekaralistes un tika pārvaldītas no Mehiko, pēc Meksikas neatkarības iegūšanas tās tika pārvaldītas tieši no Madrides. Spānijas–ASV kara rezultātā 1898. gadā lielākā daļa Spānijas Klusā okeāna salu nonāca ASV kontrolē, bet 1899. gadā pārējās tika pārdotas Vācijai. Spānijas karalis sevi tradicionāli dēvēja par "Austrumu un Rietumu Indijas karali" (Rey de las Indias orientales y occidentales).