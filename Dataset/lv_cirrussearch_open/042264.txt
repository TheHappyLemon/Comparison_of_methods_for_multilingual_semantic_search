Olga Ripakova (krievu: Ольга Сергеевна Рыпакова; dzimusi Aleksejeva 1984. gada 30. novembrī) ir Kazahstānas vieglatlēte. Karjeru sākusi septiņcīņā, pēc tam specializējusies tāllēkšanā, pašlaik pārsvarā startē trīssoļlēkšanā. Trīs reizes piedalījusies olimpiskajās spēlēs (2008, 2012, 2016). Trīssoļlēkšanā 2012. gadā Londonā izcīnījusi zelta medaļu, savukārt pēc četriem gadiem Riodežaneiro — bronzas medaļu. Ir vairākkārtēja Āzijas spēļu medaļniece (trīs reizes bijusi čempione), vienu sudraba un divas bronzas medaļas izcīnījusi Pasaules čempionātā. Viņas personiskie rekordi trīssoļlēkšanā gan stadionā, gan telpās ir starp visu laiku labākajiem rezultātiem šajā disciplīnā. 2023.g. februārī paziņojusi par profesionālās karjeras beigām.