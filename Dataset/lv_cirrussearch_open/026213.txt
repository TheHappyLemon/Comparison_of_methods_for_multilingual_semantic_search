Omskas apgabals ir viens no Krievijas Federācijas apgabaliem Sibīrijas federālajā apgabalā. Tas robežojas ar Tjumeņas apgabalu rietumos un ziemeļos, Tomskas un Novosibirskas apgabaliem austrumos, kā arī ar Kazahstānu dienvidos. XIX gadsimtā apgabala teritorijā tika nodibināti vairāki desmiti latviešu koloniju, no kurām lielākās bija Rižkova, Augšbebri (Bobrovka) un Kurzemes Ozolciems.