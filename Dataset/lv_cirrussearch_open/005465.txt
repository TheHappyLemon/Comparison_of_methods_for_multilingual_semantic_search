Nacionālās basketbola asociācijas 1996.—1997. gada sezona bija 51. NBA sezona. Šajā sezonā piedalījās 29 komandas (27 no ASV un 2 no Kanādas). Par NBA čempioniem kļuva Čikāgas "Bulls" spēlētāji, kas sešu spēļu finālsērijā pieveica Jūtas "Jazz" ar 4—2. Šis "Bulls" bija piektais tituls kluba vēsturē. Finālsērija ilga no 1. jūnija līdz 13. jūnijam. Par regulārās sezonas vērtīgāko spēlētāju tika atzīts Karls Malons ("Jazz"), finālsērijas vērtīgāko — Čikāgas "Bulls" spēlētājs Maikls Džordans, kurš bija arī sezonas rezultatīvākais spēlētājs. 1996. gada NBA drafts notika 1996. gada 26. jūnijā, tajā Filadelfijas "76ers" ar pirmo numuru izvēlējās Elenu Aiversonu. 47. NBA Visu zvaigžņu spēle notika Gund Arena arēnā Klīvlendā. Tajā Austrumu komanda uzvarēja Rietumus ar 132—120. Par spēles vērtīgāko spēlētāju tika atzīts Glens Raiss ("Hornets").