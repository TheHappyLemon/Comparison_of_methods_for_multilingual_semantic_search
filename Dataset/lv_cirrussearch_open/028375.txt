Pipas, pipu ģints, arī pipaskrupji (Pipa) ir viena no bezmēles varžu dzimtas (Pipidae) ģintīm, kas apvieno 7 mūsdienās dzīvojošas varžu sugas. Kā visas bezmēles vardes arī pipas visu dzīvi pavada ūdenī, krastā iznākot ļoti reti. Tās galvenokārt izplatītas Dienvidamerikas ziemeļu daļā, bet Panamas pipa (Pipa myersi) sastopama Panamā, Centrālamerikas pašos dienvidos.