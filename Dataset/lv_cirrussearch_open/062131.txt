Dienasgrāmata ir ar roku rakstītas (pēdējā laikā dienasgrāmatas var tikt veidotas arī ar datora vai mobilās ierīces palīdzību) piezīmes par notikumiem, kas sakārtoti pēc datuma un ir norisinājušies dienu no dienas. Personīgās dienasgrāmatas ietver rakstītāja pieredzi, domas un/vai emocijas. Lai gan dienasgrāmatas var sniegt informāciju memuāriem, autobiogrāfijām, tomēr dienasgrāmatas sākotnēji nav paredzētas publicēšanai plašākai publikai, bet gan tikai paša autora lietošanai. Pastāv arī cita veida dienasgrāmatas, kas izveidotas institucionālos nolūkos, piemēram, burtnīca skolēniem, kur katrai nedēļas dienai atvēlēta sadaļa mācību stundu un uzdoto mājasdarbu ierakstiem.