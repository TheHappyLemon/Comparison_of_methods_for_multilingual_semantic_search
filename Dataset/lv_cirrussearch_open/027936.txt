2020. gada Eiropas čempionāts futbolā jeb Euro 2020 bija 16. Eiropas čempionāts futbolā, kuru rīko UEFA. Par čempioni kļuva Itālija. Turnīrs tika aizvadīts 11 Eiropas valstu 11 pilsētās no 2021. gada 11. jūnija līdz 11. jūlijam. Sākotnēji čempionātu bija plānots aizvadīt no 2020. gada 12. jūnija līdz 12 jūlijam, taču globālās COVID-19 pandēmijas dēļ tas tika pārcelts gadu vēlāk. Fināla spēli aizvadīja Vemblija stadionā, Londonā. Bijušais UEFA prezidents Mišels Platinī kā iemeslu rīkot turnīru dažādās valstīs nosaucis UEFA 60 gadu jubilejas svinības. Finālturnīrā piedalās 24 valstu izlases. Turnīra rīkošana vairāku valstu pilsētās tika apstiprināta 2012. gada decembrī, kad arī tika paziņots, ka spēļu rīkošana nenozīmēs automātisku valsts izlases kvalificēšanos finālturnīram.