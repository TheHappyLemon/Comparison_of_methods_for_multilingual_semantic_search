Ītans Grīns Hoks (angļu: Ethan Green Hawke; dzimis 1970. gada 6. novembrī Ostinā, Teksasas štatā, ASV) ir amerikāņu aktieris, filmu režisors un rakstnieks. Savu aktiera karjeru sāka 1985. gada filmā Explorers. Plašākam skatītāju lokam viņš kļuva pazīstams ar lomu 1989. gada drāmas filmā "Mirušo dzejnieku biedrība". 1990. gados viņš filmējās tādās filmās kā "Baltais ilknis" (White Fang), "Par spilgtu mēness apspīdēts nakts" (A Midnight Clear), "Dzīvie" (Alive), "Realitāte kož" (Reality Bites). 1995. gadā filmējās filmā "Pirms saullēkta" (Before Sunrise) un 2004. gadā piedalījās filmas turpinājumā. Vēl ir filmējies filmās "Treniņa diena", "Hamlets" (Hamlet), "Uzbrukums 13. iecirknim" (Assault on Precinct 13), "Sātana spēles" (Before the Devil Knows You're Dead), "Laika patruļa", First Reformed, "Ziemeļnieks" un "Melnais telefons".