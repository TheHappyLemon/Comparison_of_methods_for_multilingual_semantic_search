Patusas lagūna (portugāļu: Lagoa dos Patos — ‘pīļu ezers’) ir lagūnas tipa ezers Brazīlijas dienvidos, Riugrandi du Sulas štatā. Uzskata par pasaulē lielāko lagūnas tipa ezeru, lielākais ezers Brazīlijā. Ezers stiepjas ziemeļu—dienvidu virzienā, paralēli Atlantijas okeānam, no kura to atdala ap 5 km plata josla — smilšu bārs. Ezerā notiek profesionāla zveja. Iztekas Riugrandi ieteku jūrā portugāļu jūrasbraucēji sākotnēji uzskatīja par lielas upes ieteku.