Ich ruf zu Dir, Herr Jesu Christ ir viena no populārākajām krājumā Orgelbüchlein ("Ērģeļu grāmatiņa") iekļautajām vācu komponista Johana Sebastiāna Baha sacerētajām ērģelēm domātajām korāļu prelūdijām. Šī ornamentālā, tīrā stilā sarakstītā korāļu prelūdija tiek raksturota kā "lūgšana izmisuma laikā". Tā ir unikāla fa minorā sacerēta trio veida prelūdija diviem manuāļiem un pedālim. Iespējams, ka Bahs pie šāda netradicionāla stila izvēles nonācis, spēlēdams Halles pilsētas baznīcas jaunās ērģeles, kurām bija tam laikam salīdzinoši moderns skaņojums. Sacerēta laikā no 1708. līdz 1717. gadam, Baha tā saucamajā Veimāras periodā. MIDI variants: play MIDI (palīdzība·info) MP3 variants: play MP3 Prelūdijas pamatā ir 1526. gadā sacerēta baznīcas himna, tās autors ir Johans Agrikola (1494—1566). Ich ruf zu dir, Herr Jesu Christ, ich bitt, erhör mein Klagen; verleih mir Gnad zu dieser Frist, lass mich doch nicht verzagen. Den rechten Glauben, Herr, ich mein, den wollest du mir geben, dir zu leben, meim Nächsten nütz zu sein, dein Wort zu halten eben. Krievu komponists Eduards Artemjevs, padomju elektroniskās mūzikas līderis, ir veicis šī Baha skaņdarba aranžējumu, izmantojot elektronisko ANS sintezatoru. Artemjeva radītais skaņdarbs pazīstams kā "Bahu klausoties (Zeme)", tas izmantots krievu režisora Andreja Tarkovska 1972. gadā uzņemtajā filmā "Solāris". Ich ruf zu Dir, Herr Jesu Christ ir šīs filmas galvenā muzikālā tēma.