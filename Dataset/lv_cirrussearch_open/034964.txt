Bundesvērs (vācu: Bundeswehr - "Federālie aizsardzības spēki") ir Vācijas Federatīvās Republikas bruņotie spēki. Tas oficiāli tika dibināts 1955. gada 12. novembrī. 1955. gadā Rietumvācija iestājās NATO. Bundesvērs sastāv no sauszemes bruņotajiem spēkiem (Heer), jūras kara flotes (Marine), gaisa spēkiem (Luftwaffe), Bruņoto spēku atbalsta bāzes (Streitkräftebasis), Centrālā medicīnas dienesta (Zentraler Sanitätsdienst). Bundesvēra virspavēlnieks miera laikā ir aizsardzības ministrs. Ja iestājas aizsardzības vajadzība, vadību pārņem Vācijas kanclers. Bundesvērā ir aptuveni 181 514 militārā personāla, un 81 524 civiliedzīvotāji. Obligātais militārais dienests ir atcelts kopš 2011. gada. Aukstā kara laikā bruņotajos spēkos dienēja līdz 495 000 cilvēku.