Attīstītās jeb rūpnieciski attīstītās valstis ir pasaules valstu grupa ar augstu saimniecības attīstības un dzīves līmeni. Tās ir valstis, kas atbilst vairākiem kritērijiem, piemēram, ir ar augstu iekšzemes koproduktu, nacionālo kopproduktu, patēriņa cena indeksu, kā arī citiem rādītājiem. Šīm valstīm ir raksturīga saimniecība, kurā pakalpojumu sektors ir ienesīgāks nekā ražošanas sektors.