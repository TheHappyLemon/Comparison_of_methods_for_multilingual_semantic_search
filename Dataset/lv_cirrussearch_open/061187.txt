Zlatko Junuzovičs (vācu: Zlatko Junuzović, dzimis 1987. gada 26. septembrī) ir Austrijas futbola treneris un bijušais futbolists, spēlēja pussarga pozīcijā, bijis Austrijas futbola izlases dalībnieks. Kopš 2022. gada Junuzovičs ir Austrijas komandas Liefering trenera asistents. Karjeras sākumā pārstāvējis Austrijas komandas Grazer AK, Austria Kärnten un Austria Wien. Savu karjeras lielāko daļu pavadījis Vācijas Bundeslīgas komandā Werder Bremen, kur viņš septiņu sezonu laikā kopumā nospēlēja 197 mačus un guva 22 vārtus. 2018. gadā pievienojies Austrijas komandai Red Bull Salzburg. Austrijas futbola izlases sastāvā debitējis 2006. gadā. Piedalījies 2016. gada Eiropas čempionātā.