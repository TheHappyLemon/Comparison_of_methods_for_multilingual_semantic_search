Rišards Kapusciņskis (poļu: Ryszard Kapuściński; dzimis 1932. gada 4. martā, miris 2007. gada 23. janvārī) bija poļu žurnālists un rakstnieks. Kā korespondents daudz ceļoja. Pamatojoties uz ceļojumos pieredzēto, sarakstījis dokumentālās prozas grāmatas, kuras tulkotas daudzās pasaules valodās. Mūža nogalē apmetoties Polijā, Kapusciņskis ceļojumu laikā bija piedzīvojis 27 revolūcijas un pučus, 40 reizes ticis ieslodzīts un četrreiz — notiesāts uz nāvi. Dzimis mūsdienu Baltkrievijā. 1948. gadā, mācoties vidusskola, iestājās Polijas komunistiskajā jaunatnes organizācijā (Związek Młodzieży Polskiej). No 1953. līdz karastāvokļa ieviešanai Polijā 1981. gadā bija komunistiskās partijas biedrs. No 1950. gada - strādāja žurnālistikā. Pēc Kapusciņska nāves parādījās ticama informācija, ka, līdz ar korespondenta darbu, Kapusciņskis ārzemēs nodarbojās ar spiegošanu Polijas specdienestu uzdevumā.