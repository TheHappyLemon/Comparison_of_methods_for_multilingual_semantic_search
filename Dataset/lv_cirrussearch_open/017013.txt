Coxiella burnetii (arī Rickettsia buretii) ir ļoti mazas gramnegatīvas baktērijas. Ir ovālas, pleomorfas (morfoloģiski daudzveidīgas); izmēri 0,2-0,7 µm. Obligāti intracelulārie (iekššūnu) parazīti. Spēj veidot filtrējošās jeb L-formas.. Izraisa Q drudzi, kura inkubācijas periods ir 18—21 diena. Slimību pavada drudzis, galvas sāpes, citi ARS (akūta respiratorā saslimšana) simptomi. Slimība var norisēt līdzīgi SARS (atipiskajai pneimonijai). Var būt arī slikta dūša un vemšana. Slimniekiem ar Coxiella burnetii izraisītu pneimoniju novēro aknu bojājumu, kuru pavada hepatolienālais sindroms.