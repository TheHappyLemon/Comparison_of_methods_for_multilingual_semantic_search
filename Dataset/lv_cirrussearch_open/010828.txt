Alesandra Ambrosio (portugāļu: Alessandra Corine Ambrósio; dzimusi 1981. gada 11. aprīlī) ir brazīliešu modele. Modeles karjeru uzsākusi 12 gadu vecumā. Filmējusies Revlon, Christian Dior, Giorgio Armani, Ralph Lauren reklāmās. Fotografējusies 2003. gada Pirelli kalendāram, kā arī bijusi uz vairāku starptautisku žurnālu vākiem, tai skaitā Cosmopolitan, Elle, GQ, Harper's Bazaar, Marie Claire, Ocean Drive, Vogue. 2000. gadā pirmoreiz piedalījusies Victoria's Secret modes šovā. A. Ambrosio ir viena no vispelnošākajām modelēm pasaulē. 2004. gadā kļuva par vienu no Victoria's Secret "eņģeļiem".