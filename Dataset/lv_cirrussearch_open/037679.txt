"Tumsa piecdesmit nokrāsās" (angļu: Fifty Shades Darker) ir 2017. gada ASV erotiski romantiskā filma. Filmas režisors ir Džeimss Foulijs, scenārija autors ir Nials Leonards. Filma balstīta uz E. L. Džeimsas tāda paša nosaukuma grāmatas motīviem un ir turpinājums 2015. gada filmai "Greja piecdesmit nokrāsas" (Fifty Shades of Grey). Galvenās lomas atveido Dakota Džonsone, Džeimijs Dornans, pārējās lomas atveido Ēriks Džonsons, Eloiza Mamforda, Bella Hītkote, Rita Ora, Lūks Graimss, Viktors Rasuks, Kima Beisingere un Marša Geja Hardena. Filmu "Tumsa piecdesmit nokrāsās" un "Brīvība piecdesmit nokrāsās" (Fifty Shades Freed) filmēšanas process tika uzsākts 2016. gada 9. februārī Parīzē un Vankūverā. Filmas pirmizrāde ASV notika 2017. gada 10. februārī, bet Latvijā divas dienas agrāk. Filma saņēma negatīvas atsauksmes un kritiku par scenāriju un aktierspēli.