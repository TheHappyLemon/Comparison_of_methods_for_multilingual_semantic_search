Over Her Dead Body ir 2008. gada romantiska komēdija, kuras režisors un scenārija autors ir Džefs Louels. Galvenās lomas atveido Eva Longorija, Pols Rads, Leika Bella un Džeisons Bigss. Filmas pirmizrāde notika 2008. gada 1. februārī. Keita un Henrijs ir laimīgs pāris, kurš plāno apprecēties, tomēr neilgi pirms kāzām Keita mirst negadījumā. Gadu vēlāk Henrijs sāk satikties ar ekstrasensi Ešliju, bet Keitas spoks cenšas šīs attiecības izjaukt.