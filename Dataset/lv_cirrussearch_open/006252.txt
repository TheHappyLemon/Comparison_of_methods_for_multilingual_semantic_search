Marks Bagdatis (grieķu: Μάρκος Παγδατής, izrunā: [ˈmarkos paɣðaˈtis]; dzimis 1986. gada 17. jūnijā Paramitā, Kiprā) ir bijušais Kipras tenisists. Profesionāļa karjeru uzsāka 2005. gadā. M. Bagdaša labākais sasniegums ATP vienspēļu rangā ir sasniegtā 8. vieta, kas tika sasniegta 2006. gada 21. augustā, dubultspēlēs — 93. vieta (2008. gada 7. janvārī). Viņa treneris bija Gijoms Pērs. Karjerā M. Bagdatis ir uzvarējis 4 ATP vienspēļu turnīros, bet lielāko panākumu Grand Slam sacensībās viņš sasniedza 2006. gada Austrālijas atklātajā čempionātā, kur sasniedza finālu. Tāpat svinēja uzvaru 2003. gada Austrālijas atklātajā čempionātā junioriem. Piedalījies trijās Olimpiskajās spēlēs (2004, 2012, 2016). Karjeras noslēgumā daudz cīnījās ar traumām. Beidza karjeru 2019. gadā pēc zaudējuma Vimbldonas turnīra 2. kārtā.