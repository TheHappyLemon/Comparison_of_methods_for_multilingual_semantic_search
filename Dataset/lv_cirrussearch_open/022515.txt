Informātikā nosauktais programmkanāls (arī FIFO buferis), vai angļu: named pipe ir Unix un uz Unix bāzētu sistēmu starpprocesu komunikācijas (angļu: inter-process communication – IPC) metode, un ir modificēts tradicionālais programmkanāls. Šīs komunikāciju metodes variācija tiek pielietota arī Microsoft Windows sistēmās. Tradicionālais (nenosauktais) programmkanāls tiek saukts šādi, jo tas eksistē tikai tik ilgi, kamēr pastāv to izveidojušais datorprocess. Nosauktais programmkanāls turpina pastāvēt arī pēc tam, kas to izveidojošais datorprocess ir beidzis savu darbību, un, lai no tā atbrīvotos, tas papildus ir jādzēš. Visbiežāk datorprocesi pieslēdzas nosauktajiem programmkanāliem, lai komunicētu savā starpā.