Ilhanāts (persiešu: ایلخانان, Ilxānān, mongoļu: Хүлэгийн улс) bija haniste, kas izveidojās 1256. gadā, kad sīkāk sadalījās Mongoļu impērija. Par tās pirmo valdnieku kļuva Hulegu, Čingishana mazdēls, kurš vadīja mongoļu iebrukumus Dienvidrietumāzijā. Pēc pirmā valdnieka vārda šī haniste tiek saukta arī par Huleguīdu valsti. Valsts kodols izveidojās mūsdienu Irānas un apkārtējo valstu teritorijās. Dominējošā reliģija sākotnēji bija šamanisms, bet 1295. gadā par jauno dominējošo reliģiju kļuva islāms.