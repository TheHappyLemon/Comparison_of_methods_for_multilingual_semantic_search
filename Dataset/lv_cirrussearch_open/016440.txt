Peijenne (arī Peijennes ezers; somu: Päijänne) ir pēc platības otrs lielākais ezers Somijā. Garākais ezers Somijā. No ezera dienvidu virzienā iztek Kimijoki upe, kas ietek Somu līcī. Daudz salu ar kopējo platību ap 225 km² No Peijennes ezera uz Helsinkiem izbūvēts pazemes ūdensvads (Peijennes ūdens tunelis), kas apgādā galvaspilsētu ar tīro ezera ūdeni. Ezera ūdens apmaiņas periods ir 2,9 gadi. Aizsalst no decembra līdz maijam. Ezera centrālā daļa Tehinselke (Tehinselkä) aizsalst tikai ap Ziemassvētkiem. Iecienīta atpūtas vieta. Ap ezeru atrodas daudz (>6500) vasarnīcu. Mūsdienās ezera ūdens ir ļoti tīrs, taču vēl 1970. gadu vidū ezeru spēcīgi piesārņoja notekūdeņi no pilsētām un rūpnīcām.