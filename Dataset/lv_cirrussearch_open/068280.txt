"Uz bīstamās zemes" (angļu: On Dangerous Ground) ir 1951. gada ASV film noir melodrāmas filma, kuras režisors ir Nikolass Rejs. Filmā galvenās lomas atveido Aida Lupino, Roberts Raians un Vords Bonds. Filmas sižets balstīts uz Džeralda Batlera 1945. gada romānu Mad with Much Heart. Lai gan titros nav minēta, Lupino šī bija arī viena no pirmajām pieredzēm režijā, aizstājot Reju, kad viņš filmēšanas brīžos nebija pieejams. Filma stāsta par lielpilsētas policistu, kuru sliktas uzvedības dēļ aizsūta uz sniegotu kalnu mazpilsētu palīdzēt notver jaunas meitenes slepkavu. Filmas "Uz bīstamās zemes" pirmizrāde notika 1951. gada 17. decembrī un to izplatīja RKO Pictures. Filma saņēmusi pozitīvas kritiķu atsauksmes, īpaši no mūsdienu kritiķiem. Filma pazīstama ar Bernarda Hermana mūziku, kas spēcīgi ietekmēja viņa vienu no pazīstamākajiem veikumiem Alfreda Hičkoka filmā "Uz ziemeļiem caur ziemeļrietumiem" (1958). Tīmekļa vietnē Rotten Tomatoes filmai ir 89% vērtējums.