Ajutaja (taju: พระนครศรีอยุธยา) bija taju izveidotās Ajutajas karalistes galvaspilsēta, ar pārtraukumiem, no 1351. gada līdz 1767. gadam, kad to nopostīja birmieši. Pilsētas drupas no 1991. gada ir UNESCO Pasaules mantojuma objekts. Izveidots arheoloģiskais parks. Pilsētas uzplaukuma periodā tajā bija 3 karaļa pilis, 375 tempļi (to starpā kristiešu baznīcas), 29 forti, 94 pilsētas vārti. Pilsētā uzturējās arī ārzemnieki - franči, portugāļi, japāņi, holandieši, angļi.