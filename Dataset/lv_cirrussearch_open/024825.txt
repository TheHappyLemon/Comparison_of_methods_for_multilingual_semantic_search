Parastais oleandrs (Nerium oleander) ir mūžzaļš krūms vai mazs koks, kas ir vienīgā suga oleandru ģintī (Nerium), kas savukārt pieder pie oleandru dzimtas (Apocynaceae). Oleandri tiek audzēti kā krāšņumaugi, lai gan oleandra visas daļas ir indīgas. Piemēram, ja oleandra šūnsula nonāk uz ādas, tā rada apsārtumu, savukārt, ja nonāk acīs, var izsaukt aklumu. Tas ir viens no indīgākajiem augiem, kas tiek audzēts dārzā.