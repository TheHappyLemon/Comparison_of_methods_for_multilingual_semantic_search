Antonijs Mateuss dus Santuss (portugāļu: Antony Matheus dos Santos, dzimis 2000. gada 24. februārī) ir Brazīlijas futbolists, spēlē uzbrucēja pozīcijā, pārstāv Brazīlijas futbola izlasi. Kopš 2022. gada Antonijs spēlē Anglijas Premjerlīgas komandā Manchester United. Iepriekš Antonijs ir spēlējis Brazīlijas komandā São Paulo un Nīderlandes komandā Ajax. Brazīlijas futbola izlases sastāvā debitējis 2021. gadā. Izcīnījis zelta medaļu 2020. gada vasaras olimpiskajās spēlēs. Ticis iekļauts izlases sastāvā 2022. gada FIFA Pasaules kausam.