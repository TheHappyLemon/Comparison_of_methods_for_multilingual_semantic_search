"Grāmatvedis" (angļu: The Accountant) ir 2016. gada ASV kriminālais trilleris. Filmas režisors ir Gevins O'Konors, scenārists Bills Dubjuks, galvenajās lomās Bens Afleks, Anna Kendrika, Dž. K. Simonss, Džons Berntāls, Džefrijs Tembors un Džons Litgouvs. Filma stāsta par mazas Ilinoisas pilsētiņas sertificētu auditoru ar augsti funkcionējošu autismu, kurš patiesībā sniedz auditora pakalpojumus bīstamām kriminālajām organizācijām visā pasaulē. Filmas pirmizrāde Losandželosā notika 2016. gada 10. oktobrī, bet pārējos ASV kinoteātros to rādīt sāka pēc četrām dienām. Latvijā filmas pirmizrāde notika 2016. gada 28. oktobrī. Filma saņēmusi dažādas kritiķu atsauksmes un tās ieņēmumi pārsniedz 151 miljonu ASV dolāru.