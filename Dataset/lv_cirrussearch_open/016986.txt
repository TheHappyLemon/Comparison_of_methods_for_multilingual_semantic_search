Brennan ir īru uzvārds, kas ir anglicizēta forma diviem dažādiem īru valodas uzvārdiem — Ó Braonáin un Ó Branáin. Vēsturiski viens uzvārda avots bija ievērojamais Ua Braonáin (O'Brennan) klans no Uí Duach (Oidahas) Osraigē. Īru uzvārds Ó Braonáin nozīmē "Braonán pēctecis". Personvārds Braonán cēlies no vārda, kas nozīmē "mitrums", "piliens". Īru uzvārds Ó Branáin, nozīmē "Branáin pēctecis". Personvārds Branáin nozīmē "mazais krauklis". Brennan var būt: Brenana — uzvārds sieviešu dzimtē; Brenans — uzvārds vīriešu dzimtē.