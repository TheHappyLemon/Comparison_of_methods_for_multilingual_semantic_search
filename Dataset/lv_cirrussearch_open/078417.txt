.bb ir Barbadosas Interneta augstākā līmeņa domēns (ccTLD). Kopš domēna .bb izveidošanas to ir administrējušas vairākas organizācijas. Vispirms to administrēja Puertoriko Universitāte. 1996. gadā Barbadosas valdība lūdza nodot domēna administrāciju Cable & Wireless (BARTEL) Ltd. 2001. gadā tika parakstīts saprašanās memorands starp Barbadosas valdību un Cable & Wireless (Bartel) Ltd., un tās meitas uzņēmumu Cable & Wireless (BET) Ltd., lai Cable & Wireless turpina administrēt šo domēnu līdz turpmākiem Barbadosas valdības rīkojumiem. Kopš 2007. gada novembra domēnu administrē Telecoms Unit.