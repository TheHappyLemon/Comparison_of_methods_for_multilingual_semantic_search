Šis raksts ir par bobslejistu. Par citām jēdziena Jānis Jansons nozīmēm skatīt nozīmju atdalīšanas lapu. Jānis Jansons (dzimis 1990. gada 25. maijā Limbažos) ir latviešu bobslejists, stūmējs. Ar bobsleju nodarbojas kopš 2014. gada. Pirms tam nodarbojies ar vieglatlētiku, bijis Latvijas čempions desmitcīņā. Eiropas kausa sacensībās bobslejā pirmoreiz piedalījās 2014. gada novembrī divnieku sacensībās kopā ar pilotu Matīsu Mikni. Pasaules kausa sacensībās debitējis 2015. gada 29. novembrī Altenbergas trasē kā Uģa Žaļima četrinieka ekipāžas stūmējs, ieņemot 13. vietu. Kopš 2016. gada startē pārsvarā kopā ar pilotu Oskaru Ķibermani. Pirmo reizi uz goda pjedestāla pasaules kausa posmā kāpa 2017. gada 22. janvārī Sakntmoricā, kad guva uzvaru O. Ķibermaņa pilotētā četrinieka sastāvā. Pasaules čempionātos līdz šim augstākā ir 10. vieta, ko ir ieguvis divreiz (četrinieku sacensībās 2016. un 2017. gadā).