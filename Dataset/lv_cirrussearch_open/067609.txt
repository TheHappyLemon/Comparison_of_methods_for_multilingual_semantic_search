"Napoleons" (franču: Napoléon) ir 1927. gada Francijas episka vēsturiska mēmā filma, kuras režisors, scenārija autors un producents ir Abels Ganss. Filmā galvenās lomas atveido Albērs Djedonē, Žina Manesa, Antonēns Arto un Edmonds Van Dēle. Filma ir stāsts par Napoleona Bonaparta jaunību. Filma pazīstama ar tam laikam neierasto kameras plūstošo kustību un vairākām inovatīvām tehnikām, kā, piemēram, ātra kadru maiņa, plaši izmantotiem tuvplāniem un citiem vizuālajiem efektiem. Filmas atkārtota izdošana 1950. gados ietekmējusi franču jaunā viļņa kustību. Filmas pirmizrāde notika 1927. gada 7. aprīlī. Kad Metro-Goldwyn-Mayer iegādājās tiesības uz filmu, to izrādīja tikai astoņās Eiropas pilsētas, taču ASV filma bija ievērojami saīsināta.