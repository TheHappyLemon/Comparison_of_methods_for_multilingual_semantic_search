Žuau Pedru da Silva Pereira (portugāļu: João Pedro da Silva Pereira, dzimis 1984. gada 25. februārī) ir bijušais Portugāles futbolists, spēlēja aizsarga pozīcijā, bijis Portugāles futbola izlases dalībnieks. Vislabāk pazīstams no sava laika Portugāles komandās Benfica un Sporting CP, kopumā Portugāles Premjerlīgā aizvadot 232 mačus un gūstot 9 vārtus. Ar Benfica 2005. gadā uzvarējis Premjerlīgā. Pavadījis arī divarpus sezonas Spānijas komandā Valencia un četras Turcijas komandā Trabzonspor. Savu karjeru noslēdzis Sporting CP, ar kuru 2021. gadā ieguvis savu otro Premjerlīgas titulu. Portugāles futbola izlases sastāvā piedalījies 2012. gada Eiropas čempionātā un 2014. gada FIFA Pasaules kausā.