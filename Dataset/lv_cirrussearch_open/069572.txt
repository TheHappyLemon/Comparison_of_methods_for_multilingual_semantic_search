Tans Šendzje (vienkāršotā ķīniešu: 唐胜杰, piņjiņs: Tang Shengjie; dzimis 1989. gada decembrī) ir Ķīnas kosmonauts, Tautas Atbrīvošanas armijas Gaisa spēku lidotājs, pulkvežleitnants. Viņš ir Ķīnas Komunistiskās partijas biedrs un ieguvis bakalaura grādu. Pēc tautības viņš ir haņs. Tans Šendzje piedzima Dinsjī, Gaņsu provincē. 2008. gada septembrī viņš sāka dienestu Tautas Atbrīvošanas armijā. 2013. gada martā Tans iestājās Ķīnas Komunistiskajā partijā. Viņš dienēja Gaisa spēku aviācijā, bija Gaisa spēku Aviācijas korpusa brigādes eskadriļas komandieris, tika novērtēts kā Gaisa spēku pirmās klases pilots. Pirmo kosmisko lidojumu Tans Šendzje sāka 2023. gada 26. oktobrī, ar kosmosa kuģi Shenzhou 17 dodoties 6. ekspedīcijā uz orbitālo staciju Tiangong.. Kosmisko lidojumu kopsavilkums: