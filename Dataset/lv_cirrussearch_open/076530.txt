Šis raksts ir par pašreizējām Vācijas salonauto sacīkstēm. Par citām jēdziena DTM nozīmēm skatīt nozīmju atdalīšanas lapu. Deutsche Tourenwagen Masters, saīsināti DTM, ir salonautomobiļu sacensības Vācijā. Šī čempionāta sacīkstes tiek rīkotas galvenokārt Vācijā, tomēr kopš 2001. gada dažas sacīkstes tiek rīkotas ārpus Vācijas. Pirmā DTM sezona tika aizvadīta 2000. gadā. DTM ir Deutsche Tourenwagen Meisterschaft un ITC turpinātājs. Abi šie čempionāti tika pārtraukti 1996. gadā lielo izmaksu dēļ.