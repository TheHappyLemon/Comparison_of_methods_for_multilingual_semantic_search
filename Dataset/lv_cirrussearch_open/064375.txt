Kails Kristofers Larins (angļu: Cyle Christopher Larin, dzimis 1995. gada 17. aprīlī) ir Kanādas futbolists, spēlē uzbrucēja pozīcijā, pārstāv Kanādas futbola izlasi. Kopš 2023. gada Larins pārstāv Spānijas La Liga komandu Mallorca. Iepriekš spēlējis Kanādas komandā Sigma FC, MLS komandā Orlando City, Turcijas komandā Beşiktaş, Beļģijas komandās Zulte Waregem un Club Brugge un Spānijas komandā Real Valladolid. Kanādas futbola izlases sastāvā debitējis 2014. gada. Ticis iekļauts izlases sastāvam 2022. gada FIFA Pasaules kausam.