"Džeza dziedātājs" (angļu: The Jazz Singer) ir 1927. gada ASV mūzikls. Šī ir pirmā pilnmetrāžas mākslas filma ar sekojošiem sinhronizētiem dialogiem, tas bija skaņu kino pirmsākums un mēmā kino ēras beigu sākums. Filmas režisors ir Alans Kroslends. Filmu izplatīja Warner Bros. studija, parādot kino pasaulei savu jauno izgudrojumu — Vitaphone skaņu sistēmu. Filmas galvenās lomas atveidotājs Els Džolsons pats iedziedāja sešas dziesmas. Filma balstīta uz Samsona Rafaelsona lugas The Day of Atonement motīviem. Derils Zanuks ieguva speciālo Amerikas Kinoakadēmijas balvu 1. Kinoakadēmijas balvas pasniegšanas ceremonijā, tāpat filma tika izvirzīta nominācijām, kā "Labākais adaptētais scenārijs" un "Labākie inženierzinātņu efekti". 1996. gadā filma "Džeza dziedātājs" tika iekļauta Nacionālajā kino reģistrā. 1998. gadā Amerikas Kinoinstitūts izvēlējās filmu kā vienu no visu laiku labākajām un ierindoja to 19. vietā savā sarakstā.