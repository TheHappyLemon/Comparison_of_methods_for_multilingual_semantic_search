2019.—2020. gada Anglijas futbola Premjerlīgas sezona bija 28. Premjerlīgas sezona. Tā sākās 2019. gada 9. augustā. Bija paredzēts, ka tā noslēgsies 2020. gada 17. maijā. 2020. gada 13. martā sezona uz laiku tika pārtraukta COVID-19 pandēmijas dēļ. 28. maijā tika pieņemts lēmums, ka sezona atsāksies 17. jūnijā. Sezona noslēdzās 2020. gada 26. jūlijā. Par Premjerlīgas čempioniem kļuva Liverpool FC futbolisti, kas klubam bija 19. Anglijas čempionu tituls. Par sezonas rezultatīvāko spēlētāju kļuva Leicester City uzbrucējs Džeimijs Vārdijs, gūstot 23 vārtus un 33 gadu vecumā kļūstot par vecāko spēlētāju, kas to paveicis.