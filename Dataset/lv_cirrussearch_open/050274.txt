"Uzkopšana" (angļu: Sunshine Cleaning) ir 2008. gada drāma, kuras režisore ir Kristīne Džefsa. Galvenās lomas filmā atveido Emilija Blanta, Eimija Adamsa, Džeisons Spevaks, Mērija Linna Rejskuba, Stīvs Zāns un Alans Ārkins. Filmas pirmizrāde notika 2008. gada 18. janvārī Sandensas kinofestivālā. Rouza Lorkovska vēlas savu dēlu sūtīt privātskolā. Lai savāktu tam nepieciešamos līdzekļus, viņa kopā ar savu neuzticamo māsu Noru uzsāk neparastu biznesu - noziegumu vietu uzkopšanas servisu.