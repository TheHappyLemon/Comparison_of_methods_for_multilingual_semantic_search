Šis raksts ir par pilsētu Nīderlandē. Par provinci skatīt rakstu Groningena (province). Groningena (nīderlandiešu: Groningen, izrunā: ['ɣroːnɪŋə(n)]) ir pilsēta Nīderlandē, Groningenas provinces administratīvais centrs. Pilsētā dzīvo aptuveni 190 tūkstoši iedzīvotāju, no kuriem aptuveni 50 tūkstoši ir studenti. Tā ir lielākā pilsēta Nīderlandes ziemeļos. Groningenā atrodas otra vecākā universitāte valstī — Groningenas universitāte.