Novoje Čapļina (krievu: Новое Чаплино, unazigmita: Нутаӷаӄ Уӈазиӄ) ir nacionālais eskimosu ciems Krievijas ziemeļaustrumos, administratīvi ietilpst Čukotkas autonomā apvidū Provideņijas rajonā. Izvietojies Beringa jūras Tkačena līča ziemeļu krastā 25 km no rajona centra Provideņijas, ar kuru savienota ar autoceļu. Ciems dibināts 1958. gadā, kad uz Tkačena līča piekrasti pārvietoja eskimosus no vairākiem "neperspektīvajiem" ciemiem un apmetnēm, tajā skaitā senā Unazikas ciema Čapļina ragā, no kura cēlies nosaukums. Ciemā ir skola, bērnudārzs, kultūras centrs, feldšeru punkts, bibliotēka, pasts, veikals, maizes ceptuve, enerģiju un siltumu nodrošina vietājā energocentrāle. Iedzīvotāju galvenā nodarbošanās ir zveja un jūras dzīvnieku medības (vaļi, valzirgi, roņi).