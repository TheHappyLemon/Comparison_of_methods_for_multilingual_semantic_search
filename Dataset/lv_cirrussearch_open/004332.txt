1904. gada Tour de France bija otrais Tour de France daudzdienu velobrauciens, kas notika no 1904. gada 2. līdz 24. jūlijam. Pateicoties pirmo sacīkšu panākumiem, bez jebkādām šaubām tika rīkotas arī nākamās. Trase bija tieši tāda pati - sešu posmu laikā bija jāveic 2428 kilometri. Pirmais finišu sasniedza 1903. gada uzvarētājs Moriss Garēns, kurš, tāpat kā viņa tuvākie trīs sekotāji, tika diskvalificēts. Viņa rezultātu anulēja tādēļ, ka sportists sacīksti centies saīsināt, daļu tās veicot ar vilcienu. Par sacensību pirmās vietas ieguvēju galu galā pasludināja Anrī Kornē.