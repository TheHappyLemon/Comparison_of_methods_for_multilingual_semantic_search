Nacionālā ģeogrāfijas biedrība (angļu: National Geographic Society) ir ASV ģeogrāfu organizācija - viena no pasaulē lielākajām nekomerciālajām zinātniskajām un izglītojošām organizācijām. Dibināta 1888. gada 27. janvārī Vašingtonā. Tā atbalsta ģeogrāfiju un citas dabas zinātnes, rūpējas par pasaules kultūrvēsturiskā mantojuma saglabāšanu un vides aizsardzību. Kopš 1888. gada oktobra biedrība izdod žurnālu National Geographic.