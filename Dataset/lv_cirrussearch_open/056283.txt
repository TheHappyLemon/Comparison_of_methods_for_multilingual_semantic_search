46. Saturna balvas pasniegšanas ceremonija norisinājās 2021. gada 26. oktobrī, viesnīcā Marriott Burbank Hotel, Losandželosā. Ceremonijas organizators ir Zinātniskās fantastikas, fantāzijas un šausmu filmu akadēmija, kurā tā apbalvoja labākās zinātniskās fantastikas, fantāzijas un šausmu filmas, kā arī citu žanru filmas, seriālus, mājas video izdevumus, kas izveidoti laika posmā no 2019. gada 15. jūlija līdz 2020. gada 15. novembrim. Balvas nominanti tika paziņoti 2021. gada 4. martā. Ceremoniju vadīs Brūss Kempbels. Filma "Zvaigžņu kari: Skaivokera atdzimšana" saņēma visvairāk, divpadsmit, nominācijas, tostarp arī kategorijā "Labākā zinātniskās fantastikas filma". Tā ir viena no vairākām pagājušā gada filmu balvu sezonas filmām, kas tika nominēta šogad pēc tam, kad pagarināja konkursa filmas izdošanas periodu no 2019. gada 15. jūlija līdz 2020. gada 15. novembrim, kā arī ļāva straumēšanas servisu filmām pretendēt uz filmu kategorijām. "Zvaigžņu karu" franšīze ieguva balvas septiņās kategorijās, balvas saņēma filma "Zvaigžņu kari: Skaivokera atdzimšana", animācijas seriāls "Zvaigžņu kari: Klonu kari" un seriāls The Mandalorian. "Zvaigžņu ceļa" franšīze saņēma visvairāk balvas televīzijas kategorijās: seriāli Star Trek: Discovery un Star Trek: Picard kopā saņēma trīs balvas.