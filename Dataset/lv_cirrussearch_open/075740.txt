Austrumvācijas ampelmaņi (vācu: Ampelmännchen) ir Vācijas gājēju luksoforos redzamās cilvēka figūras. Pirms Vācijas atkalapvienošanās 1990. gadā abām Vācijas daļām bija dažādas ampeļmaņu formas: Rietumvācijā bija vispārīga vīrišķa cilvēka figūra, bet austrumos — parasti "vīriešu" figūra ar cepuri. Pēc Vācijas apvienošanās bija plāni unificēt visas gājēju pāreju zīmes visā Vācijā, bet iedzīvotāju iebildumu dēļ tas nenotika. 2005. gada janvārī pieņēma lēmumu ieviest šīs figūras arī Rietumberlīnes gājēju luksoforos. 1961. gadā VDR mākslinieks Karls Peglavs (Karl Peglau) radīja ampelmaņa Austrumvācijas versiju. Māksliniekam bija bažas, ka komunistu valdība šos attēlus neapstiprinās, jo tie liksies pārāk buržuāziski (cepures dēļ). Ampelmanis ir iemīļots nostalģijas simbols bijušajā Austrumvācijā, kas "izbauda priviliģēto statusu, jo tā ir viena no retajām Austrumvācijas iezīmēm, kas ir pārdzīvojusi dzelzs priekškara beigas, saglabājot savu popularitāti." Pēc Berlīnes mūra krišanas ampelmanis ieguva kulta statusu un kļuva par populāru suvenīru priekšmetu tūrisma biznesā.