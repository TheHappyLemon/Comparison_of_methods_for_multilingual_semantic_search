Marra ledājs Marra ledājs (angļu: Marr Ice Piedmont) ir plašs piekalnes ledājs Antarktikā. Aizņem Anveras salas ziemeļu un rietumu daļu un stiepjas 66 km garumā no Bēla raga ziemeļaustrumos līdz Artura līcim dienvidos. Ledāju 1903.—1905. un 1908.—1910. gados aptuveni nokartēja franču antarktiskās ekspedīcijas Žana Batista Šarko vadībā. Nosaukts par godu britu jūras biologam un polārpētniekam, Operācijas “Tabarin” pirmajam vadītājam Džeimsam Marram.