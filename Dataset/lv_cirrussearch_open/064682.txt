"Melnie Ziemassvētki" (angļu: Black Christmas) ir 1974. gada Kanādas šausmu filma, kuras režisors un producents ir Bobs Klārks. Filmā galvenās lomas atveido Olīvija Hasija, Kīrs Dallijs, Margota Kidera un Džons Seksons. Filma stāsta par studentu biedrības biedrēm, kuras Ziemassvētku laikā sāk vajāt kāds svešinieks. Filmas "Melnie Ziemassvētki" pirmizrāde notika 1974. gada 11. oktobrī. Izdošanas brīdī filma saņēma dalītus kritiķu vērtējumus, bet laika gaitā filmas popularitāte ir augusi un tā tiek uzskatīta par vienu no visu laiku labākajām šausmu filmām. Filmu vēsturnieki šo filmu uzskata par vienu no pirmajām slešera žanra filmām. "Melnie Ziemassvētki" laika gaitā ir kļuvusi par kulta filmu. Filmai ir iznākuši divi rīmeiki 2006. un 2019. gadā.