Šis raksts ir par apdzīvotu vietu. Par citām jēdziena Ragana nozīmēm skatīt nozīmju atdalīšanas lapu. Ragana ir apdzīvota vieta Siguldas novada Krimuldas pagastā, pagasta centrs. Apdzīvotā vieta veidojusies pie vēsturiskās Raganas pasta stacijas un atrodas autoceļa A3 krustojumā ar reģionālajiem ceļiem P6, P7 un P9. Ciemā atrodas pagasta pārvalde un citas administratīvās iestādes, pasta nodaļa, Krimuldas vidusskola, kultūras nams, doktorāts. Ciemā var saņemt zobārsta un frizieres pakalpojumus, atrodas četri veikali. Dienvidos no Raganas atrodas Inčukalna gāzes krātuve.