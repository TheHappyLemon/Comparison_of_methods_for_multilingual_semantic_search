Melnceru meldrs (latīņu: Scirpus holoschoenus) ir grīšļu dzimtas augu suga. Savvaļā tā ir sastopama Eiropas dienvidu daļā, Āzijā un Ziemeļāfrikā. Dabiskās izplatības apvidos suga aug ūdenstilpju krastos, grāvjos un palienēs. Suga ir sastopama arī Latvijā, lai gan valsts ir tālu ziemeļos no vienlaidu izplatības apvidiem. Latvijā melnceru meldrs ir uzskatāms par adventīvu (ievazātu), reti sastopamu augu.