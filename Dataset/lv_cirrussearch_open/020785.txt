Lady Gaga gaļas kleita ir tērps, kurā amerikāņu mūziķe Lady Gaga bija tērpusies 2010. gada MTV Video Music balvu pasniegšanas ceremonijā 2010. gada 12. septembrī. Mūziķe šajā tērpā saņēma balvu par gada labāko video. Kleita bija izgatavota no jēlas liellopa gaļas. Kleitas dizaina autors ir argentīnietis Frenks Fernandess, stilu veidojis itālis Nikola Formičeti. Gaļas kleitu kritizēja PETA un citas dzīvnieku tiesību aizstāvju grupas. Gadu vēlāk kleita tika iekļauta rokenrola slavas zālē.