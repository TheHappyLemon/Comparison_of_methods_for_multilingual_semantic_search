Reino sindroms jeb Reino slimība ir perifērās asinsrites traucējums, ko raksturo epizodiska ekstremitāšu artēriju un arteriolu stenoze. To parasti izraisa aukstums vai stipras emocijas. Ārēji tas izpaužas kā pēkšņa roku un kāju pirkstu, arī auss ļipiņu un degungala nobālēšana vai cianoze. Tiek uzskatīts, ka šis fenomens skar aptuveni 3—4% iedzīvotāju, biežāk sievietes nekā vīriešus.