Guijana (ķīniešu: 贵阳市, Guìyáng Shì) ir prefektūras līmeņa pilsēta Ķīnas dienvidos, Guidžou provinces administratīvais centrs. Tā atrodas Guidžou provinces centrālajā daļā pie Naņminas upes. 2015. gadā pilsētā dzīvoja 4,62 miljoni iedzīvotāju. Aptuveni 85% no iedzīvotājiem ir haņi. Guijanā ir attīstīta metalurģija, mašīnrūpniecība, ķīmiskā rūpniecība, pārtikas rūpniecība un tekstilrūpniecība.