Hanss Ādolfs Krebss (Hans Adolf Krebs, dzimis 1900. gada 25. augustā Hildeshaimā, miris 1981. gada 22. novembrī Oksfordā) bija vācu/britu ārsts un bioķīmiķis. 1953. gadā ieguva Nobela prēmijas fizioloģijā vai medicīnā par citronskābes cikla šūnās atklāšanu. Dzimis Hildesheimā ārsta ģimenē. Studējis Getingenes Universitātē (1918—1923) vēlāk Hamburgas Universitātē ieguva doktora grādu. Strādāja par Otto Heinriha Varburga asistentu. Ebreju izcelsmes dēļ 1933. gadā emigrēja uz Apvienoto Karalisti, kur 1937. gadā atklāja citronskābes ciklu.