Šis raksts ir par blūzmeni. Par citām jēdziena Kings nozīmēm skatīt nozīmju atdalīšanas lapu. Railijs B. Kings (Riley B. King, dzimis 1925. gada 16. septembrī, miris 2015. gada 14. maijā), pazīstams arī kā B. B. Kings (B. B. King) bija viens no vispazīstamākajiem amerikāņu blūzmeņiem. Žurnāls Rolling Stone viņu ir atzinis par trešo visu laiku labāko elektroģitāristu pasaulē.[nepieciešama atsauce] Par vienu no viņa īpaši slavenākajām kompozīcijām tiek uzskatīta The Thrill Is Gone (1969). Tāpat kā daudzi citi blūzmeņi, viņš sāka savu profesionālo karjeru kā lauksaimnieks — nomnieks (graudnieks), bet ģitāru spēlēja brīvā laikā. 1940. gadu beigās viņš pārcēlās uz kādu Memfisas piepilsētu, kur vadīja savu radiopārraidi, uzstājoties kā Blues Boy ("Blūza puisis"), kas ar laiku saīsinājās līdz "B. B.". Savas pirmās dziesmas 1950. gadu sākumā viņš dziesmas ierakstīja mazā firmā ar nosaukumu RPM. Līdz pat savas dzīves beigām Kings uzstājās vairāk nekā simt reižu gadā. Savas ģitāras viņš sauca par "Lusillu".