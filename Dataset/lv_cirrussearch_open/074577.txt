Rūsiņš no Satekles (latīņu: Russinus de Sotekele, kritis Satezeles aizstāvēšanā 1212. gada vasarā) bija Tālavas latgaļu zemes Satekles vecākais 13. gadsimta sākumā. Sadarbojoties ar vāciešiem, karoja Igaunijā, viņam bija sava karadraudze (amici Russini). Gāja bojā no stopa šāviena 1212. gadā Satezelē (tagadējās Siguldas teritorijā). Hronists viņu nosauca par "drošsirdīgāko no letiem".