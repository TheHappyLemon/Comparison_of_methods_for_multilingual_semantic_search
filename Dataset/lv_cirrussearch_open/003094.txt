Princeses Elizabetes Zeme (angļu: Princess Elizabeth Land) ir dabas apgabals Austrumantarktīdā, Indijas okeāna krastā. Formāli daļa no Austrālijas Antarktiskās teritorijas. Austrumos robežojas ar Vilhelma II Zemi, rietumos — ar Eimerija šelfa ledāju. Piekraste nosacīti dalās sekojošos sektoros: Leopolda un Astridas krasts: 87°43'E līdz 81°24'E Ingridas Kristensenas krasts: 81°24'E līdz 73°35'E Iekšzemē lielu daļu teritorijas aizņem Amerikāņu augstiene ar vairākām kalnu grēdām un nunatakiem. Princeses Elizabetes zemi 1931. gada 9. februārī atklāja BANZARE ekspedīcija Daglasa Mosona vadībā un nosauca par godu tagadējai Apvienotās Karalistes karalienei Elizabetei II, tolaik kroņprincesei. Princeses Elizabetes zemē atrodas vairākas polārstacijas, lielākās no kurām ir vissezonas Deivisa (Austrālija) un Džunšaņa (Ķīna).