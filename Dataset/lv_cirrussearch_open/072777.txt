Davids Ferers (katalāņu: David Ferrer; dzimis 1982. gada 2. aprīlī Hāvijā, Alikantē, Spānijā) ir profesionāls spāņu tenisists. Profesionāļa karjeru uzsāka 2000. gadā. D. Ferera labākais sasniegums ATP tūres rangā ir 2013. gada 8. jūlijā sasniegtā 3. vieta, dubultspēlēs — 42. vieta (2005. gada 24. oktobris). Viņa treneris ir Hosē Fransisko Alturs (José Francisco Altur). Karjerā D. Ferers ir uzvarējis 21 ATP vienspēļu turnīrā, bet lielāko panākumu Grand Slam sacensībās viņš guva 2013. gada Francijas atklātajā čempionātā, kurā sasniedza finālu. Piedalījies divās Olimpiskajās spēlēs (2008, 2012).