"Zirnekļcilvēks: Ceļojums Zirnekļpasaulē" (angļu: Spider-Man: Into the Spider-Verse) ir 2018. gada ASV supervaroņu animācijas filma, kuras režisori ir Bobs Persičeti, Pīters Ramzijs un Rodnijs Rotmens. Filma ir balstīta uz Marvel Comics tēlu Mailsu Moralesu. Galvenās lomas ierunājuši Džeiks Džonsons, Heilija Steinfelda, Maheršala Ali, Braiens Tairī Henrijs, Lilija Tomlina, Luna Lorēna Veleza, Džons Mulanijs, Nikolass Keidžs un Līvs Šreibers. Filmas pirmizrāde notika 2018. gada 1. decembrī Losandželosā. Kompānija Acme Film 2018. gada 14. decembrī izdeva filmu oriģinālvalodā ar latviešu un krievu subtitriem, kā arī dublējumu latviešu un krievu valodās. Filma pieejama gan 2D, gan 3D formātā. Filma saņēma Amerikas Kinoakadēmijas balvu nominācijā "Labākā animācijas filma".