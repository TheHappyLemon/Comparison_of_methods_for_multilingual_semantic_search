Džeimijs Frenks Rednaps (angļu: Jamie Frank Redknapp, dzimis 1973. gada 25. jūlijā) ir bijušais Anglijas futbolists, spēlēja pussarga pozīcijā, bijis Anglijas futbola izlases dalībnieks. Pašlaik Rednaps ir futbola eksperts Sky Sports un Daily Mail. Savu lielāko daļu karjeras pavadījis Liverpool FC komandā. Spēlējis arī Bournemouth, Tottenham Hotspur un Southampton. Tottenham Hotspur un Southampton komandās Rednaps bija komandas kapteinis. Ar Anglijas futbola izlasi piedalījies 1996. gada Eiropas čempionātā. Džeimija tēvs ir futbola treneris Harijs Rednaps. Viņš ir arī brālēns bijušam Anglijas izlases futbolistam un futbola trenerim Frenkam Lampardam.