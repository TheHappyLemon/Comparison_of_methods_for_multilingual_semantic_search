Rātsnama aptieka (igauņu: Raeapteek) ir aptieka Igaunijas galvaspilsētā Talllinā, kas šajā vietā nepārtraukti darbojas vismaz no 1422. gada. Tā ir viena no senākajām aptiekām Eiropā, kā arī senākais Igaunijas uzņēmums. No 1582. līdz 1911. gadam, desmit paaudzēs, aptieka piederējusi (līdz 1688. gadam nomā no pilsētas) Burhartu dzimtai. Dzimta Tallinā ieceļojusi no Presburgas. Ģimenes tradīcija bija arī tas, ka pirmdzimto dēlu ģimenē vienmer sauca Johans, pēdējā aptiekas īpašnieka vārds bija Johans X Burhards.