Vienrocīga grūšana vīriešiem bija viena no divām svarcelšanas disciplīnām, kas bija iekļauta 1896. gada vasaras olimpisko spēļu programmā. Sacensības tika aizvadītas 7. aprīlī Panatinaiko stadionā un tajā startēja 4 sportisti no 3 valstīm. Katram sportistam bija trīs reizes jāveic grūšana ar vienu roku. Zelta medaļu izcīnīja Lielbritānijas sportists Lonsestons Eliots. Viņš Lielbritānijai izcīnīja pirmo zelta medaļu olimpiskajās spēlēs. Sudraba medaļu izcīnīja Dānijas sportists Vigo Jensens, bet bronzas medaļu izcīnīja Grieķijas sportists Aleksandrs Nikolopuls. Vigo Jensenam šī bija viena no trim olimpiskajām medaļām, ko viņš izcīnīja šajās olimpiskajās spēlēs un viena no divām, ko viņš izcīnīja tieši svarcelšanā. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika piešķirta sudraba medaļa, bet turpmākās vietas netika apbalvotas.