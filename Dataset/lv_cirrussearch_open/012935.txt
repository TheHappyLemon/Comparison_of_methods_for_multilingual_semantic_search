Serhijs Hončars (ukraiņu: Сергій Гончар; dzimis 1970. gada 3. jūlijā) ir bijušais profesionālais Ukrainas šosejas riteņbraucējs. Viņš ir 2000. gada Pasaules čempions individuālajā braucienā. 2006. gada Tour de France Hončars bija kopvērtējuma līderis pēc individuālā brauciena 7. posmā. Hončars neizturēja asins pārbaudi 1999. gada Tour de Suisse laikā un tika atsaukts no sacensībām. Lai arī tā bija tikai asins veselības, nevis dopinga pārbaude, Tour de France organizatori nolēma nepielaist viņa komandu Vini Caldirola dalībai 1999. gada Tour de France. 2007. gada 11. maijā Hončaru uz 30 dienām diskvalificēja viņa komanda T-Mobile Team, pēc tam, kad tika nosakaidroti asins pārbaudes rezultāti no Lježa-Bastoņa-Lježa un Tour de Romandie sacensībām. 19. jūnijā T-Mobile paziņoja, ka lauž līgumu ar sportistu. Kad Hončars 2010. gadā nevarēja atrast sev jaunu komandu, viņš beidza karjeru.