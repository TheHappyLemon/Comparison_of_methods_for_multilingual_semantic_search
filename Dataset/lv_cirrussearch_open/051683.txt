Roberts Reinholds fon Virens (vācu: Robert Reinhold von Wirén, krievu: Роберт Николаевич Вирен, 1857–1917) bija vācbaltiešu izcelsmes Krievijas Impērijas jūras kara flotes admirālis, kurš bija viens no galvenajiem Krievijas-Japānas kara komandieriem. Kaujās par Portartūras cietoksni viņš pierādīja sevi kā ļoti spējīgu, striktu un disciplinētu komandieri. Pēc atgriešanās no japāņu gūsta kontradmirālis Virens kļuva par Melnās jūras flotes virspavēlnieku un Kronštates ostas komandantu. Vēlāk piedalījās Pirmajā pasaules karā, taču, kad sākās 1917. gada Februāra revolūcija, viņš bija viens virsniekiem, kurus nemieru laikā Kronštatē ar bajonetēm nodūra boļševiku atbalstītāji. Viņu apglabāja Kronštates luterāņu kapsētā, taču mūsdienās viņa kapavieta ir pazudusi.