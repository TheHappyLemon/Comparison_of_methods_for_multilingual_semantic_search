2019. gada Copa América bija 46. Copa América turnīrs, kas notika no 2019. gada 14. jūnija līdz 7. jūlijam Brazīlijā. Turnīru organizēja Dienvidamerikas Futbola konfederācija (CONMEBOL). Tajā piedalījās visas 10 CONMEBOL ietilpstošās futbola izlases, kā arī divas uzaicinātās izlases — Japāna un Katara. Iepriekšējie Copa América čempioni bija Čīles izlase, kas uzvarējusi divos iepriekšējos turnīros (2015, 2016). Brazīlijas izlase izcīnīja savu devīto Copa América čempiontitulu, finālā ar 3:1 uzvarot Peru. Trešo vietu ieguva Argentīna.