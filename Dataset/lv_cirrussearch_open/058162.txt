300 metri ar šauteni pozīcijā uz ceļiem vīriešiem bija viena no astoņām disciplīnām šaušanas sacensībās 1900. gada vasaras olimpiskajās spēlēs, Parīzē. Sacensības tika aizvadītas 1900. gadā no 3. līdz 5. augustam, militārajā nometnē Satori, Versaļas teritorijā. Tajās startēja 30 sportisti no 6 valstīm. Zelta medaļu šajās sacensībās izcīnīja Šveices sportists Konrāds Štēli (324 punkti), sudraba medaļas izcīnīja šveicietis — Emīls Kellenbergers (314 punkti) un Dānijas sportists Anderss Peters Nīlsens (314 punkti).