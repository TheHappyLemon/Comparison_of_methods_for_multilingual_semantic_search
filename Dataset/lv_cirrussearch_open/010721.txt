Kirovs Lipmans (dzimis 1940. gada 5. novembrī Liepājā) ir Latvijas ebreju izcelsmes uzņēmējs, bijušais ilggadējais Latvijas Hokeja federācijas prezidents (1994—95; 1998—2016). AS "Grindeks" padomes priekšsēdētājs un lielākais akcionārs. AS "Liepājas Metalurgs" bijušais prezidents un padomes loceklis. 2018. gadā Kirovs Lipmans saņēma Starptautiskās ledus Hokeja federācijas Pola Loika vārdā nosauktu balvu par savu ieguldījumu sporta veida attīstībā. Kopā ar sievu ir vieni no bagātākajiem cilvēkiem Latvijā.