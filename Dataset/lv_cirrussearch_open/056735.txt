"Mana cīņa" (vācu: Mein Kampf) ir bijušā Vācijas diktatora Ādolfa Hitlera sarakstīta grāmata, kurā autobiogrāfiski elementi tiek kombinēti ar nacisma ideoloģiju. Pirmais grāmatas sējums tika izdots 1925. gadā, bet otrais — 1926. gadā. Grāmatu Hitlers sāka rakstīt cietumā, kur deviņus mēnešus bija ieslodzīts pēc 1923. gadā notikušā neveiksmīgā Alus puča, kurā viņš centās sagrābt varu valstī. Grāmatā Hitlers pauda uzskatus par to, ka Vācijai ir vajadzīgs labs līderis, liela armija, pašpietiekamības ekonomika, no valsts jāizskauž ebreji, kā arī jāapspiež komunisms. Pēc nacistu sagrāves Otrajā pasaules karā "Mana cīņa", aizbildinoties ar to, ka tā pauž nacistisko ideoloģiju, vairākās Eiropas valstīs tika aizliegta, lai gan pēc kāda laika aizliegums lielākoties tika atcelts. Kad Latvija pēc Trešās atmodas bija atguvusi savu neatkarību, šī grāmata tika izdota arī latviešu valodā.