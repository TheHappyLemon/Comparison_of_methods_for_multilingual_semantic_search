Pāvests Inocents VII (latīņu: Innocentius VII; dzimis Kozimo de' Miljorati (Cosimo de' Migliorati) 1339. gadā, miris 1406. gada 6. novembrī) bija Romas pāvests no 1404. gada 17. oktobra līdz savai nāvei 1406. gadā. Bija pāvests Lielās rietumu shizmas laikā, tāpēc vienlaicīgi Aviņonā darbojās antipāvests Benedikts XIII. Spēja noturēt varu Romā pret gibelīniem, balstoties uz Neapoles karaļa Ladislao I karaspēku. Inocenta VII laikā Romas kūrijā karjeru sāka Podžo Bračolīni.