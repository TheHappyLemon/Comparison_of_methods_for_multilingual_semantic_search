Ideja ir priekšstats, kas cilvēka apziņā ataino īstenību un izsaka viņa nostāju, izturēšanos pret apkārtējo pasauli, piemēram, galvenā atziņa, galvenā doma mākslas darbā. Tā ir apzināta doma par konkrētu vai abstraktu objektu, lietu vai problēmu, tādēļ idejas jēdziens ir cieši saistīts ar domāšanas procesu. Idejas ir pamatā dažādiem jēdzieniem un teorijām. Tai ir liela nozīme zinātnes attīstībā.