Džordžtauna (angļu: George Town) ir Britu aizjūras teritorijas Kaimanu Salu galvaspilsēta un lielākā pilsēta, kas atrodas Lielās Kaimanu salas rietumu daļā, Karību jūras krastā. Pilsētas platība ir 29 km², pēc 2021. gada datiem pilsētā dzīvoja 34 921 iedzīvotāji. Pēc iedzīvotāju skaita tā ir otrā lielākā Britu aizjūras teritoriju galvaspilsēta. Džordžtauna ir populārs tūrisma galamērķis un Kaimanu Salu galvenais tirdzniecības, transporta un ekonomiskais centrs.