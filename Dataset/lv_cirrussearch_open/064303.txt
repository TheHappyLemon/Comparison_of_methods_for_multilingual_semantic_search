Nauels Molina Lusero (spāņu: Nahuel Molina Lucero, dzimis 1998. gada 6. aprīlī) ir Argentīnas futbolists, spēlē labās malas aizsarga pozīcijā, pārstāv Argentīnas futbola izlasi. Kopš 2022. gada Molina pārstāv Spānijas La Liga komandu Atlético Madrid. Iepriekš spēlējis Argentīnas komandās Boca Juniors, Defensa y Justicia un Rosario Central, kā arī Itālijas komandā Udinese. Argentīnas futbola izlases sastāvā debitējis 2021. gadā. Ar izlasi uzvarējis 2021. gada Copa América.