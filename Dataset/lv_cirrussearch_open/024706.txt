87. Kinoakadēmijas balva tika pasniegta 2015. gada 22. februārī Losandželosā, Holivudā, Dolby teātrī. Balva tika pasniegta 24 nominācijās. Balvu pasniegšanas ceremonija ASV tika translēta kanālā ABC, to producēja Nīls Merons un Kreigs Zeidans, ceremonijas režisors ir Hemišs Hemiltons. Kinoakadēmijas goda balvas tika pasniegtas Žanam Klodam Karjēram, Hajao Mijadzaki un Morīnai O'Hārai, bet Džīna Heršolta humanitāro balvu saņēma Harijs Belafonte. Aktieris Nīls Patriks Heriss pirmo reizi vadīja Kinoakadēmijas balvu pasniegšanas ceremoniju. Filmas "Putncilvēks" un "Viesnīca "Diženā Budapešta"" ieguva visvairāk balvas, abas saņēma četras balvas. "Atsitiens" ir trešā un pēdējā filma no trim, kura ieguva balvas vairākās nominācijās, šī filma ieguva trīs "Oskarus". Balvas saņēma arī filmas "Teorija par visu", "Joprojām Alise", "Puikas gadi", "Imitācijas spēle", "Lielais 6", "Ida", "Pilsonis četri", Crisis Hotline: Veterans Press 1, The Phone Call, Feast, "Selma", "Amerikāņu snaiperis" un " Starp zvaigznēm". Amerikas Savienotajās Valstīs ceremonijas tiešraidi vēroja apmēram 35 miljoni skatītāju, kas ir trešā mazāk skatītā ceremonija kopš 80. Kinoakadēmijas balvas pasniegšanas 2008. gadā un ir viena no trim tiešraidē mazāk skatītajām balvas pasniegšanas ceremonijām TV raidīšanas vēsturē.