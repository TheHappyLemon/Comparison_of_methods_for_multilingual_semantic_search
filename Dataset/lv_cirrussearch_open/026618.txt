Arturs Maskats (dzimis 1957. gada 20. decembrī Valmierā) ir latviešu komponists. 1982. gadā Arturs Maskats absolvējis Latvijas Valsts Konservatoriju un kļuvis par Dailes teātra mūzikas daļas vadītāju (1982—1997). Sacerējis oriģinālmūziku tuvu pie simt teātra izrādēm dažādos teātros, kā arī komponējis kino mūziku. Bijis Latvijas Komponistu savienības priekšsēdētājs (1993—1996). No 1996. līdz 2013. gadam Arturs Maskats bijis Latvijas Nacionālās operas mākslinieciskais direktors. Arturs Maskats ir vairākkārtējs Lielās mūzikas balvas ieguvējs (1996, 2001, 2002, 2011). 2015. gadā apbalvots ar III šķiras Triju Zvaigžņu ordeni. Par skaņdarbu "Ideāls zaglis" saņēmis "Autortiesību bezgalības balvu 2017", jo skaņdarbs ir plaši izmantots ierakstos, radio ēterā un pasākumos. Kopumā Arturs Maskats sacerējis oriģinālmūziku tuvu pie simt teātra izrādēm dažādos Latvijas teātros. Šajā koncertā komponists savus darbus uzticējis izpildīt saviem iemīļotajiem Mihaila Čehova Rīgas Krievu teātra dziedošajiem aktieriem Maksimam Buselam un Jūlijai Berngardtei.