Eizera (nīderlandiešu: IJzer) jeb Izēra (franču: Yser) ir 78 kilometrus gara Ziemeļjūras pieteka Francijā un Beļģijā. Iztece - Bijišēras komūnā (Buysscheure) Francijas Noras departamentā. Tek austrumu-ziemeļaustrumu virzienā, pie Diksmeidas pagriežas uz ziemeļiem. Ietek Ziemeļjūrā pie Nivportas. Vidustecē pie upes atrodas mitrājs, kas izveidojies ap 16. gadsimtā kūdras ieguves rezultātā radītu ezeru. 1986. gadā tas tika iekļauts Rāmsaras konvencijas aizsargājamo vietu sarakstā.