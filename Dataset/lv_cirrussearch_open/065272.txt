Lebapa vilajets (turkmēņu: Lebap welaýaty) ir Turkmenistānas pirmās pakāpes administratīvā iedalījuma vienība. Izvietojies valsts austrumos. Robežojas ar Afganistānu dienvidaustrumos un Uzbekistānu austrumos, kā arī Mari vilajetu dienvidrietumos un Ahala un Dašoguzas vilajetiem ziemeļrietumos. Izveidots 1992. gadā. Vilajeta nosaukums atvasināts no vēsturiskā Amudarjas vidusteces piekrastes reģiona nosaukuma persiešu valodā لب آب — Lab-e āb. Vilajeta austrumdaļā ir Amudarjas vidusteces ieleja, bet teritorijas lielākajā daļā plešas Karakuma tuksnesis. Lielākās pilsētas ir Tirkmenabata (279 765, vilajeta administratīvais centrs), Magdanli (68 133) un Kerki (39 602).