Dzimuma reorientācija ir dzimtes sociālās lomas pastāvīga maiņa, kuras mērķis ir asociēties ar dzimti, kuru viņš/viņa vēlas, nevis ar to, kuru viņam/viņai piešķir balstoties uz bioloģisko dzimumu. Transseksuāļiem šis process parasti ietver dzimuma maiņas terapiju (kas var ietvert hormonu aizvietošanas terapiju un dzimuma maiņas operāciju), un viņu jaunais dzimums ir pretējs viņu bioloģiskajam dzimumam; interseksuāļiem dzimums atšķiras no dzimuma, uz kuru balstoties viņi tika audzināti; dzimtes kvīri/kvīras sevi pilnībā nepiesaista tikai pie vīriešu vai sieviešu dzimuma. Transvestīti, dragkaralienes un dragkaraļi nemēdz pavisam mainīt savu dzimti, ņemot vērā to, ka pretējā dzimuma īpašības viņi aizgūst (parasti) tikai uz īsu laika periodu. Dzimuma reorientācija sākas ar cilvēka lēmumu mainīt dzimtes identitāti, kura viņam/viņai piešķirta pēc dzimšanas, uz dzimti, kura atbilst viņa/viņas izjūtām. Viens no dzimtes maiņas visnozīmīgākajiem posmiem ir „iznākšana” jeb pirmā reize, kad cilvēks oficiāli atzīst savu orientāciju. Dzimuma reorientācija ir process, kurš var aizņemt vairākus mēnešus vai pat gadus. Dažiem cilvēkiem, īpaši dzimtes kvīriem/kvīrām, šis process var aizņemt visu viņu dzīvi.