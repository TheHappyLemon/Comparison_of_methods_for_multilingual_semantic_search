"Džoja" (angļu: Joy) ir 2015. gada amerikāņu daļēji biogrāfiska kinokomēdija, kuras režisors ir Deivids Rasels. Filmas pirmizrāde notika 2015. gada 25. decembrī. Filma ir par Džoju Mangano, kas izveidoja savu biznesa impēriju un kļuva par miljonāri, 20. gadsimta 90. gados viņa izgudroja Miracle Mop slotu. Galvenās lomas tajā attēlo Dženifere Lorensa, Roberts De Niro, Edgars Ramiress, Daiena Leda, Virdžīnija Mādsena, Izabella Roselīni un Bredlijs Kūpers. Dž. Lorensa par Mangano lomu saņēma Zelta globusa balvu, kā arī tika nominēta 88. Kinoakadēmijas balvai nominācijā "Labākā aktrise galvenajā lomā".