Bills de Blasio (angļu: Bill de Blasio; dzimis Vorens Vilhelms (Warren Wilhelm, Jr.) 1961. gada 8. maijā) ir amerikāņu politiķis. No 2014. gada 1. janvāra līdz 2022. gada 1. janvāra viņš bija Ņujorkas mērs. Izglītību ieguvis Ņujorkas Universitātē un Kolumbijas Universitātē. No 2002. gada janvāra līdz 2009. gada decembrim bija Ņujorkas pilsētas domes deputāts, pārstāvēja 39. apgabalu. 2010. gadā kļuva par Ņujorkas pašvaldības sabiedrisko advokātu, šajā amatā bija līdz 2013. gada decembrim. De Blasio bija Demokrātiskās partijas kandidāts 2013. gada Ņujorkas mēra amatam. 2013. gada 5. novembrī viņš arī uzvarēja vēlēšanās, kļūstot par pirmo demokrātu šajā amatā kopš 1994. gada, un 2014. gada 1. janvārī stājās Ņujorkas mēra amatā, šajā amatā nomainot Maiklu Blumbergu.