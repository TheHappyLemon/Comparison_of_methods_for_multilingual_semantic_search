Karloss Alonso Gonsaless (spāņu: Carlos Alonso González, dzimis 1952. gada 23. augustā), pazīstams kā Santiljana (Santillana), ir bijušais Spānijas futbolists, spēlēja uzbrucēja pozīcijā, bijis Spānijas futbola izlases dalībnieks. Gandrīz visu savu karjeru pavadījis Spānijas komandā Real Madrid, kur 17 sezonu laikā viņš nospēlēja kopumā 643 mačus. Ar Real Madrid komandu izcīnījis deviņus La Liga titulus, četrus Spānijas Karaļa kausus un divus UEFA kausus. Spānijas futbola izlases sastāvā spēlējis no 1975. līdz 1985. gadam. Piedalījies 1978. un 1982. gada FIFA Pasaules kausā, kā arī 1980. un 1984. gada Eiropas čempionātā.