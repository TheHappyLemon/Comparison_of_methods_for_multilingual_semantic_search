Manhunter ir 1986. gada ASV neo-noir psiholoģiska trillera filma, kuras režisors un scenārija autors ir Maikls Manns. Filmā galvenās lomas atveido Viljams Pītersens, Kima Greista, Džoana Allena, Braians Kokss, Deniss Farina, Stīvens Langs un Toms Nūnens. Filma ir balstīta uz 1981. gada Tomasa Herisa romānu "Sarkanais pūķis". Bijušais FIB aģents Vils Greiems (Viljams Pītersens) atgriežas darbā, lai palīdzētu atrast sērijveida slepkavu "Zobu Feju". To darot viņam jāsatiekas ar Hanibālu Lekteru (Braians Kokss). Manhunter pirmizrāde notika 1986. gada 15. augustā un tā ir pirmā Herisa grāmatu par Hanibālu Lekteru ekranizācija. Filma bija finansiāla neveiksme un sākotnēji saņēma pārsvarā negatīvas atsauksmes. Tomēr laika gaitā filma ir saņēmusi daudz labākus vērtējumus, jo gan aktierspēle, gan vizuālais stils vēlākos gados ir novērtēts labāk.