Dandī sala (angļu: Dundee Island, spāņu: Isla Dundee) ir neapdzīvota sala Antarktīdas pussalas ziemeļaustrumu galā Antarktikā. Izvietojušās Žuenvila salu grupas dienvidos. No ziemeļos esošās Žuenvila salas to atdala Ektiva šaurums, bet no kontinenta (Triniti pussalas) — Antarktikas šaurums. Salu pārklāj ledus kupols, kura augstākais punkts sasniedz 600 m vjl. Salu pirmā novēroja britu Džeimsa Rosa ekspedīcija 1842.—1843. gadā. 1893. gada 5. janvārī britu Dandī Vaļu mednieku ekspedīcija (Dundee Whaling Expedition) atklāja šaurumu starp salām un jauno salu nosauca ekspedīcijas mājvietas — Dandī pilsētas vārdā. Salas rietumu galā Velčnesa ragā kopš 1961. gada darbojas Argentīnas sezonālā polārstacija Petrela.