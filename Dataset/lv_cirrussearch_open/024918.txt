Tits Lukrēcijs Kārs (latīņu: Titus Lucretius Carus; dzimis apmēram 99. gadā p.m.ē., miris apmēram 55. gadā p.m.ē.) bija romiešu dzejnieks un filozofs. Par Lukrēcija biogrāfiju ir zināms maz. Viņa vienīgais zināmais darbs ir filozofiskā poēma "Par lietu dabu" (De rerum natura) par epikūrisma principiem un filozofiju. Tas ievērojami ietekmēja renesanses laika filozofiskās domas attīstību.