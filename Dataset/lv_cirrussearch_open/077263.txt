Ņerjungri (krievu: Нерюнгри), arī Nieringiri (jakutu: Нүөрүҥгүрү), ir pilsēta Krievijas Federācijas Sahas republikas dienvidos. Tajā dzīvo 64 428 iedzīvotāji. Ņerjungri atrodas Čuļmanas upes labajā krastā, 70 km no tās ietekas vietas Timptonā, 780 km uz dienvidiem no Jakutskas. Ņerjungri klimats ir krasi kontinentāls. Vidējā gaisa temperatūra ir -7,2 °C (janvārī -30,9 °C, jūlijā +15,8 °C). Temperatūras absolūtais maksimums ir +34,8 °C, bet minimums -61 °C. Gada nokrišņu daudzums ir 548 mm, no kuriem gandrīz visi izkrīt vasarā. Vidējais vēja ātrums ir 2,1 m/s.