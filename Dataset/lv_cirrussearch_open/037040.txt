Deivids Džons Mūrs Kornvels (angļu: David John Moore Cornwell, plašāk pazīstams pēc pseidonīma Džons le Karē (John le Carré); dzimis 1931. gada 19. oktobrī, miris 2020. gada 12. decembrī) bija britu specdienestu darbinieks un pazīstams spiegu romānu autors. 20. gadsimta piecdesmitajos un sešdesmitajos gados strādāja britu specdienestā MI5 un Slepenajā izlūkošanas dienestā. Ar pseidonīmu sāka publicēt spiegu romānus. Pēc trešā, 1963. gadā publicētā Aukstā kara romāna The Spy Who Came in from the Cold kļuva plaši pazīstams un, pametot darbu specdienestos, kļuva par profesionālu rakstnieku. Pēdējos 40 gadus dzīvoja Sentbērjenā, Kornvolas grāfistē. 2020. gadā mira 89 gadu vecumā ar plaušu karsoni Trūro slimnīcā.