Kremerata Baltica ir kamerorķestris, kurā spēlē jauni mūziķi no Baltijas valstīm: Igaunijas, Latvijas un Lietuvas. To 1997. gadā dibināja latviešu vijolnieks Gidons Krēmers. Viņš ir arī orķestra mākslinieciskais vadītājs. Orķestris ik gadu sniedz ap 60 koncertus. Tiek koncertēts gan Baltijas valstīs, gan arī citur Eiropā, Āzijā un Amerikā — dažādos mūzikas festivālos un, piemēram, BBC Promenādes koncertos. Ir koncertēts kopā ar ievērojamiem diriģentiem un solistiem. Saņemti vairāki apbalvojumi, tai skaitā Grammy balva 2002. gadā par ierakstu After Mozart, Lielā mūzikas balva (1999, 2004).