Olivers Nāsens (nīderlandiešu: Oliver Naesen; dzimis 1990. gada 16. septembrī) ir Beļģijas šosejas riteņbraucējs. 2015. gada novembrī tika paziņots par Nāsena pievienošanos IAM Cycling komandai nākamajā sezonā. Viņš tika iekļauts komandas pieteikumā 2016. gada Tour de France. IAM Cycling komandai paziņojot par likvidēšanos, Nāsens uz nākamo sezonu parakstīja līgumu ar Francijas komandu AG2R La Mondiale. 2016. gada augustā uzvarēja Bretagne Classic sacensībās. 2017. gadā uzvarējis Beļģijas čempionātā grupas braucienā. 2018. gadā atkārtoti uzvarēja Bretagne Classic sacensībās.