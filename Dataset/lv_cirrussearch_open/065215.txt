Sega Mega Drive (japāņu: メガドライブ), zināma arī kā Sega Genesis, ir 16 bitu spēļu konsole, kuru izstrādāja un ražoja uzņēmums Sega. To 1988. gada 29. oktobrī izlaida Japānā, 1989. gada 14. augustā Ziemeļamerikā, savukārt 1990. gada 30. novembrī Eiropā, un 90. gadu vidū oficiāli tika pārdots Latvijā. Mega Drive ir daļa ceturtās spēļu konsoļu paaudzes. Tā bija TurboGrafx-16 un Super Nintendo Entertainment System konkurente. Pēdējā licencētā Mega Drive spēle tika izdota 2002. gadā Brazīlijā. Mega Drive joprojām ir veiksmīgākā Sega konsole; to pārdeva 39,70 miljonos eksemplāru. Vispārdotākā spēle šai konsolei ir Sonic the Hedgehog, kura pārdota 15 miljonos eksemplāru.