Stšegoma (poļu: Strzegom, vēsturiski arī Štrīgava (vācu: Striegau)) ir pilsēta Polijas dienvidrietumos, Lejassilēzijas vojevodistē uz dienvidaustrumiem no Javoras. Sčegomas apkaimē izrakumos atrasti pirmatnējā cilvēka Homo erectus atliekas. Rakstos pilsēta pirmoreiz minēta 1155. gadā. Austrijas mantojuma kara laikā 1745. gada 4. jūnijā netālu no pilsētas notika Hoenfrīdbergas kauja, kurā prūšu karaspēks Frīdriha Lielā vadībā sakāva austriešu un sakšu apvienoto karaspēku. 19. gadsimtā pilsēta attīstījās kā granīta ieguves centrs. Līdz 1945. gadam pilsēta ietilpa Vācijas sastāvā, bet, pamatojoties uz Potsdamas konferences lēmumiem, pilsēta tika piešķirta Polijai, bet pilsētas vācu iedzīvotāji padzīti. Pilsētas apkaimē dzimis Luftwaffe ģenerālfeldmaršals Volframs fon Rihthofens (Wolfram Freiherr von Richthofen, 1895—1945).