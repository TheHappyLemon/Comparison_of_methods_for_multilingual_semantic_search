Francisella tularensis ir gramnegatīvas aerobas baktērijas. Sīkas — 0,1—0,3 × 1,5 µm, polimorfas (t.i., var būt koku, ovālas, graudu, lodes vai nepareizas formas) nūjiņas; neveido sporas, nekustīgas, var veidot gļotainas kapsulas. Ir tularēmijas izraisītājs. Spējīgs ilgi saglabāties ārpus organisma (piemēram, piesārņotās ūdenstilpēs), taču neizturīgs pret augstu temperatūru un dezinfekcijas līdzekļiem. Latvijā tularēmija sastopama ļoti reti, taču 2012. gada vasarā saslima seši bērni.