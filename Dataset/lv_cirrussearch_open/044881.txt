"Asiņainais dimants" (angļu: Blood Diamond) ir 2006. gada ASV kara trillera filma, kura režisors un viens no producentiem ir Edvards Cviks. Galvenās lomas atveido Leonardo Di Kaprio, Dženifere Konelija, Džimons Honsū, Maikls Šīns, Arnolds Voslū un Gauravs Čopra. Filmas pirmizrāde notika 2006. gada 8. decembrī. Filmā zvejnieks, kontrabandists un uzņēmēju sindikāts saliek kopā prātus, lai iegūtu vērtīgu dimantu.