Japānas susuris (Glirulus japonicus) ir viena no susuru dzimtas (Gliridae) vāverveidīgo grauzēju sugām, kas ir vienīgā suga Japānas susuru ģintī (Glirulus). Japānas susuris ir endēma Japānas dzīvnieku suga, sastopams Honsju, Šikoku, Kjusju un Dogo salās. Mājo mērenās joslas lapkoku un skujkoku mežos. Ģenētiskie pētījumi liecina, ka Japānas susuris izolācijā dzīvojis 25—30 milj. gadus.