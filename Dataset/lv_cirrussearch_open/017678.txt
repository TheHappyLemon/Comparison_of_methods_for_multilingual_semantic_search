Politiskā žargonā noderīgais idiots ir nievājošs apzīmējums cilvēkam, kurš propagandē ideju, nesaprotot tās mērķi, un tādējādi ļauj sevi ciniski izmantot šīs idejas patiesiem īstenotājiem. Šis termins tika izmantots Padomju Savienības piekritēju apzīmēšanai Rietumu valstīs. Plašākā lietošanā tas attiecināms uz propagandistiem, kuri neviļus atbalsta ļaunumu, naivi domājot, ka pārstāv labo spēku. Termins tiek lietots vismaz kopš 1940. gadiem. Kaut arī to bieži piedēvē Ļeņinam, 1987. gadā ASV Kongresa bibliotēkas vecākais referents Grants Harriss paziņoja "Mēs neesam spējuši identificēt šo frāzi publicētos [Ļeņina] darbos".