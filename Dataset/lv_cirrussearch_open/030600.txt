Sporting Club de Bastia, biežāk zināms kā SC Bastia vai vienkārši kā Bastia, ir Francijas futbola klubs no Bastiā, pilsētas Korsikā. Klubs ir dibināts 1905. gadā. Pašlaik spēlē Francijas futbola trešajā līmenī — Nacionālajā čempionātā. Mājas spēles komanda aizvada Stade Armand Cesari stadionā, kur ir 16 480 skatītāju vietas. Lielākais panākums Bastijas kluba vēsturē ir 1978. gadā sasniegtais UEFA kausa fināls, kad divu spēļu summā komanda piekāpās PSV Eindhoven (0–0 savā laukumā, 0–3 viesos). 1980.–1981. gada sezonā Bastia izcīnīja Francijas kausu. Kluba augstākais sasniegums Francijas čempionātā ir 1976.–1977. gada sezonā izcīnītā 3. vieta.