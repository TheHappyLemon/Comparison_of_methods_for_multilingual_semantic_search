Maksima ložmetējs (angļu: Maxim gun) ir ložmetējs, kas tika ražots Apvienotajā Karalistē 1880. gados Hairema Maksima vadībā. Maksima ložmetējs ir balsta ložmetējs, kuru 1883. gadā izstrādāja amerikāņu izcelsmes britu inženieris Hairems Maksims. Maksima ložmetējs kļuva par vienu no automātisko šaujamieroču prototipiem. Tas plaši tika lietots koloniālajos karos, 1899.—1902. gada angļu-būru karā, Pirmajā un Otrajā pasaules karā, kā arī daudzos mazāka mēroga karos un bruņotajos konfliktos. Novecojušais, bet uzticamais Maksima ložmetējs joprojām sastopams arī mūsdienu karstajos punktos.[nepieciešama atsauce]