Šis raksts ir par pilsētu. Par pili skatīt rakstu Kronborga. Helsingēra (dāņu: Helsingør), arī Elsinora (angļu: Elsinore), ir pilsēta Dānijā. Atrodas uz Zēlandes salas valsts ziemeļaustrumos. Komerciālais un administratīvais centrs. Ir osta Ēresunda rietumu krastā. Pastāv prāmja satiksme ar Zviedrijas pilsētu Helsingborju. Helsingēra tikusi dibināta 15. gadsimta 20. gados. Starptautiski pazīstama ar UNESCO Pasaules mantojuma sarakstā iekļauto Kronborgas pili, kas tika uzcelta 16. gadsimtā un kurā notiek Viljama Šekspīra lugas "Hamlets" darbība.