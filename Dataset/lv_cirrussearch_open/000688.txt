Birgita Sarapa, iepriekš Birgita Eigemēla (igauņu: Birgit Sarrap; Birgit Õigemeel, dzimusi 1988. gada 24. septembrī Kohila, Igaunijā) ir igauņu dziedātāja. Birgita ir uzvarējusi Igaunijas TV šovā "Igaunija meklē superzvaigzni" (igauņu: Eesti otsib superstaari). 2007. gadā itāļu kultūras festivālā "Zelta Olīva" (itāļu: L'Olivo d'Oro) Birgita kļuva par pirmo neitālieti, kas ir saņēmusi festivāla galveno balvu. Viņa pārstāvēja Igauniju 2013. gada Eirovīzijas dziesmu konkursā Zviedrijas pilsētā Malmē ar dziesmu Et uus saaks alguse. Eirovīzijas finālā viņa ar 19 punktiem ierindojās 20. vietā.