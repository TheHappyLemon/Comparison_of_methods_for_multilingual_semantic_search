İstiklâl Marşı (latviski: Neatkarības maršs) ir Turcijas Republikas un Ziemeļu Kipras Turku Republikas valsts himna. Par Turcijas himnu tā oficiāli tika apstiprināta 1921. gada 12. martā. Pirms tika pieņemta valsts himna tika rīkots apjomīgs konkurss visas Turcijas mērogā. Valdībā tika iesniegti 724 dzejoļi. Un tika izvēlēts 10 pantu dzejolis "İstiklâl Marşı", kuru bija sacerējis dzejnieks Mehmets Akifs Ersojs (Mehmet Akif Ersoy). Pēc tam tika rīkots vēl viens konkurss, lai varētu izveidot šim dzejolim melodiju. Konkursā piedalījās 24 komponisti, no tiem tika izvēlēta komponista Ali Rifata Čāgataja (Ali Rıfat Çağatay) kompozīcija. Ar šo kompozīciju himna tika lietota līdz 1930. gadam. Vēlāk šo kompozīciju aranžēja Turcijas Simfoniskā Orķestra diriģents Osmans Zeki Īngērs (Osman Zeki Üngör). Pašlaik oficiāli tiek dziedāti tikai pirmie divi panti. Šī himna, kā valsts himna tiek lietota arī Ziemeļkipras Turku Republikā.