Riks Ripjens (Rick Rypien; 1984. gada 16. maijs — 2011. gada 15. augusts) bija profesionāls kanādiešu hokejists, spēlēja uzbrucēja pozīcijā. 2001. gadā viņš uzsāka spēlēt WHL līgas klubā Redžinas "Pats", pēc aizvadītām četrām sezonām hokejists uzsāka karjeru AHL līgas klubā Manitobas "Moose". Laikā no 2005.—2006. gada sezonas sākuma līdz 2010.—2011. gada sezonas beigām pārstāvēja NHL klubu Vankūveras "Canucks". 2011. gada 2. jūlijā R. Ripjens parakstīja līgumu uz vienu sezonu ar jaunizveidoto Vinipegas "Jets". NHL kopumā piedalījies 119 regulārās sezonas spēlēs, kurās guva 9 vārtus, karjeras laikā nopelnīja 226 soda minūtes. Viņš tika atrasts miris savās mājās 2011. gada 15. augustā.