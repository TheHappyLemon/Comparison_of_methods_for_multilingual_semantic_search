Tesla Roadster ir sporta elektromobilis, ko ražoja ASV uzņēmums Tesla Motors (tagad Tesla, Inc.). Laikā no 2008. līdz 2012. gadam izlaisti 2600 Roadster eksemplāri. Automašīnas cena bija 80 līdz 120 tūkstoši ASV dolāru. Ar uzlādētiem litija jonu akumulatoriem Tesla Roadster varēja nobraukt 300 — 400 km. Akumulatoru pilnas uzlādēšanas laiks bija 3,5 stundas. Mašīna no 0 līdz 97 km/h spēja paātrināties 3,7 vai 3,9 sekundēs (atkarībā no modeļa). Maksimālais ātrums bija mākslīgi ierobežots — 201 km/h. 2020. gadā plānots izlaist jaunas paaudzes Roadster, kas no 0 līdz 97 km/h spētu paātrināties 1,9 sekundēs.