Floriānopolisa (Brazīlijas portugāļu: Florianópolis, izrunā: [floɾjɐˈnɔpʊliʃ]) ir pilsēta Brazīlijā, Santakatarinas štata administratīvais centrs. Tomēr pēc iedzīvotāju skaita tā ir tikai otra lielākā štata pilsēta aiz Žoinvili. 2012. gadā Floriānopolisā dzīvoja 433 tūkstoši iedzīvotāju, savukārt tās aglomerācijā dzīvo 980 tūkstoši iedzīvotāju. Pilsēta lielākoties ir izvietojusies uz Santakatarinas salas. Tā ir zināma kā viena no pilsētām ar visaugstāko dzīves kvalitātes līmeni Brazīlijā.