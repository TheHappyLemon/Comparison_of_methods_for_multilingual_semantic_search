Klasiskā mūzika ir akadēmiskā mūzika, kas ir radīta vai smelta Rietumu kultūras tradīcijās, sevī ietverot gan liturģisko (reliģisko), gan laicīgo mūziku. Lai arī šis termins – klasiskā mūzika – tiek arī izmantots, lai precīzāk apzīmētu laika posmu no 1750. līdz 1820. gadam (klasiskais periods), šis raksts ir par lielo laika posmu no 6. gadsimta (mūsu ērā) līdz mūsdienām, kas sevī ietver gan klasisko periodu, gan vairākus citus periodus. Šīs tradīcijas galvenās normas tika stabilizētas laika posmā no 1550. līdz 1900. gadam, kas klasiskajai mūzikai bija īsts "ziedu laiks", ir dažkārt pazīstams kā "vispārējās prakses periods" (angliski – the common-practice period).