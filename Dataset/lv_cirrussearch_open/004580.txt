1906. gada neoficiālās olimpiskās spēles bija starptautisks sporta pasākums. Tas no 1906. gada 22. aprīļa līdz 2. maijam notika Grieķijas galvaspilsētā Atēnās Panathinaiko stadionā, kur norisinājās arī 1896. gada vasaras olimpiskās spēles. Spēļu rīkošanas laikā tās tika uzskatīts par īstām olimpiskajām spēlēm un tika nosauktas par "Otrām starptautiskajām olimpiskajām spēlēm Atēnās", pašlaik tās SOK vairs neatzīst par tādām un iegūtās medaļas netiek ieskatītas oficiālajā statistikā. Šajās sacensībās piedalījās 20 valstis, kuras pārstāvēja 903 sportisti, turklāt Austroungārijas dubultmonarhiju pārstāvēja Austrijas, Bohēmijas un Ungārijas komandas. Medaļas tika sadalītas 78 disciplīnās.