Baltkrievija piedalījās 2018. gada ziemas olimpiskajās spēlēs, kas notika Dienvidkorejas pilsētā Phjončhanā no 2018. gada 9. līdz 25. februārim. Šīs bija Baltkrievijas septītās ziemas olimpiskās spēles kopš Padomju Savienības sabrukuma. Baltkrievijas olimpiskā vienība šajās spēlēs sastāvēja no 33 sportistiem (16 vīrieši un 17 sievietes), kuri piedalījās 6 dažādos ziemas olimpiskajos sporta veidos. Pirmo reizi Baltkrievijas olimpiskajā komandā ziemas olimpiskajās spēlēs sievietes bija vairāk pārstāvētas nēkā vīrieši. 2018. gada Phjončhanas spēlēs Baltkeivijas sportisti izcīnīja 3 olimpiskās medaļas (divas zelta un viena sudraba). No sporta veidiem divas tika izcīnītas biatlonā un viena medaļa frīstaila slēpošanā. Biatloniste Darja Domračeva šajās olimpiskajās spēlēs izcīnīja vēl vienu zelta un vienu sudraba medaļu, savā karjerā kopā izcīnot sešas olimpiskās medaļas. Baltkrievijas karognesēja 2018. gada Phjončhanas spēļu atklāšanas ceremonijā bija frīstaila slēpotāja Alla Cupera, savukārt noslēguma ceremonijā biatloniste Darja Domračeva.