Zlata Ogneviča (ukraiņu: Злата Огневич), īstajā vārdā Inna Bordjuha (Інна Леонідівна Бордюг; dzimusi 1986. gada 12. janvārī), ir ukraiņu dziedātāja. 2011. un 2012. gadā Ogneviča startēja Ukrainas nacionālajā atlasē Eirovīzijas dziesmu konkursam, tomēr neuzvarēja. 2013. gadā dziedātāja ar dziesmu Gravity uzvarēja nacionālajā atlasē un pārstāvēja Ukrainu 2013. gada Eirovīzijas dziesmu konkursā Zviedrijas pilsētā Malmē. Eirovīzijas finālā viņa ar 214 punktiem ierindojās 3. vietā.