Valdis Celms (dzimis 1943. gada 24. oktobrī) ir latviešu grafikas dizainers, mākslinieks pilsētas robežzīmes uzraksta "Rīga" burtu dizaina u.c. grafisko darbu autors un Latvijas Dievturu sadraudzes dižvadonis. 1961. gadā absolvēja Rīgas Celtniecības koledžu, bet 1970. gadā Latvijas Valsts Mākslas Akadēmijas Rūpniecības mākslas nodaļu. 2008. gadā izdota viņa monogrāfija "Latvju raksts un zīmes", bet 2016. gadā izdevniecība Lauku Avīze laida klajā viņa grāmatu "Baltu dievestības pamati" latviešu un lietuviešu valodā.