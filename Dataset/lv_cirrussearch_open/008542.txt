Šveices Futbola Asociācija (SFV-ASF) (vācu val. / franču val. / itāļu val.: Schweizerischer Fussballverband / Association Suisse de Football / Associazione Svizzera di Calcio) ir galvenā par futbolu atbildīgā organizācija Šveicē. Tā organizē nacionālo futbola čempionātu, Šveices Futbola līgu, kā arī atbild par Šveices futbola izlasi. SFV-ASF galvenā mītne atrodas Bernē. Asociācija tika dibināta 1895. gadā. 1904. gadā SFV-ASF kļuva par vienu no FIFA dibinātājām, bet 1954. gadā - par vienu no UEFA dibinātājām. Gan FIFA, gan UEFA galvenās mītnes atrodas tieši Šveicē - attiecīgi Cīrihē un Nionā.