Pamira-Alaja sistēma (tadžiku: Помиру-Олой; persiešu: پامیر-آلای; uzbeku: Pomir-Olay togʻlari) ir kalnzeme Centrālāzijā. Aizņem visu Tadžikistānas teritoriju, iestiepjoties Kirgizstānā ziemeļos, Uzbekistānā un Turkmenistānā rietumos, Afganistānā dienvidos un Ķīnā austrumos. Veidojas no trijām galvenajām daļām: Hisora Alaja ziemeļrietumos, Pamira dienvidaustrumos un Tadžikijas depresijas starp tām. Sistēmas lielākā pēc platības un augstākā daļa ir Pamirs ar tā augstāko virsotni Konguru.