Brīnums ir notikums, kuru nevar izskaidrot ar dabas likumiem un kuru parasti saista ar pārdabiskiem spēkiem. Dažādas reliģijas un ticības uzskata, ka pārdabiskas būtnes, piemēram, dievības, burvji, brīnumdarītāji un svētie, spēj radīt brīnumus vai veikt brīnumainas darbības. Sarunvalodā par brīnumiem mēdz dēvēt notikumus vai objektus, kas izraisa apbrīnu (piemēram, Septiņi pasaules brīnumi) vai ļoti lielu pārsteigumu, vai ir neparasti, dīvaini.