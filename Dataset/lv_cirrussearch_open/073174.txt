Spore ir Maxis un Vila Raita izstrādāta vairākžanru "masīva vienspēlētāju tiešsaistes datorspēle". Spēlē spēlētājs kontrolē sugu evolūciju no pašiem sākumiem kā mikroorganisms līdz intelekta attīstībai un ceļošanai kosmosā. Tā piesaistīja lielu uzmanību savas daudzveidības un brīvā spēlēšanas stila dēļ. Spēles pilnās versijas izlaišana Austrālijā un Eiropas ziemeļu valstīs tika ieplānota 2008. gada 4. septembrī, bet Austrālijas veikalos to sāka pārdot 2 dienas pirms norunātā datuma. Spēli Eiropā, Japānā un Dienvidamerikā bija ieplānots izlaist 2008. gada 5. septembrī, bet Ziemeļamerikā un Āzijas Klusā okeāna teritorijās — 7. septembrī. Spore ir arī pieejama tiešajā lejupielādē no Electronic Arts. Spore: Galactic Edition īpašajā spēles izdevumā papildus spēlei iekļauts arī Making of Spore un How to Build a Better Beingu DVD video, The Art of Spore — grāmatiņu cietos vākos, Spore plakātu un 100 lapaspušu garu Galactic rokasgrāmatu, ko izdeva Prima Games.