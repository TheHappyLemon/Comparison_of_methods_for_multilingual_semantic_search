Tarāns (latīņu: Taurus; krievu: Таран) ir aplenkuma ierīce, ko galvenokārt veido baļķis ar metāla uzgali, kuru iešūpojot triec pret mūra vai koka sienu, lai to sagrautu. Šāda veida aplenkuma ierīces militārām vajadzībām lielākoties izmantoja senajos laikos un viduslaikos, lai ieņemtu nocietinātas pilsētas un dažādu veidu cietokšņus. Mūsdienās specializētus un mazāka veida tarānus vēl joprojām izmanto policijas un ugunsdzēsēju vienības, lai tādējādi uzlauztu mājokļu durvis.