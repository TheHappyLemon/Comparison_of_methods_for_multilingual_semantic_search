Ziemeļīrijas sieviešu futbola izlase ir nacionālā sieviešu futbola komanda, kas pārstāv Ziemeļīriju starptautiskās futbola sacensībās. Izlasi pārvalda Ziemeļīrijas Futbola asociācija. Komanda vēl ne reizi nav kvalificējusies FIFA Pasaules kausa sievietēm finālturnīram. Pirmo reizi Eiropas čempionāta finālturnīrā spēlēja 2022. gada čempionātā Anglijā. Izlase kvalificējās, play-off spēlēs pārspējot Ukrainas izlasi. Finālturnīrā zaudēja visās trīs grupu turnīra spēlēs un izslēgšanas spēlēs neiekļuva. 2022. gada jūnija FIFA Pasaules rangā sievietēm izlase bija 47. vietā.