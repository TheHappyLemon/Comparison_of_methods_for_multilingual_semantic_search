Antarktikas tūrisma operatoru starptautiskā asociācija (IAATO — no angļu: International Association of Antarctic Tour Operators) ir starptautiska asociācija, kas apvieno Antarktikā tūrisma pakalpojumus sniedzošās kompānijas. Dibināta 1991. gadā, kad tajā ietilpa 7 kompānijas. 2011./2012. gada sezonā asociācijā ietilpst vairāk kā 100 kompānijas no Argentīnas, Apvienotās Karalistes, ASV, Austrālijas, Beļģijas, Čīles, Dienvidāfrikas, Francijas, Itālijas, Japānas, Jaunzēlandes, Kanādas, Krievijas, Ķīnas, Nīderlandes, Norvēģijas, Šveices, Vācijas, Zviedrijas un Folklenda Salām. Organizācija apvieno vairāk par 95% no reģionā praktizējošajām tūrisma kompānijām. Asociācijas galvenais uzdevums ir "pārstāvēt, propagandēt un praktizēt drošu un pret vidi atbildīgu privāto tūrismu Antarktikā".