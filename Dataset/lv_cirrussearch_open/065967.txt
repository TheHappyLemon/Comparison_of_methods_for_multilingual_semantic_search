Severance ir ASV zinātniskās fantastikas psiholoģiska trillera seriāls. Seriāla autors ir Dens Eriksons, bet režisori Bens Stillers un Īfa Makārdla. Seriālā galvenās lomas atveido Ādams Skots, Zeks Čerijs, Brita Leuera, Tremels Tillmans, Džena Taloka, Maikls Černuss, Džons Turturo, Kristofers Volkens un Patrīcija Ārkete. Seriāls stāsta par Marku (Skots), Lumon Industries darbinieku, kurš piedalās "nodalīšanas" programmā, kurā darba atmiņas tiek nodalītas no ārpusdarba atmiņām. Seriāla pirmizrāde notika 2022. gada 18. februārī. Seriāls saņēma pozitīvas atsauksmes gan no kritiķiem, gan no publikas, slavējot kinematogrāfiju, režiju, mākslinieka darbu, scenāriju un aktierspēli. Severance tika nominēta 14 Emmy balvām. 80. Zelta globusa balvu pasniegšanas ceremonijā Severance saņēma trīs nominācijas. 2022. gada aprīlī apstiprināja seriāla otro sezonu.