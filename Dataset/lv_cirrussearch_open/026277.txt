Igors Girkins (krievu: Игорь Всеволодович Гиркин, dzimis 1970. gada 17. decembrī Maskavā), pazīstams ar pseidonīmu Strelkovs (krievu: Стрелков), ir Krievijas publicists, krievu nacionālists un monarhists, vairāku militāro konfliktu dalībnieks. Viņam bijusi nozīmīga loma vairākos militāros konfliktos, īpaši 2014. gadā Donbasa karā. Ukrainas varas iestādes viņu vaino terorismā un Eiropas Savienība iekļāva sankcijām pakļauto personu sarakstā.