Šis raksts ir par pilsētu. Par ezeru skatīt rakstu Marakaibo ezers. Marakaibo (spāņu: Maracaibo) ir pilsēta Venecuēlā. Otra lielākā pilsēta valstī pēc Karakasas un viena no lielākajām ostas pilsētām valstī. Atrodas rietumu krastā kanālam, kas savieno Marakaibo ezeru un Venecuēlas līci. Līdz naftas atradnes atklāšanai 1917. gadā tā bija maza ostas pilsēta. Desmit gadu laikā Marakaibo kļuva par Venecuēlas un Dienvidamerikas naftas metropoli. 1946. gadā pilsētā dibināta Sulijas Universitāte.