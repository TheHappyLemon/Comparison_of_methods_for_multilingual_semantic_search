Belaja Berjozka (krievu: Бе́лая Берёзка) ir pilsētciemats Krievijā, Brjanskas apgabala dienvidos, Trubčevskas rajona sastāvā. Tajā dzīvo ap 6,5 tūkstoši iedzīvotāju. Pilsētciemats atrodas apmēram 35 km uz dienvidrietumiem no Trubčevskas, Desnas upes kreisajā krastā, pie Ukrainas robežas. Belaja Berjozka dibināta ap 1915. gadu, kad šeit tika izbūvēta kokapstrādes rūpnīca (darbojas arī mūsdienās). 1930. gados uzbūvēta dzelzceļa līnija no Suzemkas līdz Belajai Berjozkai (no 2004. g. — tikai kravas satiksme).