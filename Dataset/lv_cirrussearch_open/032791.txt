RTU Futbola centrs, saīsināti RTU FC, ir Latvijas futbola klubs no Rīgas, kas pašlaik spēlē Latvijas 1. līgā. Klubs pārstāv Rīgas Tehnisko universitāti. Latvijas futbola čempionātā piedalās kopš 2011. gada, kad sāka spēlēt 2. līgas Rīgas čempionātā. 2016. gadā ieguva licenci dalībai 1. līgā. Mājas spēles aizvada RTU stadionā. Komandas galvenais treneris ir bijušais Latvijas izlases spēlētājs Viktors Morozs.