Atēnu metro (grieķu: Μετρό Αθήνας, Metró Athínas) ir metro sistēma Grieķijas galvaspilsētā Atēnās un tās aglomerācijā, kas ir sākusi darboties 1869. gada 27. februārī, un tas ir viens no vecākajiem metro pasaulē. Atēnu metro īpašnieks ir Attiko Metro S.A. Atēnu metro sastāv no trīs līnijām. Līnijās ir izvietota sešdesmit viena stacija, un sešas stacijas atrodas būvniecības stadijā. Kopējais līniju garums sasniedz 84,5 km. Pēc 2013. gada datiem metro pārvadāja 493,80 miljonus pasažieru viena gada laikā un 1,353 miljonus pasažieru vienas dienas laikā. Pēc 2014. gada datiem viena brauciena biļete metro izmaksā 1,20 €.