Kriss Hemsvorts (angļu: Chris Hemsworth; dzimis 1983. gada 11. augustā) ir austrāliešu aktieris. Pazīstams ar Tora lomu Marvel Studios filmās "Tors" (2011), "Atriebēji" (2012), "Tors: Tumsas karaļvalsts" (2013), "Atriebēji: Ultrona laikmets" (2015), "Tors: Ragnarjoks" (2017), "Atriebēji: Bezgalības karš" (2018) un "Atriebēji: Noslēgums" (2019), kā arī Kima Haida lomu Austrālijas televīzijas seriālā Home and Away (2004—2007). Tāpat filmējies tādās filmās kā "Zvaigžņu ceļš" (2009), "Ideālā izglābšanās" (2009), "Būda mežā" (2012), "Sniegbaltīte un mednieks" (2012), "Sarkanā rītausma" (2012), "Kavalērija" (2018) un "Grūtie laiki viesnīcā "El Royale"" (2019). Arī viņa brāļi Liams un Lūks ir aktieri.