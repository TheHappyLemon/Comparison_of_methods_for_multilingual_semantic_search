Denpasara (baliešu: ᬤᬾᬦ᭄ᬧᬲᬃ, denpasar, indonēziešu: Kota Denpasar) ir pilsēta Indonēzijas dienvidos, Bali salā. Tā ir Bali provinces administratīvais centrs. 2017. gadā Denpasarā dzīvoja 897 tūkstoši iedzīvotāju. Pilsēta atrodas Bali salas dienvidos, Indijas okeāna krastā. Nozīmīgs autotransporta mezgls, ir regulāra jūras satiksme ar rietumos esošo Javas salu. 13 km uz dienvidiem no Denpasaras atrodas Ngurahrajas starptautiskā lidosta. Līdz 1936. gadam Denpasaras nosaukums bija Badunga. 19. gadsimtā tā bija Badungas sultanāta galvaspilsēta.