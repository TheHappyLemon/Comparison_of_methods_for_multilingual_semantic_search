Albērs Mišāns (franču: Albert Michant) bija beļģu peldētājs un ūdenspolo spēlētājs, divu olimpisko sudraba medaļu ieguvējs ūdenspolo. 1900. gada vasaras olimpiskajās spēlēs Parīzē viņš bija Briseles peldēšanas un ūdenspolo kluba ūdenspolo komandas biedrs. Komanda ūdenspolo turnīrā izcīnīja sudraba medaļu. Turnīra fināla mačā viņi piekāpās Lielbritānijas ūdenspolo komandai no Osbornas peldēšanas kluba. 1908. gada vasaras olimpiskajās spēlēs Londonā viņš atkal startēja ūdenspolo turnīrā. Beļģijas ūdenspolo komanda turnīrā uzvarēja Nīderlandes (8-1) un Zviedrijas (8-4) komandas, bet fināla mačā piekāpās Lielbritānijas komandai (2-9).