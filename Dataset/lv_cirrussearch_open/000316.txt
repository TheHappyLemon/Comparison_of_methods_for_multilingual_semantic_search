Lorēna Elizabete Džeksone (angļu: Lauren Elizabeth Jackson; dzimusi 1981. gada 11. maijā) ir Austrālijas basketboliste, spēlē centra pozīcijā, Austrālijas sieviešu basketbola izlases dalībniece. Pašlaik (2012) pārstāv Spānijas klubu Valensijas "Ros Casares" un WNBA klubu Sietlas "Storm". Kopā ar Austrālijas izlasi ir izcīnījusi 2000., 2004. un 2008. gada olimpisko spēļu sudraba medaļas un 2012. gada bronzas medaļu basketbola turnīrā.