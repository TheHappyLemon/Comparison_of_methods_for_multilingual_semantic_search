Katamarkas province (spāņu: Provincia de Catamarca) ir viena no Argentīnas 23 provincēm valsts ziemeļrietumu daļā. Robežojas ar Čīli rietumos, ar Saltas provinci ziemeļos, ar Tukumanas provinci un ar Santjado del Estero provinci austrumos, ar Kordovas provinci dienvidaustrumos un ar Larjohas provinci dienvidos. Lielākā pilsēta un administratīvais centrs ir Katamarka. Katamarkas provinces kopējā platība ir 102 602 km2, pēc 2010. gada datiem provincē dzīvo 367 820 iedzīvotāji. Tā ir vienpadsmitā lielākā province Argentīnā pēc platības un divdesmitā pēc iedzīvotāju skaita. Province ir sīkāk sadalīta 16 departamentos.