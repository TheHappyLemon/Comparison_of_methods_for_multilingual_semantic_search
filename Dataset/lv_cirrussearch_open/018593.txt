Makvorija sala (angļu: Macquarie Island) ir neapdzīvota sala Dienvidu okeānā dienvidrietumos no Jaunzēlandes. Pieder Austrālijai un ietilpst Tasmanijas štatā. Salu 1810. gada 11. jūlijā atklāja austrāliešu roņu mednieks Frederiks Haselboro un nosauca par godu tā laika Jaundienvidvelsas gubernatoram pulkvedim Lahlanam Makvorijam (Lachlan Macquarie). 19. gadsimta beigās un 20. gadsimta sākumā sala tika izmantota par bāzi roņu un vaļu medniekiem. 1948. gadā salas ziemeļgalā tika ierīkota Austrālijas polārstacija Makvoriailenda. 1997. gadā sala un tās tuvumā esošās Džadža un Klārka salas un Bišopa un Klārka salas tika iekļautas UNESCO Pasaules mantojuma sarakstā.