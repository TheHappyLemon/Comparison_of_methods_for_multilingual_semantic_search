2019.—2020. gada UEFA Eiropas līgas sezona bija otru nozīmīgāko Eiropas futbola klubu sacensību 49. sezona un 11. UEFA Eiropas līgas sezona. To organizēja UEFA. Sezona sākās ar priekšsacīkšu kārtas spēlēm 2019. gada 27. jūnijā. Finālspēli sākotnēji bija paredzēts aizvadīt 2020. gada 27. maijā Polijas pilsētā Gdaņskā, Energa Gdańsk stadionā. 2020. gada martā sezona uz nenoteiktu laiku tika pārtraukta COVID-19 pandēmijas dēļ. 2020. gada 17. jūnijā UEFA pieņēma lēmumu, ka ceturtdaļfināli, pusfināli un fināls tiks aizvadīti Vācijā 2020. gada augustā, bet atlikušās astotdaļfinālu atbildes spēles notiks 5. un 6. augustā. Sākot no ceturtdaļfināla, kā arī astotdaļfināla spelēs, kurās pirmās spēles tika atceltas, uzvarētāji tika noskaidroti vienā spēlē. Fināls tika aizvadīts 2020. gada 21. augustā RheinEnergieStadion Ķelnē, Vācijā. Par uzvarētājiem kļuva Spānijas klubs Sevilla, kas finālā ar 3:2 pieveica Itālijas klubu Milānas "Internazionale". Turnīra uzvarētāji ieguva tiesības spēlēt 2020. gada UEFA Superkausā. Uzvarētāji varēja arī automātiski kvalificēsies 2020.—2021. gada Čempionu līgas grupu turnīram, bet Sevilla futbolisti to jau bija izcīnījuši vietējā līgā, iegūstot 4. vietu 2019.—2020. gada Spānijas Pirmās divīzijas sezonā.