Čārltons Hestons (angļu: Charlton Heston; dzimis Džons Čārlzs Kārters (John Charles Carter) 1923. gada 4. oktobrī, miris 2008. gada 5. aprīlī) bija amerikāņu aktieris. Ticis nominēts Zelta globusa balvai par Mozus lomu filmā "10 baušļi" (The Ten Commandments, 1956). Par lomu filmā "Ben-Hurs" (1959) aktieris saņēma Amerikas Kinoakadēmijas balvu kā labākais aktieris. Atveidojis lomas arī tādās filmās kā "Lieliskākā izrāde uz Zemes" (The Greatest Show on Earth, 1952), Secret of the Incas (1954), "Ļaunuma pieskāriens" (1958), The Big Country (1958), El Cid (1961), "Pasaules dižākais stāsts" (The Greatest Story Ever Told, 1965), Khartoum (1966), "Pērtiķu planēta" (Planet of the Apes, 1968), "Jūlijs Cēzars" (Julius Caesar, 1970), The Omega Man (1971), Antony and Cleopatra (1972), "Zaļais soilents" (1973), "Trīs musketieri" (The Three Musketeers, 1973), Airport 1975 (1974), Earthquake (1974), The Prince and the Pauper (1977), Mother Lode (1982) un Alaska (1996). 1973. gadā bijis viens no Amerikas Kinoakadēmijas balvu pasniegšanas ceremonijas vadītājiem.