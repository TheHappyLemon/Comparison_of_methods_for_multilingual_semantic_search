"Tētuku kari" (angļu: Daddy's Home) ir 2015. gada ASV komēdija, kuras režisors un viens no scenārija autoriem ir Šons Anderss. Galvenās lomas atveido Vills Ferels, Marks Volbergs, Linda Kardelini, Tomass Heidens Čērčs, Bobijs Kanavale un Hanibāls Bariss. Filmas pirmizrāde notika 2015. gada 9. decembrī Londonā. 2017. gadā filmai iznāca turpinājums "Tētuku kari 2". Breds Vitakers ir radio vadītājs, kurš cenšas, lai viņa audžubērni viņu mīlētu un sauktu par tēti. Taču viņa plānus draud izjaukt bērnu bioloģiskais tēvs Dastijs Mairons, kurš atgriežas, lai apciemotu savus bērnus.