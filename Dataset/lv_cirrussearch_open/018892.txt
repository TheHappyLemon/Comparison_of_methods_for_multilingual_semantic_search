Bungādiņa (latīņu: membrana tympani) ir plāna membrāna, kas atrodas ārējās dzirdes ejas iekšējā galā. Tā atdala ārējo ausi no vidusauss. No bungādiņas ārējās dzirdes ejas puses to veido daudzslāņu plānais epitēlijs, no pretējās (vidusauss) puses — vienslāņa epitēlijs. Kad skaņas viļņi sasniedz bungādiņu, tā sāk svārstīties. Bungādiņa savukārt svārsta āmuriņu (vienu no vidusauss dzirdes kauliņiem), pie kā piestiprinās bungādiņa.