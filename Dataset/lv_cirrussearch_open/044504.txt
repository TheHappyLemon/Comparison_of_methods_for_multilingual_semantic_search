Kara Delevinja (angļu: Cara Jocelyn Delevingne; dzimusi 1992. gada 12. augustā) ir angļu modele un aktrise. Delevinja parakstīja līgumu ar Storm Model Management 2009. gadā pēc skolas pamešanas. 2012. un 2014. gadā britu modes balvu pasniegšanas ceremonijā tika atzīta par gada modeli. Piedalījusies Burberry, Chanel, Mulberry, Dolce & Gabbana, Jason Wu modes skatēs. 2012. gadā sākusi aktrises karjeru ar epizodisku lomu filmā "Anna Kareņina". Pēc tam ievērojamākās lomas bijušas filmās "Papīra pilsētas", London Fields, "Pašnāvnieku vienība" un "Valeriāns un tūkstoš planētu pilsēta" (Valerian and the City of a Thousand Planets).