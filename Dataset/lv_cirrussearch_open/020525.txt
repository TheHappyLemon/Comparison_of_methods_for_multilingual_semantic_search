Johaness Dideriks van der Vālss (nīderlandiešu: Johannes Diderik van der Waals, dzimis 1837. gada 23. novembrī, miris 1923. gada 8. martā) bija nīderlandiešu fiziķis. 1910. gada Nobela prēmijas fizikā laureāts. Pazīstams ar pētījumiem termodinamikā. Van der Vālsa vārdā nosaukts Van der Vālsa vienādojums, Van der Vālsa spēki un Van der Vālsa rādiuss. Bija pirmais Amsterdamas universitātes fizikas profesors.