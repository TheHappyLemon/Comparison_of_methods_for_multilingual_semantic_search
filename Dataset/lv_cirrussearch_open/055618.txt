Daniels Sprongs (nīderlandiešu: Daniel Sprong; dzimis 1997. gada 17. martā Amsterdamā) ir Nīderlandes hokejists, spēlē labās malas uzbrucēja pozīcijā. Pašlaik (2023) Sprongs pārstāv NHL komandu Detroitas "Red Wings". D. Spronga tēvs Hennijs Sprongs bija profesionāls hokejists, vēlāk treneris. Kad Danielam bija 7 gadi, ģimene pārcēlās uz Kanādu, Monreālas apkārtni, lai attīstītu tur dēla hokeja talantu. 2015. gadā spēlētājs pieteicies uz Kanādas pilsonību. Nav spēlējis Nīderlandes hokeja izlasē, līdz ar to arī nav piedalījies izlašu turnīros.