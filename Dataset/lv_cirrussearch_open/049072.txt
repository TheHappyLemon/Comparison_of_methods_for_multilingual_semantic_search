Suite Française ir 2015. gada romantiska drāma, kas balstīta uz Irēnes Nemirovskas tāda paša nosaukuma romānu. Filmas režisors un viens no scenārija autoriem ir Sauls Dibs. Galvenās lomas atveido Mišela Viljamsa, Kristīna Skota Tomasa, Matiass Šoenertss, Sems Railijs, Rūta Vilsone, Margota Robija un Lamberts Vilsons. Filmas pirmizrāde notika 2015. gada 13. martā Apvienotajā Karalistē. Filmas sižets norisinās Otrā pasaules kara laikā, kad vācu nacisti ir okupējuši Franciju. Galvenie varoņi ir Francijas ciemata iedzīvotāja Lusilla un Vācijas karavīrs Bruno, starp kuriem lēnām uzplaukst mīlestība.