Helena Sukova (čehu: Helena Suková; dzimusi 1965. gada 23. februārī) ir bijusī čehu tenisiste. Divkārtējā olimpisko sudraba medaļu ieguvēja (1988, 1996) sieviešu dubultspēlēs, deviņkārtējā Grand Slam turnīru uzvarētāja sieviešu dubultspēlēs, "karjeras" Grand Slam ieguvēja (uzvarēja visos Grand Slam dubultspēļu turnīros, bet dažādos gados), pieckārtēja jaukto dubultspēļu Grand Slam uzvarētāja, 78 WTA turnīru uzvarētāja (10 no tiem vienspēlēs), četrkārtēja Federācijas kausa ieguvēja Čehoslovākijas izlases sastāvā. Bijusi WTA pirmā rakete sieviešu dubultspēlēs. Starptautiskās tenisa slavas zāles dalībniece kopš 2018. gada.