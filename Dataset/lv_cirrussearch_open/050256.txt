"Kailais ierocis 33 1/3" (angļu: Naked Gun 33⅓: The Final Insult) ir 1994. gada komēdija, kuras režisors ir Pīters Sīgals. Balstīta uz 1982. gada televīzijas seriālu Police Squad!. Šī ir trešā un pēdējā filma "Kailā ieroča" filmu sērijā, tās pirmizrāde notika 1994. gada 18. martā. Filmā Frenks Drebins aiziet pensijā, lai veltītu vairāk laika savai sievai Džeinai. Pēc sešiem mēnešiem viņam nākas atgriezties pie darba policijā. Galvenās lomas filmā atveido Leslijs Nīlsens, Priscila Preslija, Džordžs Kenedijs, O. Dž. Simpsons un Freds Vords. Šis ir turpinājums 1988. gada filmai "Kailais ierocis" un 1991. gada filmai "Kailais ierocis 2 ½: baiļu smarža".