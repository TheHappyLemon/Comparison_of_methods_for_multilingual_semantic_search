Nezināma vērtība "dzīvesbiedra_nosaukums" Deivids Maikls Bartka (angļu: David Michael Burtka, dzimis 1975. gada 29. maijā) ir amerikāņu aktieris un profesionāls šefpavārs. Pazīstams ar savām aktiera lomām teātrī un televīzijas seriālos, tostarp seriālā "Kā es satiku jūsu māti" un lugā The Play About the Baby. Seriālā "Kā es satiku jūsu māti" viņš atveidoja Lilijas vidusskolas puisi. 2014. gadā Deivids Bartka apprecējās ar Nīlu Patriku Herisu. Pāris iepazinās 2004. gadā. Viņi ir tēti dvīņiem Gideonam un Hārperai, kas 2010. gada 12. oktobrī piedzima surogātmātei. Bartka pameta pilna laika aktiera darbu, lai kļūtu par profesionālu šefpavāru. Viņš 2009. gada vasarā absolvēja Pasadīnas Kulinārās mākslas koledžu Le Cordon Bleu un sāka strādāt Losandželosas ēdināšanas uzņēmumā Gourmet M.D. Bartka ir dzimis Dīrbornā, Mičiganā. Viņa vecāki Debora Zajasi (mirusi 2008. gadā) un Daniels Bartka. Viņš ir poļu izcelsmes. Uzauga Kantonā, Mičiganā un 1993. gadā absolvēja Salemas vidusskolu. Aktierspēli apguva Interlochen Center for the Arts, pēc Mičiganas Universitātē bakalaura iegūšanas tālākās apmācības turpināja William Esper Studios.