Toms Justess Beridžs (angļu: Tom Eustace Burridge; dzimis 1881. gada 30. aprīlī, miris 1965. gada 16. septembrī) bija britu futbolists, olimpiskās zelta medaļas ieguvējs 1900. gada vasaras olimpiskajās spēlēs. Beridžs 1900. gada vasaras olimpiskajās spēlēs startēja Lielbritānijas futbola komandas Upton Park F.C. sastāvā. Olimpiskajās spēlēs komanda pārspēja Francijas komandu Club Français ar rezultātu 4 – 0. Spēlē viņš bija aizsargs. Lielbritānijas komanda olimpiskajās spēlēs izcīnīja zelta medaļu. Beridžs dienēja Dienvidāfrikā un Pirmā pasaules kara laikā ieguva pulkvežleitnanta pakāpi.