Estadio Azteca ir futbola stadions Mehiko, Meksikā. Tajā ir sēdvietas 87 tūkstošiem cilvēku, tas ir lielākais futbola stadions Meksikā un Latīņamerikā, kā arī 8. lielākais futbola stadions pasaulē. Atvērts 1966. gadā. Futbola kluba Club América un Meksikas futbola izlases mājas spēļu stadions. Tiek uzskatīts par vienu no pasaulē slavenākajiem un ikoniskākajiem futbola stadioniem. Tas ir pirmais stadions, kurā divas reizes noticis FIFA Pasaules kausa fināls (1970, 1986). 1986. gadā stadionā tika aizvadīta spēle starp Argentīnu un Angliju, kurā Djego Maradona guva gan "Dieva rokas vārtus", gan "gadsimta vārtus". 1970. gada turnīrā stadionā tika aizvadīta "gadsimta spēle" starp Itāliju un Vāciju. Estadio Azteca bija 1968. gada vasaras olimpisko spēļu galvenais futbola stadions.