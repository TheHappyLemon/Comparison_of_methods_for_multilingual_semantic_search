Koordinātas: 42°44′09″N 25°23′38″E﻿ / ﻿42.7358°N 25.3938°E﻿ / 42.7358; 25.3938 Buzludža (bulgāru: Бузлуджа), oficiāli Hadži Dimitra kalns (bulgāru: Хаджи Димитър) ir 1432 metrus augsts kalns Stara Planinas kalnos Bulgārijas centrālajā daļā uz austrumiem no Šipkas pārejas. Bulgārijā kalns pazīstams kā vairāku vēsturisku notikumu vieta. 1868. gada 31. jūlijā šeit Hadži Dimitara vadītie bulgāru nemiernieki krita kaujā pret osmaņu spēkiem. 1891. gada 2. augustā kalna virsotnē notika Buzludžas kongress Dimitara Blagojeva vadībā, nodibinot Bulgārijas Sociāldemokrātisko partiju - Bulgārijas Komunistiskās partijas aizsākumu. Šim notikumam par godu no 1971. līdz 1981. gadam kalna virsotnē tika uzbūvēts Buzludžas piemineklis, kas mūsdienās pamests.