Pedru Migels Kerreiru Resendešs (portugāļu: Pedro Miguel Carreiro Resendes, dzimis 1973. gada 28. aprīlī), zināms arī kā Pauleta (portugāļu: Pauleta) ir bijušais Portugāles futbolists, spēlēja uzbrucēja pozīcijā, Portugāles futbola izlases bijušais dalībnieks. Savā 18 gadu garajā karjerā Pauleta nekad nespēlēja Portugāles augstākajā līgā — Primeira Liga. Visveiksmīgākais karjeras posms Pauletam bija Ligue 1 komandā Parīzes "Saint-Germain", kur viņš visos turnīros kopā guva 109 vārtus. Trīs reizes bijis labākais vārtu guvējs Ligue 1, kā arī divas reizies bijis līgas labākais spēlētājs. Portugāles futbola izlases sastāvā Pauleta ir spēlējis 2000. un 2004. gada Eiropas čempionātā, kā arī 2002. un 2006. gada FIFA Pasaules kausā.