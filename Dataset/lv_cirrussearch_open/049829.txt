Valletta F.C. ir Maltas futbola klubs no valsts galvaspilsētas Valletas. Spēlē Maltas Premjerlīgā. Klubs ir dibināts 1943. gadā, apvienojoties klubiem Valletta Prestons, Valletta St. Paul's un Valletta United. Ieskaitot divus Valletta United izcīnītos titulus, kluba futbolisti ir 25 reizes kļuvuši par Maltas čempioniem. 14 reizes klubs ir uzvarējis Maltas kausa (MFA Trophy) izcīņā. Komanda regulāri spēlē UEFA rīkotajās Eiropas klubu sacensībās.