Deivids Koperfīlds (angļu: David Copperfield; dzimis Deivids Sets Kotkins (David Seth Kotkin) 1956. gada 16. septembrī) ir amerikāņu iluzionists. Pazīstams ar stāstīšanas un ilūzijas kombināciju savās uzstāšanās reizēs. Finanšu žurnāls Forbes viņu ir nosaucis par visu laiku komerciāli veiksmīgāko burvju mākslinieku. Koperfīlds ir pārdevis vairāk nekā 40 miljonus biļešu, viņa ieņēmumi ir pārsnieguši 3 miljardus ASV dolāru, kas ir vairāk nekā jebkurš cits izklaides industrijas pārstāvis. Pašlaik viņš gadā sniedz vairāk nekā 500 šovus. Koperfīlda karjera ir ilgusi vairāk nekā trīs dekādes, viņš ir uzstādījis vairāk nekā 11 Ginesa pasaules rekordus, ieguvis zvaigzni Holivudas slavas alejā.