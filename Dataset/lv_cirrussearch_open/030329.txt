Svētā Patrika katedrāle (angļu: St. Patrick's Cathedral, Cathedral of St. Patrick) ir Romas katoļu baznīcas dievnams Manhatanā, Ņujorkā, ASV. Atrodas Piektajā avēnijā pretī Rokfellera centram. Katedrāle celta neogotikas stilā. Nacionālais vēstures piemineklis. Uzcelta 1878. gadā, Amerikas pilsoņu kara laikā celtniecība tika pārtraukta. Baznīcas torņi pabeigti 1888. gadā. Iesvētīta 1879. gada 25. maijā. No 1927. līdz 1931. gadam tā tika restaurēta. 100 metrus augstā baznīca ir 53 metrus plata un 101 metru gara.