Repovesi nacionālais parks (somu: Repoveden kansallispuisto) ir 2003. gadā izveidots nacionālais parks Somijas dienvidaustrumos, Etelesavo un Kimenlākso reģionos. Savulaik bijis intensīvas mežsaimniecības rajons, mūsdienās rajonā dominē priežu un bērzu meži. Reģions bagāts ezeriem, caur to plūst Kokunjoki upe. Tūristu iecienīti objekti ir Olhavas klints, Lapinsalmi gājēju tilts, atjaunotie plostošanas kanāli.