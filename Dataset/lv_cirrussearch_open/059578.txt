Čārlzs I, arī Karls I jeb Kārlis I (angļu: Charles I; dzimis 1600. gada 19. novembrī, miris 1649. gada 30. janvārī) bija Anglijas, Skotijas un Īrijas karalis (King of England, King of Scotland, and King of Ireland) no 1625. gada līdz savai nāvei. Čārlza I valdīšanas laikā noritēja cīņa starp karali un parlamentu. Viņš iejaucās Anglijas un Skotijas baznīcu lietās, centās ieviest nodokļus bez parlamenta piekrišanas. Tas noskaņoja pret viņu daudzus pilsoņus, kas sāka uzskatīt karali par tirānu. Sodīts ar nāvi Anglijas pilsoņu kara laikā.