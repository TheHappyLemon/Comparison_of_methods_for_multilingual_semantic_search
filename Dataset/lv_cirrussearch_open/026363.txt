Čukotkas autonomais apvidus (krievu: Чуко́тский автоно́мный о́круг; čukču: Чукоткакэн автономныкэн округ) jeb Čukotka (krievu: Чуко́тка) ir viens no Krievijas Federācijas autonomajiem apvidiem. Tas ir vienīgais autonomais apvidus, kas neietilpst kāda apgabala sastāvā. Čukotkas autonomais apvidus robežojas ar Ziemeļu Ledus okeānu ziemeļos, Sahas republiku rietumos, Magadanas apgabalu un Kamčatkas novadu dienvidos, Kluso okeānu austrumos.