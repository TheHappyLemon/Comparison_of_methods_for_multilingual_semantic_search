Seksuālā novirze jeb parafilija ir biomedicīnisks termins, ar kuru apzīmē tāda veida dzimumtieksmi, kuras praktizēšana neatbilst sabiedrībā pieņemtajiem cilvēka seksuālās dzīves standartiem. Par seksuālām novirzēm tiek uzskatītas arī visas tās indivīda apzinātās dzimumtieksmes veicinātās darbības, kas apdraud viņa vai to apkārtējo cilvēku veselību vai dzīvību. Lielākā daļa seksuālo noviržu tiek klasificēta Diagnostikas un statistikas rokasgrāmatā, tomēr ne visas no tām tiek saistītas ar garīgām slimībām, izņemot gadījumus, kad tās var ļoti negatīvi ietekmēt ar parafiliju esošā cilvēka un tam apkārtējo cilvēku dzīvi. Tas, kas tiek uzskatīts par seksuālu novirzi, laika gaitā var mainīties. Piemēram, agrāk homoseksualitāte pasaulē plaši tika pieskaitīta pie seksuālajām novirzēm, tomēr tagad tā ir normalizēta tāpat kā citi seksuālās orientācijas veidi.