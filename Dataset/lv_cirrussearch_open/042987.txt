Paolo Angelo Nespoli (itāļu: Paolo Angelo Nespoli; dzimis 1957. gada 6. aprīlī) ir ESA un Itālijas kosmonauts. Pirmo lidojumu kosmosā veica 2007. gada oktobrī — novembrī Space Shuttle ekspedīcijā STS-120 kā misijas speciālists. Otrais kosmiskais lidojums Starptautiskās kosmosa stacijas (SKS) 26. ekspedīcijas sastāvā kā lidojuma inženierim sākās 2010. gada 15. decembrī startējot kosmosa kuģī Sojuz TMA-20. Uz zemes viņš atgriezās 2011. gada 24. maijā. Trešo reizi kosmosā Paolo Nespoli devās 2017. gada jūlijā ar Krievijas kosmosa kuģi Sojuz MS-05. Bija SKS 52. un 53. ekspedīcijas lidojuma inženieris. Uz zemes viņš atgriezās 2017. gada decembrī. 2021. gada septembrī Nespoli paziņoja, ka viņš ārstējas no smadzeņu audzēja, kas tika konstatēts 2020. gada novembrī.