Pundurzalkšu apakšdzimta (Calamariinae) ir viena no zalkšu dzimtas (Colubridae) apakšdzimtām, kas reizēm tiek izdalīta kā atsevišķa dzimta — Calamariidae. Šajā apakšdzimtā ir apvienotas apmēram 80 sugas, kas tiek iedalītas 7 ģintīs. Pundurzalkšu apakšdzimtas sugas izplatītas Dienvidaustrumāzijā, kā arī tās mājo Indonēzijas un Malaizijas salās. Balstoties uz šo čūsku galvas morfoloģijas izpēties datiem un novērojumiem savvaļā, zinātnieki nonākuši pie slēdziena, ka pundurzalkšu sugas mājo zem zemes, rokot alas. Tās barojas ar dažādiem bezmugurkaulniekiem. Visas sugas vairojas, dējot olas.