Brūss Džeimss Kesidijs (angļu: Bruce James Cassidy, dzimis 1965. gada 20. maijā) ir Kanādas hokeja treneris un bijušais hokejists. Pašlaik (2023) Kesidijs ir NHL kluba Vegasas "Golden Knights" galvenais treneris. 1983. gada NHL draftā Kesidiju ar 18. numuru 1. kārtā izvēlējās Čikāgas "Blackhawks". Čikāgas komandā vairākas sezonas Kesidijs nespēja nostiprināties sastāvā un 1990. gadā pārcēlās uz Itāliju. Vēlāk spēlējis arī Nacionālās līgas komandā EHC Biel-Bienne un Vācijas hokeja līgas komandā ESV Kaufbeuren. 2002. gadā Kesidijs kļuva par Vašingtonas "Capitals" galveno treneri. Vēlāk vienu sezonu bijis Čikāgas "Blackhawks" trenera asistents. No 2008. gada līdz 2016. gadam Kesidijs bija AHL komandas Providensas "Bruins" galvenais treneris. Kopš 2016. gada Kesidijs trenē Bostonas "Bruins".