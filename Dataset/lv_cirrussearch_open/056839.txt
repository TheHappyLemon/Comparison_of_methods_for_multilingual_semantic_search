Valahija ir kultūrvēsturisks reģions Rumānijas dienvidos. Dienvidos to no pārējās Balkānu pussalas atdala Donava, bet ziemeļu robežu veido Dienvidkarpati. Valahiju tradicionāli iedala Mutēnijā (Lielajā Valahijā) un Oltēnijā (Mazajā Valahijā). No 14. gadsimta sākuma līdz 1861. gadam pastāvēja Valahijas kņaziste, kas dažādos laika posmos bija Ungārijas Karalistes un Osmaņu impērijas vasaļvalsts.