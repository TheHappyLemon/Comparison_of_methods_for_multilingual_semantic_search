"Ķertais profesors 2" (angļu: Nutty Professor II: The Klumps) ir 2000. gada ASV zinātniskās fantastikas kinokomēdija, kuras režisors ir Pīters Sīgals. Filmā galvenās lomas atveido Edijs Mērfijs, Dženeta Džeksone, Lerijs Millers un Vanda Saiksa. Edijs Mērfijs filmā attēlo astoņas lomas. Filma ir turpinājums 1996. gada filmai "Ķertais profesors". Zinātnieks Šermans Klamps izgudro eliksīru, kas atgriež jaunību, taču tas apdraud viņa mīlestību pret glīto kolēģi Denīzi. Filmas "Ķertais profesors 2" pirmizrāde notika 2000. gada 28. jūlijā. Filma saņēma negatīvas kritiķu atsauksmes.