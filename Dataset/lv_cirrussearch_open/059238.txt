Džanluka Vjalli (itāļu: Gianluca Vialli, dzimis 1964. gada 9. jūlijā, miris 2023. gada 6. janvārī) bija Itālijas futbolists un futbola treneris, spēlēja uzbrucēja pozīcijā, bijis Itālijas futbola izlases dalībnieks. Savu karjeru sācis Cremonese komandā 1980. gadā. 105 līgas spēlēs viņš guva kopā 23 vārtus. 1984. gadā pievienojies Sampdoria, kur viņš guva 85 līgas vārtus, izcīnīja Itālijas A sērijas titulu, trīs Coppa Italia un UEFA Kausu ieguvēju kausu. 1992. gadā Vjalli tika pārdots Juventus komandai, kur viņš vēlreiz kļuva par Itālijas čempionu, kā arī uzvarēja UEFA Čempionu līgā un UEFA kausā. 1996. gadā pievienojies Anglijas komandai Chelsea. Tur viņš ieguva FA kausu, Anglijas Līgas kausu, UEFA Kausu ieguvēju kausu un UEFA Superkausu. 1998. gadā kļuvis par Chelsea komandas spēlējošo treneri. Ar Itālijas futbola izlasi piedalījies 1986. un 1990. gada FIFA Pasaules kausā, kā arī 1988. gada Eiropas čempionātā. Miris 2023. gada 6. janvārī no aizkuņģa dziedzera audzēja.