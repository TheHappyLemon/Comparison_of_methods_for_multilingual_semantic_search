Luiss Alberto Kubilja Almeida (spāņu: Luis Alberto Cubilla Almeida, dzimis 1940. gada 28. martā, miris 2013. gada 3. martā) bija Urugvajas futbolists un futbola treneris. Spēlējis pussarga pozīcijā, pārstāvējis Urugvajas futbola izlasi. Savas karjeras laikā pārstāvējis Urugvajas komandas Peñarol, Club Nacional un Defensor, kopumā deviņas reizes kļūstot par valsts čempionu. Divus gadus pārstāvējis arī Spānijas komandu FC Barcelona. Spēlējis arī Argentīnā un Čīlē. Urugvajas futbola izlasi pārstāvējis no 1959. līdz 1974. gadam, 38 mačos gūstot 11 vārtus. Piedalījies 1962., 1970. un 1974. gada FIFA Pasaules kausā. Pēc spēlētāja karjeras beigām kļuvis par treneri. Kubilja tiek uzskatīts par vienu no visveiksmīgākajiem treneriem Dienvidamerikas futbolā ar 17 izcīnītiem tituliem. No 1991. līdz 1993. gadam vadījis Urugvajas izlasi. Vadījis komandas Paragvajā, Argentīnā, Urugvajā, Kolumbijā, Gvatemalā, Ekvadorā un Peru.