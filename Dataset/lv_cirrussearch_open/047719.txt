"Lieliskais septiņnieks" (angļu: The Magnificent Seven) ir 2016. gada asa sižeta vesterns, kas veidots kā rīmeiks 1960. gada filmai ar tādu pašu nosaukumu. Filmas režisors ir Entuāns Fukvā. Galvenās lomas filmā atveido Denzels Vašingtons, Kriss Prats, Ītans Hoks, Vinsents D'Onofrio, Lī Bjun-huns, Manuels Garsija-Ralfo, Mārtins Sensmeiers, Pīters Sarsgārds un Heilija Beneta. Filmas pirmizrāde notika 2016. gada 8. septembrī Toronto kinofestivālā. Septiņi bruņoti vīri Mežonīgajos rietumos sanāk kopā, lai palīdzētu nabadzīgam ciemam cīnīties pret mežonīgiem zagļiem.