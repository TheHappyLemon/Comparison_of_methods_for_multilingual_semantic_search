Nils Raimonds Muižnieks (dzimis 1964. gada 31. janvārī) ir ASV latviešu politologs. Bijušais Sorosa fonda Latvijas filiāles programmu direktors un LCESC vadītājs. 2002.—2004. gadā, būdams Aināra Šlesera vadītās Latvijas Pirmās partijas (LPP) biedrs, pārstāvēja šo partiju valdībā, kur bija īpašo uzdevumu ministrs sabiedrības integrācijas lietās. Bija LPP vicepriekšsēdētājs. LU Sociālo un politisko pētījumu institūta direktors (2004-2012), Eiropas Komisijas pret rasismu un neiecietību loceklis (2005—2012) un priekšsēdētājs (2010—2012). 2012. gada līdz 2018. gadam pildīja Eiropas Padomes cilvēktiesību komisāra pienākumus. 2020. gada jūnijā Muižnieks kļuva par Amnesty International Eiropas Reģiona direktoru.