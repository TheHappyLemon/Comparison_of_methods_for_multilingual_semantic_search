2005. gada Eiropas čempionāts basketbolā sievietēm (EuroBasket Women 2005) bija 30. kontinenta čempionāts, kas norisinājās Turcijā no 2005. gada 2. septembra līdz 11. septembrim. Čempionāts tika rīkots vienlaicīgi trijās Turcijas pilsētās - Ankarā, Izmirā un Bursā. Čempionātu organizē FIBA Europe. Čempionātā uzvarēja Čehijas izlase, kura finālā uzvarēja Krievijas izlasi. Mazajā finālā Spānijas izlase uzvarēja Lietuvas izlasi. Krievijas izlases līdere Marija Stepanova tika atzīta par visa turnīra vērtīgāko spēlētāju. Eiropas čempionātā piedalījās 12 Eiropas sieviešu basketbola valstsvienības.