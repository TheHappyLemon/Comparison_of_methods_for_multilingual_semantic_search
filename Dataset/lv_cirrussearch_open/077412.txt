Publicis Groupe S.A. ir Francijas daudzvalstu reklāmas un komunikāciju aģentūru grupa, viena no četrām lielākajām pasaulē. Publicis Groupe S.A. piedāvā lokālajiem un starptautiskajiem klientiem komunikācijas pakalpojumu klāstu, ko nodrošina Publicis Groupe S.A. ietilpstošie aģentūru tīkli: Leo Burnett Worldwide, Publicis Worldwide, Saatchi&Saatchi, Starcom MediaVest Group, ZenithOptimedia, Digitas un citas. Publicis Groupe S.A. aģentūras darbojas 104 pasaules valstīs un nodarbina aptuveni 45 000 profesionāļu reklāmas, mārketinga un sabiedrisko attiecību jomās. Publicis Worldwide ir viens no lielākajiem reklāmas aģentūru tīkliem Eiropā. Tas ietilpst reklāmas un komunikāciju aģentūru grupā Publicis Groupe S.A. Kopējais darbinieku skaits Publicis Worldwide ir vairāk kā 8900 darbinieku 82 pasaules valstīs, kas strādā ar tādiem pasaules mēroga zīmoliem kā — Heineken, Hewlett-Packard, L’Oreal, Nestlé, Renault un UBS. Publicis Worldwide Latvijā kopš 2008. gada 18. marta pārstāv reklāmas aģentūra Publicis Riga.