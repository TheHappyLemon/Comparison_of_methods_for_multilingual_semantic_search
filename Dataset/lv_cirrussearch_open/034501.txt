Vita Heine (dzimusi 1984. gada 21. novembrī Rīgā) ir latviešu šosejas riteņbraucēja, kopš 2014. gada pārstāv Norvēģiju. 2013. gada Pasaules čempionātā Florencē pārstāvējusi Latviju grupas un individuālajā braucienā. 2014. gada 1. jūlijā saņēmusi Norvēģijas pilsonību un no 1. septembra pārstāv Norvēģijas izlases bāzes komandu Team Hitec Products. 2013. un 2014. gadā izcīnījusi sudraba medaļu Latvijas čempionātā individuālajā braucienā. 2016. gadā uzvarējusi Norvēģijas čempionātā gan grupas, gan individuālajā braucienā. 2016. gada olimpiskajās spēlēs, pārstāvot Norvēģiju, grupas braucienā ieņēma 33. vietu, bet individuālajā braucienā ieņēma pēdējo, 25. vietu. Norvēģijas čempionāta grupas braucienā uzvarējusi arī 2017. un 2018. gadā. 2019. gada Eiropas čempionātā izcīnīja ceturto vietu individuālajā braucienā.