Dodžu pils (itāļu: Palazzo Ducale) ir 14. gadsimta pils, kas celta Venēcijas gotikas stilā, viens no galvenajiem apskates objektiem Venēcijā un ziemeļu Itālijā. Pils bija Venēcijas dodžu (pilsētas vadītāju) rezidence. 1923. gadā tajā tika atvērts muzejs. Mūsdienās tas ir viens no 11 muzejiem, ko pārvalda pilsētas muzeju fonds. Pils atrodas pazīstamākā Venēcijas laukuma — Sanmarko laukuma — malā.