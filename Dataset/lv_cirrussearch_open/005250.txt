Daniils Turkovs (dzimis 1988. gada 17. februārī Jūrmalā) ir bijušais Latvijas futbolists, uzbrucējs. 2010. gada 17. novembrī viņš debitēja Latvijas izlasē spēlē pret Ķīnas izlasi, sākot spēli sākumsastāvā. Pēc labas sezonas Skonto FC sastāvā, 2011. gada janvārī Turkovs noslēdza līgumu ar Ungārijas klubu Zalaegerszegi TE. 2012. gadā Turkovs atgriezās Latvijā, parakstot līgumu ar FK Ventspils. 2013. gadā viņš pārgāja uz Polijas klubu GKS Bełchatów, kur nospēlēja divas sezonas. 2016. gada februārī Turkovs parakstīja līgumu ar FK Jelgava. Pirms 2017. gada sezonas pārgāja uz citu Virslīgas klubu Riga FC.