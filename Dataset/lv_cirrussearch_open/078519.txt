Jaundienvidvelsa (angļu: New South Wales) ir Austrālijas visapdzīvotākais štats. Tā atrodas Austrālijas dienvidaustrumos un robežojas dienvidos ar Viktoriju, rietumos ar Dienvidaustrāliju un ziemeļos ar Kvīnslendu. Štats tika izveidots 1788. gadā un sākotnēji tajā tika iekļautas plašākas teritorijas no Austrālijas nekā mūsdienās. Tolaik Jaundienvidvelsas pakļautībā atradās arī Tasmanija, Lorda Hava sala un Norfolkas Sala. Kad briti 1840. gadā anektēja Jaunzēlandi, tad arī to pievienoja Jaundienvidvelsai. 19. gadsimtā Jaunvdienvidvelsa tika sadalīta sīkāk un tai palika teritorijas, kuras arī mūsdienās ir pakļautas šim štatam. Jaundienvidvelsas galvaspilsēta ir Sidneja.