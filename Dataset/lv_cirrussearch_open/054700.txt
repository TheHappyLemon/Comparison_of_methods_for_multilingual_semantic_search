2011. gada UEFA Čempionu līgas fināls bija 2010.—2011. gada UEFA Čempionu līgas sezonas finālspēle. Tā notika sestdienā, 2011. gada 28. maijā, Vemblija stadionā, Londonā, Anglijā. Finālā tikās Spānijas klubs FC Barcelona un Anglijas klubs Manchester United. FC Barcelona uzvarēja ar rezultātu 3:1 un Eiropas spēcīgākā futbola klubu trofeju izcīnīja ceturto reizi kluba vēsturē. Uzvarētāji kvalificējās 2011. gada FIFA Klubu Pasaules kausam kā UEFA pārstāvji, kā arī 2011. gada UEFA Superkausam.