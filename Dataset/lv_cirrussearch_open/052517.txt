2018. gada Eiropas čempionāts vieglatlētikā bija 24. Eiropas čempionāts vieglatlētikā, kas notika Berlīnē, Vācijā, no 2018. gada 6. līdz 12. augustam. Pirmo reizi vieglatlētikas sacensības bija daļa no apvienotā Eiropas čempionāta vairākos sporta veidos. Citos sporta veidos sacensības norisinājās Glāzgovā, Apvienotajā Karalistē. Otro čempionātu pēc kārtas netika atļauta Krievijas komandas dalība, atsevišķi tās vieglatlēti varēja piedalīties kā atļautie neitrālie sportisti. Lielbritānijas un Polijas vieglatlēti izcīnīja pa 7 zelta medaļām. Medaļas ieguva 27 valstu pārstāvji, kā arī atļautie neitrālie sportisti. Latviju šajā čempionātā pārtstāvēja 17 sportisti. Augstāko vietu izcīnīja Madara Palameika, kas šķēpa mešanas sacensībās ierindojās 9. vietā.