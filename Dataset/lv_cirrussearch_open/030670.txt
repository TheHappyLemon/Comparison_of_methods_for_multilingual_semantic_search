Oy Hartwall Ab ir Somijas dzērienu ražotājs un izplatītājs. Tas ietilpst Dānijas uzņēmuma Royal Unibrew sastāvā. Galvenais birojs atrodas Helsinkos. Dibināts 1836. gadā. Hartwall ražo alu, sidru, bezalkoholiskos dzērienus, dzeramo ūdeni, sulas un citus dzērienus. Tas arī iepilda un tirgo PepsiCo dzērienus Pepsi, 7 Up un Mountain Dew. Meitas uzņēmums Hartwa-Trade nodarbojas ar alkoholisko dzērienu importu un izplatīšanu.