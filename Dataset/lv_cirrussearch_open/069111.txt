"Brīnišķīgais stāsts par Henriju Cukuru" (angļu: The Wonderful Story of Henry Sugar) ir 2023. gada ASV fantāzijas īsfilma, kuras režisors un scenārija autors ir Vess Andersons. Tajā galvenās lomas atveido Benedikts Kamberbačs, Reifs Fainss, Devs Patels, Bens Kingslijs un Ričards Eioeids. Filma balstīta uz 1977. gada Roalda Dāla tāda paša nosaukuma īso stāstu. Šī ir jau otrā Dāla adaptācija, kuras režisors ir Andersons, pēc 2009. gada animācijas filmas "Lieliskais Lapsas kungs". Filmas pirmizrāde notika 2023. gada 1. septembrī Venēcijas kinofestivālā. Kopš 2023. gada 27. septembra tā ir pieejama straumēšanas platformā Netflix. Filma saņēma pozitīvas kritiķu atsauksmes. Tīmekļa vietnē Rotten Tomatoes filmai ir 98% vērtējums.