Mjøndalen IF (Mjøndalen Idrettsforening) ir Norvēģijas sporta klubs no Mjendālenes, kas plašāk pazīstams ar tā futbola komandu. Klubs ir dibināts 1910. gadā. Pašlaik spēlē 1. divīzijā, Norvēģijas futbola pēc līmeņa otrajā līgā. Mājas spēles komanda aizvada Consto Arena. Kluba futbolisti ir trīs reizes izcīnījuši Norvēģijas kausu. Labākais sasniegums līgā — divreiz izcīnīta 2. vieta (1976. un 1986. gadā).