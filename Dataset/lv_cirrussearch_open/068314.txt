Patrisa Lumumbas Krievijas Tautu draudzības universitāte (krievu: Российский университет дружбы народов имени Патриса Лумумбы) ir viena no lielākajām augstākās izglītības iestādēm Maskavā. Tautu draudzības universitāti 1960. gada 5. februārī dibināja PSRS Ministru padome, bet 1992. gada 5. februārī ar Krievijas valdības lēmumu tā tika pārdēvēta par Krievijas Tautu draudzības universitāti. No 1961. līdz 1992. gadam Tautu draudzības universitāte tika nosaukta Patrisa Lumumbas vārdā. Augstskolas studentu, doktorantu un praktikantu vidū ir 500 tautību un etnisko grupu pārstāvji no vairāk nekā 150 valstīm. 2023. gada martā universitātei tika atgriezts Patrisa Lumumbas vārds.