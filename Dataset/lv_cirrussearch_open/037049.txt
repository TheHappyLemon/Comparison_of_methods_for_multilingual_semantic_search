Karls Johens Rints (vācu: Karl Jochen Rindt; 1942. gada 18. aprīlis — 1970. gada 5. septembris) bija Formula 1 ekspilots un vienīgais čempions, kurš par tādu ir kļuvis pēc savas nāves. Rints piedzima Maincā, Vācijā, taču pārcēlās pie saviem vecvecākiem Austrijā, kad viņa vecāki gāja bojā uzlidojumā 2. pasaules kara laikā. Tur viņš uzauga un sāka nodarboties ar motoru sportu. Rinta karjeras ziedu laiki bija Lotus komandā, kur viņš 1970. gadā cīnījās par pasaules čempiona titulu. Itālijas Grand Prix komandas inženieris brīdināja Rintu, ka mašīna pēc sacīkstēm var izjukt pa detaļām; par nelaimi Johenam, tas notika jau treniņbraucienā: viņš ar nevadāmu automašīnu ietriecās sienā un nomira. Tomēr Rints bija sakrājis pietiekami daudz punktu jau iepriekš, lai kļūtu par pasaules čempionu. Kausu saņēma viņa atraitne, kurai viņš ironiskā kārtā pirms nāves bija apsolījis pamest motoru sportu, ja kļūs par F1 pasaules čempionu. Rintu apglabāja Grācas centrālajā kapsētā.