Šis raksts ir par pilsētciematu Krievijā. Par citām jēdziena Viškova nozīmēm skatīt nozīmju atdalīšanas lapu. Viškova (krievu: Вышков) ir pilsētciemats Krievijā, Brjanskas apgabala rietumos, Zlinkas rajona sastāvā. Tajā dzīvo 2,8 tūkstoši iedzīvotāju. Pilsētciemats atrodas 5 km uz ziemeļiem no Zlinkas, Iputas upes kreisajā krastā. No 19. gadsimta vidu šeit minēts ciems Malija Viškova (krievu: Малый Вышков; no 1961. gada — pilsētciemata sastāvā). Nosaukums cēlies no senā ciema Starija Viškova (krievu: Старый Вышков; atrodas 12 km uz ziemeļiem). Pats pilsētciemats dibināts ap 1887. gadu kā dzelzceļa stacija «Zlinka» (Brjanskas-Gomeļas līnijā). No 1907. līdz 1990. gadiem šeit darbojās viena no vecākajām sērkociņu fabrikām Krievijā. Kopš Čornobiļas AES katastrofas (1986) radiācijas fons Viškovā ir ievērojami palielināts.