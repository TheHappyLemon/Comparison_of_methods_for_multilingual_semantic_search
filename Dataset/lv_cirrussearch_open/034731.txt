Frīdrihs Augusts Kekulē (vācu: Friedrich August Kekulé, vēlāk Frīdrihs Augusts Kēkule fon Štrādonics (vācu: Friedrich August Kekule von Stradonitz; dzimis 1829. gada 7. septembrī, miris 1896. gada 13. jūlijā) bija vācu ķīmiķis. Viens no ievērojamākajiem ķīmiķiem 19. gadsimta otrajā pusē. Vielu ķīmiskās struktūras teorijas pamatlicējs. Pazīstams nostāsts par to, kā Kekulē iedomājās iespējamo benzola ķīmisko struktūru. Tas notika, redzot vīziju ar senu simbolu οὐροβόρος ὄφις — čūsku, kas kož pati savu asti. Trīs no pieciem pirmajiem Nobela prēmijas ķīmijā saņēmējiem bija Kekulē skolnieki.