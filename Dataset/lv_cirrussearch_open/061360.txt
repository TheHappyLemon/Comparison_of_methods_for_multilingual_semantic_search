Otmārs Hicfelds (vācu: Ottmar Hitzfeld, dzimis 1949. gada 12. janvārī) ir bijušais Vācijas futbolists un futbola treneris, spēlēja uzbrucēja pozīcijā. Savu spēlētāja karjeru pavadījis galvenokārt Šveicē, kur pārstāvējis Basel, Lugano un Luzern. Ar Basel komandu divreiz uzvarējis Šveices Superlīgā. Ar Rietumvācijas futbola izlasi piedalījies 1972. gada vasaras olimpiskajās spēlēs. Savas trenera karjeras laikā vadījis komandas Šveicē un Vācijā. Strādājis ar tādām komandām kā Grasshoppers, Borussia Dortmund un Bayern Munich. Hicfelds ir viens no nopelniem bagātākajiem Vācijas futbola treneriem. Hicfelds ir tikai viens no pieciem treneriem, kurš ir uzvarējis UEFA Čempionu līgā ar diviem dažādiem klubiem. No 2008. līdz 2014. gadam vadījis Šveices futbola izlasi.