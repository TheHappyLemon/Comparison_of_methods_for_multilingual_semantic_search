"Matu laka" (angļu: Hairspray) ir 2007. gada muzikāla romantiska komēdija, kas balstīta uz tāda paša nosaukuma mūziklu, kas savukārt ir balstīts uz tāda paša nosaukuma 1998. gada filmu. Filmas režisors ir Ādams Šankmens. Galvenās lomas atveido Nikija Blonska, Džons Travolta, Mišela Feifere, Kristofers Volkens, Amanda Bainsa, Džeimss Mārsdens, Kvīna Latifa, Britānija Snova un Zaks Efrons. Filmas pirmizrāde notika 2007. gada 13. jūlijā Losandželosā. Filmas sižets notiek 1962. gadā Baltimorā. Apaļīga pusaudze Treisija Turnblada kopā ar savu labāko draudzeni Peniju Pingltonu skatās tīņu deju šovu "The Corny Collins Show". Kādu dienu šova veidotāji izziņo pieteikšanos dejotāja vietai. Treisija tur piesakās un vietu arī iegūst, tā sākot savu ceļu pretī slavai.