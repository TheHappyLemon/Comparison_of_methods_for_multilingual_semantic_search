Sautaisa (angļu: South Ice Base) bija viena no Sadraudzības Transantarktiskās ekspedīcijas atbalsta stacijām Antarktīdā. Izvietota uz Polārā plato dienvidos no Rikoveri glečera, pa kuru ekspedīcijai bija paredzēts pacelties uz plato no Filhnera šelfa ledāja, 480 km no Šekltonas bāzes un ap 560 km no Dienvidpola. Izveidota 1957. gada 4. februārī ar aviācijas palīdzību, veicot 12 reisus ar Otter lidaparātu. Sautaisas bāzē tika nogādāti nepieciešamie degvielas un provīzijas krājumi ekspedīcijas turpināšanai uz Dienvidpolu. 1957. gada ziemā Sautaisā pārziemoja 3 cilvēku komanda. Bāze slēgta 1958. gada 4. janvārī.