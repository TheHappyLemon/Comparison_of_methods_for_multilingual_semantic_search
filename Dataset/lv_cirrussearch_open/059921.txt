Alberts Finijs (angļu: Albert Finney; dzimis 1936. gada 9. maijā, miris 2019. gada 7. februārī) bija angļu aktieris. Savu karjeru sācis kā teātra aktieris. Kino debitēijs Tonija Ričardsona filmā The Entertainer (1960). Vēlāk pazīstams ar savām lomām filmās Saturday Night and Sunday Morning (1960), Tom Jones (1963), Two for the Road (1967), Scrooge (1970), Annie (1982), The Dresser (1983), "Millera krustceles" (1990), Man of No Importance (1994), "Ērina Brokoviča" (2000), "Lielā zivs" (2003), "Borna ultimāts" (2007), Man of No Importance (2007), "Borna mantojums" (2012) un "Operācija "Skyfall"" (2012), kas bija viņa pēdējā kinoloma. Savas karjeras laikā saņēmis BAFTA kino balvu, Zelta globusa balvu, Emmy balvu un Ekrāna aktieru ģildes balvu. Piecas reizes ticis nominēts Amerikas Kinoakadēmijas balvai, tai skaitā četras reizes kā labākais aktieris galvenajā lomā par filmām Tom Jones, "Slepkavība Austrumu ekspresī" (1974), The Dresser un Under the Volcano (1984) un vienu reizi kā labākais aktieris otrā plāna lomā par filmu "Ērina Brokoviča".