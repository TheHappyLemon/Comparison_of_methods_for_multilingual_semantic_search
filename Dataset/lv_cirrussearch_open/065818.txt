"Grāmatu klubiņš" (angļu: Book Club) ir 2018. gada ASV romantiska kinokomēdija, kuras režisors ir Bills Holdermans. Filmā galvenās lomas atveido Daiena Kītone, Džeina Fonda, Kendisa Bergena un Mērija Stīnbērdžena. Filma stāsta par četrām draudzenēm, kas, pēc romāna "Greja 50 nokrāsas" izlasīšanas grāmatu klubā, sāk izmainīt savas dzīves. Filmas "Grāmatu klubiņš" pirmizrāde notika 2018. gada 18. maijā un to izplatīja Paramount Pictures. Filma saņēma dalītus kritiķu vērtējumus, lai gan aktierspēle tika slavēta. "Grāmatu klubiņš" bija finansiāli veiksmīga filma, nopelnot 104,4 miljonus ASV dolāru pie 14,1 miljonu budžeta.