Pāvila vēstule filipiešiem (latīņu: Epistula ad Philippenses; saīsinājums: Flp.) ir viena no Jaunās Derības vēstulēm, par kuras autoru tradicionāli uzskata apustuli Pāvilu. Tā ir 11. grāmata Jaunajā Derībā pēc visiem evaņģēlijiem, Apustuļu darbiem un piecām citām Pāvila vēstulēm. Tiek uzskatīts, ka vēstule ir sarakstīta aptuveni 62.—50. gadā, Pāvils to ir darījis, esot cietumā. Taču nav zināms, no kurienes viņš to ir rakstījis. Pāvils šo vēstuli ir rakstījis draudzei Filipos, Romas provincē Maķedonijā, kas ir pirmā kristiešu draudze Eiropā.