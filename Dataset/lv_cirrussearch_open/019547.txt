Marko Reiss (vācu: Marco Reus; dzimis 1989. gada 31. maijā) ir vācu futbolists, spēlē uzbrucēja pozīcijā, Vācijas futbola izlases dalībnieks. Kopš 2012. gada pārstāv Vācijas Bundeslīgas klubu Borussia Dortmund. Profesionāļa karjeru sācis Vācijas klubā Rot Weiss Ahlen 2006. gadā. 2009. gadā pārgāja uz Borussia Mönchengladbach, kuru arī pārstāvēja trīs gadus, pēc tam nokļuva Borussia Dortmund, kur spēlē vēl joprojām. 2011.—2012. gada sezonā kļuva par Bundeslīgas čempionu, tika atzīts par sezonas labāko laukuma spēlētāju, kā arī 2012. gada labāko futbolistu Vācijā. Vācijas izlases sastāvā spēlējis 2012. gada Eiropas čempionātā futbolā.