Himera, Himaira (grieķu: Χίμαιρα) ir briesmonis grieķu mitoloģijā, kas piedzimis Ehidnai un Tīfonam. Himera ir teratomorfiska būtne ar trim galvām — lauvas, kazas un čūskas galvu. Ķermenis tai no priekšpuses ir kā lauvai, viduklis kā kazai, bet no muguras kā čūskai. Himera spļāva uguni un postīja valsti. Pildot likiešu valdnieka Iobata gribu, himeru nogalināja varonis Bellerofonts, kas pacēlās gaisā, sēdēdams Pegaza mugurā.