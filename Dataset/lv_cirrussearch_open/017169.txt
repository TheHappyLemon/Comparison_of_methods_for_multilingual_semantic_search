Nigēras futbola izlase ir futbola komanda, kas pārstāv Nigēru starptautiskās sacensībās. Tā ne reizi nav kvalificējusies FIFA Pasaules kausam, bet ir 2 reizes kvalificējusies Āfrikas Nāciju kausam. Pirmo reizi Nigēras izlase to paveica 2012. gadā, kad, kvalifikācijā šokēja spēcīgo Ēģiptes izlasi, pārspējot to ar 1-0 savā laukumā. Finālturnīrā Nigēra tika ielozēta vienā grupā ar Gabonu, Tunisiju un Maroku, kur palika pēdējā vietā zaudējot visās spēlēs. Nigēra kvalificējās arī 2013. gada Āfrikas Nāciju kausam, kvalifikācijā divu spēļu summā ar 2-1 pārspējot Gvineju.