Brāļi un māsas ir pirmās pakāpes radinieki, kuriem ir kopīgi vecāki. Kad kopīgs ir tikai viens vecāks, šie cilvēki arī ir brāļi un māsas, bet dažreiz šajos gadījumos mēdz izmantot jēdzienu pusbrālis vai pusmāsa. Vīrišķais dzimums ir brālis, bet sievišķais dzimums ir māsa. Saviem vecākiem šī radinieku grupa ir bērni — dēls vai meita. Personu, kurai nav ne brāļu, ne māsu, sauc par vienīgo bērnu. Lielākoties brāļi un māsas aug kopā, kas starp tiem izraisa spēcīgu emocionālo saiti.