Ne-Yo, īstajā vārdā Šafers Čimere Smits jaunākais (angļu: Shaffer Chimere Smith, Jr.) (dzimis 1979. gada 18. oktobrī Kamdenā, Ārkanzasas štatā, ASV), ir amerikāņu popmūzikas un ritmblūza mūziķis, kas dzīvo ASV Nevadas štata pilsētā Lasvegasā. Viņš ir ne tikai izpildītājs, bet arī dziesmu autors un mūzikas producents. Viņš ir rakstījis dziesmas Usher, Riannai, Bejonsei un daudziem citiem mūziķiem. Kā solo mākslinieks Ne-Yo ir izdevis četrus albumus, kas guva labus panākumus gan viņa dzimtenē Amerikā, gan arī Eiropas valstīs. Šobrīd viņš gatavojas laist klajā savu piekto studijas ierakstu. Tā nosaukums būs Love and Passion un šis albums iznāks 2011. gada septembrī.