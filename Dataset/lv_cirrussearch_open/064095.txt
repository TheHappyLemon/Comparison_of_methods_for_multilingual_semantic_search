Hiperions ir Redvudas Nacionālajā parkā Ziemeļkalifornijā augoša mūžzaļā sekvoja, ko uzskata par pasaulē augstāko zināmo dzīvo koku. Koka garums (bez saknēm) ir 115,92 m un uzskata, ka tas ir aptuveni 700 līdz 800 gadus vecs. Milzīgo koku 2006. gada 25. augustā atklāja dabaszinātnieki Kriss Atkins un Maikls Teilors. Sakarā ar apmeklētāju izraisīto apkārtnes biotopa postījumu 2022. gada jūlijā Redvudas parkā slēdza pieeju kokam.