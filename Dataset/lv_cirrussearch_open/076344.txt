"Ύμνος εις την Ελευθερίαν" (Ýmnos eis tīn Eleutherían; latviski: "Slavinājums Brīvībai") ir Grieķijas un Kipras nacionālā himna. Himnas vārdi ir poēma, kuru 1823. gadā sarakstījis Dionīsijs Solomoss (Dionýsios Solomós) un tā ir 158 pantu gara. 1865. gadā pirmie divi panti tika oficiāli pasludināti par Grieķijas himnu. Himnas mūziku sacerēja Nikolajs Mancaross (Nikolaos Mantzaros).