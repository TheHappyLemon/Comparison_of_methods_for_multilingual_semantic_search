Kostels Pantilimons (rumāņu: Costel Pantilimon, dzimis 1987. gada 1. februārī) ir bijušais Rumānijas futbolists, spēlēja vārtsarga pozīcijā, bijušais Rumānijas futbola izlases dalībnieks. 2023. gadā ir Rumānijas Liga III kluba Politehnica Timișoara ģenerālmenedžeris. Savu karjeru sācis Rumānijas komandā Politehnica Timișoara. 2011. gadā pārgājis uz Anglijas Premjerlīgas komandu Manchester City, kur viņš bija rezerves vārtsargs. Ar Manchester City komandu vienu reizi uzvarējis Premjerlīgā, kā arī ieguvis vienu Anglijas Līgas kausu un FA Community Shield. 2014. gadā pārgājis uz Sunderland, kur pavadījis divas sezonas, līdz 2016. gadā pārgājis uz Watford. Savu karjeru turpinājis La Liga komandā Deportivo La Coruña, Anglijas čempionāta komandā Nottingham Forest, Kipras Pirmā divīzijas komandā AC Omonia un Turcijas Superlīgas komandā Denizlispor. Rumānijas futbola izlases sastāvā debitējis 2008. gadā. Piedalījies 2016. gada Eiropas čempionātā.