Lielbritānijas hokeja izlase ir komanda, kas pārstāv Apvienoto Karalisti (Angliju, Velsu un Skotiju; Ziemeļīrijas hokejisti drīkst pārstāvēt arī Īrijas izlasi) starptautiskajās hokeja spēlēs. Lielbritānijas hokeja izlase ir 1910. gada Eiropas čempione - tas bija pirmais Eiropas čempionāts. Tā ir arī 1936. gada Pasaules un Olimpiskā čempione - Pasaules čempionāts notika Olimpisko spēļu ietvaros. Pašlaik tā spēlē 1. divīzijā un pēdējos gados labākais sniegums Pasaules čempionātos ir izcīnītā 18. vieta 2001. gadā. 2018. gadā Lielbritānija ieguva 2. vietu 1. divīzijas A grupā, līdz ar to kvalificējās 2019. gada Pasaules čempionāta Elites divīzijai. 2023. gadā tā atrodas 18. vietā Starptautiskās Hokeja federācijas vīriešu hokeja izlašu rangā un spēlē 2023. gada Pasaules čempionāta 1. divīzijas A grupā.