Nutepeļmena (krievu: Нутэпэльмен) vai Nutepilmina (čukču: Нутэпылмын — ‘zeme dūmakā’) ir nacionālais čukču ciems Krievijas ziemeļaustrumos, administratīvi ietilpst Čukotkas autonomā apvidū Iuļtinas rajonā. Izvietojies Čukču jūras krastā pie Sergijevska šauruma, kas to atdala no Koļučinas salas. Ciemā ir pamatskola, bērnudārzs, kultūras centrs, feldšeru punkts, bibliotēka, pasts, veikals, maizes ceptuve. Iedzīvotāju galvenā nodarbošanās ir zveja un jūras dzīvnieku medības.