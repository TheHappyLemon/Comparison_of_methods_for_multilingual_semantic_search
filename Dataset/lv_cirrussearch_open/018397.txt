Edvards Filips "Eds" O'Nīls (angļu: Edward Phillip "Ed" O'Neill, Jr.; dzimis 1946. gada 12. aprīlī) ir amerikāņu aktieris. Pazīstams ar lomām komēdijseriālos "Precējies. Ir bērni" un "Amerikāņu ģimenīte", abos bijis viens no galvenās lomas attēlotājiem. Par lomu seriālā "Precējies. Ir bērni" ticis nominēts divām Zelta globusa balvām, savukārt par lomu seriālā "Amerikāņu ģimenīte" ticis nominēts divām Emmy balvām un saņēmis divas Ekrāna aktieru ģildes balvas. 2011. gadā saņēmis zvaigzni Holivudas Slavas alejā.