Uhuru (X-ray Explorer Satellite, Explorer 42, SAS-A, SAS-1) bija ASV NASA programmas Small Astronomy Satellite orbitālā observatorija. Tas bija pirmais kosmiskais aparāts, kas paredzēts rentgenstaru astronomijai. To orbītā palaida 1970. gada decembrī un tas darbojās līdz 1973. gada martam. Pavadoni izgatavoja uzņēmums American Science & Engineering un Džonsa Hopkinsa Universitātes Lietišķās fizikas laboratorija.