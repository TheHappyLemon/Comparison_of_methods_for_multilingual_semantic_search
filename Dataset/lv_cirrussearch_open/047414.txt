1917. gada Balfūra deklarācija (datēta ar 1917. gada 2. novembri) bija formāls paziņojums par Lielbritānijas un Īrijas Apvienotās Karalistes valdības politisko attieksmi pret Osmaņu impērijas sadalīšanu pēc Pirmā pasaules kara. Tajā toreizējais britu ārlietu ministrs Artūrs Balfūrs paziņoja baņķierim Valteram Rotšīldam, ka britu valdība atbalsta cionistu plānus par ebreju tautas nacionālās mītnes izveidi Palestīnā ar noteikumu, ka nedrīkst tikt darīts nekas tāds, kas varētu apdraudēt tur esošo kopienu tiesības.