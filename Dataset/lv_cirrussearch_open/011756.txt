Latvijas Republikas Ārlietu ministrija ir vadošā valsts pārvaldes iestāde ārlietu nozarē. Ārlietu ministrijas galvenais uzdevums ir izstrādāt un īstenot valsts ārlietu politiku. Ārlietu ministriju politiskā līmenī vada ārlietu ministrs. Ārlietu ministrija tika izveidota 1918. gadā pēc pirmo diplomātisko pārstāvniecību izveidošanās. Ministrija tika likvidēta pēc Latvijas inkorporācijas PSRS. Tās darbība tika atjaunota 1990. gada 22. maijā, kad par ārlietu ministru iecēla Jāni Jurkānu, taču darbība pilnā apjomā tika atsākta vienīgi pēc 1991. gada 21. augusta. Ārlietu ministrijas funkcijas un uzdevumus nosaka tās nolikums. Ministrijas darbu vada arī valsts sekretārs. Valsts sekretāra galvenie uzdevumi ir nozares politikas un stratēģiju izstrādes organizēšana, nozares politikas īstenošana, iestādes administratīvā darba vadīšana un ministriju funkciju izpildes organizēšana. Neoklacisisma stilā celtās Ārlietu ministrijas ēkas arhitekts ir Augusts Vite.