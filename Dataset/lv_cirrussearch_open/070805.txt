Edvards Milss Pērsels (angļu: Edward Mills Purcell; dzimis 1912. gada 30. augustā, miris 1997. gada 7. martā) bija Amerikas Savienoto Valstu fiziķis un universitātes profesors Hārvarda Universitātē un Masačūsetsas Tehnoloģiju institūtā. Viņa darbības lauks bija atomfizika. Pērsels piedalījās kodolu magnētiskās rezonanses izstrādē. 1952. gadā kopā ar Fēliksu Blohu ieguva Nobela prēmiju fizikā “par jaunu metožu izveidošanu precīziem kodolu magnētisma mērījumiem un ar to saistītajiem atklājumiem”.