Rusofobija (franču: russophobie, no russo- — 'krievi' un sengrieķu: φόβος (fobos) — 'bailes') ir pret Krieviju, krieviem, krievu valodu vai krievu kultūru vērsta negatīva attieksme un/vai bailes. Tas attiecas arī uz naidu pret Krievijas politiku, kā arī uz spēcīgu un bieži iracionālu naidu pret Krieviju. Specifisks etnofobijas novirziens. Daži speciālisti uzskata, ka rusofobija, līdzīgi antisemītismam, bieži izplatās kā vienota ideoloģija ar savu struktūru, jēdzienu sistēma, ģenēzes vēsturi, kā arī ar savām tipiskām izpausmēm. Terminu Russophobie lieto kopš 19. gs. 30. gadiem. Tiek uzskatīts, ka pirmoreiz krievu literātu vidū šo terminu pielietoja Fjodors Tjutčevs 1867. gada 27. septembra vēstulē savai meitai Annai. Sākotnēji termins tika lietots tikai attiecībā uz Krievijas imperiālistiskās ārpolitikas nepieņemšanu, bet 21. gadsimtā to pašas Krievijas varas iestādes lieto šādas savas politikas attaisnošanai.