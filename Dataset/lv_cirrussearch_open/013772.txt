Nepilnzobji (Pilosa) ir Amerikas placentāļu virskārtas (Xenarthra) kārta. Tā apvieno 4 sliņķu un skudrlāču dzimtas, kuras visas dzīvo tikai Amerikā. Joprojām nav īsti skaidra nepilnzobju izcelsme, bet senākie nepilnzobji dzīvoja Dienvidamerikā jau pirms 60 miljoniem gadu terciāra perioda laikā, drīz pēc dinozauru izmiršanas. Kārtas zinātniskais vārds pilosa latīņu valodā nozīmē spalvainie.