Āfrikas cauruļzobji jeb Āfrikas skudrulāči, Āfrikas cauruļzobju ģints, arī Āfrikas skudrulāču ģints (Orycteropus) ir vienīgā mūsdienās dzīvojošu sugu ģints cauruļzobju dzimtā (Orycteropodidae). Turklāt šajā ģintī ir tikai viena mūsdienās dzīvojoša suga - cauruļzobis (Orycteropus afer) un vairākas izmirušas sugas. Izmirušo sugu skaits ģintī šobrīd nav precīzi zināms, jo atrastās fosilijas ir ļoti fragmentāras. Sekojošā sistemātika atbilst 2009. gada sistemātikai. Seno Āfrikas cauruļzobju grupas sugas bija liela auguma. Tās iespējams dzīvoja Kenijā jau pirms 6—7 miljoniem gadu. No Kenijas Āfrikas cauruļzobji izplatījās uz Āfrikas dienvidiem un centrālo daļu. Senākā mūsdienu cauruļzobja fosilija ir apmēram 500 000 gadus veca.