Svjatoslavs Teofilovičs Rihters (krievu: Святослав Теофилович Рихтер; dzimis 1915. gada 20. martā, miris 1997. gada 1. augustā) bija 20. gadsimta padomju pianists. Izpildīja daudzu autora darbus, tiek uzskatīts par izcilu J. S. Baha, Šūmaņa, Lista, Prokofjeva un Musorgska interpretu. Dzimis Žitomirā (Ukrainā), pirmoreiz uzstājās ar koncertu Odesā 1935. gadā. 20. gadsimta piecdesmitajos gados koncertēja Austrumeiropā un Ķīnā, 1960. gadā ar milzīgiem panākumiem — Ņujorkas Kārnegija zālē, vēlāk citur Rietumeiropā. Nelabprāt veica studiju ierakstus, vairums ierakstu ir no koncertiem. Labprātāk uzstājās nelielās zālēs. Atšķirībā no daudziem citiem pianistiem, nekad nav strādājis par mūzikas pedagogu.