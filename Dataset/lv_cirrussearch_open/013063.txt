Mārtiņa Lutera Halles-Vitenbergas universitāte (vācu: Martin-Luther-Universität Halle-Wittenberg) ir sabiedriski finansēta universitāte Vitenbergā un Hallē, Vācijā. Tā tika dibināta 1817. gadā apvienojot divas universitātes. Senākā no tām tika dibināta 1502. gada 18. oktobrī Vitenbergā, bet otra 1694. gada 1. jūlijā Hallē. Savu pašreizējo nosaukumu Mārtiņa Lutera Halles-Vitenbergas universitāte ieguva 1933. gada 10. novembrī.