Georgs Hakls (vācu: Georg Hackl; dzimis 1966. gada 9. septembrī Berhtesgādenā, Vācijā) ir bijušais vācu kamaniņu braucējs. G. Hakls ir trīskārtējs Olimpiskais čempions (1992, 1994, 1998) un desmitkārtējs Pasaules čempions dažādās kamaniņu braukšanas distancēs. Kopumā ir startējis 6 Olimpiskajās spēlēs un piecās no tām ir izcīnījis kādu medaļu: trīsreiz zeltu (1992, 1994, 1998), divreiz sudrabu (1988, 2002). 2006. gadā beidza savu profesionāļa karjeru.