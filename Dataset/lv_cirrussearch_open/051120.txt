Shakespears Sister ir Lielbritānijā bāzēts popmūzikas duets, kas slavas zenītā atradās 90. gadu sākumā, pateicoties tādiem hitem kā "Stay" un "Hello (Turn Your Radio On)", kas vairākās valstīs nonāca hitparāžu pirmajās vietās, un albumam "Hormonally Yours". Muzikālo projektu 1988. gadā pēc trio "Bananarama" pamešanas aizsāka īru mūziķe Ševona Fāhi, bet projektā jau pirmā albuma "Sacred Heart" tapšanas laikā tika iesaistīta amerikāņu mūziķe bijusī Ērika Kleptona grupas dalībniece Marsela Detroita. Muzikālais projekts pamatā ticis pozicionēts kā Fāhi un Detroitas duets. Vairumā kompozīciju pirmajos divos albumos galveno vokāla partiju izpilda Fāhi, tomēr dueta slavenākajā hitā "Stay", kas 1992.gadā astoņas nedēļās atradās Apvienotās Karalistes hitparādes pirmajā vietā, galveno vokāla partiju izpilda Detroita.