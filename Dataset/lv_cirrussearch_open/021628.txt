Džoana Džeta (angļu: Joan Jett; dzimusi Džoana Marija Lārkina (Joan Marie Larkin) 1958. gada 22. septembrī) ir amerikāņu ģitāriste, dziedātāja, dziesmu autore, producente un aktrise. Pazīstama ar dalību grupās Joan Jett & the Blackhearts un The Runaways. Karjeru sākusi The Runaways grupā, ar kuru izdeva četrus studijas albumus. Tomēr lielākos panākumus guva ar Joan Jett & the Blackhearts, ar kuru iedziedājusi tādas dziesmas kā I Love Rock 'n' Roll (Billboard Hot 100 singlu topa pirmā vieta), Crimson and Clover, I Hate Myself for Loving You, Do You Want to Touch Me, Light of Day, Love is All Around un Bad Reputation. Kopumā izdevusi 14 studijas albumus, divi no tiem tika sertificēti ar platīna disku ASV. Karjeras laikā ir bijusi feministu ikona. 2010. gada filmā ar grupu The Runaways viņu attēlo Kristena Stjuarta.