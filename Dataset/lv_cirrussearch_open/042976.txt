Dominiks Tīms (vācu: Dominic Thiem; dzimis 1993. gada 3. septembrī) ir austriešu tenisists. Karjeras laikā izcīnījis uzvaru 17 ATP turnīros, augstākais sasniegums ir uzvara 2020. gada ASV atklātajā čempionātā, finālā pārspējot Aleksandru Zverevu. Vēl trīs reizes spēlējis Grand Slam turnīru finālos — 2018. un 2019. Francijas atklātajā čempionātā un 2020. gada Austrālijas atklātajā čempionātā. 2016. un 2017. gadā Francijas atklātajā čempionātā aizkļuva līdz pusfinālam. Vienspēļu rangā sasniedzis 3. vietu 2020. gada martā. Vairākas reizes spēlējis ATP Finals. D. Tīmu no 9 gadu vecuma līdz pat 2019. gadam trenēja Ginters Bresniks, kādreizējais latviešu tenisista Ernesta Gulbja treneris. Trenējoties pie viena trenera D. Tīms un E. Gulbis vairākus gadus bijuši regulāri sparingpartneri.