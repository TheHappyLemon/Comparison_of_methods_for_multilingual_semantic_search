Arheociāti (Archaeocyatha) ir izmirušu bezmugurkaulnieku dzīvnieku tips vai arī klase, kuru daudzi pētnieki pieskaita sūkļiem. Tie ir individuāli vai koloniāli primitīvi daudzšūnu organismi ar sēdošu dzīvesveidu, kas agrajā un vidējā kembrijā apdzīvoja jūras. Fosilā veidā no tiem saglabājas kausveidīgi kaļķa skeleti. Pēc morfoloģijas sarežģītības pakāpes tie ir tuvi sūkļiem ar līdzīgu filtrētāju organismu dzīvesveidu.