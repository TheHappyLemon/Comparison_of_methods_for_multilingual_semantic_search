Sintija Anna "Sindija" Kroforda (angļu: Cynthia Ann "Cindy" Crawford; dzimusi 1966. gada 20. februārī) ir amerikāņu modele. Viņa ir pazīstama ar savu dzimumzīmi tieši virs lūpas, karjeras laikā viņas attēls bijis uz vairākiem simtiem žurnālu vāku. Panākumi modeles karjerā viņai palīdzējuši kļūt par starptautisku slavenību, kā arī tikt pie lomām dažādās filmās un televīzijā. Sindija Kroforda iekļuva VH1 veidotā saraksta 40 Hottest Hotties of the 90s trešajā vietā un Men's Health veidotajā 100 Hottest Women of All-Time sarakstā. 1989. gadā fotografējusies Sports Illustrated Swimsuit Issue.