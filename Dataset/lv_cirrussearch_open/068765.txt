Sabadeļa (katalāņu: Sabadell, izrunā: [səβəˈðeʎ]) ir pilsēta Spānijas ziemeļaustrumos, Katalonijā. 2022. gadā pilsētā dzīvoja 216 tūkstoši iedzīvotāju. Sabadeļa atrodas 20 km uz ziemeļiem no Barselonas un de facto ir Barselonas piepilsēta. Vēsturiski Sabadeļā ir bijusi attīstīta tekstilrūpniecība, it īpaši vilnas izstrādājumu ražošanā. Attīstītās rūpniecības dēļ tā tiek saukta par “katalāņu Mančestru”.