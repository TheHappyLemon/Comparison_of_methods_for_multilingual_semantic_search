Cna (krievu: Цна) ir upe Krievijas Eiropas daļas centrā, Tambovas un Rjazaņas apgabalā, Mokšas labā krasta pieteka (Okas baseins). Upes krastos atrodas Kotovska, Tambova, Moršanska, Sasova. Cnas sākas Tambovas apgabala Sampuras rajonā kā Baharevskas un Verhocenskas Cnas satekupe. Labā krasta pietekas – Kerša (86 km), Kašma (111 km), Viša. Kreisā krasta pietekas – Čelnovaja (121 km), Kariana (48 km), Ļipovica (52 km). Upju hierarhija virzienā uz lejteci: Cna → Mokša → Oka → Volga. Upi regulē vairāki uz upes uzbūvēti aizsprosti ar slūžām.