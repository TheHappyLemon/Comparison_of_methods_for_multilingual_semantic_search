Fransisko "Pako" Hento Lopess (spāņu: Francisco "Paco" Gento López, dzimis 1933. gada 21. oktobrī, miris 2022. gada 18. janvārī) bija Spānijas futbolists un futbola treneris, spēlēja uzbrucēja pozīcijā, bijis Spānijas futbola izlases pārstāvis. IFFHS balsojumā Hento ir labākais spāņu un 30. labākais pasaules futbolists 20. gadsimtā. Hento savu karjeru sāka Racing Santander komandā 1952. gadā un pievienojās Real Madrid gadu vēlāk. Viņam pieder rekords par visvairāk dalībām Eiropas kausa (tagad UEFA Čempionu līga) finālos (8 reizes), uzvarot sešas reizes, kas arī ir rekords. Hento pieder rekords arī par visvairāk izcīnītiem La Liga čempionu tituliem (12). Spānijas futbola izlasi pārstāvējis no 1955. līdz 1969. gadam, 43 mačos gūstot 5 vārtus. Piedalījies 1962. un 1966. gada FIFA Pasaules kausā. Pēc Alfredo di Stefano nāves, Hento kļuva par Real Madrid goda prezidentu.