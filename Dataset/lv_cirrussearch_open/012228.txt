Oto Mans (angļu: Otto Mann) ir izdomāts tēls animētajā seriālā "Simpsoni". Mans strādā Springfīldas pamatskolā par autobusa šoferi. Tēlu ierunājis Harijs Šīrers. Oto Mans pēc izcelsmes ir vācietis. Pazīstams ar savu neprātīgo autobusa vadīšanu un mīlestību pret smago roku. Sērijā It's A Mad, Mad, Mad, Mad Marge Oto taisījās precēties ar savu draudzeni Bekiju, bet, kad līgava viņam lika izvēlēties starp viņu un roku, viņš izvēlējās pēdējo. Viņa mīļākās grupas ir Grand Funk Railroad, Deep Purple, Poison un citas. Oto Mans ir manīts anonīmo alkoholiķu saietā. Vēl viņš lieto marihuānu. Tiek uzskatīts, ka Oto lieto arī citas narkotikas — urīna analīzēs tika atrasts kreks, heroīns, amfetamīns, benzodiazepīni, meskalīns, zirgu trankvilizatori, govju paralizatori, diazepāms, barbiturāti, pentobarbitāls, LSD un neliels daudzums cilvēka urīna (sērija The Seven-Beer Snitch).