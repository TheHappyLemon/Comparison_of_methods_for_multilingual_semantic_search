Erlangene (vācu: Erlangen) ir pilsēta Bavārijas federālajā zemē Vācijā. 2011. gada beigās pilsētā dzīvoja 106 tūkstoši iedzīvotāju. Pēc šī rādītāja tā ir astotā lielākā Bavārijas pilsēta. 1974. gadā iedzīvotāju skaits sasniedza 100 tūkstošus, tādēļ Erlangene tika pasludināta par lielpilsētu, lai gan būtībā Erlangene ir daļa no Nirnbergas aglomerācijas. Pilsētā atrodas Erlangenes-Nirnbergas universitāte, viena no koncerna Siemens galvenajām mītnēm. Viens no Erlangenes mērķiem ir kļūt par Vācijas "medicīnas tehnikas galvaspilsētu" (Bundeshauptstadt der Medizintechnik).