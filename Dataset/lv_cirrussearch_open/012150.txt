Migels Anhels Asturjass (spāņu: Miguel Ángel Asturias Rosales; dzimis 1899. gada 19. oktobrī, miris 1974. gada 9. jūnijā) bija gvatemaliešu dzejnieks, romānists, dramaturgs, žurnālists un diplomāts. Viņš palīdzēja Latīņamerikas literatūrai dot ieguldījumu vispārējā Rietumu kultūrā. Tajā pašā laikā pievērsa uzmanību, cik svarīgas ir vietējās kultūras, it īpaši viņa dzimtajā Gvatemalā. Lielu daļu dzīves pavadījis ārzemēs. Parīzē studējis antropoloģiju un indiešu mitoloģiju. Viena no viņa slavenākajām grāmatām "Senjors prezidents" (El Señor Presidente) ir par dzīvi valstī, kuru vada nežēlīgs diktators. 1960. gados saņēma plašu atzinību. 1966. gadā saņēma PSRS Ļeņina Miera balvu. Nākamajā gadā kļuva par otru latīņamerikāni, kas saņēmis Nobela prēmiju literatūrā.