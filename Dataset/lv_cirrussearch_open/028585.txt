2015. gada NBA Visu zvaigžņu spēle bija 64. NBA Visu zvaigžņu spēle. Tā notika 2014.—2015. gada NBA sezonas laikā 2015. gada 15. februārī Madison Square Garden un Barclays Center arēnā Ņujorkā. Spēli organizēja Ņujorkas "Knicks" un Bruklinas "Nets" vienība. Ņujorka tika nosaukta par spēles norises vietu 2013. gadā. Barclays Center notika sestdienas konkursi, savukārt pati zvaigžņu spēle tika aizvadīta Madison Square Garden. Spēlē uzvarēja Rietumu komanda ar 163—158. Par spēles vērtīgāko spēlētāju atzītais Rasels Vestbruks guva 41 punktu, pirmajā puslaikā viņš guva 27 punktus, kas ir jauns Visu zvaigžņu spēles rekords puslaikā gūtajos punktos. 41 punkts ir otrs labākais rezultāts pēc Vilta Čemberlena gūtajiem 42 punktiem 1962. gadā.