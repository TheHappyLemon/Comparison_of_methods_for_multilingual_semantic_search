2018. gada Volta a Catalunya bija šosejas riteņbraukšanas daudzdienu sacensības, kas notika no 19. līdz 25. martam. Tā bija 98. reize, kad notika Volta a Catalunya sacensības un tās bija devītās sacensības 2018. gada UCI Pasaules tūres kalendārā. Otro gadu pēc kārtas un trešo reizi karjerā sacensībās uzvarēja Movistar Team braucējs Alehandro Valverde. Valverde uzvarēja otrajā un ceturtajā posmā, pārņemot sacensību vadību un arī kalnu braucēja līdera krekliņu, ko saglabāj līdz sacensību beigām, pēc savas otrās uzvaras posmā. Viņš finišēja ar 29 sekunžu pārsvaru pār tuvāko sāncensi, komandas biedru Nairo Kintanu, pēc tam, kad Kintanas tautietis Egans Bernals (Team Sky) izstājās kritiena dēļ sacensību pēdējā dienā. Pjedestālu noslēdza AG2R La Mondiale sportists Pjēra Latūra, vēl 18 sekundes aiz Kintanas; Bernala izstāšanās ļāva Latūram uzvarēt jauno braucēju klasifikācijā. Sprintu klasifikācijā uzvarēja Ljuiss Mass (Caja Rural–Seguros RGA), bet Movistar Team uzvarēja komandu klasifikācijā, jo pirmās divas vietas papildināja Marka Solera piektā vieta.