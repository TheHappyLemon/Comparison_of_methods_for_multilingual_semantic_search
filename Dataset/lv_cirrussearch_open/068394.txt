Džeisons Frančesko Švarcmans (angļu: Jason Francesco Schwartzman, dzimis 1980. gada 26. jūnijā) ir amerikāņu kinoaktieris un mūziķis. Švarcmans savu kinodebiju piedzīvoja Vesa Andersona 1998. gada filmā "Rašmoras skola". Vēlāk piedalījies arī tādās Andersona filmās kā "Ceļojums uz Dardžilingu" (2007), "Lieliskais Lapsas kungs" (2009), "Mēness lēkta karaļvalsts" (2012), "Viesnīca "Diženā Budapešta"" (2014), "Suņu sala" (2018), "Francijas Vēstnesis" (2021) un "Asteroīdu pilsēta" (2023). Piedalījies arī tādās filmās kā "Deva" (Spun, 2002), "Es mīlu Hakabijus" (2004), "Marija Antuanete" (2006), "Skots Pilgrims pret pasauli" (2010), "Par Mēriju Popinsu un Benksa kungu" (2013), "Klauss" (2019) un "Zirnekļcilvēks: Pāri Zirnekļpasaulei" (2023). Attēlojis lomas arī seriālā Bored to Death (2009—2011) un "Fārgo" (2020) ceturtajā sezonā. Džeisona Švarcamana tēvs bija kinoproducents Džeks Švarcmans, bet māte aktrise Talija Šaira.