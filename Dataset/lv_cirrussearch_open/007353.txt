Vidijadhars Suradžprasads Naipols (angļu: Vidiadhar Surajprasad Naipaul, dzimis 1932. gada 17. augustā, miris 2018. gada 11. augustā) bija Trinidādā un Tobāgo dzimis indiešu izcelsmes britu rakstnieks. Kopš 1950. gada viņš bija Apvienotās Karalistes pilsonis. Naipols plašākai publikai vislabāk ir zināms ar saviem satīriskajiem darbiem, kā, piemēram, A House for Mr Biswas (1961) un In a Free State (1971). Par otru nosaukto darbu Naipols saņēma Bukera balvu (Booker Prize). 2001. gadā viņam par "raitu stāstījumu un vērīgumu darbos, kas spiež mūs saskatīt noklusētās pagātnes klātieni" tika piešķirta Nobela prēmija literatūrā. Latviešu valodā ir izdoti divi Naipola darbi: "Puse dzīves" un "Burvju sēklas".