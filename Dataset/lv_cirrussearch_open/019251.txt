Aleksandrs Millerāns (franču: Alexandre Millerand; dzimis 1858. gada 10. februārī, miris 1943. gada 7. aprīlī) bija kreiss franču politiķis. Francijas prezidents no 1920. līdz 1924. gadam un premjerministrs 1920. gadā. Bijis arī komercijas, rūpniecības, pasta un telegrāfa ministrs (1899–1902), sabiedrisko darbu, pasta un telegrāfa ministrs (1909–1910), kara ministrs (1912–1913, 1914–1915) un ārlietu ministrs (1920). Millerāna kā sociālista piedalīšanās Pjēra Valdeka-Ruso valdībā gadsimta sākumā izsauca diskusijas Otrajā Internacionālē.