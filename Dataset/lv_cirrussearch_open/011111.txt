Kurts Beks (vācu: Kurt Beck; dzimis 1949. gada 5. februārī) ir vācu politiķis no Vācijas Sociāldemokrātiskās partijas. No 1994. līdz 2013. gadam - Reinzemes-Pfalcas Ministru prezidents. No 2006. līdz 2008. gadam - partijas priekšsēdētājs. No 2012. gada - Frīdriha Eberta fonda priekšsēdētājs. Dzimis Bādbergcābernā mūrnieka ģimenē. Izaudzis Šteinfeldā. Mācījies par elektriķi. 1972. gadā (23 gadu vecumā) beidza vakarskolu. Kopš tā laika pārstāvēja strādājošos darba padomēs (Betriebsrat). Sociāldemokrātiskās partijas biedrs no 1972. gada. No 1993. gada - partijas Reinzemes-Pfalcas zemes nodaļas vadītājs. 2006. gada 14. maijā tika ievēlēts par Sociāldemokrātiskās partijas vadītāju. 2008. gada 7. septembrī atkāpās no partijas vadītāja amata, jo aptaujas rādīja, ka viņam nav izredžu uzvarēt Angelu Merkeli 2009. gada vēlēšanās.