"Vaiga sviedros" (angļu: Pain & Gain) ir 2013. gada ASV spraiga sižeta kinokomēdija, kuras režisors ir Maikls Bejs. Filmā galvenās lomas atveido Marks Volbergs, Dveins Džonsons, Entonijs Mekijs, Tonijs Šelhubs un Eds Heriss. Filma ir uz patiesiem notikumiem balstīts stāsts par bijušajiem kultūristiem un noziedzniekiem, kuri iesaistās nolaupīšanas un izspiešanas plānā, kas noiet greizi. Filmas "Vaiga sviedros" pirmizrāde notika 2013. gada 11. aprīlī un to izplatīja Paramount Pictures. Filma saņēma dalītas kritiķu atsauksmes, slavējot scenāriju, bet kritizējot vardarbību, režiju un vēsturisko neprecizitāti. Filma nopelnīja 86,2 miljonus ASV dolāru pie 22 miljonu budžeta.