Gelderlande (nīderlandiešu: Gelderland) ir viena no Nīderlandes 12 provincēm. Gelderlande robežojas ar sešām citām Nīderlandes provincēm: ar Limburgu, Ziemeļbrabanti, Dienvidholandi, Utrehtu, Flevolandi un Overeiselu, un vienu valsti - Vāciju. Provinces administratīvais centrs ir Arnema, lai gan Neimegena un Apeldorna ir lielākas pilsētas par Arnemu. 2006. gadā Gelderlandē dzīvoja 1,98 miljoni iedzīvotāju.