Intelsat III F-5 bija starpvalstu organizācijas Intelsat sakaru pavadonis. Tas tika palaists 1968. gada 26. jūlijā, bet nesējraķetes kļūmes dēļ tika ievadīts neplānotā orbītā, tādēļ nebija izmantojams. Intelsat III F-5 bija paredzēts izvietot ģeostacionārajā orbītā virs Atlantijas okeāna. Kosmisko aparātu izgatavoja ASV uzņēmums TRV. Tas bija cilindra formas, stabilizācija nodrošināta ar rotāciju ap centrālo asi. Intelsat III bija apgādāts ar diviem raidītājiem ar jaudu 183 W. Plānotais darbības laiks bija 5 gadi. Intelsat III F-5 tika palaists 1969. gada 26. jūlijā 02:06 UTC ar nesējraķeti Delta M no Kanaveralas zemesraga Gaisa spēku stacijas starta laukuma LC-17A. Raķetes trešās pakāpes kļūmes dēļ tas palika orbītā, kas nebija izmantojama sakaru nodrošināšanai. 1988. gada 14. oktobrī Intelsat III F-5 nekontrolēti nogāja no orbītas un sadega Zemes atmosfērā.