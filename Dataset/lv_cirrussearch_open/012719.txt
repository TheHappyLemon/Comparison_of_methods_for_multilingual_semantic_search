ROBUSTA (no angļu: Radiation on Bipolar for University Satellite Test Application ir Francijas nanopavadonis, kuru izgatavoja studenti no Montpeljē 2. universitātes kā daļu no CNES iniciatīvas, lai attīstītu studentu idejas kosmisko sistēmu projektos. Tas palaists nesējraķetes Vega pirmajā lidojumā 2012. gada 13. februārī. ROBUSTA ar masu aptuveni 1 kg izgatavots pēc CubeSat 1U formas. Pavadonis paredzēts uz bipolārajiem tranzistoriem bāzētu elektronisko komponentu degradācijas pārbaudei, kad tie pakļauti kosmiskajai radiācijai.