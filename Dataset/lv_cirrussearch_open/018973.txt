Parīzes Dievmātes katedrāle ir latviešu opera - melodrāma ar Zigmara Liepiņa mūziku un Kaspara Dimitera libretu pēc franču rakstnieka Viktora Igo tāda paša nosaukuma romāna motīviem. Operas pirmizrāde notika 1997. gada 7. aprīlī; kopumā notika 90 izrādes. Operas kompaktdiska versija kļuva par pieprasītāko latviešu opermūzikas ierakstu. 2012. gadā opera iestudēta Klaipēdas muzikālajā teātrī. 2012. gadā Latvijas Nacionālajā teātrī opera jauniestudēta teātra versijā. Komponists Zigmars Liepiņš par operu 1997. gadā saņēma Lielo Mūzikas balvu.