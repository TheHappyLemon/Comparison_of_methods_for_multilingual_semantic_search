2016. gada Latvijas futbola 1. līgas sezona (oficiālais nosaukums - 2016. gada Komanda.lv Latvijas Pirmās līgas čempionāts futbolā) bija 25. Latvijas futbola 1. līgas sezona. Sezona sākās 2016. gada 2. aprīlī un noslēdzās 5. novembrī. Čempionātā piedalījās 15 komandas, katra ar katru spēlējot divas reizes. Līdz ar to katram no 1. līgas klubiem sezonā bija paredzētas 28 spēles. Par 1. līgas čempioniem pirmo reizi kļuva SK Babīte, iegūstot tiesības 2017. gada sezonā spēlēt Virslīgā. Otrās vietas ieguvēji AFA Olaine/SK Super Nova par tiesībām spēlēt Virslīgā aizvadīja pārspēlēs ar Virslīgas turnīra septītās vietas ieguvējiem FS Metta/LU, bet divu spēļu summā zaudēja ar 1:2.