Kaspars Dumbris (dzimis 1985. gada 25. februārī Cēsīs) ir bijušais latviešu biatlonists. Vislabāk viņam veicās 2004.—2005. gada Pasaules kausa sezonā, kad Pokļukā viņš izcīnīja 63. vietu. 2007. gada Pasaules čempionātā biatlonā sprinta distancē bija 72. vietā. Par karjeras augstāko sasniegumu var uzskatīt 2004. gada Pasaules junioru čempionātā izcīnīto 5. vietu sprintā. Savās vienīgajās ziemas olimpiskajās spēlēs 2010. gadā Vankūverā viņš izcīnīja 73. vietu 20 km individuālajā distancē. Pēc tām viņš beidza karjeru.