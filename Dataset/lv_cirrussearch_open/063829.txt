Milans Galičs (serbu: Милан Галић, dzimis 1938. gada 8. martā, miris 2014. gada 13. septembrī) bija dienvidslāvu futbolists, spēlēja uzbrucēja pozīcijā, bijis Dienvidslāvijas futbola izlases dalībnieks. Savu karjeru sācis FK Partizan komandā, kur četras reizes kļuvis par Dienvidslāvijas čempionu. Ar komandu spēlējis arī 1966. gada Eiropas kausa finālā. 1966. gadā pievienojies Beļģijas komandai Standard Liège, kur divas reizes kļuvis par valsts čempionu. Savu karjeru noslēdzis Francijas komandā Reims. Dienvidslāvijas futbola izlasi pārstāvējis no 1959. līdz 1965. gadam, kopumā 51 mačā gūstot 37 vārtus. Bijis daļa no izlases, kas ieguva zelta medaļas 1960. gada vasaras olimpiskajās spēlēs Romā. Piedalījies arī 1960. gada Eiropas čempionātā un 1962. gada FIFA Pasaules kausā.