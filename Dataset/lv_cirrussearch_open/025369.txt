Normcore ir unisex modes tendence, kurā tiek izmantots vienkāršs, ērts, funkcionāls, ikdienišķs apģērbs. Termins veidots apvienojot "normāls" un "hardcore". Normcore valkātāji nevēlas sevi īpaši atšķirt no citiem pēc apģērba, tas nenozīmē, ka normcore cienītāji būtu nevīžīgu un valkātu to, kas pagadās, bet veiktu apzinātu izvēli izvēloties savu apģērbu. Tiek uzskatīts, ka stils radies pārlieku ātri mainīgo modes tendenču rezultātā. Stils sastāv no džinsiem vai sporta biksēm, t-krekliem, pogājamiem krekliem, kapučjakām, polo krekliem, chino stila biksēm un sportiskiem apaviem. Neiekļauj sievišķīgas rotas vai blūzes. Normcore apģērbs ir diezgan lēti saražojams un tiek pārdots daudzos lielajos ātrās modes ķēdes veikalos. Stilam ir arī īpašs paveids pusmūža vecuma un nedaudz jaunākām sievietēm — menocore.