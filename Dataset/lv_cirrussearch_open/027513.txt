Džordans Braiens Hendersons (angļu: Jordan Brian Henderson; dzimis 1990. gada 17. jūnijā Sanderlendā) ir angļu futbola pussargs, kas pašlaik (2023) pārstāv Saūda Arābijas profesionālās līgas klubu Al-Ettifaq un Anglijas izlasi. Profesionālo karjeru Hendersons sāka 2008. gadā savas dzimtās pilsētas klubā Sunderland A.F.C.. 2009. gadā viņu izīrēja Coventry City F.C., bet 2011. gada 9. jūnijā Hendersons pārcēlās uz Liverpool FC. Ar Liverpool FC 2011-12. gada sezonā ieguvis Anglijas Līgas kausu. Vairākas sezonas bijis komandas kapteinis. Ar komandu izcīnījis Anglijas Premjerlīgas titulu, kā arī uzvarējis UEFA Čempionu līgā. 2023. gadā, pēc 12 sezonām Liverpool, pārcēlies uz Saūda Arābijas profesionālās līgas klubu Al-Ettifaq. Hendersons ir pārstāvējis trīs dažādu līmeņu Anglijas jauniešu izlases, kādu laiku būdams arī Anglijas U-21 izlases kapteinis.Pieaugušo izlasē debitējis 2010. gada 17. novembrī draudzības spēlē pret Franciju. Izlasi pārstāvējis 2012. gada Eiropas čempionātā, 2014. gada FIFA Pasaules kausā un 2016. gada Eiropas čempionātā.