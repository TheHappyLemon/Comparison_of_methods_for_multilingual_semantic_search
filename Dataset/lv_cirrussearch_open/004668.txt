Šis raksts ir par grupu. Par igauņu folkloristu skatīt rakstu Jakobs Hurts. Hurts ir britu sintpopa apvienība no Mančestras, Apvienotajā Karalistē, kuras sastāvā ietilpst divi dalībnieki Teo Hačkrafts (angļu: Theo Hutchcraft) un Adams Andersons (angļu: Adam Anderson). 2009. gada jūlijā grupa parādījās kā dienas grupa (angļu: Band of the Day) interneta vietnē guardian.co.uk. Grupa ieņēma ceturto vietu BBC veidotajā aptaujā "Sound of 2010". Grupas dziesmu "Wonderful Life" remiksēja pazīstamais ASV producents un dīdžejs Artūrs Beikers (angļu: Arthur Baker). 2010. gada sākumā apvienība klajā laida savu pirmo oficiālo singlu "Better Than Love", un pirmo reizi uzstājās koncertā. Dziesma "Illuminated" tika izmantota Sky1 HD reklāmā, kurā televīzija reklamēja savas populārākās programmas augstas izšķirtspējas standarta televīzijas kanālā. Apvienības debijas albums, kura nosaukums ir "Happiness" klajā tika laists 2010. gada 6. septembrī. Albumā ir iekļauta dziesma "Devotion", kas ir duets ar austrālijas popdziedātāju Kailiju Minogu.