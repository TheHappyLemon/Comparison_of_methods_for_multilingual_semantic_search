Ežens Emanuels Violē le Diks (franču: Eugène Emmanuel Viollet-le-Duc; dzimis 1814. gada 27. janvārī, miris 1879. gada 17. septembrī) bija franču arhitekts un arhitektūras teorētiķis. Pazīstams kā Parīzes Dievmātes katedrāles un Karkasonas viduslaiku pilsētas restaurācijas autors. Restaurācijas gaitā celtnes tika ne tikai atjaunotas, bet arī papildinātas ar jauniem elementiem. Dzimis Parīzē, ierēdņa ģimenē. Apzināti atteicās teorētiski mācīties arhitektūru, tā vietā praktizējās pie arhitektiem. Pēc ceļojuma uz Itāliju 1836.-1837. gadā pieņēma Prospēra Merimē (tolaik vēstures pieminekļu valsts inspektora) piedāvājumu restaurēt romānikas abatiju Vezlē. Pēc tam Violē le Diks veica restaurācijas darbus daudziem objektiem četrdesmit gadu garumā. No 1853. gada - Francijas baznīcu celtņu ģenerālais inspektors. Projektējis arī jaunas baznīcas. Darbi arī militārajā teorijā.