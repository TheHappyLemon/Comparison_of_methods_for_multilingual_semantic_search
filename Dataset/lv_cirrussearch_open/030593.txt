Stade de Reims, biežāk zināms vienkārši kā Reims, ir Francijas futbola klubs no Reimsas Marnas departamentā, Šampaņas-Ardēnu reģionā. Klubs ir dibināts 1931. gadā, pašlaik spēlē Francijas futbola otrajā līmenī — 2. līgā. Mājas spēles komanda aizvada Stade Auguste-Delaune stadionā, kur ir 21 628 skatītāju vietas. Reims ir sešas reizes kļuvuši par Francijas čempioniem un divas reizes izcīnījuši Francijas kausu. Komanda spēlēja pirmajā Eiropas Čempionvienību kausa (pašlaik UEFA Čempionu līga) finālā 1956. gadā, kur piekāpās Madrides "Real" ar 3–4.