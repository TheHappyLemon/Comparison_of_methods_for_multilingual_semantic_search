Ada Martīne Stolsmo Hegerberga (norvēģu: Ada Martine Stolsmo Hegerberg, dzimusi 1995. gada 10. jūlijā) ir Norvēģijas futboliste, Norvēģijas sieviešu izlases dalībniece. Pašlaik (2018) ir Francijas kluba Lionas "Olympique" sieviešu komandas uzbrucēja. 2016. gadā viņa tika atzīta par labāko Norvēģijas futbolistu (abu dzimumu vērtējumā), kļūdama par pirmo sievieti, kas saņem šo balvu. 2016. gada 25. augustā A. Hegerberga tika atzīta par UEFA Eiropas Labāko futbolisti. 2017. gadā — par BBC Gada labāko futbolisti. 2018. gada viņa kļuva par pirmo sieviešu Zelta Bumbas (Ballon d'Or Féminin) saņēmēju.