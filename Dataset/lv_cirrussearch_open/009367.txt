Tina Kandelaki (krievu: Тина Канделаки, gruzīnu: თინათინ კანდელაკი, armēņu: Թինա Կանդելակի; dzimusi 1975. gada 10. novembrī Tbilisi, Gruzijas PSR, PSRS) ir krievu žurnāliste, politiķe, TV raidījumu vadītāja un producente. Tāpat viņa ir kompānijas Apostol Media Group līdzīpašniece. Holdinga Gazprom-Media ģenerāldirektora vietniece. T. Kandelaki tēvs Givi Kandelaki ir cēlies no ievērojamās grieķu izcelsmes Gruzijas ģimenes. Viņa uzsāka karjeru kā radiodīdžejs Tbilisi, taču 1995. gadā pārvācās uz Maskavu. Arī Krievijas galvaspilsētā viņa ir darbojusies vairākās radiostacijās, kā arī vairākās televīzijās. 2020. gadā aktīvi piedalījās partijas "Mūsu cilvēki" (krievu: Наши люди) izveidē. 2022. gadā atbalstīja Krievijas iebrukumu Ukrainā.