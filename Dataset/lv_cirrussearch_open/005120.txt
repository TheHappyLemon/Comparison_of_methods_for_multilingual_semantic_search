"The Climb" ir amerikāņu dziedātājas Mailijas Sairusas singls no filmas "Hanna Montana" skaņu celiņa. Singls tika izdots 2009. gada 5. martā sadarbībā ar ierakstu kompāniju Walt Disney Records. Dziesma ir tikusi pozītīvi novērtēta no kritiķu puses. "The Climb" iekļuva vairāku valstu topu pirmajā desmitniekā. ASV piecus mēnešus pēc izdošanas tas tika sertificēts ar dubulto platīna disku pēc RIAA sistēmas.