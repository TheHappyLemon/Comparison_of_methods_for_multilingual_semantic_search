EUTELSAT 172B ir Francijā reģistrēta uzņēmuma Eutelsat sakaru pavadonis. Orbītā tas tika palaists 2017. gada 1. jūnijā. Ģeostacionārajā orbītā pavadonis nodrošina sakarus un datu pārraides pakalpojumus Āzijai un Klusā okeāna reģionam. Pavadonis tika izgatavots uz Airbus Defence and Space platformas Eurostar-3000EOR bāzes. Šī bija pirmā pilnībā elektriskā dzinējspēka platformas Eurostar-3000EOR realizācija. Elektriskos dzinējus SPT-140 izgatavoja Krievijas uzņēmums Fakel. Kosmiskais aparāts bija apgādāts ar 47 Ku un 14 C joslas raidītājiem. Līgumi par EUTELSAT 172B būvi ar Airbus Defence and Space un palaišanu ar Arianespace tika noslēgti 2014. gada jūlijā. EUTELSAT 172B palaists 2017. gada 1. jūnijā 23:45 UTC no Gviānas kosmiskā centra ar nesējraķeti Ariane 5ECA (lidojums VA237) kopā ar sakaru pavadoni ViaSat-2. Ģeostacionāro orbītu EUTELSAT 172B sasniedza 11. oktobrī, uzstādot rekordu (četri mēneši) ģeostacionārās orbītas sasniegšanai tikai ar elektriskajiem dzinējiem. Tas tika novietots punktā 172° austrumu garuma, kur jau atradās EUTELSAT 172A. EUTELSAT 172B ekspluatācijā tika nodots 207. gada novembrī.