ZIL-130 (ZIL-431410) (krievu: ЗИЛ-130) ir PSRS un Krievijas daudztonnu kravas automašīna, ko ražoja ZIL rūpnīcā. Viena no visvairāk saražotajām kravas automašīnām Padomju Savienībā (saražoti vairāk nekā 3,4 miljoni tehnikas vienību). Automašīnas plaši izmantoja tautsaimniecībā un armijā, kā arī eksportētas. Ar kravnesību 5 līdz 6 tonnas tās ieņēma vidējas kravnesības kravas automašīnu nišu starp mazākas kravnesības GAZ-53 un lielākas kravnesības automašīnām MAZ-500. Automašīnas modelis izveidots, lai aizstātu ZIL-164. Automobili ražoja no 1962. līdz 1994. gadam Maskavā — Padomju Savienībā un Krievijā. Pirmie modeļi parādījās jau 1958. gadā, bet sērijveida ražošana šim modelim uzsākta 1962. gadā. 1995. gadā ražotni pārcēla uz Urālu Automotoru rūpnīcu (UamZ) un modelis pārdēvēts par UamZ-43140. Kopš 1986. gada saskaņā ar zīmolu standartu OST 37.001-269-83 ZIL-130 sērijas modeļiem piešķīra jaunus identifikatorus: ZIL-431410 (ZIL-130), ZIL-431510 (ZIL-130Г), ZIL-441510 (ZIL-130В1), ZIL-431810 (ZIL-138), ZIL-431610 (ZIL-138А), u.c.