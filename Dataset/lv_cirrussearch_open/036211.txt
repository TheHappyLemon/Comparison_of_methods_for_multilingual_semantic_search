Lielkņazs Nikolajs Nikolajevičs saukts Jaunākais (krievu: Великий князь Николай Николаевич; dzimis 1856. gada 18. novembrī, miris 1929. gada 5. janvārī) bija ķeizara Nikolaja I mazdēls, Krievijas karaspēka virspavēlnieks Pirmā pasaules kara sākumposmā (līdz 1915. gada 23. augustam). Pēc tam komandēja Krievijas Impērijas karaspēku Kaukāzā. Pēc Nikolaja II atteikšanās no troņa, vēlreiz uz īsu brīdi bija Krievijas armijas virspavēlnieks no 1917. gada 2. līdz 9. martam. Pēc Oktobra revolūcijas devās emigrācijā, dzīvoja Itālijā, vēlāk Francijas dienvidos, miris Antibā 1929. gadā.