Cadel Evans Great Ocean Road Race ir ikgadējas viendienas šosejas riteņbraukšanas sacensības vīriešiem un sievietēm, kuras notiek Austrālijā. Sacensību starts un finišs ir Džīlongā un distance virzās gar ainavisko piekrastes Lielo okeāna ceļu. Pirmās sacensības notika 2015. gadā, kā atvadu sacensības Keidelam Evansam — Austrālijas vienīgajam Tour de France uzvarētājam un Pasaules čempionam grupas braucienā. 2017. gada sacensības pirmoreiz tika iekļautas UCI Pasaules tūres kalendārā. 2021. un 2022. gada sacensības tika atceltas globālās COVID-19 pandēmijas dēļ.