Kampala (angļu: Kampala, svahili: Kampala) ir Ugandas galvaspilsēta un lielākā pilsēta, kas atrodas valsts dienvidos, netālu no Viktorijas ezera. 2011. gadā tajā dzīvoja 1,66 miljoni iedzīvotāju. Kampala ir Ugandas galvenais ekonomikas un kultūras centrs. Pilsētā dominē ar lauksaimniecību saistīti uzņēmumi: dzīvnieku, kažokādu, kokvilnas, kafijas un cukurniedru tirdzniecība. Galvenās nozares ir milti, cukurs, kafija, tekstilizstrādājumi, cigaretes, cements, kokvilna. Aptuveni 10 km uz dienvidaustrumiem no pilsētas, netālu no Viktorijas ezera, ir Portbellas industriālais centrs, kas ir savienots ar Kampalu.