GSAT-17 ir Indijas sakaru pavadonis, kas ietilpst INSAT / GSAT sistēmā. Tas ģeostacionārajā orbītā palaists 2017. gada jūnijā. Pavadoni izgatavojusi un apkalpo Indijas Kosmosa pētījumu organizācija (ISRO). Tas paredzēts sakaru pakalpojumiem Indijas teritorijā, kā arī kaimiņvalstīs. Kosmiskā aparāts izgatavots uz platformas I-3K bāzes. Tā izmēri (saliktā stāvoklī) bija 3,1 × 1,7 × 2 m, starta masa 3477 kg. GSAT-17 resursi paredzēti 15 gadu darbībai. Pavadonī uzstādīti 24 C joslas, 2 apakšējās C joslas, 12 augšējās C joslas, 2 CxS joslas un 1 SxC joslas raidītāji. Tam ir arī aparatūra meteorloģisko datu retranslēšanai, kā arī meklēšanas un glābšanas sistēmai. GSAT-17 tika palaists 2017. gada 28. jūnijā 21:15 UTC ar nesējraķeti Ariane 5ECA (lidojums VA238) no Gviānas kosmiskais centra. Tas palaists kopā ar Eiropas sakaru pavadoni Hellas Sat 3 / Inmarsat S EAN. Pavadonis tika novietots ģeostacionārajā orbītā punktā 93,5° austrumu garuma, kur tas atrodas kopā ar GSAT-15.