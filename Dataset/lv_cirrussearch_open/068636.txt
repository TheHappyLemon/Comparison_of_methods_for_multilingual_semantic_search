Čārlzs Patriks Raiens O'Nīls (angļu: Charles Patrick Ryan O'Neal; dzimis 1941. gada 20. aprīlī, miris 2023. gada 8. decembrī) bija amerikāņu aktieris un bokseris. Savu aktiera karjeru sācis 1960. gados, pirms tam amatieru līmenī nodarbojoties ar boksu. Kļuvis pazīstams, piedaloties NBC seriālā Peyton Place (1964–1969). Par lomu filmā "Mīlas stāsts" (Love Story, 1970) O'Nīlu nominēja Amerikas Kinoakadēmijas balvai un Zelta globusa balvai "Labākā aktiera" kategorijā. Pazīstams arī ar lomām Pītera Bogdanoviča filmās What's Up, Doc? (1972) un "Papīra mēness" (1973), Stenlija Kubrika filmā "Berijs Lindons" (1975), Ričards Atenboro filmā "Pēdējais tilts" (A Bridge Too Far, 1977) un Voltera Hilla filmā The Driver (1978). No 2005. līdz 2017. gadam atveidojis epizodisku lomu Fox seriālā "Nozieguma skelets". Viņa meita Tatuma O'Nīla arī ir aktrise.