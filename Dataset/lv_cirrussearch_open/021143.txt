Paks Čonhi (korejiešu: 박정희, Bak Jeonghui; dzimis 1917. gada 14. novembrī, miris 1979. gada 26. oktobrī) bija Dienvidkorejas ģenerālis un politiķis, vadījis valsti no 1961. gada līdz atentātam 1979. gadā. Pie varas nokļuva 1961. gadā valsts apvērsuma rezultātā, prezidenta amatā tika ievēlēts 1963. gadā. 1972. gadā pārtrauca valsts konstitūcijas darbību un padarīja sevi par prezidentu uz mūžu. Paks Čonhi pārdzīvoja vairākus atentāta mēģinājumus, līdz 1979. gada 26. oktobrī viņu nogalināja paša drošības dienesta vadītājs Kims Jegujs. 1999. gadā žurnāls Time viņu ierindoja starp desmit Āzijas gadsimta personām. Viņa meita Paka Kinhje bija Dienvidkorejas prezidente no 2013. līdz 2016. gadam.