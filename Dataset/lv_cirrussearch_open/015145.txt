Stefans Cveigs (vācu: Stefan Zweig; dzimis 1881. gada 28. novembrī, miris 1942. gada 22. februārī) bija austriešu rakstnieks. Savas literāta karjeras virsotnē, 1920. un 1930. gados, bija viens no populārākajiem rakstniekiem pasaulē. Pazīstams ar savām novelēm, romāniem un biogrāfijām. Sarakstījis biogrāfiskus romānus par Žozefu Fušē (1929), Mariju Stjuarti (1935) un Mariju Antuaneti (1932). Starp Cveiga pazīstamākajiem darbiem ir noveles "Kādas nezināmās vēstule" (1922), "Amoks" (1922), "Bailes" (1925), "Jūtu mulsums" (1927), "Divdesmit četras stundas kādas sievietes dzīvē" (1927), "Šaha novele" (1941) un romāns "Sirds nepacietība" (1939). Pēc Cveiga darbu motīviem tapušas daudzas filmas, tai skaitā, pēc viņa sarakstītā romāna par Mariju Antuaneti 1938. gadā tika uzņemta filma Holivudā. Tāpat Cveigs sarakstīja libretu Riharda Štrausa operai Die schweigsame Frau.