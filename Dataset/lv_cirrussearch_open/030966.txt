Luitpolds Kārlis Jozefs Vilhelms (vācu: Luitpold Karl Joseph Wilhelm; dzimis 1821. gada 12. martā, miris 1912. gada 12. decembrī) bija Bavārijas princis-reģents. Faktiski pildīja Bavārijas karaļa funkcijas, kad Luitpolda brāļadēls Ludvigs II, pamatojoties uz Ludviga ekstravaganto dzīvesstilu un finanšu vadību, 1886. gada 10. jūnijā tika atzīts par garīgi slimu un nespējīgu valdīt. Pēc Ludviga II nāves troņī nāca garīgi slimais Oto, un Luitpolds turpināja veikt reģenta pienākumus. Pēc Luitpolda nāves par pēdējo Bavārijas karali kļuva Luitpolda dēls Ludvigs III. Luitpolds politiski bija mazaktīvs. Saglabāja vēsas attiecības ar Vācijas impērijā dominējošo Prūsiju. Luipolda laikā Minhenes pilsēta izvirzījās kā ievērojams kultūras centrs.