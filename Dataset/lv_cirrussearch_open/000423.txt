Navļa (krievu: На́вля) ir pilsētciemats Krievijā, Brjanskas apgabala austrumos, Navļas rajona administratīvais centrs. Tajā dzīvo 14,2 tūkstoši iedzīvotāju (vislielākais pilsētciemats Brjanskas apgabalā). Pilsētciemats atrodas Navļas upes labajā krastā, apmēram 50 km uz dienvidiem no Brjanskas. Ciemats dibināts ap 1895. gadu kā stacija Brjanskas—Ļgovas dzelzceļā; tās nosaukums ir no upes. 1904. gadā tika izbūvēta līnija Navļa—Hutor-Mihailovskija, un kopš tā laika Navļa kļuva nozīmīgs dzelzceļa mezgls. Šodien Navļas uzņēmumu vairākums ir saistīts ar dzelzceļu; arī ir kokapstrādes, pārtikas un citi uzņēmumi. Otrā pasaules kara gados Navļas rajons kļuva par svarīgu partizānu centru.