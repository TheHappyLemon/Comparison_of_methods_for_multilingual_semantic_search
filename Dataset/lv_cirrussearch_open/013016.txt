The Kinks bija angļu rokgrupa. To dibināja brāļi Rejs un Deivs Devjesi Londonā 1964. gadā. ASV tā tiek iedalīta pie britu invāzijas grupām. The Kinks tikusi atzīta par vienu no ietekmīgākajām un nozīmīgākajām savas ēras rokgrupām. Grupas izpildīto mūziku ietekmēja plašs žanru klāsts. Abi brāļi Devjesi bija grupas sastāvā visus tās 32 pastāvēšanas gadus. The Kinks kļuva populāri 1964. gadā pēc sava trešā singla You Really Got Me izdošanas. Tas kļuva par starptautisku hitu, Apvienotajā Karalistē ierindojās pirmajā vietā un sasniedza top 10 ASV. Grupa izdeva 24 studijas albumus. Grupa darbību pārtrauca 1996. gadā.