Ramzans Kadirovs (krievu: Рамзан Ахматович Кадыров, čečenu: Къадар Ахьмат-кIант Рамзан; dzimis 1976. gada 5. oktobrī) ir Krievijas federālā subjekta Čečenijas vadītājs. Viņa tēvs Ahmads Kadirovs arī bija Čečenijas prezidents, kas tika nogalināts 2004. gada maijā. Ramzans bija sava tēva paramilitārās vienības (kadiroviešu) vadītājs. 2007. gadā Ramzans kļuva par Čečenijas vadītāju īsi pēc 30 gadu vecuma sliekšņa sasniegšanas (minimālais vecums amata ieņemšanai). Laika gaitā ticis kritizēts par mizogīnisku un homofobisku pieeju.