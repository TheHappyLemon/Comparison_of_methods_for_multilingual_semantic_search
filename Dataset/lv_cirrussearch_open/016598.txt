Agris Daņiļevičs (dzimis 1963. gada 26. oktobrī Siguldā) ir latviešu horeogrāfs, dejas pedagogs. 1985. gadā absolvējis Latvijas Konservatorijas Kultūras un mākslas zinātņu fakultāti. 2008. gadā Latvijas Kultūras akadēmijā ieguvis maģistra grādu teātra režijā. 1980. gados darbojies tautas deju ansamblī "Gundega", sākotnēji kā repetitors, vēlāk — mākslinieciskais vadītājs. 1985. gadā kļuva par Krimuldas pagasta deju grupas "Dzirnas" vadītāju, 1998. gadā — deju skolas "Dzirnas" vadītāju, 2002. gadā dibinājis deju skolas studiju Rīgā. Viņa horeogrāfijas tikušas izmantotas Vispārējos latviešu Dziesmu un Deju svētkos, Latvijas Skolu jaunatnes dziesmu un deju svētkos, izstādē EXPO 2000, deju lieluzvedumā "Dziesma dejo. Deja skan" (2022). un citur. Bijis vairāku TV šovu žūrijas loceklis, kā arī piedalījies TV3 šovā "Koru kari 1" Siguldas kora sastāvā.