Kislovodska (krievu: Кислово́дск, izrunā: [kʲɪsɫɐˈvot͡sk]) ir pilsēta Krievijā, Stavropoles novada dienvidos. 2020. gadā pilsētā dzīvoja 130 tūkstoši iedzīvotāju. Tā ir kūrortpilsēta, kurā attīstīta terapija ar ārstnieciskajiem minerālūdeņiem un dūņām (balneoloģija). Kislovodska atrodas Lielā Kaukāza ziemeļu priekškalnēs, aptuveni 815 metru augstumā virs jūras līmeņa.