Šis raksts ir par militārpersonu. Par citām jēdziena Klārks nozīmēm skatīt nozīmju atdalīšanas lapu. Veslijs Klārks (Wesley Clark, dzimis 1944. gada 23. decembrī) ir atvaļināts ASV Armijas ģenerālis. Klārks ar izcilību absolvēja Vestpointu (ASV militāro akadēmiju). Viņš ir saņēmis arī prestižo Rodsa stipendiju (nosaukta Sesila Rodsa vārdā), studējot Oksfordas Universitātē, kur viņš ieguva maģistra grādu ekonomikā. Vēlāk viņš ieguva arī maģistra grādu kara lietās, absolvējot Komandas un ģenerālštāba koledžu (Command and General Staff College). Klārks 34 gadus nodienēja ASV Armijā un Aizsardzības ministrijā un šajā laikā saņēma vairākus militārus apbalvojumus, kā arī godpilno bruņinieka titulu un Prezidenta Brīvības medaļu. No 1997. līdz 2000. gadam Klārks komandēja NATO spēkus Kosovā. Daži no viņa lēmumiem šā konflikta laikā tika asi kritizēti. Viņam pat bija saspīlētas attiecības ar aizsardzības ministru Viljamu Koenu un Apvienotās komitejas štaba ASV nodaļas ģenerāli Hjū Šeltonu. Viņi ietekmēja Klārka demisijas procesu, lai gan tika ziņots, ka Klārks pats ir aizgājis pensijā.