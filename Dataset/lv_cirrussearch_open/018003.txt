Polijas kampaņa (poļu: Kampania wrześniowa, vācu: Polenfeldzug, krievu: Польский поход РККА) jeb Ceturtā Polijas dalīšana (poļu: IV rozbiór Polski) ir apzīmējums Trešā reiha, Slovākijas un PSRS karam pret Polijas Otro republiku, kas ilga no 1939. gada 1. septembra līdz 6. oktobrim. Par Polijas sadalīšanu Vācija jau iepriekš, noslēdzot Molotova—Ribentropa paktu, 23. augustā bija vienojusies ar PSRS. Ar Polijas kampaņu sākās Otrais pasaules karš (1939—1945).