Floridas "Panthers" (angļu: Florida Panthers) ir profesionāls ASV hokeja klubs, kas ir bāzēts Sanraisā, Floridas štatā, ASV. Klubs spēlē Nacionālās hokeja līgas Austrumu konferences Atlantijas okeāna divīzijā. Tas tika dibināts 1993. gadā un kopš dibināšanas brīža spēlē NHL. Savas pastāvēšanas vēsturē "Panthers" ne reizi nav uzvarējis NHL, 2 reizes ir kļuvusi par konferences uzvarētājiem, un trīs reizes uzvarējusi divīzijā. 1995./96. gada sezonas Stenlija kausa izcīņas finālsērijā viņi zaudēja Kolorādo "Avalanche". Mājas spēles komanda aizvada BB&T Center hallē. Komandas kapteinis ir soms Aleksandrs Barkovs.