Marguss Hunts (igauņu: Margus Hunt; dzimis 1987. gada 14. jūlijā) ir igauņu amerikāņu futbola spēlētājs un bijušais vieglatlēts. Igaunijā sācis trenēties vieglatlētikā. Sākumā izmēģinājis desmitcīņu, tomēr vēlāk izlēma pievērsties mešanas dicsiplīnām: diska mešanai, vesera mešanai un lodes grūšanai. Trenējies kopā ar Olimpisko spēļu medaļnieku Aleksandru Tammertu. Guvis panākumus jauniešu vecumā, 2006. gadā izcīnījis divas zelta medaļas Pasaules čempionātā junioriem (lodes grūšanā un diska mešanā). 2007. gadā pārcēlies uz Dalasu, ASV, lai trenētos vieglatlētikā Southern Methodist University. Tomēr vēlāk sācis spēlēt amerikāņu futbolu, jo universitātē vairs nepastāvēja vieglatlētikas programma. 2009. gadā uzsāka pastāvīgas studijas universitātē. 2013. gada NFL draftā viņu Sinsinati "Bengals" izraudzījās 2. kārtā ar kopējo 53. numuru. NFL debitējis 2013. gada oktobrī.