Ņūts Gingričs (angļu: Newton Leroy "Newt" Gingrich; dzimis Ņūtons Lerojs Makfersons (Newton Leroy McPherson) 1943. gada 17. jūnijā Herisburgā, ASV) ir amerikāņu politiķis, pārstāv Republikānisko partiju. Viņš bija 58. ASV Pārstāvju palātas spīkers laikā no 1995. līdz 1999. gadam. Laikā no 1979. līdz 1999. gadam viņš pārstāvēja Džordžijas sesto apgabalu ASV Pārstāvju palātā. Time laikraksts Ņ. Gingriču atzina par 1995. gada cilvēku par viņa lomu Republikāņu revolūcijā palātā, tā izbeidzot 40 gadu ilgušo Demokrātu partijas būšanu vairākumā. 2011. gada maijā Ņ. Gingričs paziņoja, ka 2012. gadā piedalīsies ASV prezidenta vēlēšanās kā Republikāņu partijas kandidāts. Par savu dalību vēlēšanās viņš paziņoja ar Twitter un YouTube palīdzību, kļūstot par pirmo kandidātu ASV vēsturē, kas tādā veidā paziņo par dalību vēlēšanās. Izglītību ieguvis Emorijas universitātē (Emory University) un Tuleinas universitātē (Tulane University).