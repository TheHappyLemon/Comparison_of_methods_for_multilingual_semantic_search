O'G3NE ir nīderlandiešu meiteņu trio, kurā piedalās Līza, Eimija un Šelija Volas. 2007. gadā viņas pārstāvēja Nīderlandi 2007. gada Bērnu Eirovīzijas dziesmu konkursā Roterdamā ar dziesmu Adem in, adem uit. 2014. gada 19. decembrī O'G3NE uzvarēja Nīderlandes šova The Voice of Holland piektajā sezonā. 2016. gada 29. oktobrī tika paziņots, ka viņas pārstāvēs Nīderlandi 2017. gada Eirovīzijas dziesmu konkursā Kijivā, un 2017. gada 2. martā tika paziņots, ka O'G3NE piedalīsies konkursā ar dziesmu Lights and Shadows. Fināla kopvērtējumā viņas ieguva 11. vietu.