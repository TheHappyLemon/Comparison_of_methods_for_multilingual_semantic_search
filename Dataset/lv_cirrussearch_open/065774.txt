Drīksna ir zieda auglenīcas augšējā daļa, kas uztver ziedputekšņus. Drīksnas forma var ievērojami atšķirties, atkarībā no auga sugas — var sastāvēt no vairākām daivām, pēc formas atgādināt nagliņas galvu, var būt smailas, utt. Tās ir pielāgotas, lai dažādos veidos notvertu un noturētu ziedputekšņus, tostarp matiņos vai ielokos; drīksnas bieži vien ir lipīgas. Ja uz drīksnas nonāk ziedputekšņi, augs tiek apputeksnēts; apputeksnēšanās var notikt dažādos veidos — ar vēja palīdzību (anemofilija), ar kukaiņiem vai citiem dzīvniekiem (entomofilija vai ornitofilija), vai retos gadījumos ar ūdeņiem (hidrofilija).