Vestfolla un Tēlemarka (norvēģu: Vestfold og Telemark) ir viena no 11 Norvēģijas filkēm. Izvietojusies valsts dienvidos Skageraka krastā. Robežojas ziemeļos ar Vikeni, ziemeļrietumos — ar Vestlanni, rietumos — ar Rūgalanni, bet dienvidos — ar Agderi. Filkes administratīvie centri ir Šīena, kur atrodas pašvaldība, un Tensberga, kur atrodas gubernatora rezidence un administratīvās iestādes. Filke izveidota 2020. gada 1. janvārī, kad reģionālās reformas gaitā apvienoja Vestfollas un Tēlemarkas filkes. Filki paredzēts likvidēt 2024. gada 1. janvārī, sadalot atpakaļ Vestfollas un Tēlemarkas filkēs.