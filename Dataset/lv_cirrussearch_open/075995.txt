Some Great Reward ir Depeche Mode ceturtais studijas albums, kas sasniedza līdz tam brīdim augstāko vietu Apvienotās Karalistes albumu topā — 5. vietu — un atnesa grupai starptautisku popularitāti, pateicoties pirmajam albuma singlam People are People. albums turpināja priekšgājēja Construction Time Again iesākto industriālo skanējumu, taču šinī albumā dziesmām ir daudz spēcīgāki aranžējumi. Atsaucoties uz allmusic.com. Some Great Reward joprojām uzskata par vienu no labākajiem elektroniskās mūzikas ierakstiem.