"Krāsa ārpus kosmosa" (angļu: Color Out of Space) ir 2019. gada ASV zinātniskās fantastikas šausmu filma, kuras režisors ir Ričards Stenlijs. Filmā galvenās lomas atveido Nikolass Keidžs, Džoelija Ričardsone, Eliots Naits, Medeleina Artura, Korianka Kilčere un Tomijs Čongs. Filma balstīta uz Hovarda Filipa Lavkrafta 1927. gada īso stāstu The Colour Out of Space. Filma stāsta par ģimeni, kuras dzīvi maina pie viņu mājām nokritis meteorīts. Filmas "Krāsa ārpus kosmosa" pirmizrāde notika 2019. gada 7. septembrī Toronto Starptautiskajā kinofestivālā. Filma saņēma pozitīvas kritiķu atsauksmes, īpaši izceļot aktierspēli un vizuālo stilu. Tīmekļa vietnē Rotten Tomatoes filmai ir 86% vērtējums.