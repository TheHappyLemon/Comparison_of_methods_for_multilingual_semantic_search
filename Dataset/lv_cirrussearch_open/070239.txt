Mišels Gondrī (franču: Michel Gondry; dzimis 1963. gada 8. maijā) ir franču kinorežisors, producents un scenārists. Kā scenārists filmai "Gaišo atmiņu mūžīgais starojums" (2004), kuru arī režisējis, kopā ar Čārliju Kaufmanu saņēmis Amerikas Kinoakadēmijas balvu kategorijā "Labākais oriģinālscenārijs". Bijis arī sirreālās zinātniskās fantastikas filmas "Sapņu zinātne" (The Science of Sleep, 2006), komēdijas "Pēc noskatīšanās attīt" (2008), supervaroņu filmas "Zaļais sirsenis" (2011), drāmas The We and the I (2012) un romantiskās zinātniskās fantastikas filmas "Dienas putas" (L'écume des jours, 2013) režisors.