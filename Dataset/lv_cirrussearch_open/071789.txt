Hambera (angļu: Humber) ir plašs plūdmaiņu estuārs Anglijas austrumu piekrastē. To veido pie Trentfolsas satekošās Trentas un Ūzas upes; stiepjas 60 km garumā austrumu virzienā un beidzas Ziemeļjūrā lejpus Grimsbi. Visā garumā kuģojama, to ievērojami ietekmē paisumi un bēgumi. Lielākās pilsētas krastos ir Kingstona pie Hallas un Grimsbi. Vēsturiski Hambera bija dabīga robeža, kas atdalīja Nortambriju (no senangļu: Norðhymbre — ‘uz ziemeļiem no Hamberas’) no dienvidu karalistēm.