"Paliec" (angļu: Stay) ir 2005. gada ASV psiholoģiska trillera filma, kuras režisors ir Marks Forsters. Filmā galvenās lomas atveido Jūens Makgregors, Naomi Votsa un Raiens Goslings. Filma stāsta par psihiatru, kurš mēģina nepieļaut kādam no saviem pacientiem izdarīt pašnāvību, vienlaikus mēģinot saglabāt saikni ar realitāti. Filmas "Paliec" pirmizrāde notika 2005. gada 24. septembrī un to izplatīja 20th Century Fox. Lai gan filma saņēma vairākas pozitīvas kritiķu atsauksmes, pārsvarā to uzņēma viduvēji vai negatīvi. Tīmekļa vietnē Rotten Tomatoes filmai ir 26% vērtējums. Filma ir finansiāla izgāšanās, nopelnot tikai 8,48 miljonus ASV dolāru pie 50 miljonu budžeta.