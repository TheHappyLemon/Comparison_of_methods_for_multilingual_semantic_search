Deivids Ričards Frīss (angļu: David Richard Freese; dzimis 1983. gada 28. aprīlī) ir profesionāls amerikāņu beisbolists, spēlē trešās bāzes spēlētāja pozīcijā. Pašlaik (2012) pārstāv MLB klubu Sentluisas "Cardinals", kurā aizvadījis visu profesionāļa karjeru. Kopā ar Sentluisas "Cardinals" viņš 2011. gadā guva uzvaru Pasaules sērijā, pats Frīss tika atzīts par šīs sērijas vērtīgāko spēlētāju. Viņš kļuva par ceturto "Cardinals" spēlētāju kluba vēsturē, kas tiek atzīts par Pasaules sērijas MVP. Universitātē viņš pārstāvēja Misūri universitāti, lai arī studiju pirmajā gadā beisbolu nespēlēja.