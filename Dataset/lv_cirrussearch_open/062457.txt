Ermans Žoržs Beržē (franču: Herman Georges Berger; dzimis 1875. gada 1. augustā, miris 1924. gada 13. janvārī) bija franču paukotājs, olimpiskais čempions 1908. gada vasaras olimpiskajās spēlēs Londonā. Beržē startēja gan 1900. gada, gan 1908. gada vasaras olimpiskajās spēlēs. 1900. gada viņš startēja divās paukošanas disciplīnās — paukošanā ar floreti un paukošanā ar špagu. Labāko rezultātu viņš ieguva paukošanā ar špagu, kur aizcīnījās līdz ceturtdaļfinālam. 1908. gada vasaras olimpiskajās spēlēs viņš startēja arī divās paukošanas disciplōnās — paukošanā ar špagu individuālajās sacensībās un paukošanā ar špagu komandu sacensībās. Šajā reizē viņš ieguva zelta medaļu, būdams Francijas paukotāju komandas loceklis paukošanā ar špagu vīriešu komandām.