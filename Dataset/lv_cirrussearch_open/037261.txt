Viļņas futbola klubs "Žalgiris" (lietuviešu: Vilniaus futbolo klubas „Žalgiris“) ir profesionāls Lietuvas futbola klubs no Viļņas. Tas ir dibināts 1947. gadā, pašlaik spēlē Lietuvas čempionāta augstākajā līgā (A līgā). Mājas spēles komanda aizvada LFF stadionā, kura ietilpība ir 5067 vietas. Žalgiris futbolisti ir septiņas reizes kļuvuši par Lietuvas čempioniem, 11 reizes izcīnījuši Lietuvas kausu un 6 reizes ieguvuši Lietuvas superkausu.