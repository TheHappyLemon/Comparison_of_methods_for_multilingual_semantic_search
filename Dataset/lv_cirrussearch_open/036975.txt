2017. gada Pasaules čempionāts šosejas riteņbraukšanā notika Bergenā, Norvēģijā, no 17. līdz 24. septembrim. Tas bija 90. Pasaules čempionāts un otrā reize, kad tas noticis Norvēģijā. Pirmoreiz tas notika Oslo 1993. gadā. Čempionāts sastāvēja no 12 sacensībām: grupas un individuālā brauciena vīriešiem, sievietēm, vīriešiem līdz 23 gadu vecumam, jauniešiem un jaunietēm, kā arī komandu brauciena vīriešu un sieviešu profesionālajām komandām.