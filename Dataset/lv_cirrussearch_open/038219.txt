Terenss Makkena (angļu: Terence McKenna, dzimis 1946. gada 16. novembrī, miris 2000. gada 3. aprīlī) bija amerikāņu etnobotāniķis, mistiķis, psihonauts, rakstnieks un lektors kā arī vadošais pētnieks šamanisma ontoloģijā. Viņš atbalstīja atbildīgu dabā sastopamo psihedēlisko augu izmantošanu. Makkena rakstīja un runāja par plašu tematu loku, tai skaitā psihedēliskajām vielām, enteogēniem, šamanismu, metafiziku, alķīmiju, valodu, filozofiju, kultūru, tehnoloģijām, vidismu (angļu: environmentalism), un teoretizēja par cilvēka apziņas pirmssākumiem. Viņš tika saukts par "deviņdesmito gadu Timotiju Līriju" un "intelektuālo balsi reiva (angļu: rave) kultūrai".