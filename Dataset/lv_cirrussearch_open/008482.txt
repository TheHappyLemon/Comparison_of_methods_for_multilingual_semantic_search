Ruslana Ližičko (ukraiņu: Руслана Степанівна Лижичко; dzimusi 1973. gada 24. maijā, Ļvivā, Ukrainā) ir ukraiņu dziedātāja un 2004. gada Eirovīzijas uzvarētāja. Viņa ir arī dejotāja, producente, komponiste un klavierspēlētāja. No četru gadu vecuma viņa mācījās eksperimentālajā mūzikas skolā, izpildot priekšnesumus ar grupu Horizon, kurā dziedāja viņas māte - profesionāla mūziķe.