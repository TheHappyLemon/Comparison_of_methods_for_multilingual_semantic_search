Zambezi, arī Zambeze, ir ceturtā garākā upe Āfrikā un lielākā Āfrikas upe, kas ietek Indijas okeāna ūdeņos. Upes baseina platība ir 1 390 000 km². Upes izteka atrodas Zambijā, tālāk upe tek caur Angolu, pa Namībijas, Botsvānas, Zambijas un Zimbabves robežu, beigās tā tek caur Mozambikas teritoriju. Ietek Indijas okeānā. Galvenais apskates objekts upē ir Viktorijas ūdenskritums, kurš ir viens no pasaules lielākajiem ūdenskritumiem.