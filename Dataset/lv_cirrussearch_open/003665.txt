Areta Luisa Frenklina (angļu: Aretha Louise Franklin; dzimusi 1942. gada 25. martā, mirusi 2018. gada 16. augustā) bija amerikāņu dziedātāja, dziesmu autore un pianiste. Pazīstama arī kā "soulmūzikas karaliene". Frenklina bija zināma ne tikai kā soulmūzikas izpildītāja, bet arī kā džeza, blūza, R&B un citu mūzikas žanru izpildītāja. Franklina kopā ir 20 reizes ieguvusi Grammy balvu un 20 reizes viņas singls ir ieguvis pirmo vietu Billboard Topā. 1987. gada janvārī viņa kļuva par pirmo sievieti, kas uzņemta Rokenrola slavas zālē. 2008. gada novembrī mūzikas žurnāls Rolling Stone ierindoja Aretu Frenklinu kā pirmo savā visu laiku dižāko dziedātāju sarakstā.