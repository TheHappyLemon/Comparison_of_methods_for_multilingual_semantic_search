2007. gada Zelta bumba, ko pasniedz labākajam futbolistam pasaulē, pēc starptautiskas sporta žurnālistu žūrijas lēmuma tika piešķirta Kaka. Šis bija pirmais gads, kad balvu varēja saņemt arī spēlētāji no klubiem ārpus UEFA federācijas. Tā sakarā tika palielināts arī balsojošo žurnālistu skaits, lai iekļautu žurnālistus no pārējās pasaules. Kaka bija ceturtais Brazīlijas futbolists, kas saņēmis šo apbalvojumu pēc Ronaldu (1997, 2002), Rivaldu (1999) un Ronaldiņu (2005). Viņš bija sestais Milan spēlētājs, kurš saņēma balvu pēc Džanni Riveras (1969), Rūda Gullita (1987), Marko van Bastena (1988, 1989, 1992), Džordža Veā (1995) un Andrija Ševčenko (2004).