Branislavs "Branko" Zebecs (horvātu: Branislav "Branko" Zebec, dzimis 1929. gada 17. maijā, miris 1988. gada 26. septembrī) bija horvātu futbolists un futbola treneris, spēlēja pussarga pozīcijā, bijis Dienvidslāvijas futbola izlases dalībnieks. Lielākos panākumus savā spēlētāja karjerā guvis ar FK Partizan komandu, izcīnot trīs Dienvidslāvijas kausus, un ar Red Star Belgrade komandu, kļūstot par valsts čempionu. Dienvidslāvijas futbola izlasi pārstāvējis no 1951. līdz 1961. gadam, kopumā 65 mačos gūstot 17 vārtus. Izcīnījis sudraba medaļas 1952. gada vasaras olimpiskajās spēlēs Helsinkos, kā arī otro vietu 1960. gada Eiropas čempionātā. Piedalījies arī 1954. un 1958. gada FIFA Pasaules kausā. Veiksmīgi strādājis par futbola treneri Dienvidslāvijā un Vācijā. Vienreiz gan ar Bayern Munich, gan ar Hamburger SV komandu uzvarējis Vācijas Bundeslīgā. Ar Hamburger SV komandu spēlējis 1980. gada Eiropas kausa finālā, kurā gan viņa vadītā komanda zaudēja Nottingham Forest.