"Waka Waka (This Time for Africa)" ir kolumbiešu dziedātājas Šakiras un Dienvidāfrikas grupas Freshlyground singls, kas tika izdots 2010. gada 7. maijā. Šī ir 2010. gada FIFA Pasaules kausa oficiālā dziesma. Dziesmas versija spāņu valodā saucas "Waka Waka (Esto es África)". Dziesma ir iekļauta 2010. gada FIFA Pasaules kausa izcīņas oficiālajā albumā Listen Up! The Official 2010 FIFA World Cup Album un tika izpildīta Pasaules kausa izcīņas atklāšanas šovā 2010. gada 10. jūnijā un finālturnīra noslēguma šovā 11. jūlijā.