Stīvens Rodžers Brūss (angļu: Stephen Roger Bruce, dzimis 1960. gada 31. decembrī) ir Anglijas futbola treneris un bijušais futbolists, spēlēja centra aizsarga pozīcijā. Kā spēlētājs, Brūss spēlēja Gillingham, Norwich City, Manchester United, Birmingham City un Sheffield United. Ar Manchester United komandu Brūss trīs reizes uzvarēja Anglijas Premjerlīgā. Savu trenera karjeru Brūss uzsāka Sheffield United, vēlāk neilgi trenēja arī Huddersfield Town, Wigan Athletic un Crystal Palace. 2001. gadā viņš pievienojās Birmingham City, ar kuru viņš divas reizes arī iekļuva Premjerlīgā. 2007. gadā Brūss atkāpās no amata un atgriezās Wigan Athletic. 2008.–2009. gada sezonas beigās viņš ieņēma Sunderland galvenā trenera amatu, tomēr 2011. gada novembrī tika atlaists. Septiņus mēnešus vēlāk, viņš tika apstiprināts par Hull City treneri. Ar Hull City komandu Brūss iekļuva 2014. gada FA kausa finālā. Vēlāk divus gadus pavadījis Aston Villa, kā arī pusgadu vadīja Sheffield Wednesday. 2019. gada vasarā Brūss kļuva par Newcastle United galveno treneri. 2021. gada 21. oktobrī, komandai atrodoties izkrišanas zonā, pēc abpusējas vienošās Brūss atstāja galvenā trenera amatu.