Leonids (grieķu: Λεωνίδας (Leōnídas) — ‘Lauvas dēls, Kā lauva’) bija Spartas valdnieks, septiņpadsmitais no Agiādas dzimtas, viens no karaļa Anaksandrīda II dēliem, kurš tika uzskatīts par Hērakla pēcteci sava spēka un drosmes dēļ, kas padarīja slavenu viņa priekšteci. Lai gan ir zināms, ka Leonids mira Termopilu kaujā 480. gada augustā p.m.ē., ir maz zināms par viņa dzimšanas gadu un notikumiem pirms kļūšanas par karali. Zinātnieks un vēsturnieks Pols Kartlidžs spriež, ka viņa dzimšanas datums varētu būt bijis ap 540. gadu p.m.ē. Tiek pieņemts, ka Leonids piedzima līdz 540. gadam p.m.ē., tātad persiešu uzbrukuma laikā viņš bija ap piecdesmit gadu vecs.