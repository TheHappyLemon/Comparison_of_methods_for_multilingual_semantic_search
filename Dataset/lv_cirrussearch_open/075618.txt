Vintons Grejs "Vints" Serfs (angļu: Vinton Gray "Vint" Cerf; dzimis 1943. gada 23. jūnijā) ir ASV datorzinātnieks, kuru visbiežāk sauc par interneta tēvu. Viņa ieguldījums ir vairākkārt atzīts ar apbalvojumiem, tostarp ar Nacionālo tehnoloģiju medaļu, Tjūringa balvu, un Prezidenta Brīvības medaļu. Kopš 2005. gada septembra Vints Serfs ir strādājis Google kā viceprezidents un galvenais interneta evaņģēlists. Šaja amata viņš ir ieguvis atpazīstamību ar saviem paredzējumiem par to, kā tehnoloģijas ietekmēs nākotnes sabiedrību, tajā skaitā mākslīgais intelekts, saudzīga attieksme pret vidi, IPv6 izplatība un televīzijas industrijas pārmaiņas un satura piegādes modelis.