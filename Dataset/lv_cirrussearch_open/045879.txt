"Vilcienvakte" (angļu: Trainspotting) ir 1996. gada Apvienotās Karalistes melnā komēdija, kuras režisors ir Denijs Boils. Galvenās lomas atveido Jūens Makgregors, Jūens Bremners, Džonijs Lī Millers, Kevins Makkids, Roberts Kārlails un Kellija Makdonalda. Filmas pirmizrāde notika 1996. gada 23. februārī. 2017. gadā filmai iznāca turpinājums "Vilcienvakte 2". Filma ir ierindota 10. vietā britu labāko 20. gadsimta filmu sarakstā. 2004. gadā filma balsojumā tika izvēlēta kā visu laiku labākā skotu filma, bet 2017. gada balsojumā tā tika izvēlēta kā 10. visu laiku labākā britu filma. Rentons, kurš ir dziļi iekšā Edinburgas narkotiku vidē, mēģina no šīs vides izkļūt un atbrīvoties no narkotiku atkarības, neskatoties uz narkotiku pievilinājumu un draugu iespaidu.