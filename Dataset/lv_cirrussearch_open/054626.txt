Viljams Džozefs "Bills" Holands (angļu: William Joseph "Bill" Holland; dzimis 1874. gada 3. martā, miris 1930. gada 20. novembrī) bija amerikāņu vieglatlēts, olimpiskās bronzas medaļas ieguvējs 400 metru skriešanas distancē 1900. gada vasaras olimpiskajās spēlēs. 1900. gada vasaras olimpiskajās spēlēs Parīzē viņš startēja trijās vieglatlētikas skriešanas disciplīnās, no kurām vienā izcīnīja olimpisko medaļu. Šo medaļu viņš ieguva 400 metru skriešanā, kur viņa rezultāts bija 49.6 sekundes. Viņš piekāpās savam tautietim Maksvelam Longam tikai par 0.2 sekundēm. 200 metru skriešanā finālā viņš ieguva 4. vietu. Viņš startēja arī 60 metros, taču šajā disciplīnā viņš priekšskrējienā ieguva trešo vietu un fināla skrējienam nekvalificējās.