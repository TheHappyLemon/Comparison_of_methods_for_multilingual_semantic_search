Club de Fútbol Monterrey, pazīstams kā Monterrey vai Rayados, ir profesionāls Meksikas futbola klubs no Monterrejas, kas piedalās Meksikas augstākajā futbola līgā jeb Liga MX. Dibināts 1945. gadā, tas ir vecākais vēljoprojām pastāvošas futbola klubs no Meksikas ziemeļiem. Kopš 2015. gada klubs savas mājas spēles aizvada Estadio BBVA. Monterrey ir piecas reizes uzvarējusi Meksikas augstākajā futbola līgā, izcīnījusi trīs Meksikas kausus un piecus CONCACAF Čempionu līgas trofejas. Komandas iesauka Rayados (strīpainie) izriet no kluba tradicionālās tumši zilās strīpainā formas tērpa. Skatoties iegūto punktu skaitu visos FIFA Klubu Pasaules kausos, Monterrey ir visveiksmīgākais CONCACAF klubs, kā arī trešais veiksmīgākais klubs vispār (atpaliekot no Real Madrid un FC Barcelona). Klubam vislielākā sāncensība ir ar citu Monterrejas komandu Tigres UANL. Mačs starp abām komandām saucas Clásico Regiomontano un tas ir pazīstams kā viens no viskarstākajiem un niknākajiem derbijiem Meksikas futbolā.