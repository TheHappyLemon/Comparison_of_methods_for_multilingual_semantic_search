Vienpārejas tranzistors jeb tranzistors ar vienu p-n pāreju ir pusvadītāju ierīce ar trim izvadiem, kuras galvenā daļa ir n tipa pusvadītāja plāksnīte, kuras abās pusēs piestiprināti izvadi (tos sauc par vienpārejas tranzistora bāzēm). Plāksnītes vidū difūzijas ceļā izveidots p tipa pusvadītāja apgabals, kura izvadu sauc par emiteru. Vienpārejas tranzistora galvenā īpašība - tā emitera sprieguma un emitera strāvas sakarībā (voltampēru raksturlīknē) ir negatīvas pretestības apgabals. Vienpārejas tranzistorus lieto kā relaksācijas ģeneratoru aktīvos elementus.