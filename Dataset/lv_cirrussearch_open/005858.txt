Bobs Petits (angļu: Robert E. Lee "Bob" Pettit Jr.; dzimis 1932. gada 12. decembrī Batonrūžā, Luiziānas štatā, ASV) ir bijušais amerikāņu basketbolists. Viņš bija pirmais NBA sezonas vērtīgākais spēlētāja balvas ieguvējs (1956. gads), kopumā šo balvu saņēmis 2 reizes. Savas 11 gadus ilgās profesionāļa karjeras laikā spēlēja Milvoki/Sentluisas "Hawks" kluba sastāvā. 1954. gada NBA draftā viņu ar kopējo 2. kārtas numuru izraudzījās Milvoki "Hawks". 1958. gadā viņš kļuva par NBA čempionu, 11 reizes ir piedalījies Visu zvaigžņu spēlēs. Savā debijas sezonā tika atzīts par labāko debitantu. 1970. gadā uzņemts basketbola slavas zālē. 1996. gadā tika nosaukts par vienu no 50 izcilākajiem NBA spēlētājiem visā līgas vēsturē. Viņa vārdā ir nosaukts bulvāris (Bob Pettit Boulevard) Batonrūžā.