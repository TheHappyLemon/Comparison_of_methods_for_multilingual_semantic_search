Skaihai nunataki (angļu: Sky-Hi Nunataks) ir ap 15 km gara un 6 km plata klinšu atsegumu (nunataku) grupa Antarktīdā. Izvietojušies Pālmera Zemes dienvidos uz ziemeļaustrumiem no Merika kalniem. Sastāv no vairākiem atsevišķiem nunatakiem, augstākais no kuriem ir Kehila kalns (1755 m vjl). Atklāti un nofotografēti no lidmašīnas Finna Ronnes 1947./1948. gada ekspedīcijas laikā, nosaukti sakarā ar Sky-Hi magnetosfēras zondēšanas projektu, kura īstenošanai 1961. gadā 165 km uz dienvidaustrumiem no nunataku grupas tika ierīkota vasaras pētniecības stacija “Skaihai” (vēlāk — Eitsa). Kopš 1993. gada zilā ledus apvidus nunataku grupas vidienē dienvidos no Lanceroti kalna tiek izmantots kā britu antarktiskās programmas transporta mezgls, kur izveidots lidlauks un Skaiblū vasaras polārstacija.