Politisko represiju upuru atceres diena (krievu: День памяти жертв политических репрессий) ir Krievijas Federācijā 30. oktobrī atzīmēta diena, kad piemin Padomju Savienības politisko represiju upurus. To 1991. gadā ar likumu „Par politisko represiju upuru reabilitāciju” kā oficiālu piemiņas dienu pieņēma Krievijas Augstākā padome. Saskaņā ar oficiālajiem datiem, no 1921. līdz 1953. gadam padomju varasiestāžu masveida represijās cieta 4 060 306 cilvēki, no kuriem 799 455 tika nošauti.