A3 autoceļš Inčukalns—Valmiera—Igaunijas robeža (Valka) ir augstākās kategorijas Latvijas autoceļš, kas iet cauri Vidzemei, savienojot Vidzemes šoseju (A2) pie Inčukalna ar Valku. Latvijas autoceļa A3 garums ir 122,1 km, kas visi klāti ar asfaltbetona segumu. Autoceļš A3 ietilpst starptautiskajā autoceļā E264 (Inčukalns—Jehvi). Šoseja arī Igaunijā turpinās ar 3. numuru un iet caur Tartu līdz pat Jehvi pilsētai Igaunijas ziemeļaustrumos. A3 ir viens no vismazāk noslogotākajiem A ceļiem Latvijā, vidēji dienā to izmanto mazliet vairāk kā 5000 automašīnas.[nepieciešama atsauce]