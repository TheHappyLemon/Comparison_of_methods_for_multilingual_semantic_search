Velibors "Bora" Milutinovičs (serbu: Велибор Бора Милутиновић, dzimis 1944. gada 7. septembrī) ir bijušais Serbijas futbolists un futbola treneris, spēlēja pussarga pozīcijā. Kā spēlētājs pārstāvējis klubus Serbijā, Šveicē, Francijā un Meksikā. Vēlāk uzsācis trenera karjeru. Milutinovičs un Brazīlijas treneris Karlušs Albertu Parreira ir vienīgie treneri, kuri komandu vadījuši piecos FIFA Pasaules kausos. Milutinovičs ir to paveicis ar piecām dažādām komandām: Meksiku (1986), Kostariku (1990), ASV (1994), Nigēriju (1998) un Ķīnu (2002), kamēr Parreira vadījis piecas dažādas izlases, taču sešos finālturnīros. Savas karjeras laikā B. Milutinovičs ir vadījis astoņas nacionālās izlases.