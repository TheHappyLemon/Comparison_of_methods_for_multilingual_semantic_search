Walther P38 ir 9 mm pistole, ko lietoja Vērmahta virsnieki un apakšvirsnieki Otrā pasaules kara beigās. Tā aizstāja izmaksu ziņā dārgo Luger P08. P38 tika ieviesta 1938. gadā un tika ražota gandrīz līdz kara beigām. Pēc kara pistoles ražošana tika turpināta Rietumvācijā 1958. gadā ar nosaukumu "Pistol 1" (P1) Rietumvācijas policijas un Bundesvēra vajadzībām. P38 bija pirmā slēgtā aizslēga pistole ar dubultdarbības gaili. Tas ļāva šāvējam ieroci nēsāt pielādētu ar nolaistu belzni un tad nospiest gaili, lai izšautu pirmo šāvienu. Šis uzlabojums tiek izmantots daudzās mūsdienu pistolēs.