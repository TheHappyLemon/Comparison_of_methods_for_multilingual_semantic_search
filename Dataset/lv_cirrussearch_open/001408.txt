Šarūns Jasikēvičs (lietuviešu: Šarūnas Jasikevičius; dzimis 1976. gada 5. martā Kauņā, PSRS) ir bijušais profesionāls lietuviešu basketbolists, spēlēja saspēles vadītāja pozīcijā, bijušais Lietuvas basketbola izlases dalībnieks. No 2023. gada decembra ir Turcijas basketbola līgas kluba Stambulas "Fenerbahçe" galvenais treneris. No 2020. gada līdz 2023. gadam bija Spānijas līgas kluba FC Barcelona galvenais treneris. Trīs sezonas ir spēlējis NBA līgā. Kopā ar Lietuvas izlasi izcīnījis bronzas medaļu 2000. gada vasaras olimpiskajās spēlēs, zeltu 2003. gada un bronzu 2007. gada Eiropas čempionātos. 2003. gadā tika atzīts par turnīra vērtīgāko spēlētāju. Kauņas "Žalgiris" - Trenera asistents no 2014.gada līdz 2016.gadam, Galvenais treneris, no 2016. gada līdz 2020.gadam. FC Barcelona - Galvenais treneris no 2020.gada līdz 2023. gadam. 2023. gada 14. decembrī Jasikēvičs tika apstiprināts par jauno Stambulas Fenerbahče galveno treneri, vienojoties par līgumu uz trīs gadiem.