Nāciju kausa izcīņa motokrosā (franču: Motocross des Nations) ir ikgadējas komandu motokrosa sacīkstes, kurās braucēji, kas pārstāv savu valsti, tiekas "motokrosa olimpiskajās spēlēs". Sacensības tiek rīkotas kopš 1947. gada, kurā Lielbritāniju pārstāvošā Bila Nikolsona, Freda Rista un Boba Reja komanda pirmo reizi mājās pārveda Čemberleina trofeju. Latvijas komandas labākais sasniegums ir 8. vieta 2019. gada Nāciju kausa izcīņā motokrosā, kas norisinājās Nīderlandē, Asenes trasē. 2023. gada sacensībās Latvijas komanda (Pauls Jonass, Jānis Mārtiņš Reišulis un Kārlis Alberts Reišulis) izcīnīja 12. vietu.