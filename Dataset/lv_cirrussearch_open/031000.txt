Burbons ir amerikāņu viskija veids, kas nogatavināts ozolkoka mucās un izgatavots pamatā no kukurūzas. Tā nosaukums atvasināts no Francijas Burbonu dinastijas, bet nav precīzi zināms, vai viskija nosaukumu ietekmēja Burbonu apgabala nosaukums Kentuki vai Burbonu iela Ņuorleānā. Burbons tiek izgatavots kopš 18. gadsimta, bet par nosaukuma izmantošanu atrodami dati no 19. gadsimta 20. gadiem, un nosaukums Kentuki pastāvīgi sākts izmantot 19. gadsimta 70. gados. Lai arī burbonu drīkst izgatavot jebkur ASV teritorijā, tas pārsvarā tiek saistīts ar ASV dienvidiem un īpaši Kentuki štatu. 2014. gadā burbona ražotāju ieņēmumi no ASV pārdotā apjoma sastādīja 2,7 miljardus ASV dolāru, un burbons veidoja aptuveni divas trešdaļas no 1,6 miljardus vērtā ASV alkoholisko dzērienu eksporta apjoma.