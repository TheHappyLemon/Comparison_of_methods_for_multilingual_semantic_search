Kaboom ir 2010. gada ASV un Francijas zinātniskās fantastikas mistērijas kinokomēdija, kuras režisors un scenārija autors ir Gregs Araki. Filmā galvenās lomas atveido Tomass Dekers, Heilija Beneta, Kriss Zilka, Roksana Meskilda, Džūno Templa un Kellija Linča. Filma stāsta par koledžas studentiem, kas izmeklē savādu kultu. Filmas Kaboom pirmizrāde notika 2010. gada 15. maijā Kannu kinofestivālā, kur tā saņēma pirmo Queer Palm balvu. Filma saņēma atšķirīgus kritiķu vērtējumus. Tīmekļa vietnē Rotten Tomatoes filmai ir 59% vērtējums.