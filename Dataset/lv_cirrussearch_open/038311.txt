Larnaka (grieķu: Λάρνακα, turku: Larnaka/İskele) ir Kipras pilsēta un Larnakas eparhijas administratīvais centrs, kas atrodas valsts dienvidu piekrastē, Vidusjūras krastā. Pēc 2011. gada datiem pilsētā dzīvo 51 468 iedzīvotāji, bet tās administratīvajās robežās 84 591 iedzīvotājs, kas to padara par trešo lielāko Kipras pilsētu pēc Nikosijas un Limasolas. Larnaka ir pazīstama kā populārs tūrisma galamērķis. Larnakas starptautiskā lidosta ir valsts nozīmīgākā un noslogotākā lidosta.