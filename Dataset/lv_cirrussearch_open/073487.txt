Brazīlijas Grand Prix ir ikgadēja Formula 1 Grand Prix izcīņa. Tā pirmo reizi norisinājās 1972. gadā kā ārpusčempionāta sacīkste, tomēr pirmoreiz čempionāta kalendārā to iekļāva 1973. gadā. Līdz 1977. gadam sacīkstes norisinājās tolaik 7 kilometrus garajā Interlagušas trasē. 1978. gadā Grand Prix rīkoja Žakarepagua trasē. Tad divus gadus sacīkste atgriezās Interlagušā, bet no 1981. līdz 1989. gadam sacīksti rīkoja Žakarepagua. 1990. gadā Brazīlijas GP atgriezās saīsinātajā Interlagušā.