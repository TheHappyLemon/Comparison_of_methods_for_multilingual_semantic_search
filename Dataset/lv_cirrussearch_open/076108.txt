Janvāris Februāris Marts Aprīlis Maijs Jūnijs Jūlijs Augusts Septembris Oktobris Novembris Decembris Oktobris (latīņu: October) ir gada desmitais mēnesis. Latviešu mēneša senie nosaukumi ir veļu, zemliku vai rudens mēnesis, savukārt lietuviešu senie nosaukumi ir lapkritis vai spalinis mėnuo, bet mūsdienās — spalis. Tas ir viens no 7 mēnešiem, kas ir 31 dienu garš, astroloģijā sākas ar Sauli Svaru zīmē, beidzas ar Sauli Skorpiona zīmē. Līdz pat 8. gadsimtam p.m.ē. oktobris romiešiem tas bija astotais (octem — 'astoņi') mēnesis. Oktobra pēdējā svētdienā Latvijā un daudzās citās valstīs notiek pāreja atpakaļ uz ziemas laiku (apmēram trijos no rīta pulksteņi tiek pagriezti vienu stundu uz priekšu).