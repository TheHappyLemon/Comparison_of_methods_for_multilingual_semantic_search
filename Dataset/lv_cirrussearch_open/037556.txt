Roberts Džeimss "Bobs" Šillers (angļu: Robert James "Bob" Shiller, dzimis 1946. gada 29. martā) ir amerikāņu ekonomists, kopā ar Jūdžīnu Fāmu un Larsu Hansenu ir 2013. gada Nobela prēmijas ekonomikā laureāts. Jeila Universitātes Sterlinga profesors. Pazīstams ar pētījumiem biheivioriskajā ekonomikā (behavioral economics) - par sociālo, kognitīvo un emocionālo faktoru ietekmi uz tirgus dalībnieku rīcību ekonomikā. 2000. gadā, dotkom burbuļa plīšanas laikā, izdeva grāmatu "Iracionālais optimisms" (Irrational Exuberance), kas kļuva par bestselleru un, jaunās redakcijās, vēlreiz izdots 2005. un 2015. gadā.