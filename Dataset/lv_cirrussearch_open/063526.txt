Sers Henrijs Halets Deils (angļu: Sir Henry Hallett Dale, dzimis 1875. gada 9. jūnijā, miris 1968. gada 23. jūlijā) - angļu farmakologs, kurš kopā ar Oto Lēvi izpētīja acetilholīna nozīmi nervu impulsu radīšanā, par ko 1936. gadā saņēma Nobela prēmiju fizioloģijā vai medicīnā. Dzimis 1875. gadā Londonā. No 1894. gada studēja Kembridžas Universitātē. 1903. gadā dažus mēnešus stažējās pie Paula Ērliha Frankfurtē. 1909. gadā Kembridžā ieguva doktora grādu. Vēlāk strādāja Londonas Universitātes koledžā, bet kopš 1914. gada bija Medicīnisko pētījumu nacionālā institūta bioķīmijas un farmakoloģijas departamenta direktoru. No 1940. līdz 1945. gadam bija Karaliskās biedrības (Royal Society) prezidents. Miris Kembridžā. 1914. gadā Deils kopā ar kolēģiem identificēja acetilholīnu. Deils galvenokārt pievērsies nervu sistēmas funkcionēšanas pētījumiem.