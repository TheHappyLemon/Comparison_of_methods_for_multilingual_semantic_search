"Vājprāta rīklē" (angļu: In the Mouth of Madness) ir 1994. gada ASV šausmu filma, kuras režisors ir Džons Kārpenters. Filmā galvenās lomas atveido Sems Nīls, Džūlija Kārmena, Jirgens Prohnovs un Čārltons Hestons. "Vājprāta rīklē" ir trešā filma Kārpentera "Apokalipses triloģijā", pēc "Radījums" (1982) un Prince of Darkness (1987). Filma stāsta par apdrošināšanas izmeklētāju, kurš, pētot veiksmīgu šausmu romānu rakstnieka pazušanu, apmeklē nelielu pilsētiņu, un sāk apšaubīt savu veselo saprātu, kad robežas starp realitāti un izdomu pazūd. "Vājprāta rīklē" pirmizrāde notika 1994. gada 10. decembrī un to izplatīja New Line Cinema. Filma saņēma atšķirīgas kritiķu atsauksmes, bet laika gaitā tā ir kļuvusi par kulta filmu. Franču žurnāls Cahiers du Cinéma to ierindoja savā 10 gada labāko filmu saraksta 10. vietā.