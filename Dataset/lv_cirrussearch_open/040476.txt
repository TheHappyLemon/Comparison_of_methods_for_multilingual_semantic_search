Emersons Dambudzo Mnangagva (Emmerson Dambudzo Mnangagwa, dzimis 1942. gada 15. septembrī) ir Zimbabves politiķis, Zimbabves prezidents kopš 2017. gada 24. novembra. Mnangagva bija iepriekšējā prezidenta Roberta Mugabes tuvs sabiedrotais, bija pirmais viceprezidents no 2014. gada līdz 2017. gada 6. novembrim, kad viņu atlaida. Atlaišana izraisīja militāru apvērsumu, pēc kura 21. novembrī R. Mugabe atkāpās. Trīs dienas pēc tam Emersonu Mnangagvu iecēla prezidenta amatā.