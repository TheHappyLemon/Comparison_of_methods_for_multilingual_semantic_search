Riubranku (portugāļu: Rio Branco — Baltā upe) ir Brazīlijas pilsēta un municipalitāte, Akri štata administratīvais centrs. Atrodas Akri upes ielejā Brazīlijas ziemeļu reģionā, tā ir visapdzīvotākā pilsēta Akri štatā ar 319 825 iedzīvotājiem — gandrīz puse visu štata iedzīvotāju pēc 2011. gada iedzīvotāju skaitīšanas datiem. Riubranku bija viena no pirmajām apdzīvotajām vietām, kas izveidojās Akri krastos. 1920 gadā tā kļuva par Akri štata centru.