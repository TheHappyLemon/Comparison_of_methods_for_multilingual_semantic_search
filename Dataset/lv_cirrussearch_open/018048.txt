Jurģis Pučinsks (dzimis 1973. gada 1. martā) ir bijušais Latvijas futbola pussargs, šobrīd futbola treneris. Lielāko karjeras daļu aizvadījis Dinaburg FC komandā. Pučinsks aizvadīja arī 14 spēles Latvijas izlasē. Izlases sastāvā viņš debitēja 2001. gada 3. jūlijā Baltijas kausa spēlē pret Igauniju, nākot uz maiņu. Latvijas izlases sastāva viņš bija pieteikts 2004. gada Eiropas čempionātam, bet neaizvadīja nevienu spēli. Pēc spēlētāja karjeras beigšanas strādāja "Dinaburg FC" par treneri. 2009. gadā kļuva par FC Tranzīts treneri. No 2012. līdz 2015. gadam bijis FK Ventspils galvenais treneris.