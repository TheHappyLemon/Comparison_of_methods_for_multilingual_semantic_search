The Walt Disney Studios ir amerikāņu kinostudija, viena no The Walt Disney Company lielākajām nodaļām. Studija ir pazīstama ar daudzpusīgo filmu producēšanu un ir viena no lielākajām Holivudas kinostudijām. Studija nosaukta tāpat kā kompānijas galvenais sēdeklis Walt Disney Studios Bērbankā Kalifornijā. The Walt Disney Studios ir Amerikas mākslas filmu asociācijas locekle.