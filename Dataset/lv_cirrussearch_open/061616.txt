Krievijas Federācijas Drošības padome (KFDP) (krievu: Совет Безопасности Российской Федерации) ir 1992. gadā dibināta Krievijas Federācijas (KF) prezidenta administrācijas konsultatīva, lēmumus nepieņemoša institūcija, kuru vada Krievijas Federācijas prezidents. Drošības padome sagatavo Valsts prezidenta lēmumus valsts drošības jautājumos. Gatavojoties Krievijas bruņoto spēku iebrukumam Ukrainā, 2022. gada 21. februārī prezidents Vladimirs Putins sasauca Drošības padomi. Par Drošības padomes sēdes oficiālo iemeslu uzdeva pašpasludināto Luhanskas un Doneckas tautas republiku atzīšanu. Putins paziņoja, ka vairs nesaskata iespējas realizēt Minskas vienošanās par kara izbeigšanu Ukrainā.