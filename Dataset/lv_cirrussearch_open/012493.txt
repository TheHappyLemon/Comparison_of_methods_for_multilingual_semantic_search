Islands ir progresīvā roka grupas King Crimson ceturtais studijas albums. Tas tika izdots 1971. gadā un ir pēdējais albums, kas satur dziesmu vārdus, ko sarakstījis Pīters Sinfīlds. Albuma skanējums ir līdzīgs grupas iepriekšējiem albumiem, bet pēc šī albuma tas mainījās. Islands ir saņēmis ļoti dažādas kritiķu atsauksmes — gan pozitīvas, gan arī ļoti negatīvas. Albumā ir četri skaņdarbi, kuros tiek dziedāts, un trīs no tiem ir saistībā ar sievietēm. Dziesma Ladies of the Road ir kritizēta par mizogīniju.