Lohness (arī Nesas ezers; angļu: Loch Ness, skotu gēlu: Loch Nis) ir ezers Apvienotajā Karalistē, Skotijā. Atrodas dienvidrietumos no Invernesas. Pēc platības otrs lielākais ezers Lielbritānijā aiz Lomonda ezera, taču lielākais pēc tilpuma. Atrodas ģeoloģiskā lūzuma (Lielais Glens) zonā. Ezera ūdens ir duļķains, jo tā gultne satur daudz kūdras. Otrs dziļākais ezers Skotijā, ezerā ir vairāk ūdens, nekā visos Anglijas un Velsas ezeros kopā. Ezerā viena sala — Čeriailenda. Tā ir mākslīga sala, kas radīta aizvēsturiskos laikos kā kranogs (nocietinājums). 92,6% ezera baseina ir dabiska, maz pārveidota teritorija. Starptautiski pazīstams ar ezerā it kā bieži redzēto, leģendāro Lohnesa briesmoni (Nesija). Ļoti populārs tūrisma objekts, ainavisks. Ezerā kursē kuģi, attīstīta tūrisma industrija, kas fokusējas uz Nesiju. Drumnadročītas ciematā Lohnesa briesmoņa izstāžu centrs.