Ādams Vitnijs Sevidžs (angļu: Adam Whitney Savage; dzimis 1967. gada 15. jūlijā) ir amerikāņu industriālā dizaina un specefektu projektētājs un inženieris, aktieris, pedagogs un televīzijas personība. Iepriekš darbojies (kopā ar Džeimiju Hainemenu) kā Discovery Channel televīzijas raidījumu "Mītu grāvēji" un Unchained Reaction vadītājs. Viņa maketi izmantoti vairākās lielbudžeta filmās, ieskaitot "Zvaigžņu kari: Klonu uzbrukums" and "Matrikss atjaunots". Viņš ir redzama figūra skepticisma kopienā. Sevidžs dzīvo Sanfrancisko ar sievu Džuliju un diviem dēliem dvīņiem.