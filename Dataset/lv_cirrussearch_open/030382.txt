Asinszāles (latīņu: Hypericum) ir asinszāļu dzimtas daudzgadīgi lakstaugi ar pretējām lapām un dzelteniem ziediem. Kauslapām un vainaglapām melni punktveida dziedzeri. Latvijā sastopamas trīs sugas. Ceļmalās, laukmalās, pļavās, krūmājos bieži izplatīta četršķautņu asinszāle (Hypericum maculatum) un divšķautņu asinszāle (Hypericum perforatum). Pēdējā satur miecvielas, ēteriskās eļļas, karotīnu un C vitamīnu. Lieto medicīnā. Krāsu augs.