Vinsents Eņeama (angļu: Vincent Enyeama, dzimis 1982. gada 29. augustā) ir bijušais Nigērijas futbolists, spēlējis vārtsarga pozīcijā, bijis Nigērijas futbola izlases dalībnieks. Savu karjeru sācis dažādos Nigērijas klubos, līdz 2005. gadā viņš pārcēlās uz Izraēlas komandu Bnei Yehuda Tel Aviv. Vēlāk spēlējis citos Izraēlas klubos, kā Hapoel Tel Aviv un Maccabi Tel Aviv. No 2011. gada līdz 2018. gadam spēlējis Francijas futbola 1. līgas komandā Lille OSC. Nigērijas futbola izlases sastāvā piedalījies 101 mačā. Piedalījies 2002., 2010. un 2014. gada FIFA Pasaules kausā. Ar izlasi uzvarējis 2013. gada Āfrikas Nāciju kausā.