O2 arēna (čehu: O2 Arena), iepriekš Sazka arēna (Sazka Arena), ir daudzfunkcionāla sporta arēna Prāgā, Čehijā. Arēna celta 2004. gada Pasaules čempionātam hokejā, atklāta 2004. gada 27. martā. Šeit savas mājas spēles aizvada Čehijas Ekstralīgas hokeja klubs Prāgas "Slavia". Vēl te ir noticis 2008. gada Pasaules čempionāts florbolā, 2005.—2006. gada Eirolīgas Final Four turnīrs, 2015. gada Pasaules čempionāts hokejā. Te tikušas aizvadītas vairākas NHL sezonu atklāšanas spēles.