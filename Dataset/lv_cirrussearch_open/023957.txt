Filips Henrijs Šeridans (angļu: Philip Henry Sheridan, dzimis 1831. gada 6. martā, miris 1888. gada 5. augustā) bija amerikāņu ģenerālis Amerikas pilsoņu kara un Indiāņu karu laikā. Pilsoņu kara laikā cīnījās unionistu pusē. Kļuva slavens ar kavalērijas kampaņām Šenando ielejā Virdžīnijā 1864. gadā. Plaši izmantoja izdedzinātās zemes taktiku, sagraujot pretinieka ekonomisko bāzi. Līdzīgi rīkojās kaujās pret indiāņiem, nogalinot bizoņus, tā iznīcinot indiāņu resursus. Šeridanam piedēvē teicienu "labs indiānis ir beigts indiānis". Šeridans bija viena no ietekmīgākajām presonām, kas atbalstīja Jeloustonas nacionālā parka izveidošanu. 1888. gadā prezidents Grovers Klīvlends piešķīra Šeridanam armijas ģenerāļa pakāpi. Šeridana vārdā tika nosaukts ASV tanks M551 Sheridan.