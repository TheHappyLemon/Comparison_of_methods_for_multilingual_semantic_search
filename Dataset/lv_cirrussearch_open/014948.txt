Guntis Peders (dzimis 1973. gada 15. augustā Valmierā) ir bijušais latviešu vieglatlēts, startējis 110 m barjerskrējienā. Viņa personiskais rekords ir 13,55 s, kas ierindo G. Pederu trešajā vietā starp visu laiku ātrākajiem Latvijas barjersprinteriem (pēc Staņislava Olijara un Igora Kazanova). Piedalījies 1996. gada vasaras olimpiskajās spēlēs Atlantā, kur ar rezultātu 13,59 s ierindojās 20. vietā (sasniegts ceturtdaļfināls). 1993. gada Universiādē viņš ieņēma 7. vietu. G. Peders ir 1996. gada Eiropas čempionāta telpās sudraba medaļas laureāts 60 m/b distancē. Vairākas reizes startējis Eiropas kausa izcīņā. Deviņas reizes izcīnījis uzvaru Latvijas čempionātā 60 m/b, 110m/b un 4×100 m stafetes distancēs. Karjeru beidzis 1999. gada vasarā 26 gadu vecumā. Kopš 2003. gada komentē vieglatlētikas sacensības LTV7.