"Zero pilsēta" (krievu: Город Зеро) ir 1988. gada PSRS fantasmagoriskā mākslas filma, kuras režisors ir Karens Šahnazarovs. Sākotnēji filma bija nodomāta kā absurda komēdija, bet vēlāk režisors atzina, ka filma pārauga sākotnējo ieceri. Pēc Šahnazarova teiktā, šī filma ir par to, ka "mūsu pagātne ir neizprotama, jo pastāvīgi tiek mistificēta". Pastāv uzskats, ka filma ir alegorija par PSRS sabrukumu. Filmas sižets ir par Maskavas mašīnbūves rūpnīcas inženieri Alekseju Varakinu, kurš dodas komandējumā provinces pilsētā, kur ar viņu sāk notikt dīvainas lietas.