Metropoles opera (angļu: Metropolitan Opera, The Met) ir operteātris Ņujorkā, ASV. Metropoles operas nams atrodas Linkolna centrā, ar aptuveni 3800 sēdvietām tas ir lielākais operteātra nams pasaulē. Metropoles opera dibināta 1880. gadā, pašreizējā atrašanās vietā atrodas kopš 1966. gada. Šī ir lielākā klasiskās mūzikas organizācija Ziemeļamerikā. Katru sezonu (no septembra līdz maijam) tiek sagatavotas 27 plaša repertuāra operas. 2015.—2016. gada sezonā tika parādītas 25 operu 227 izrādes. No latviešiem Metropoles operā dziedājuši Elīna Garanča, Kristīne Opolais, Aleksandrs Antoņenko, Marina Rebeka.