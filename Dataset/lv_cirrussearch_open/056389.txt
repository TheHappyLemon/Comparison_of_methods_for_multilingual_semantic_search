Izabella Fiorella Eletra Džovanna Roselīni (itāļu: Isabella Fiorella Elettra Giovanna Rossellini, dzimusi 1952. gada 18. jūnijā) ir itāļu izcelsmes amerikāņu aktrise, rakstniece, filantrope un bijusī modele. Roselīni ir zviedru aktrises Ingrīdas Bergmanes un itāļu kinorežisora Roberto Roselīni meita. Roselīni ir piedalījusies tādās filmās kā "Zilais samts" (1986), "Mežonīgie sirdīs" (1990), "Nāve viņai piestāv" (Death Becomes Her, 1992), "Divi mīlētāji" (2008), "Ienaidnieks" (2013) un "Džoja" (2015). Rosselīni saņēma Zelta globusa balvas nomināciju par lomu filmā Crime of the Century (1996).