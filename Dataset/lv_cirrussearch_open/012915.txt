"Izredzētie: Pasauli glābjot" (angļu: Heroes) ir amerikāņu zinātniskās fantastikas TV seriāls. Seriāls tika pārraidīts NBC televīzijas kanālā no 2006. gada 25. septembra līdz 2010. gada 8. februārim. Kopumā seriālam iznāca 77 sērijas (četras sezonas). Seriāls ir par parastiem cilvēkiem, kas atklāj supervaroņu spējas. "Izredzētie: Pasauli glābjot" tika filmēts Losandželosā, Kalifornijā. Seriāla autors ir Tims Krings. Seriāls ir saņēmis vairākas Emmy balvas, Teen Choice balvas, BAFTA televīzijas balvas, kā arī ticis nominēts Zelta globusa balvai.