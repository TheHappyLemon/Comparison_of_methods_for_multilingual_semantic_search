Erna Sūlberga (norvēģu: Erna Solberg, izrunā: [ˈæ̀ːɳɑ ˈsûːlbærɡ]; dzimusi 1961. gada 24. februārī) ir norvēģu politiķe. No 2013. līdz 2021. gadam viņa bija Norvēģijas premjerministre. Iepriekš bijusi Norvēģijas vietējo valdību un reģionālās attīstības ministre (2001—2005). Erna Sūlberga pārstāv Konservatīvo partiju un vada šo partiju kopš 2004. gada. 1989. gadā Erna Sūlberga tika ievēlēta Stortingā, augstākajā Norvēģijas likumdevēja varā.