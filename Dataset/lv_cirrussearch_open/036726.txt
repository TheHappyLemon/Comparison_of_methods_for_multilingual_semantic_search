INSAT-3DR ir Indijas INSAT sistēmas meteoroloģiskais pavadonis. Pavadoni izgatavoja un apkalpo Indijas kosmisko pētījumu organizācija (ISRO). Ģeostacionārā orbītā pavadoni palaida 2016. gada 8. septembrī. Pavadoņa izmēri ir 2,4 m x 1,6 m x 1,5 m. Tam ir 6 kanālu multispektrālā kamera, 19 kanālu atmosfēras zondētājs. Bez tam INSAT-3DR uzstādīts datu retranslācijas raidītājs, kā arī meklēšanas un glābšanas aparatūra.