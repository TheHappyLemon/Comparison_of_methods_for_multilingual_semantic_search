Lielais templis (spāņu: Templo Mayor, navatlu: Huēyi Teōcalli) bija 14. gadsimta uzbūvēts Acteku impērijas galvaspilsētas Tenočtitlanas galvenais templis, veltīts dieviem Uīcilopočtli (Huītzilōpōchtli) un Tlālokam (Tlāloc). Tempļa atliekas mūsdienās atrodas Mehiko centrā. Templis tika sagrauts pēc spāņu iebrukuma 1521. gadā, bet tempļa vietā uzcelta Mehiko katedrāle. 20. gadsimtā tika atrastas tempļa atliekas, kas tika atraktas arheoloģiskajos izrakumos no 1978. līdz 1982. gadam.