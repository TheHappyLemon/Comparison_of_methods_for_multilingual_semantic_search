Semjuels Džouns Tildens (angļu: Samuel Jones Tilden; dzimis 1814. gada 9. februārī Ņūlebanonā, Ņujorkas štatā, ASV, miris 1886. gada 4. augustā Jonkersā, Ņujorkas štatā) bija amerikāņu jurists un politiķis. Viņš no 1875. gada 1. janvāra līdz 1876. gada 31. decembrim bija Ņujorkas štata gubernators. Tildens bija Demokrātiskās partijas kandidāts 1876. gada ASV prezidenta vēlēšanās. 1876. gada ASV prezidenta vēlēšanās Semjuels Tildens uzvarēja vispārējā balsojumā, bet zaudēja Raterfordam Heizam, kurš ieguva vienu elektora balsi vairāk — 185 pret 184.