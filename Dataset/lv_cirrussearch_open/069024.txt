Katbalogana (filipīniešu: Lungsod ng Catbalogan, angļu: City of Catbalogan, varaju: Syudad han Catbalogan) ir pilsēta Filipīnās, Austrumu Visaju reģionā, Samaras provinces centrs un otra lielākā pilsēta. Atrodas Samaras salas rietumu krastā pie Samaras jūras Makedas līča. Pilsētai administratīvi pieder vairākas salas Makedas līci, lielākā no kurām ir Timpasana. Katbaloganu 1596. gadā dibināja jezuīti, formālu pilsētas statusu ieguva 2007. gadā. Galvenais Samaras salas saimnieciskais, tirdzniecības, izglītības, finanšu, transporta un kultūras centrs. Kopš atsevišķas Samaras provinces dibināšanas 18. gadsimtā ir tās administratīvais un politiskais centrs.