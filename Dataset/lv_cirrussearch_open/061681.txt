Sallijs Muntari (angļu: Sulley Muntari, dzimis 1984. gada 27. augustā) ir bijušais Ganas futbolists, spēlēja pussarga pozīcijā, bijis Ganas futbola izlases dalībnieks. Savu karjeru sācis Itālijas komandā Udinese, vēlāk spēlējis arī Anglijas komandā Portsmouth. 2008. gadā pievienojies Internazionale, kur pavadījis savas karjeras veiksmīgāko posmu, divreiz uzvarot Itālijas A sērijā, kā arī iegūstot 2009–10. gada UEFA Čempionu līgas sezonas trofeju. 2012. gadā pārgājis uz citu Milānas komandu – AC Milan. Ganas futbola izlasi pārstāvējis no 2002. līdz 2014. gadam. Piedalījies 2006., 2010. un 2014. gada FIFA Pasaules kausā.