Žuzē Edimilsons Gomiss de Moraess (portugāļu: José Edmílson Gomes de Moraes, dzimis 1976. gada 10. jūlijā) ir bijušais Brazīlijas futbolists, spēlējis pussarga pozīcijā, bijis Brazīlijas futbola izlases dalībnieks. Kopā ar Francijas komandu Lyon Edimilsons izcīnīja trīs Ligue 1 titulus. Vēlāk izcīnījis divus La Liga titulus ar FC Barcelona. 2006. gadā ieguvis UEFA Čempionu līgas trofeju. Brazīlijas futbola izlases sastāvā uzvarējis 2002. gada FIFA Pasaules kausā.