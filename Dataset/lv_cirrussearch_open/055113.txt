"Brālis" (krievu: Брат) ir 1997. gada Krievijas kriminālfilma, kuras režisors un scenārija autors ir Aleksejs Balabanovs. Galvenās lomas tajā atveido Sergejs Bodrovs jaunākais (Daņila), Viktors Suhorukovs (Viktors), Svetlana Pismičenko (Sveta), Jurijs Kuzņecovs (Hofmanis), Marija Žukova (Keta) un Sergejs Murzins (Apaļais). Filmas stāsts ir par Pirmā Čečenijas kara veterānu Daņilu Bagrovu, kurš dodas uz Sanktpēterburgu, lai atrastu savu vecāko brāli, kuram ir problēmas ar bandītiem. Filmas pirmizrāde notika 1997. gada 17. maijā Kannu kinofestivālā, atkārtotu pirmizrādi Krievijā filma piedzīvoja 2022. gada 24. martā. 2000. gadā tika izdots filmas turpinājums – filma "Brālis 2". "Brālis" guva labus kritiķu un skatītāju vērtējumus un daudzreiz tika dēvēts par "kulta filmu".