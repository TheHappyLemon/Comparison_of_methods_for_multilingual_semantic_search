Safety Last! ir 1923. gada ASV mēmā romantiskā kinokomēdija, kuras režisori ir Freds Ņūmeiers un Sems Teilors. Filmā galveno lomu atveido Herolds Loids. Filmā attēlota viena no mēmā kino ēras pazīstamākajām ainām: Loids karājās pie liela debesskrāpja pulksteņa virs intensīvas satiksmes. Filma bija ļoti veiksmīga un kritiķu novērtēta un tā nostiprināja Loida kinozvaigznes statusu. Tā joprojām tiek augstu vērtēta un tiek uzskatīta par vienu no visu laiku labākajām komēdijām. 1994. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma".