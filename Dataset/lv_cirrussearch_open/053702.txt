Kimberlija Klēra "Kimija" Meisnere (angļu: Kimberly Claire "Kimmie" Meissner; dzimusi 1989. gada 4. oktobrī Tausonā, Mērilendas štatā, ASV) ir amerikāņu daiļslidotāja. K. Meisnere savā karjerā ir izcīnījusi uzvaras vairākās sacensībās, tai skaitā 2006. gada Pasaules čempionātā, 2007. gada ASV čempionātā un 2007. gada Četru kontinentu čempionātā. Viņa ir pirmā ASV daiļslidotāja, kurai vienlaicīgi piederēja Pasaules, ASV un Četru kontinentu uzvarētājas tituls.