Skaties arī jēdzienu ar līdzīgu nosaukumu: Aspazija. Aspasija (grieķu: Ἀσπασία, 470—400 p.m.ē.) bija Perikla, antīkās Atēnas politiskā darboņa, otrā sieva. Aspasija bija inteliģenta, izglītota un skaista sieviete. Viņa bieži uzturējās gleznotāju, dzejnieku un filozofu sabiedrībā. Plutarhs vēlāk rakstīja, ka Sokrats bieži ar saviem mācekļiem ir gājis pie Aspasijas, lai uzklausītu viņas domas par kādu problēmu. Viņai bija arī ienaidnieki, piemēram, Perikla politiskie pretinieki Aspasiju apvainoja netikumībā. Saskaņā ar plaši izplatītu uzskatu, Aspasija bija parasta hetēra.