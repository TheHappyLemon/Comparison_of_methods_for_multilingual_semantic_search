Samanta Rīda Smita (angļu: Samantha Smith, dzimusi 1972. gada 29. jūnijā, mirusi 1985. gada 25. augustā) bija amerikāņu skolniece un miera aktīviste no Meinas štata, kas kļuva slavena ASV un PSRS, Aukstā kara laikā. 1982. gadā Smita nosūtīja vēstuli Padomju Savienības komunistiskās partijas ģenerālsekretāram Jurijam Andropovam un saņēma arī personīgu atbildes vēstuli, kurā bija izteikts aicinājums apmeklēt Padomju Savienību, ko viņa arī pieņēma. Smita abās valstīs piesaistīja plašu mediju uzmanību un tika nodēvēta par "Labas Gribas Vēstnesi". Pirms nāves lidmašīnas avārijā 13 gadu vecumā viņa uzrakstīja grāmatu par Padomju Savienības apmeklēšanu un piedalījās TV seriālā Lime Street.