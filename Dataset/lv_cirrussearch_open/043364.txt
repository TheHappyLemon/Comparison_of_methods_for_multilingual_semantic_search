2023. gada Pasaules čempionāts hokejā bija 87. Pasaules čempionāts hokejā. Tas no 2023. gada 12. līdz 28. maijam notika Somijā (Tamperē) un Latvijā (Rīgā), kas uzņēma attiecīgi 2022. un 2021. gada Pasaules čempionātu. Sākotnēji tika plānots, ka čempionāts notiks Krievijas pilsētā Sanktpēterburgā, taču pēc 2022. gada Krievijas iebrukuma Ukrainā Krievijai tika atņemtas rīkotāju tiesības. Šī iemesla dēļ turnīrā nepiedalījās arī Krievijas un Baltkrievijas izlase. Oficiāli sākotnējā norises vieta tika paziņota 2019. gada Pasaules čempionāta hokejā laikā Bratislavā, Slovākijā.