Veli Mati Savinainens (somu: Veli-Matti Savinainen, dzimis 1986. gada 5. janvārī) ir Somijas hokejists, spēlē uzbrucēja pozīcijā. Kopš 2022. gada Savinainens pārstāv Somijas hokeja līgas komandu Tamperes "Tappara". Iepriekš spēlējis Somijas hokeja līgas klubos Pori "Ässät" un Tamperes "Tappara", KHL komandās Hantimansijskas "Jugra", Ņižņijnovgorodas "Torpedo" un Pekinas "Kunlun Red Star" un Helsinku "Jokerit", kā arī Zviedrijas hokeja līgas komandā Leksands IF. Somijas hokeja izlases sastāvā piedalījies piecos Pasaules čempionātos, kā arī 2018. gada ziemas olimpiskajās spēlēs. 2019. gada Pasaules čempionātā ar izlasi ieguvis pirmo vietu.