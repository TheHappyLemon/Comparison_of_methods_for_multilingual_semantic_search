Flamingi (Phoenicopterus) ir flamingu dzimtas (Phoenicopteridae) vienīgā ģints. Savukārt tā ir vienīgā mūsdienās eksistējošā dzimta flamingveidīgo (Phoenicopteriformes) putnu kārtā. Pie flamingveidīgo kārtas pieder arī izmirusī Palaelodidae dzimta. Reizēm flamingu dzimtu sistematizē kā stārķveidīgo kārtas dzimtu. Flamingu ģintī ir 6 sugas: 4 no tām dzīvo Amerikā, bet divas — Vecajā pasaulē (Āfrikā, Eiropas dienvidos, Āzijas dienvidos un dienvidaustrumos). Visi flamingi ir bridējputni.