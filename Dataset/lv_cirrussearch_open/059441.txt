"Titāns" (franču: Titane) ir 2021. gada Francijas un Beļģijas šausmu filma. Filmas režisore ir Žilija Dikurno. Filmā galvenās lomas atveido Agate Ruselē un Vensāns Lindons. Filma ir par sievieti, kurai kopš bērnības, autoavārijā gūtās traumas dēļ, galvā ir ielikta titāna plāksne. Filma "Titāns" pirmizrādi piedzīvoja 2021. gada Kannu kinofestivālā, kur Dikurno kļuva par tikai otro sievieti režisori, kura ir ieguvusi Zelta palmas zaru. "Titāns" tika izvēlēta kā Francijas kandidatūra par labāko starptautisko spēlfilmu 94. Kinoakadēmijas balvai, tomēr tā neiekļuva ārzemju filmu īsajā sarakstā.