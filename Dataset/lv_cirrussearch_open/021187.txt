Kristīna Riči (angļu: Christina Ricci; dzimusi 1980. gada 12. februārī) ir amerikāņu aktrise. Kļuvusi pazīstama ar Trešdienas Adamsas lomu filmās "Adamsu ģimene" (1991) un "Adamsu ģimenes dārgumi" (1993) un Ketas Hārvijas lomu 1995. gada filmā "Kaspers". Pēc tam filmējusies tādās filmās kā "Ledus vētra" (1997), Buffalo '66 (1998), The Opposite of Sex (1998), "Jātnieks bez galvas" (1999), "Monstrs" (2003), "Penelopa" (2006), "Melnās čūskas vaidi" (2006). Par lomu filmā The Opposite of Sex Riči tika nominēta Zelta globusa balvai kā galvenā aktrise. 2006. gadā tika nominēta Emmy balvai par lomu seriālā "Grejas anatomija.