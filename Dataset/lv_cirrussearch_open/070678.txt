La sociedad de la nieve ir 2023. gada Spānijas, Urugvajas un Čīles kopražojuma izdzīvošanas trillera filma, kuras režisors ir Huans Antonio Bajona. Filmā galvenās lomas atveido Enso Vongrinsiks, Matiass Rekalts un Augustins Pardelja. Filmas aktieru ansamblis sastāv no argentīniešiem un urugvajiešiem, kuriem daudziem tā bija pirmā loma karjerā. Filma balstīta uz urugvajiešu žurnālista Pablo Vjersi tāda paša nosaukuma grāmatu un stāsta par 16 cilvēkiem, kuri 1972. gadā izdzīvoja lidmašīnas avārijā Andu kalnos. Filmas La sociedad de la nieve pirmizrāde notika 2023. gada 9. septembrī un tā bija Venēcijas kinofestivāla noslēdzošā filma. Kopš 2024. gada 4. janvāra filma pieejama straumēšanas platformā Netflix. Filma saņēma pozitīvas kritiķu atsauksmes, dēvējot to par Bajonas labāko filmu. La sociedad de la nieve izvēlēta kā Spānijas labākā starptautiskās spēlfilmas kandidatūra 96. Kinoakadēmijas balvai. Tīmekļa vietnē Rotten Tomatoes filmai ir 90% vērtējums.