Navid (persiešu: نوید) jeb Navid-e Elm-o San'at (persiešu: نوید علم و صنعت) ir Irānas Zemes novērošanas pavadonis, kas palaists 2012. gada februārī. Tas ir trešais Irānas pavadonis, kas palaists ar savu nesējraķeti. Pavadonis izgatavots Irānas zinātnes un tehnoloģiju universitātē (Daneshgah Elm-o Sanat Iran) Teherānā. Tā masa ir aptuveni 50 kg. Navid palaists 2012. gada 3. februārī 00:04 UTC no Irānas teritorijas. Par startu oficiāli paziņoja 05:34 UTC. Pavadonis orbītā tika ievadīts ar nesējraķetes Safir jaunu modifikāciju, kurai otrā pakāpes vilce palielināta par 20 %. Kosmiskais aparāts nogāja no orbītas un sadega Zemes atmosfērā 2012. gada 1. aprīlī.