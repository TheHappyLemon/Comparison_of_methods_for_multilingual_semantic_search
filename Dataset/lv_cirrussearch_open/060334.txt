Kombinācija sievietēm bija viena no 11 disciplīnām kalnu slēpošanā 2022. gada ziemas olimpiskajās spēlēs. Sacensības notika Akmens slēpošanas trasē (nobrauciens) un Ledus upes slēpošanas trasē (slaloms) Nacionālajā kalnu slēpošanas centrā, Pekinā, 2022. gada 17. februārī. Sacensībās kopā startēja 26 sportistes no 14 valstīm. Olimpisko zelta medaļu izcīnīja Šveices sportiste Mišele Gisina (finiša rezultāts — 2:25.67), sudraba medaļu arī izcīnīja Šveices sportiste Vendija Holdenere (finiša rezultāts — 2:26.72), bet bronzas medaļu ieguva Itālijas sportiste Federika Briņona (finiša rezultāts — 2:27.52). Gisina izcīnīja otro zelta medaļu pēc kārtās šajā disciplīnā olimpiskajās spēlēs.