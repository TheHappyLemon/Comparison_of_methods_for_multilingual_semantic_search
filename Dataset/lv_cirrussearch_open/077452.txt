Vecumnieku novads bija 2009. gadā izveidota un 2021. gada 1. jūlijā likvidēta pašvaldība Zemgalē, kurā bija apvienoti četri bijušā Bauskas rajona un divi bijušā Aizkraukles rajona pagasti (Kurmenes un Valles pagasts). Robežojās ar Bauskas, Iecavas, Baldones, Ķeguma, Jaunjelgavas un Neretas novadiem, kā arī Lietuvas Panevēžas apriņķi. Novada centrs bija Vecumnieki. 2021. gada Latvijas administratīvi teritoriālās reformas rezultātā Vecumnieku novadu iekļāva jaunajā Bauskas novadā.