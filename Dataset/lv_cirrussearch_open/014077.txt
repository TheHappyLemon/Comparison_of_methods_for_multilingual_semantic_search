Bara Refaeli (ivritā: בר רפאלי, Bar Refaeli; dzimusi 1985. gada 4. jūnijā) ir Izraēlas modele un aktrise. 2009. gadā viņa bija Sports Illustrated Swimsuit Issue vāka modele, taču izdevumam fotografējas kopš 2007. gada. B. Refaeli kļuva par pirmo Izraēlas modeli, kuras fotogrāfijas ir Swimsuit Issue. Jau astoņu mēnešu vecumā sākusi piedalīties reklāmās, modeles karjeru atsāka 15 gadu vecumā. 2000. gadā Izraēlā uzvarēja skaistumkonkursā, iegūstot titulu "Gada modele". 2012. gadā žurnāla Maxim vērtējumā tika atzīta par gada seksīgāko sievieti.