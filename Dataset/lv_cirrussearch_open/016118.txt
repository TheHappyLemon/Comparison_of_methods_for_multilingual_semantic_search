Adalberts Becenbergers (vācu: Adalbert Bezzenberger, dzimis 1851. gada 14. aprīlī, miris 1922. gada 31. oktobrī) bija vācu valodnieks, arheologs, etnogrāfs un grāmatu vēstures pētnieks. Kēnigsbergas universitātes profesors, vairākkārt tās rektors. Viens no baltu filoloģijas pamatlicējiem. Prūsijas muzeja direktors. Latviešu literārās biedrības (Lettisch-Literärische Gesellschaft) goda loceklis. Dzimis Kaselē. Studējis indoeiropiešu valodas Getingenes un Minhenes universitātēs (1869–1874). Docents Getingenes universitātē (1874–1880). No 1880. gada - Kēnigsbergā. Organizējas arheoloģiskos izrakumus Austrumprūsijā. Pētījumi lietuviešu, kursenieku un latviešu valodniecībā. Daži pētījumi kopā ar Augustu Bīlenšteinu. Becenbergera Lettische Dialektstudien ir pirmais zinātniskais apcerējums par latviešu valodas izloksnēm.