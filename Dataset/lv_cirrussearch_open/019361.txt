2017. gada Pasaules čempionāts hokejā bija 81. Pasaules čempionāts. Tas notika Vācijā un Francijā no 5. līdz 21. maijam. Uz čempionāta rīkošanu pretendēja arī Latvija kopā ar Dāniju. Čempionāta spēles tika aizvadītas Palais Omnisports de Paris-Bercy arēnā Parīzē un Lanxess Arena Ķelnē. Čempionāta oficiālie talismani bija Asterikss un Obelikss, galvenie varoņi populārajā franču komiksu grāmatu sērijā "Asteriksa piedzīvojumi". Logo attēlots Vācijas hokeja izlases bijušais vārtsargs Roberts Millers, kas mira 28 gadu vecumā. Turnīra oficiālā dziesma ir vācu grupas Cascada skaņdarbs Playground. Čempionātā uzvarēja Zviedrijas izlase, kas finālā ar 2:1 pēcspēles metienu sērijā pieveica Kanādu. Zviedrijai šis bija desmitais pasaules čempionu tituls. Par turnīra vērtīgāko spēlētāju tika atzīts Zviedrijas izlases uzbrucējs Viljams Nīlanders.