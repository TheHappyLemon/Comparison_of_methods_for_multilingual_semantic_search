No liganda atkarīgie jonu kanāli jeb ligandu regulētie jonu kanāli ir receptoru grupa, kura nodrošina strauju signālu pārvadi starp neironiem caur centrālo un perifēro nervu sistēmām. Šos receptorus veido jonu kanāli, kas ģenerē un pārvada jonu plūsmu caur visu šūnu, ja pie tā ir piesaistījusies kāda signālviela. Šādā veidā signālus var pārvadīt liela daļa neirotransmiteru, piesaistoties neironiem. Te var minēt tādus neirotransmiterus, kā acetilholīnu, gamma aminosviestskābi (GABA), glutamīnskābi, glicīnu, serotonīnu un adenozīntrifosfātu (ATF). Tomēr jāpiebilst, ka daļa no šīm vielām darbojas arī kā signālvielas uz G proteīnu receptoriem.