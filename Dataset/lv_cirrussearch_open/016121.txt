Sarikamiša ezers (turkmēņu: Sarygamyş köli, uzbeku: Sariqamish ko‘li) ir liels, cilvēka radīts iesāļš ezers, kas atrodas uz Turkmenistānas un Uzbekistānas robežas. Atrodas aptuveni pa vidu starp Kaspijas jūru un Arāla jūru. Radies 1971. gadā, novirzot drenāžas ūdeni no apūdeņotajām Horezmas teritorijām Amudarjas krastos uz Sarikamiša ieplaku. Līdz 1878. gadam ieplakai bija dabīga ūdens pietece no Amudarjas. Ezers nereti pilnībā izžūst, taču kopumā tā izmērs pieaug. Bīstami piesārņots ar lauksaimniecībā izmantojamām ķimikālijām — viens no visvairāk piesārņotajiem ezeriem pasaulē.[nepieciešama atsauce] Tikai dažas organismu sugas var izturēt augsto piesārņojuma līmeni.