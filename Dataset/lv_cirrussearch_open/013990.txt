Sarkanais laukums (krievu: Красная площадь — ‘Krāšņais laukums’) ir pilsētas laukums Maskavā, Krievijā. Tas nošķir pašreizējo Krievijas prezidenta rezidenci un Krievijas valdības sanāksmes vietu Kremli no vēsturiskā tirgotāju rajona Kitajgorodas. Tā kā galvenās ielas iet visos virzienos no Sarkanā laukuma, tas tiek uzskatīts par Maskavas un visas Krievijas centrālo laukumu. Kopējā laukuma platība sasniedz 23 100 m2. Kopā ar Kremli 1990. gadā tas tika iekļauts UNESCO Pasaules mantojuma sarakstā.