Puertomonta (spāņu: Puerto Montt) ir pilsēta Čīles dienvidos, Loslagosas reģionā. Tā ir nozīmīga Čīles ostas pilsēta Klusā okeāna piekrastē. 2007. gadā pilsētā dzīvoja aptuveni 213 tūkstoši iedzīvotāju. Attīstīta zvejniecība, īpaši lašu nozveja, tādēļ tā ir zināma arī kā "Čīles lašu galvaspilsēta". Pilsētu 1853. gadā dibināja vācu kolonisti. Čīles valdība piešķīra lielus līdzekļus pilsētas celtniecībā, tādēļ tā ir nosaukta tajā brīdī esošā Čīles prezidenta Manuela Monta (Manuel Montt) vārdā. 1960. gadā pilsēta stipri cieta Lielās Čīles zemestrīces laikā.