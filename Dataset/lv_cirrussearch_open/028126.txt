Sanfrancisko "49ers" (angļu: San Francisco 49ers) profesionāls amerikāņu futbola klubs, kas atrodas Santaklērā, Kalifornijas štatā, ASV. Tas ir dibināts 1946. gadā. "49ers" spēlē Nacionālās futbola līgas (NFL) Nacionālās futbola konferences Rietumu divīzijā. Klubs savā pastāvēšanas vēsturē ir uzvarējis piecās Superkausa izcīņās, kas ir viens no līgas labākajiem sasniegumiem. "49ers" savas mājasspēles aizvada Levi's Stadium stadionā.