Šis raksts ir par Dž. K. Roulingas grāmatu sēriju. Par citām jēdziena Harijs Poters nozīmēm skatīt nozīmju atdalīšanas lapu. "Harijs Poters" (angļu: "Harry Potter") ir britu rakstnieces Džoannas Ketlīnas Roulingas septiņu romānu sērija. Grāmatās stāstīts par jauno burvi Hariju Poteru un viņa draugiem Ronu Vīzliju un Hermioni Grendžeri, kas mācās Cūkkārpas Raganības un burvestību arodskolā. Pamatsižets veltīts Harija Potera cīņai ar tumšo burvi Lordu Voldemortu, kura mērķos ir nemirstības iegūšana un burvju pasaules ieņemšana.