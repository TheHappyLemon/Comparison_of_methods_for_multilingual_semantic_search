«Slaideri» (angļu: Sliders) ir amerikāņu zinātniskās fantastikas teleseriāls par ļaudīm, kas atraduši veidu, kā ceļot paralēlajās pasaulēs. Tas sastāv no piecām sezonām un ietver 88 sērijas. Seriāls tika translēts no 1995. līdz 2000. gadam. Pirmās divas sezonas tika filmētas Vankūverā (Kanādā), pārējās trīs — Losandželosā (ASV). Pirmās trīs sezonas tika translētas FoxNetwork, pēdējās divas translēja Sci Fi Channel. Pēdējā sērija tika parādīta 2000. gada 4. februārī.