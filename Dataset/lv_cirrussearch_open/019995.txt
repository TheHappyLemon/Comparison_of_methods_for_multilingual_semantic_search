Andrejs Paulāns (latgaliešu: Andrivs Povulāns-Kraskevičs; dzimis 1896. gada 30. novembrī, miris 1973. gada 29. novembrī) bija latviešu keramiķis. Latgales podniecības tradīciju izkopējs un pilnveidotājs. Arī viņa tēvs Izidors Paulāns bijis keramiķis, no kā Andrejs arī mācījies amatu. Kopš 1933. gada piedalījies izstādēs. Paulāns tiek uzskatīts par vienu no ievērojamākajiem Latgales keramiķiem. Veidojis dažādus sadzīviskus priekšmetus, tai skaitā saimniecības traukus, dekoratīvos traukus, svečturus. Guvis panākumus izstādēs gan Latvijā, gan ārzemēs. Kopš 1957. gada bijis Latvijas Mākslinieku savienības biedrs, 1958. gadā kļuvis par Latvijas PSR Nopelniem bagāto mākslas darbinieku.