Valoņu Brabante (franču: Brabant-Wallon, nīderlandiešu: Waals-Brabant, vācu: Wallonisch-Brabant) ir viena no desmit Beļģijas provincēm valsts centrālajā daļā, Valonijas reģionā. Tā robežojas ar Flāmu Brabanti ziemeļos, ar Eno rietumos, ar Namīru dienvidos un ar Ljēžu austrumos. Valoņu Brabantes administratīvais centrs un lielākā pilsēta ir Vavra, kas atrodas provinces ziemeļos. Provinces kopējā platība ir 1 093 km², pēc 2019. gada datiem provincē dzīvo 403 599 iedzīvotāji. Province ir sīkāk sadalīta vienā administratīvajā rajonā un divdesmit septiņās pašvaldībām. Tā ir devītā lielākā Beļģijas province pēc iedzīvotāju skaita un vismazākā province pēc platības.