Tomass Pinčons (Thomas Pynchon, dzimis 1937. gada 8. maijā) ir amerikāņu rakstnieks, kurš dzīvo Ņujorkā, ievērojams ar saviem blīvajiem un komplicētajiem daiļliteratūras darbiem. Pinčons divus gadus ir dienējis ASV flotē un pabeidzis Kornela Universitāti. Pēc dažu stāstu publicēšanas 50. gadu beigās un 60. gadu sākumā, Pinčons pievērsās romānu rakstīšanai, izdod tādus darbus kā "V." (1963), "Grupas 49 izsole" (The Crying of Lot 49) (1966), "Gravitācijas varavīksne" (Gravity's Rainbow) (1973), "Vainlenda" (Vineland)" (1990), "Meisons un Diksons" (Mason & Dixon) (1997), "Iepretim dienai" (Against the Day) (2006), "Iedzimtais netikums" (Inherent Vice) (2009) un "Jaunatklājumu robeža" (Bleeding Edge) (2013).