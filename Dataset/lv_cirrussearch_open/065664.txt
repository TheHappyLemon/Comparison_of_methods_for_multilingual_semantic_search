Harolds Allens Reimiss (angļu: Harold Allen Ramis, dzimis 1944. gada 21. novembrī, miris 2014. gada 24. februārī) bija amerikāņu aktieris, komiķis, režisors un scenārists. Viņa pazīstamākās kino lomas bija filmās "Spoku mednieki" (1984) un "Spoku mednieki 2" (1989), kā arī filmā Stripes (1981). Šīm filmām viņš arī bija viens no scenārija autoriem. Režisējis komēdijas Caddyshack (1980), "Lampūnu ģimenes atvaļinājums" (National Lampoon's Vacation, 1983), "Murkšķa diena" (1993), "Psihoanalīze gangsteru gaumē" (1999) un "Mafijas blūzs" (Analyze That, 2002). Pēdējā filma, ko viņš režisēja, producēja, sarakstīja un attēloju lomu bija Year One (2009). Reimisu uzskata par vienu no savas paaudzes ietekmīgākajiem komiķiem un kinokomēdiju veidotājiem. Kopā ar Deniju Rubinu par filmu "Murkšķa diena" saņēmis BAFTA kino balvu par labāko oriģinālscenāriju.