Raibspārnmušu virsdzimta (Tephritoidea) ir viena no Acalyptratae apakšsekcijas virsdzimtām, kas apvieno 9 mušu dzimtas, vairāk kā 7800 sugas. Tā ir viena no lielākajām virsdzimtām visā divspārņu kārtā, bet lielākā dzimta šajā grupā ir raibspārnmušu dzimta (Tephritidae), apvienojot vairāk kā pusi no visām virsdzimtas sugām. Vislielākā sugu dažādība sastopama tropos. Latvijā sastopamas raibspārnmušu virsdzimtas sugas no sešām dzimtām.