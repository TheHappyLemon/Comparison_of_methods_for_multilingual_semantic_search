Rastijs Rasels (angļu: Rusty Russell, dzimis 1973. gada 18. janvārī) ir austrāliešu brīvās programmatūras programmētājs un popularizētājs. Plašāk zināms ar savu darbu pie Linux kodola (ir autors tā ugunsmūra risinājumiem ipchains un Netfilter/iptables) un Failu sistēmas hierarhijas standarta (FHS). Šobrīd strādā pie kriptovalūtas Bitcoin mērogojamības risinājuma Lightning Network, kam ir autors lielākajai daļai specifikācijas, kā arī programmē vienu no tā implementācijām c-lightning.