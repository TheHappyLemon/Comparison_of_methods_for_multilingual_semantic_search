Henrijs Millers (angļu: Henry Miller, dzimis Henrijs Valentīns Millers (angļu: Henry Valentine Miller) 1891. gada 26. decembrī, miris 1980. gada 7. jūnijā) bija amerikāņu rakstnieks. Amerikā līdz pat 20. gadsimta 1960. gadiem viņa daiļrade izraisīja virkni pretrunīgu vērtējumu, tik ļoti tā bija piesātināta ar to laiku sabiedrības vērtību kritiku, kā arī rakstīta līdz tam nepierasti atraisītā manierē. Millers bija arī savdabīgs akvarelists amatieris, viņa darbi ir atrodami vairākās privātās kolekcijās.