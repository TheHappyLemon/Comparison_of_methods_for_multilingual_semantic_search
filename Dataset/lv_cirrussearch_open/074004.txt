Lapasa (spāņu: La Paz), oficiāli Nuestra Senjora de Lapasa (spāņu: Nuestra Señora de La Paz), arī Čukijapu (aimaru: Chuqi Yapu), ir pilsēta Bolīvijas rietumu daļā, Lapasas departamentā. Lai gan Bolīvijas oficiālā galvaspilsēta ir Sukre, Lapasa joprojam tiek uzskatīta par vienu no Bolīvijas galvaspilsētām, jo tajā atrodas Bolīvijas valdība. Tā ir Lapasas departamenta administratīvais centrs un Bolīvijas trešā lielākā pilsēta. Pilsētas kopējā platība ir 472 km², pēc 2015. gada provizoriskajiem datiem pilsēta dzīvo 789 541 iedzīvotāji. Pilsētas aglomerācijā dzīvo ap 2,36 miljoniem iedzīvotājiem, kas to padara par Bolīvijas lielāko aglomerāciju pēc iedzīvotāju skaita. Pilsēta dibināta 1548. gada 20. oktobrī.