"Neatkarības diena" (angļu: Independence Day) ir 1996. gada ASV zinātniskās fantastikas katastrofu filma, kuras režisors ir Rolands Emerihs. Filma ir par citplanētiešu uzbrukumu Zemei, kuru cilvēki atvaira 4. jūlijā, kas ir ASV Neatkarības diena. Filmā galvenās lomas atveido Vills Smits, Džefs Goldblūms, Bills Pulmans, Mārgareta Kolina, Vivika Foksa, Mērija Makdonela, Džads Hiršs, Roberts Logija, Rendijs Kvaids un Džeimss Reborns. FIlmas "Neatkarības diena" pirmizrādi ieplānoja 1996. gada 3. jūlijā, taču to sāka izrādīt 2. jūlijā, dienā, kad sākās filmas notikumi. Filma saņēma Amerikas Kinoakadēmijas balvu par labākajiem vizuālajiem efektiem.