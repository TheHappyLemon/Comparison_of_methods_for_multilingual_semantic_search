Muhamads Ašrafs Gani Ahmadzajs (puštu: محمد اشرف غنی احمدزی, izrunā: [mʊˈhamad aʃˈraf ɣaˈni ahmadˈzai], dzimis 1949. gada 19. maijā) ir Afganistānas politiķis, akadēmiķis un ekonomists, no 2014. gada septembra līdz 2021. gada augustam bija Afganistānas prezidents. Viņš ASV un citās valstīs ir studējis antropoloģiju vairākās mācību iestādēs un ieguvis doktora grādu antropoloģijā. 2002. gadā, pēc Taliban valdības gāšanas, atgriezās Afganistānā. No 2002. līdz 2004. gadam bija Afganistānas finanšu ministrs. 2021. gadā, kad Taliban atkal pārņēma kontroli pār Afganistānu, Ašrafs Gani sākotnēji emigrēja uz Taškentu, Uzbekistānu, bet pēc tam ieguva politisko patvērumu Apvienotajos Arābu Emirātos.