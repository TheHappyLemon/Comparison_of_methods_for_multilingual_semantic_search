"Tik Tok" (stilizēts kā "TiK ToK") ir amerikāņu dziedātājas Keshas debijas singls no viņas debijas albuma Animal. Tas tika izdots 2009. gada 7. augustā sadarbībā ar ierakstu kompāniju RCA Records. Dziesma saņēma dažādu mūzikas kritiķu vērtējumu. Daudzi kritiķi uzslavēja izpildītāju par dziesmas vārdiem, citi kritiķi izcēla pārāk līdzīgo šīs dziesmas izpildījumu citu dziedātāju, piemēram Lady Gaga, dziesmām. Taču dziesma sasniedza vērā ņemamus komerciālus panākumus, dziesma iekļuva 11 valstu topos. Līdz 2010. gada jūlijam "Tik Tok" tika lejuplādēti 5 miljoni dziesmas kopiju ASV.