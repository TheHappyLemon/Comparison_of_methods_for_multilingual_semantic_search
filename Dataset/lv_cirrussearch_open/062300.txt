Dragans Džajičs (serbu: Драган Џајић, dzimis 1946. gada 30. maijā) ir bijušais serbu futbolists, spēlēja uzbrucēja pozīcijā, bijis Dienvidslāvijas futbola izlases dalībnieks. Džajičs tiek uzskatīts par vienu no visu laiku labākajiem futbolistiem no Dienvidslāvijas, kā arī par vienu no sava laika labākajiem kreisās malas uzbrucējiem. Lielu daļu karjeras pavadījis Red Star Belgrade komandā, kurā viņš piecas reizes kļuva par valsts čempionu. Spēlējis arī Francijas komandā Bastia. 2004. gadā, UEFA jubilejas apbalvojumu ietvaros, Serbijas Futbola asociācija izvēlējās Džajiču kā visu laiku labāko serbu futbolistu. Dienvidslāvijas futbola izlases sastāvā spēlējis no 1964. līdz 1978. gadam. Kopumā aizvadījis 85 mačus, kuru laikā guvis 23 vārtus. Kļuvis par 1968. gada Eiropas čempionāta rezultatīvāko spēlētāju. Piedalījies arī 1974. gada FIFA Pasaules kausā, 1976. gada Eiropas čempionātā, kā arī 1964. gada vasaras olimpiskajās spēlēs.