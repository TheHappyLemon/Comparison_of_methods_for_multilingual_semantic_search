Vladimirs Bukovskis (krievu: Владимир Константинович Буковский, dzimis 1942. gada 30. decembrī, miris 2019. gada 27. oktobrī) bija krievu rakstnieks un disidents, viens no PSRS disidentu kustības pamatlicējiem. Kopumā viņš pavadīja 12 gadus ieslodzījumā PSRS cietumos un psihiatriskajās slimnīcās. 1976. gadā tika apmainīts pret Čīlē ieslodzīto Komunistiskās partijas ģenerālsekretāru Luisu Korvalanu. Pēc deportācijas no PSRS dzīvoja Kembridžā. Ieguva popularitāti, aprakstot represīvu psihiatriju Padomju Savienībā.