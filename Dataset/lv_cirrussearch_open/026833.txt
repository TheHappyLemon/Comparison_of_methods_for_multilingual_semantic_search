Kordovas province (spāņu: Provincia de Córdoba) ir viena no Argentīnas 23 provincēm valsts ziemeļu daļā. Robežojas ar Santjado del Estero provinci ziemeļos, ar Santafē provinci austrumos, ar Buenosairesas provinci un ar Lapampas provinci dienvidos, ar Sanluisas provinci un ar Larjohas provinci rietumos, un ar Katamarkas provinci ziemeļrietumos. Lielākā pilsēta un administratīvais centrs ir Kordova. Kordovas provinces kopējā platība ir 165 321 km², pēc 2010. gada datiem provincē dzīvo 3 308 876 iedzīvotāji. Tā ir piektā lielākā province Argentīnā pēc platības un otrā pēc iedzīvotāju skaita. Province ir sīkāk sadalīta divdesmit sešos departamentos.