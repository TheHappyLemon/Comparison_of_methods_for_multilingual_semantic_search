Stefāno Pirazzi (itāļu: Stefano Pirazzi; dzimis 1987. gada 11. martā) ir profesionāls Itālijas šosejas riteņbraucējs, kura pēdējā pārstāvētā komanda bija Bardiani–CSF–Faizanè. Dzimis Alatri, Piraci 2010. gadā uzsāka profesionāļa karjeru, pievienojoties Colnago-CSF Inox; arī viņa dvīņubrālis Roberto ir riteņbraucējs, abi brāļi kopā startēja amatieru komandā Palazzago Rad Logistica 2009. gadā. Par Piraci lielākajiem sportiskajiem sasniegumiem uzskatāma uzvara 2014. gada Giro d'Italia sacensību posmā un 2013. gadaGiro d'Italia kalnu klasifikācijā. 2017. gada maijā, vienu dienu pirms 2017. gada Giro d'Italia starta, UCI paziņoja, ka Piraci un viņa Bardiani–CSF komandas biedrs Nikola Rufoni uzrādījuši pozitīvas augšanas hormonus izdalošu peptīdu analīzes iepriekšējā mēnesī ārpus sacensībām ņemtos analīžu paraugos. Vēlāk tajā mēneši UCI apstiprināja, ka abu braucēju B proves arī bijušas pozitīvas un Bardiani-CSF apstiprināja, ka lauzīs abu braucēju līgumus.