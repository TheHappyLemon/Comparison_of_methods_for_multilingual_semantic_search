Deivids Stērns (angļu: David Joel Stern; dzimis 1942. gada 22. septembrī Ņujorkā, ASV, miris 2020. gada 1. janvārī Ņujorkā, ASV) bija amerikāņu jurists un uzņēmējs, Nacionālās basketbola asociācijas (NBA) komisārs. Savu darbību NBA viņš sāka 1966. gadā kā ārējās padomes loceklis, 1978. gadā kļuva par vispārējās padomes locekli. 1980. gadā D. Stērns kļuva par līgas izpildviceprezidentu. 1984. gadā viņš NBA komisāra amatā nomainīja Leriju O'Braientu. D. Stērna vadības laikā NBA ir piedzīvojusi lielu uzplaukumu. Viņš ir uzskatāms par vienu no ietekmīgākajiem cilvēkiem basketbolā un Ziemeļamerikas sportā. 2014. gadā viņu NBA komisāra amatā nomainīja Ādams Silvers. 2014. gadā tika uzņemts Basketbola slavas zālē, 2016. gadā — FIBA slavas zālē. Miris 2020. gadā 77 gadu vecumā.