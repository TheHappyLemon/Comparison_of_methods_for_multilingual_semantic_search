1980. gada ziemas olimpiskās spēles bija trīspadsmitās ziemas olimpiskās spēles. Tās no 1980. gada 14. februāra līdz 23. februārim notika Leikplesidā, Ņujorkas štatā, ASV. Oficiāli spēles atklāja ASV viceprezidents Volters Mondeils. Šīs bija pirmās ziemas olimpiskās spēles, kurās tika izmantots mākslīgais sniegs. Leikplesidas olimpiskajās spēlēs piedalījās 37 valstis, kuras pārstāvēja 1072 sportisti. Kopumā tika sadalīti 38 medaļu komplekti 6 sporta veidos.