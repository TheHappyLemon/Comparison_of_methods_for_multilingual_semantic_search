Sanktmorica (vācu: Sankt Moritz, itāļu: San Maurizio, retoromāņu: San Murezzan) ir kūrorta pilsēta Engadīnes ielejā Šveicē. Pilsētā 2012. gada decembrī dzīvoja apmēram 5 tūkstoši cilvēku. Dažus kilometrus no pilsētas atrodas Alpu austrumu augstākā virsotne Bernina. Šī ir populāra atpūtas vieta augstākās sabiedrības pārstāvjiem, tāpat šeit ir viens no dārgākajiem slēpošanas kūrortiem pasaulē. Šeit atrodas arī Sanktmoricas bobsleja, skeletona un kamaniņu trase. Sanktmoricā ir notikušas divas ziemas olimpiskās spēles: 1928. un 1948. gadā. Tā kļuva par pirmo pilsētu, kur notikušas divas ziemas olimpiskās spēles.