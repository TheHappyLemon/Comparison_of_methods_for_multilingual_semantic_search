"Zirnekļu uzbrukums" (angļu: Eight Legged Freaks) ir 2002. gada ASV, Vācijas un Austrālijas šausmu komēdija, kuras režisors un viens no scenārija autoriem ir Elorijs Elkajems. Galvenās lomas filmā atveido Skārleta Johansone, Deivids Ārkets, Skots Terra un Dags E. Dags. Filmas pirmizrāde notika 2002. gada 17. jūlijā. Indīgi zirnekļi tiek pakļauti kaitīgai ķīmiskai vielai, kas liek tiem pieaugt milzīgos apmēros.