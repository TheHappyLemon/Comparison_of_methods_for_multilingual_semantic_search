Demjans Biširs Hahera (spāņu: Demián Bichir Nájera; dzimis 1963. gada 1. augustā) ir Meksikas izcelsmes amerikāņu aktieris. Aktiera karjeru uzsāka Meksikā filmējoties telenovelēs un filmās. Pēc pārcelšanās uz ASV, viņš tika nominēts Amerikas Kinoakadēmijas balvai kategorijā "Labākais aktieris galvenajā lomā" par lomu filmā A Better Life. Biširs filmējās arī kanāla FX seriālā The Bridge.