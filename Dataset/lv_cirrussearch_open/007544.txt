Mākslīgā valoda ir valoda, kas ir mākslīgi izveidota pēc dabisko valodu parauga. Tās tiek izmantotas jomās, kur dabisko valodu lietošana ir neefektīva vai nav iespējama. Tās var būt paredzētas starptautiskai saziņai, lingvistiskiem un filozofiskiem eksperimentiem, slepeniem kodiem vai vienkārši kā rotaļa, piemēram, pupiņvaloda. Mākslīgās valodas var būt arī īpaši veidotas tehnisko zīmju un simbolu sistēmas, piemēram, programmēšanas valodas. Populārākās mākslīgās valodas ir esperanto, ido, interlingva un volapiks.