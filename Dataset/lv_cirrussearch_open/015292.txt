Klimatoloģija ir zinātne par klimatu. Speciālisti nodarbojas ar klimatu izpēti, pēta klimatu atšķirības, klimata izmaiņas, izmaiņu cēloņus un šo izmaiņu sekas. Klimatoloģija pamatā balstās uz meteoroloģiju, kur galvenā uzmanība tiek pievērsta atmosfērā notiekošajiem procesiem. Klimatoloģijā apskata arī citus klimatu ietekmējošos faktorus, piemēram, jūras straumes un kalnu grēdas. Nozīmīgākās klimatoloģijas apakšnozares ir šādas: reģionālā klimatoloģija, fizikālā klimatoloģija, dinamiskā (teorētiskā) meteoroloģija, bioklimatoloģija, paleoklimatoloģija.