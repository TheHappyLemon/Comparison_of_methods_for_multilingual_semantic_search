Meteorisms (grieķu: μετεωρισμός — ‘pacelšanās’, ‘piepūšanās’) jeb gāzu uzkrāšanās ir pastiprināta gāzu veidošanās kuņģī un zarnās. Meteorisms var izraisīt pastiprinātu gāzu izvadīšanu caur anālo atveri. Gāzes gremošanas orgānu sistēmā nonāk, norijot tās kopā ar pārtiku, difundējot no asinīm vai barībvielu rūgšanas procesos. Pastiprināta gāzu uzkrāšanās notiek, kad uzturā lieto pākšaugus, rupjmaizi, kartupeļus un dārzeņus.