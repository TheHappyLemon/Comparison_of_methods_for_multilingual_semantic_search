Mečislavs Centneršvērs (poļu: Mieczysław Centnerszwer; krievu: Центнершвер Мечислав Гаврилович; 1874–1944) bija Polijas ebreju izcelsmes Krievijas, Latvijas, Polijas fizikālķīmiķis. Rīgas Politehniskā institūta (1898-1919), Latvijas Universitātes (1919-1928), Varšavas universitātes (1929-1939) profesors, Fizikālās ķīmijas institūta direktors, Krakovas zinātņu akadēmijas loceklis. Pētīja ķīmisko savienojumu kinētiku, metālu koroziju, elektrolīzi. Vairāk kā 100 zinātnisko publikāciju autors.