Hanss Georgs Švarcenbeks (vācu: Hans-Georg Schwarzenbeck, dzimis 1948. gada 3. aprīlī) ir bijušais Vācijas futbolists, spēlēja aizsarga pozīcijā, bijis Rietumvācijas futbola izlases dalībnieks. Visu savu karjeru, no 1966. līdz 1981. gadam, aizvadījis Vācijas Bundeslīgas komandā Bayern Munich, piedaloties 416 mačos. Viņš sešas reizes ieguva Vācijas čempionu titulu, trīs Vācijas kausus, vienu Eiropas Kausu ieguvēju kausu un trīs Eiropas kausus (1974. gadā uzvarot Atletico Madrid, 1975. gadā Leeds United un 1976. gadā Saint-Étienne). 1974. gada finālā pret Atlético Madrid, Švarcenbeks guva izlīdzinājuma vārtus pēdējā minūtē. Divas dienas vēlāk Bayern uzvarēja pārspēlē ar rezultātu 4–0. Rietumvācijas futbola izlases sastāvā Švarcenbeks spēlēja no 1971. līdz 1978. gadam. Palīdzējis izlasei uzvarēt 1974. gada FIFA Pasaules kausā, finālā pārspējot Nīderlandi. Uzvarējis arī 1972. gada Eiropas čempionātā, finālā apspēlējot PSRS izlasi, kā arī izcīnīt otro vietu 1976. gada Eiropas čempionātā.