"Lielās acis" (angļu: Big Eyes) ir 2014. gada biogrāfiska drāma, kuras režisors un viens no producentiem ir Tims Bērtons. Galvenās lomas filmā atveido Eimija Adamsa, Kristofs Valcs, Denijs Hjūstons, Džons Polito, Kristena Ritere, Džeisons Švarcmans un Terenss Stemps. Filmas pirmizrāde notika 2014. gada 15. decembrī Ņujorkā. Filma veidota par gleznotājas Margaretas Kīnas panākumiem 20. gadsimta 50. gados un sarežģītajām attiecībām ar vīru Volteru Kīnu pēc tam, kad Volters 60. gados uzdevās par Margaretas darbu autoru.