Smilšu jūrasgrunduļi (Neogobius) ir viena no jūrasgrunduļu dzimtas (Gobiidae) ģintīm, kas apvieno 4 dzelkņstarzivju sugas. Bentiskas jūras zivis, izplatītas Eiropā un Āzijā. Lielākā daļa sugu sastopamas gan jūrā, gan daļēji sāļos ūdeņos un saldūdeņos. Priekšroku dod seklām piekrastēm, uzturas virs smilšainas vai akmeņainas grunts, vietās ar bagātu veģetāciju.