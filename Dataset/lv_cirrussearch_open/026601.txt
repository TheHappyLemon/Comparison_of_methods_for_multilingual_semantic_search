Benha (arābu: بنها; Banhā) ir pilsēta Ēģiptē, Kaljūbījas muhāfazas centrs. Izvietojusies valsts ziemeļdaļā Nīlas deltā tās attekas Dumjātas labajā krastā 50 km uz ziemeļiem no valsts galvaspilsētas Kairas. Pilsēta izvietota labi apūdeņotā teritorijā — 30 km augšpus pilsētas atrodas dambis. Kokvilnas audzēšanas un pārstrādes centrs, elektroniskās rūpniecības centrs. Pilsētas ziemeļu daļā atrodas senā Atribas pilsēta — 10. Lejasēģiptes nomas galvaspilsēta.