Čita (krievu: Чита́) ir pilsēta Krievijā, Aizbaikāla novada administratīvais centrs. Tā aizņem 534 km2 lielu teritoriju un tajā dzīvo 307 000 iedzīvotāji. Čita atrodas uz austrumiem no Baikāla ezera 632 - 1039 m augstumā virs jūras līmeņa. Bijusī Tālo Austrumu Republikas galvaspilsēta (1920-1922). Čitas klimats ir krasi kontinentāls, ziemā sniega maz, vasara silta, vasaras beigās tā ir mitrāka. Ziemā bieži ir temperatūras inversija, smogs; janvāra gaisa temperatūra ir -28 °C, absolūtais minimums -49,9 °C. Jūlija temperatūra ir +19 °C, absolūtais maksimums +40,6 °C. Gada vidējā gaisa temperatūra ir -2,0 °C. Gada nokrišņu daudzums vidēji 326 mm, no tiem 80% izkrīt siltajā gadalaikā. Sniega segas biezums ir tikai 10 cm. Tā izveidojas oktobra beigās un nenokūst līdz aprīļa vidum. Galvenie vēji ir rietumu un ziemeļrietumu virziena. To vidējais ātrums ir 2,4 m/s. Gaisa mitrums ir 65%.