Brendens Rasels Āronsons (angļu: Brenden Russell Aaronson, dzimis 2000. gada 22. oktobrī) ir ASV futbolists, spēlē pussarga pozīcijā, ASV futbola izlases dalībnieks. Kopš 2023. gada Āronsons pārstāv Vācijas Bundeslīgas komandu 1. FC Union Berlin, kas viņu īrē no Leeds United. Savu karjeru iesācis MLS komandā Filadelfijas "Union". 2021. gadā pievienojies Austrijas Bundeslīgas komandai Red Bull Salzburg, bet 2022. gadā Anglijas Premjerlīgas vienībai Leeds United. ASV futbola izlases sastāvā debitējis 2020. gadā.