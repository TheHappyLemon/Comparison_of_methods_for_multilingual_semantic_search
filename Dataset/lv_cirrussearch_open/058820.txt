Tomass Helmers (vācu: Thomas Helmer, dzimis 1965. gada 21. aprīlī) ir bijušais Vācijas futbolists, spēlēja aizsarga pozīcijā, bijis Vācijas futbola izlases dalībnieks. Lielāko daļu karjeras Helmers ir pavadījis Borussia Dortmund un Bayern Munich komandās, piedaloties gandrīz 400 Bundeslīgas mačos 15 sezonās. Ar Vācijas futbola izlasi uzvarējis 1996. gada Eiropas čempionātā. Piedalījies arī 1992. gada Eiropas čempionātā, kā arī 1994. un 1998. gada FIFA Pasaules kausā.