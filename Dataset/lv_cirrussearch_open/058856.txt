Matiass Hesuss Almejda (spāņu: Matías Jesús Almeyda, dzimis 1973. gada 21. decembrī) ir Argentīnas futbola treneris un bijušais futbolists, spēlēja pussarga pozīcijā, bijis Argentīnas futbola izlases dalībnieks. Kopš 2022. gada Almejda ir Grieķijas Superlīgas kluba AEK Athens galvenais treneris. Pārstāvējis komandas Argentīnā, Spānijā, Itālijā un Norvēģijā. Ar Lazio komandu Almejda izcīnīja Serie A titulus 2000. gadā, kā arī UEFA Kausu ieguvēju kausu un UEFA Superkausu 1999. gadā. Ar Argentīnas futbola izlasi piedalījies 1998. un 2002. gada FIFA Pasaules kausā, kā arī 1996. gada vasaras olimpiskajās spēlēs. Pēc spēlētāja karjeras beigām kļuvis par treneri. Trenējis komandas Argentīnā, Meksikā un ASV.