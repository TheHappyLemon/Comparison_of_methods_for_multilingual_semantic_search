Magelāna šaurums (spāņu: Estrecho de Magallanes) ir kuģojams jūras šaurums, kas Dienvidamerikas dienvidos no kontinenta atdala Ugunszemi. Tas ir nozīmīgs jūras ceļš, kas savieno Atlantijas okeānu ar Kluso okeānu. Šaurums nosaukts portugāļu jūrasbraucēja Fernāna Magelāna vārda, kas Spānijas karaļa uzdevumā uzsāka kuģojumu apkārt zemeslodei. Šī ceļojuma laikā 1520. gada novembrī viņa vadītā flote izbrauca cauri Magelāna šaurumam. Magelāns šaurumu nosauca par Visu Svēto šaurumu (Estrecho de Todos los Santos). Kopš 1843. gada 23. maija Magelāna šaurums atrodas Čīles pārvaldībā.