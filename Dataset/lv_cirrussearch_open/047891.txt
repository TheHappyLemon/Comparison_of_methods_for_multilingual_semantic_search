Pībodija kungs un Šērmens (angļu: Mr. Peabody & Sherman) ir 2014. gada Amerikas Savienoto Valstu animācijas filma, kas balstīta uz tēliem no 1959. gada animācijas seriāla The Adventures of Rocky and Bullwinkle and Friends. Filma ir par suni izgudrotāju Pībodija kungu, kas kopā ar savu pieņemto dēlu Šērmenu un viņa draudzeni ceļo pagātnē, kur viņi satiek slavenas vēsturiskas personības. Filmas režisors ir Robs Minkofs, galvenos tēlus ierunājuši Tejs Barels, Makss Čārlzs, Ariela Vintera, Stīvens Kolberts, Leslija Manna un Elisone Dženija. Filmas pirmizrāde notika Apvienotajā Karalistē 2014. gada 7. februārī.