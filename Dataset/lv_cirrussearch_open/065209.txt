"Klerki 2" (angļu: Clerks II) ir 2006. gada ASV kinokomēdija, kuras režisors, scenārija autors un viens no aktieriem ir Kevins Smits. Pārējās lomas atveido Džefs Andersons (Rendels), Braiens O'Hallorans (Dante), Rosario Dosone (Bekija), Trevors Fērmans (Eliass), Dženifere Švalbaha (Emma) un Džeisons Mjūzs (Džejs). Filma ir par klerkiem Rendelu Greivsu un Dante Hiksu, kuri tagad strādā ātrās ēdināšanas restorānā Mooby's. Šis ir turpinājums 1994. gada filmai "Klerki". "Klerki 2" ir sestā filma View Askewniverse visumā. Filmas pirmizrāde notika 2006. gada 26. maijā Kannu kinofestivālā. Tā saņēma pozitīvas kritiķu atsauksmes un nopelnīja gandrīz 27 miljonus dolāru pie 5 miljonu dolāru liela filmas budžeta. Filmas turpinājums izdots 2022. gadā.