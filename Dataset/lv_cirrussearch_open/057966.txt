Izabella Verta (vācu: Isabell Werth; dzimusi 1969. gada 21. jūlijā) ir vācu jātniece. Sešas reizes piedalījusies olimpiskajās spēlēs (1992, 1996, 2000, 2008, 2016, 2020), kurās izcīnījusi 11 medaļas, tai skaitā septiņas zelta medaļas, medaļas izcīnītas gan komandu, gan individuālajās iejādes sacensībās katrās olimpiskajās spēlēs, kurās viņa ir startējusi. Verta ir visvairāk medaļu olimpiskajās spēlēs izcīnījusī jātniece. Verta ir arī deviņkārtējā pasaules čempione, 20 reizes kļuvusi par Eiropas čempioni. 2009. gadā uz sešiem mēnešiem tika diskvalificēta no sacensībām par dopinga došanu zirgam. No 1986. līdz 2001. gadam sacensībās startējusi ar Gigolo zirgu, kas tiek uzskatīts par visu laiku izcilāko iejādes zirgu.