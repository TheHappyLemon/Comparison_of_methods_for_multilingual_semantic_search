Alfonso XII Burbons spāņu: Alfonso XII de Borbón; dzimis 1857. gada 28. novembrī, miris 1885. gada 25. novembrī bija Spānijas karalis. Dzimis Madridē. 1868. gada revolūcijas rezultātā 11 gadu vecumā kopā ar māti, karalieni Izabellu II, tika izsūtīts trimdā. Mācījās Terēzes militārajā akadēmijā un Sandhērstā. 1870. gadā māte atteicās no troņa par labu dēlam un Alfonso kļuva par pretendentu uz Burbonu dinastijas troni. Pieņēma Alfonso XII vārdu, kaut arī karalis Alfonso XI Spānija nekad nav bijis. Spānijā ieradās 1874. gadā pēc Arsenio Martinesa Kamposa apvērsuma. Darbojās, lai izbeigtu dinastiju karus un nodibinātu mieru. Alfonso XII nomira Madrides rezidencē El Pardo no tuberkulozes 1885. gada 24. novembrī nepilnu 28 gadu vecumā. Par viņa troņmantnieku kļuva viņa dēls, Alfonso XIII, kurš piedzima jau pēc tēva nāves.