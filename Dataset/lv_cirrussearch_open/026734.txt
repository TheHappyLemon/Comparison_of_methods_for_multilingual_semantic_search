"Brīnums 34. ielā" (angļu: Miracle on 34th Street, arī The Big Heart) ir 1947. gada amerikāņu Ziemassvētku filma, kuras režisors ir Džoržs Sītons. Filmas sižets veidots pēc Valentaina Deivisa stāsta. Stāsts ir par Macy's Ņujorkas lielveikala Ziemassvētku vecīti, kas apgalvo, ka ir īstais Ziemassvētku vecītis. Filmas darbība notiek laikā no Pateicības dienas līdz Ziemassvētku vakaram. Tajā galvenās lomas attēlo Morīna O'Hāra, Džons Peins, Natālija Vuda, Edmunds Gvens. "Brīnums 34. ielā" tika nominēta Amerikas Kinoakadēmijas balvai četrās nominācijās. Gvenns saņēma balvu kā labākais aktieris otrā plāna lomā, tāpat balva tika iegūta par labāko literatūras oriģinālavotu, adaptēto scenāriju. Labākās filmas nominācijā tika zaudēts filmai "Džentlmeņu vienošanās". Amerikas Kinoinstitūts filmu ierindoja 9. vietā 100 iedvesmojošāko amerikāņu filmu sarakstā, kā arī nosauca to par 5. labāko filmu fantāzijas žanrā. 2005. gadā filma tika iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". Filmai ir vairākas reizes iznākušas remake filmas.