Oslo lidosta (norvēģu: Oslo lufthavn) ir Norvēģijas starptautiska lidosta Gardermūenē, Vikenes filkē, 35 kilometrus uz ziemeļiem no valsts galvaspilsētas Oslo. Tā tika atklāta 1998. gada 8. oktobrī. Lidsabiedrību Flyr, Norse Atlantic Airways, Norwegian Air Shuttle, Scandinavian Airlines un Widerøe bāzes lidosta. No Oslo lidostas pieejami 30 tiešie lidojumi Norvēģijā un apmēram 130 lidojumi visā pasaulē. 2020. gadā kopumā tika apkalpoti vairāk nekā 9 miljoni pasažieru (2019. gadā — 28,6 miljoni), pēc pasažieru skaita — otra lielākā lidosta Skandināvijā. Lidostu ar Oslo pilsētu savieno ātrgaitas dzelzceļš (pieejams Flytoget ekspresvilciens). Apmēram 70% pasažieru nokļūšanai lidostā un no pilsētas uz lidostu izmanto sabiedrisko transportu, kas ir viens no augstākajiem rādītājiem pasaulē.