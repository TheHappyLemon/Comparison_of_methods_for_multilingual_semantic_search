Ketija Birzule (dzimusi 1998. gada 30. oktobrī) ir latviešu burātāja. Arī viņas tēvs Māris Birzulis un pusbrālis nodarbojas ar burāšanu. Pati ar burāšanu sākusi nodarboties 9 gadu vecumā, 13 gadu vecumā sākusi piedalīties sacensībās. 2013. gadā uzvarējusi Latvijas Jaunatnes olimpiādē. Piedalījusies 2014. gada vasaras jaunatnes olimpiskajās spēlēs, kur ieguvusi 12. vietu. 2015. gadā kļuvusi par Baltijas kausa čempioni RS:X klasē. 2016. gada jūnijā tika paziņots, ka K. Birzule startēs 2016. gada vasaras olimpiskajās spēlēs. 17 gadu vecumā startējot olimpiskajās spēlēs, viņa ieguva 24. vietu RS:X klasē.