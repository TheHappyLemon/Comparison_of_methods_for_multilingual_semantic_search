Cjindao (vienkāršotā ķīniešu: 青岛, tradicionālā ķīniešu: 青島, piņjiņs: Qīngdǎo, V.-Dž.: Ch'ing1-tao3, izrunā: [tɕʰíŋtàʊ]) ir ostas pilsēta Ķīnā, Šaņdunas provincē. Sākumā bija neliels zvejnieku ciemats, izaugsmi piedzīvoja Cjinu dinastijas laikā, kad pilsētā izveidoja muitas staciju. Kad Ķīnas valdība saprata Cjindao stratēģisko nozīmi, te tika izbūvēti nocietinājumi un maza flotes stacija. Pilsētu 1891. gadā ieņēma vācieši, 1914. gadā — japāņi, 1922. gadā Cjindao atkal nokļuva Ķīnas sastāvā. Mūsdienās te atrodas vairākas augstākās izglītības mācību iestādes. Populārs tūristu galamērķis skaisto pludmaļu un pilsētas būvniecības unikālā stila dēļ. 2008. gada vasaras olimpiskajās spēlēs Cjindao notika burāšanas sacensības.