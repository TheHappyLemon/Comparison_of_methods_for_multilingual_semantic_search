1970.—1971. gada Eiropas kausa sezona bija Eiropas spēcīgākā futbola klubu turnīra 16. sezona. Sezona ilga no 1970. gada 18. augusta līdz 1971. gada 2. jūnijam. Finālspēle norisinājās Vemblija stadionā Londonā. Par Eiropas kausa uzvarētājiem pirmo reizi kļuva Nīderlandes klubs Ajax, kas finālspēlē uzvarēja Grieķijas klubu Panathinaikos ar rezultātu 2–0. Šī bija pirmā reize, kad finālā iekļuva klubs no Grieķijas. Pirmo reizi uzvarētāja noteikšanai divu spēļu summā tika izmantota pēcspēles sitienu sērija, aizstājot monētas mešanu. Pirmo reizi Eiropas kausa vēsturē Spānijas klubs Real Madrid nespēja kvalificēties turnīram.