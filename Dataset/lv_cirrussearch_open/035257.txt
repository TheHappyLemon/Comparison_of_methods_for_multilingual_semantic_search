Šajā uzskaitījumā apkopotas UNESCO (Apvienoto Nāciju Izglītības, zinātnes un kultūras organizācija) dalībvalstis. 2016. gadā UNESCO bija 195 pilntiesīgas dalībvalstis un 10 asociētās locekles. Atsevišķām atkarīgajām teritorijām ir sava atsevišķa NOK no pamatvalsts NOK. Asociētās locekles lielākoties ir teritorijas, kuras nav neatkarīgas. Trīs UNESCO dalībvalstis nav ANO dalībvalstis: Kuka Salas, Niue un Palestīnas Valsts (Palestīna ir 3. novērotājvalsts ANO Ģenerālajā Asamblejā kopš 2012. gada 29. novembra), un viena no ANO dalībvalstīm — Lihtenšteina — nav UNESCO dalībvalsts. Kosova savu dalību UNESCO apstiprināja 2015. gadā, bet tās priekšlikums neguva 2/3 nepieciešamo pārējo dalībvalstu atbalstu. 1946. gada 4. novembrī UNESCO dibināja ASV, Austrālija, Brazīlija, Čehija, Dānija, Dienvidāfrikas Republika, Dominikāna, Ēģipte, Francija, Grieķija, Indija, Kanāda, Ķīna, Libāna, Lielbritānija, Meksika, Nīderlande, Norvēģija, Saūda Arābija, Slovākija un Turcija. Jaunākās dalībvalstis, kas UNESCO pievienojās 2011. gadā bija Dienvidsudāna, Kirasao, Palestīnas autonomija un Sintmārtena.