Ādams Čārlzs Kleitons (angļu: Adam Charles Clayton; dzimis 1960. gada 13. martā) ir īru rokgrupas U2 basģitārists. Būdams britu pilsonis, viņš dzīvo Dublinā jau kopš 1965. gada. Kleitona pazīstamākās basa partijas ir U2 dziesmās With or Without You un New Year's Day. Savas karjeras laikā viņš ir darbojies arī dažādos blakusprojektos, piemēram, kopā ar grupas biedru Leriju Mullenu ierakstot galveno tēmu 1996. gada filmai "Neiespējamā misija". Ādams Kleitons kopā ar grupu U2 ir ieguvis 22 Grammy mūzikas balvas.