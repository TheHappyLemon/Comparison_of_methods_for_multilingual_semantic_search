"Klerki" (angļu: Clerks) ir 1994. gada Amerikas Savienoto Valstu neatkarīgā melnbaltā filma, kuras režisors, scenārists, viens no producentiem un aktieriem ir Kevins Smits. Citas lomas atveido Braiens O'Hallorans, Džefs Andersons, Merlina Giliotti, Džeisons Mjūzs un Lisa Spūnauera. Filmas pirmizrāde notika 1994. gada 10. oktobrī. Filmas stāsts ir par veikala darbinieku Dante Hiksu, kurš tika spiests atnākt uz darbu savā brīvdienā. "Klerki" kļuva par pirmo filmu Kevina Smita izveidotajā View Askewniverse visumā. Šajā filma pirmoreiz parādīti tādi tēli kā Džejs un Klusais Bobs, kuri vēlāk parādījās filmās "Lielveikala dīkdieņi" (1995), "Valdzinot Emiju" (1997), "Dogma" (1999), "Džejs un Klusais Bobs" (2001), "Klerki 2" (2006), Jay and Silent Bob Reboot (2019) un "Klerki 3" (2022). Filma pie 27 tūkstošu dolāru budžeta nopelnīja 3 miljonus dolāru, uzsākot Smita karjeru. Filmēšana notika veikalā, kurā strādāja Smits. 2019. gadā filma tika iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma".