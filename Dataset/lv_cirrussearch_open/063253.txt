Volfgangs Petersens (vācu: Wolfgang Petersen; dzimis 1941. gada 14. martā, miris 2022. gada 12. augustā) bija vācu kinorežisors, producents un scenārists. Nominēts divām Amerikas Kinoakadēmijas balvām par Otrā pasaules kara zemūdeņu cīņu filmu "Zemūdene" (Das Boot, 1981), par šo filmu nominēts arī BAFTA kino balvai un Amerikas režisoru ģildes balvai. Starp citām viņa filmām ir "Bezgalīgais stāsts" (The NeverEnding Story, 1984), "Mans ienaidnieks" (1985), "Uguns līnijā" (In the Line of Fire, 1993), "Epidēmija" (1995), "Prezidenta lidmašīna" (Air Force One, 1997), "Absolūtā vētra" (2000), "Troja" (2004) un "Poseidons" (Poseidon, 2006).