2013. gada FIFA Konfederāciju kauss bija devītais Konfederāciju kausa turnīrs. Tas notika Brazīlijā, laikā no 15. līdz 30. jūnijam. Turnīru organizēja FIFA, un tas norisinājās gadu pirms 2014. gada Pasaules kausa izcīņas finālturnīra, kas arī notika Brazīlijā. Turnīrā piedalījās astoņas komandas — visu 6 konfederāciju čempioni (tā kā Spānija kvalificējās kā Pasaules čempione, tad Eiropu pārstāvēja tās pēdējā čempionāta finālisti), 2010. gada Pasaules čempioni un rīkotājvalsts pārstāvji.