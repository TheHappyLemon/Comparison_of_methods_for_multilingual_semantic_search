Stenfordas zaķis (angļu: Stanford bunny) ir datorgrafikas 3D testa modelis, kuru 1994. gadā Stenforda Universitātē izstrādāja Gregs Turks un Marks Levojs. Modelis ir pieejams lejupielādei dažādos faila formātos. Zaķis sastāv no datiem, kas sastāv no 69 451 trijstūra, kuri iegūti, ar 3D skenera palīdzību skenējot keramikas zaķi. Datus var izmantot, lai testētu dažādus grafikas algoritmus, piemēram, daudzstūru vienkāršošanu, kompresijas un virsmas līdzināšanu. Mūsdienās tas ir uzskatāms par vienkāršu modeli pēc sarežģītības un trijstūru skaita tajā. Modeļa datu kopā ir saskatāmas dažas problēmas, kuras var rasties jebkuros 3D skenētos moduļos. Problēmas ir tajā, ka tas ir savienots ar kolektoru (dažas dēļ skenēšanas ierobežojumiem, dažas dēļ tā, ka objekts ir dobjš). Lai arī ir problēmas, tas nodrošina reālistisku ievadi jebkuram algoritmam, kas tiek vērtēts ar šo zaķi. Modelis oriģināli ir atrodams .ply faila formātā ar četrām dažādām izšķirtspējām, maksimums 69 451 trijstūri.