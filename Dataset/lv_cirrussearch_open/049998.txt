Harijs Vilsons (angļu: Harry Wilson, dzimis 1997. gada 22. martā) ir Velsas futbolists, spēlē malējā uzbrucēja pozīcijā, Velsas futbola izlases dalībnieks. Kopš 2021. gada Vilsons pārstāv Anglijas čempionāta komandu Fulham. Velsas futbola izlases sastāvā debitēja 16 gadu vecumā 2013. gada 15. oktobrī pret Beļģiju, tādējādi kļūstot par visu laiku jaunāko Velsas futbolistu, kas spēlējis izlasē.