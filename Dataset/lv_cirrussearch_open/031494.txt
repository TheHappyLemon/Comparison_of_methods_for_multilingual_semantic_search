Eskimosu—aleutu valodas ir valodu saime, kas izplatīta Ziemeļamerikas ziemeļos un Čukču pussalā. Eskimosu–aleutu valodas dalās divās valodu grupās — eskimosu valodās un aleutu valodās. Aleutu valodu grupā ir tikai viena valoda — aleutu valoda, savukārt eskimosu valodu grupa dalās vēl divās dzīvo valodu grupās — jupiku valodās un inuītu valodās. Eskimoaleutu valodu saimes ISO 639-5 kods ir esx. Lielākās valodas pēc runātāju skaita ir grenlandiešu valoda (prot 54 tūkstoši) un inuītu valoda (40 tūkstoši).