Kārls Jūhans Bergmans (zviedru: Carl Johan Bergman; dzimis 1978. gada 14. martā) ir zviedru biatlonists. Biatlonista karjeru sācis 1992. gadā, kopš 2001. gada ir nacionālās izlases dalībnieks. Piedalījies trijās Olimpiskajās spēlēs (2002, 2006, 2010). Olimpiskajās spēlēs vislabāk veicies stafetēs: 2006. gadā Turīnā un 2010. gadā Vankūverā K. J. Bermana augstākais sasniegums bija stafetēs iegūtā 4. vieta. Kopš 2001. gada piedalās Pasaules čempionātos. 2012. gadā Rūpoldingā izcīnīja savas pirmās medaļas Pasaules čempionātos individuālajās distancēs — kļuva par bronzas medaļas laureātu sprintā un izcīnīja sudrabu sekojošajā iedzīšanā.