Luišs Filipe Madeira Kaeiru Figu (portugāļu: Luís Filipe Madeira Caeiro Figo; dzimis 1972. gada 4. novembrī Almadā) ir bijušais portugāļu futbolists, kurš spēlēja kā pussargs par Lisabonas "Sporting", FC Barcelona, Madrides "Real" un Milānas "Internazionale" savas karjeras laikā, kura bija vairāk 20 gadus ilga. Viņš aizgāja no fubola 2009. gada 31. maijā. Viņš kopā ar Portugāles izlasi, būdams tās kapteinis, piedalījās 127 spēlēs. Figu bija 2000. gada Eiropas Gada futbolists, 2001. gada FIFA Pasaules Gada futbolists un tika iekļauts FIFA 100 sarakstā. Figu ir viens nedaudzajiem futbolistiem, kurš ir spēlējis par abiem spāņu konkurējošajiem klubiem, FC Barcelona un Madrides "Real". Viņam bija veiksmīga karjera, kuras laikā viņš ieguva vairākas trofejas, piemēram, vienu Portugāles kausu, četrus La Liga titulus, divus Spānijas kausus, trīs Spānijas Superkausus, vienu UEFA Čempionu līgas titulu, vienu UEFA Kausu ieguvēju kausu, divus UEFA Superkausus, vienu UEFA-CONMEBOL Starptautisko kausu, četrus A Sērijas titulus, vienu TIM Itālijas kausu un trīs Itālijas Superkausus.