Digamma (Ϝ, ϝ;grieķu: βαυ) - arhaiskā grieķu alfabēta 6. burts. Tāpat kā ipsilons (Υ, υ), cēlies no feniķiešu burta — vav. Apzīmēja skaņu [w], kas VIII gs. p. m. ē. pazuda no grieķu valodas izrunas un rakstības; tādēļ burts nav iekļauts klasiskajā 24 burtu sengrieķu alfabētā. Agrākajā grieķu alfabēta skaitļu pieraksta sistēmā, tam ir nozīme 6, bet vēlāk to aizvietoja ar ligatūru stigma (Ϛ, ϛ). No burta "digamma" cēlies latīņu alfabēta burts F.