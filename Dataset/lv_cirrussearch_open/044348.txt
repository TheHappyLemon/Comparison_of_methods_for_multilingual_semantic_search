Voldemārs Elmūts (dzimis 1910. gada 2. novembrī, miris 1966. gada 11. jūlijā) bija latviešu basketbolists, Latvijas basketbola izlases dalībnieks. Beidzis Liepājas ģimnāziju. Studējis tieslietas Latvijas Universitātē (1931—1943). Izlases sastāvā piedalījies 1936. gada vasaras olimpiskajās spēlēs Berlīnē (dalīta 15. vieta). No 1941. gada, pēc vācu okupācijas, sporta kluba "Universitātes Sports" priekšsēdētājs. Pēc Otrā pasaules kara dzīvoja ASV.