Pīters Šefers (Peter Shaffer, dzimis 1926. gada 15. maijā Liverpūlē, miris 2016. gada 6. jūnijā) bija britu dramaturgs un scenārists. Apmeklējis Sv. Paula skolu Londonā, viņš ieguva stipendiju Trīsvienības koledžā Kembridžā. Strādājis dažādus darbus. Ievērību guva jau ar pirmo lugu 1954. gadā, kuru pārraidīja BBC radio. Kad 1963. gadā tika nodibināts Karaliskais Nacionālais teātris Londonā, Šefera lugas tika uzvestas tur. Vairākas viņa lugas ir kļuvušas par kinoscenārijiem. 1984. gadā Šefers saņēma Amerikas Kinoakadēmijas balvu kā labākā adaptētā scenārija autors.