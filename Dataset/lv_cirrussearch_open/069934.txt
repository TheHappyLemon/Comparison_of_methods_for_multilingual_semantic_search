Sanhosē del Monte (filipīniešu: Lungsod ng San Jose del Monte, angļu: City of San Jose del Monte) ir pilsēta Filipīnās, Manilas aglomerācijā. Atrodas Lusonas salas vidusdaļā Santamarijas upes ielejā, administratīvi ietilpst Centrālās Lusonas reģiona Bulakanas provincē un ir tās lielākā apdzīvotā vieta. Lielākā daļa iedzīvotāju ir tagali. Nosaukta par godu svētajam Jāzepam — ‘Svētais Jāzeps kalnos’.