Grācas "99ers" (vācu: Graz 99ers) ir hokeja komanda, kas atrodas Grācā, Austrijā, un spēlē Austrijas hokeja līgā. Komanda dibināta 1999. gadā. "99ers" visu laiku augstākais sasniegums ir 2003.—04. un 2018.—19. gada sezonās sasniegtais līgas pusfināls. No 2011. līdz pat 2020. gadam komandas rindās spēlēja latviešu uzbrucējs Zintis Nauris Zuševics. 2014.—15. gada sezonas ievadā uz pārbaudes laiku klubam pievienojies bija arī Roberts Jekimovs, tā rindās aizvadot astoņas spēles.