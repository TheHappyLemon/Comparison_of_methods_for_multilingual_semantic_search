Koordinātas: 40°20′55″N 74°39′34″W﻿ / ﻿40.34873°N 74.65931°W﻿ / 40.34873; -74.65931 Prinstonas Universitāte (angļu: Princeton University) ir uz pētniecību orientēta privāta Efeju līgas universitāte, kas atrodas Prinstonā, Ņūdžersijas štatā. Universitāte dibināta 1746. gadā kā Ņūdžersijas koledža (College of New Jersey) Elizabetē, Ņūdžersijā, 1747. gadā tā pārvācās uz Ņuarku, savukārt kopš 1876. gada tā atrodas Prinstonā un 1896. gadā tā tika pārsaukta par Prinstonas Universitāti. Prinstona ir viena no četrām vecākajām universitātēm ASV un viena no deviņām universitātēm, kas dibinātas pirms ASV Neatkarības kara. Pēc 2016. gada datiem Pasaules universitāšu akadēmiskajā reitingā ieņem 6. vietu. Pēc 2018. gada oktobra datiem 65 Nobela prēmijas laureāti, 15 Fīldsa prēmijas ieguvēji un 13 Tjūringa balva laureāti ir bijuši universitātes studenti, pasniedzēji vai darbinieki. Universitāti ir pabeiguši divi ASV prezidenti, 12 ASV Augstākās tiesas tiesneši, daudzi miljardieri, valstu prezidenti, kongresmeņi un augsti ASV valsts ierēdņi.