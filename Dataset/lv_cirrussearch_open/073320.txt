Microsoft Windows 7 ir operētājsistēma, kas Latvijā kļuva pieejama 2009. gada 22. oktobrī. Pirms tam nepilnu gadu šī operētājsistēma bija pieejama BETA stadijā testētājiem visā pasaulē. Lielākā daļa IT portālu, kā Engadget, uzskata, ka Windows 7 ir liels uzlabojums, salīdzinājumā ar neveiksmīgo Windows Vista, kā arī pareģo, ka tā būs tikpat veiksmīga kā Windows XP. Windows 7 galvenais atbalsts no Microsoft puses beidzās 2015. gada 13. janvārī, un pagarinātais atbalsts beidzās 2020. gada 14. janvārī.