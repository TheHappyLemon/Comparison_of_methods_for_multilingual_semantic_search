Inglvuda (angļu: Inglewood) ir pilsēta ASV, Kalifornijas štatā un tā ietilpst Losandželosas apgabalā. 2020. gadā pilsētā dzīvoja 107 762 iedzīvotāji. Pilsēta tika dibināta 1908. gadā. Pilsēta atrodas blakus Losandželosas starptautiskajai lidostai. Inglvudā atrodas SoFi Stadium stadions, kurā savas mājas spēles aizvada NFL komandas Losandželosas "Chargers" un Losandželosas "Rams". SoFi Stadium stadionā notiks 2028. gada vasaras olimpisko spēļu atklāšanas un noslēguma ceremonija, kā arī 2026. gada FIFA Pasaules kausa futbolā mači. 2019. gadā NBA komanda Losandželosas "Clippers" paziņoja, ka būvēs jaunu arēnu Inglvudā.