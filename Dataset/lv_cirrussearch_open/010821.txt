Kapitālsabiedrība (somu: osakeyhtiö) Somijā ir ekvivalenta akciju sabiedrībai vai sabiedrībai ar ierobežotu atbildību citās valstīs. Saīsināti to raksta Oy (oː yː) un norāda vai nu pirms vai pēc uzņēmuma nosaukuma. Dažkārt, ja uzņēmumā tiek lietota arī zviedru valoda, nosaukumam vēl pievieno Somijas zviedru valodas ekvivalentu "Ab" (aktiebolag; Zviedrijā šis saīsinājums tiek rakstīts "AB"). Ja galvenā valoda ir somu, tad raksta, piemēram, Oy Suomi Ab vai Suomi Oy Ab, bet ja galvenā ir zviedru valoda, tad Ab Finland Oy vai Finland Ab Oy. Osakeyhtiö pamatkapitālam jābūt vismaz 2500 EUR. Savukārt julkinen osakeyhtiö nozīmē "publiska kapitālsabiedrība", ar saīsinājumu Oyj (IPA: [o ː y ː ji ː]). Julkinen osakeyhtiö var savas akcijas piedāvāt biržā NASDAQ OMX Helsinki. Somijas zviedru valodas ekvivalents ir "Abp" (publikt aktiebolag; Zviedrijā tas ir "AB (publ)"). Julkinen osakeyhtiö pamatkapitālam jābūt vismaz 80 000 EUR; tam jābūt rīkotājdirektoram un vismaz trīs padomes locekļiem.