Lorenco Bufons (itāļu: Lorenzo Buffon, dzimis 1929. gada 19. decembrī) ir bijušais itāļu futbolists, spēlēja vārtsarga pozīcijā, bijis Itālijas futbola izlases pārstāvis. Savas karjeras laikā aizvadījis 277 mačus AC Milan komandas rindās. Spēlējis arī otrajā Milānas komandā Internazionale, kā arī vairākos citos Itālijas klubos. Kopumā piecas reizes uzvarējis Itālijas A sērijā. Itālijas futbola izlasi pārstāvējis no 1958. līdz 1962. gadam, kopumā piedaloties 15 mačos. Piedalījies 1962. gada FIFA Pasaules kausā. Lorenco Bufons tiek uzskatīts par vienu no visu laiku labākajiem itāļu vārtsargiem. Viņa radinieks ir cits itāļu futbola vārtsargs Džanluidži Bufons.