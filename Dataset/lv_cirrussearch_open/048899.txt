Eragons (angļu: Eragon) ir 2006. gada asa sižeta fantāzija, kas balstīta uz Kristofera Paolīni tāda paša nosaukuma romānu. Filmas režisors ir Stefens Fangmeiers. Galvenās lomas filmā atveido Eds Spelīrss, Džeremijs Aironss, Sjenna Gilorija, Roberts Kārlails, Džimons Honsu un Garets Henlunds. Filmas pirmizrāde notika 2006. gada 15. decembrī. Eragons ir Alagēzijas fermā dzīvojošs zēns, kurš kādu dienu atrod pūķa olu. Drīz vien Eragons saprot, ka tieši viņš ir tas, kuram jāaizstāv savas mājas pret ļauno karali.