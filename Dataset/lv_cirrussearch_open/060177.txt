Snovborda kross sievietēm bija viena no 11 disciplīnām snovbordā 2022. gada ziemas olimpiskajās spēlēs. Sacensības notika Gentinas sniega parkā, Džandzjakou 2022. gada 9. februārī. Sacensībās kopā bija pārstāvētas 32 sportistes no 13 valstīm. Olimpisko zelta medaļu šajā disciplīnā izcīnīja ASV sportiste Lindsija Džekobelisa, sudraba medaļu ieguva Francijas sportiste Hloja Trespoša, bet bronzas medaļu ieguva Kanādas sportiste Meriete O'Daina. Džekobelisai šī bija pirmā olimpiskā zelta medaļa, bet O'Daina ieguva savu pirmo olimpisko medaļu.