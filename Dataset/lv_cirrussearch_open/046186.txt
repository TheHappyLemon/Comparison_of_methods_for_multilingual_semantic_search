"Naktis bugi stilā" (angļu: Boogie Nights) ir 1997. gada ASV drāma, kuras režisors, scenārija autors un viens no producentiem ir Pols Tomass Andersons. Galvenās lomas filmā atveido Marks Volbergs, Džūliana Mora, Bērts Renoldss, Dons Čīdls, Džons Reilijs, Viljams H. Meisijs un Hetere Greiema. Filmas pirmizrāde notika 1997. gada 11. septembrī Toronto kinofestivālā. Filmā tiek parādīts stāsts par kāda jaunieša piedzīvojumiem Kalifornijas pornogrāfijas industrijā 70. gadu beigās un 80. gadu sākumā.