Birgers Brūsa (senskandināvu Birgir Brósa jeb "smaidošais") bija Zviedrijas jarls 1174.-1202. gadā, atbildīgs par jūras karagājieniem. Karojis ar kuršiem un igauņiem. Savas dzīves laikā jarls Birgers spēja nodrošināt mieru Zviedrijā laikā, kad Dānijā un Norvēģijā plosījās pilsoņu kari starp troņa pretendentiem. Jarls zviedru galmā bija augstākais amats pēc karaļa. Jarla svarīgākais pienākums bija sauszemes un jūras karaspēka organizēšana un vadīšana, it īpaši laikā, kad notika karagājieni pret Baltijas jūras austrumu krastā dzīvojošajiem “pagāniem”.