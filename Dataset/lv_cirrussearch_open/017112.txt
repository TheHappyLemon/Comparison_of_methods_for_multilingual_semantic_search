Laionels Brokmens Ričijs (angļu: Lionel Brockman Richie, Jr.; dzimis 1949. gada 20. jūnijā) ir amerikāņu dziedātājs, dziesmu autors, mūziķis, ierakstu producents un aktieris. Ieguvis Zelta globusa balvu un Amerikas Kinoakadēmijas balvu par labāko dziesmu filmai White Nights (1985) (dziesma Say You, Say Me). 1968. gadā sāka karjeru kā grupas Commodores dalībnieks, savukārt 1982. gadā debitējis kā solomākslinieks ar debijas albumu Lionel Richie. Kopumā solo karjeras laikā izdevis desmit studijas albumus, no kuriem lielākos panākumus guva otrais albums Can't Slow Down.