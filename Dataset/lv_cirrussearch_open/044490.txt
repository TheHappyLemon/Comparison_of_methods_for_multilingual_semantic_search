"Meklējot Doriju" (angļu: Finding Dory) ir 2016. gada ASV animācijas filma, kuras režisors un viens no scenārija autoriem ir Endrū Stentons. Filmas pirmizrāde notika 2016. gada 8. jūnijā Holivudā. Galvenās lomas ierunājuši Elena Didženeresa, Alberts Brūkss, Keitlīna Olsone, Eds O'Nīls, Jūdžins Levijs un Daiena Kītone. Filma ir turpinājums 2003. gada animācijas filmai "Meklējot Nemo". Filmā draudzīgā, bet aizmāršīgā zivtiņa Dorija dodas meklēt savus sen pazudušos vecākus.