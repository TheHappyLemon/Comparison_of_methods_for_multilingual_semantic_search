Šis raksts ir par aizsargājamu dabas teritoriju. Par fizioģeogrāfisku apvidu skatīt rakstu Augšdaugavas pazeminājums. Augšdaugava ir aizsargājamo ainavu apvidus Latgalē, Augšdaugavas un Krāslavas novados. Izvietojies Daugavas krastos Augšdaugavas pazeminājumā, kā arī iestiepjas Latgales augstienes malā ziemeļos un Augšzemes augstienes malā dienvidos. Izveidots 1990. gadā, lai saglabātu izcilas kultūrainaviskas un dabaszinātniskas vērtības Daugavas ielejā un tās apkārtnē. Teritorija iekļauj Daugavas loku dabas parku un vairākus aizsargājamos dabas objektus: Adamovas krauja, Daugavas vārti (Slutišķu un Ververu krauja), Mālkalnes avots, Sandarišku karengravas, Sproģu gravas, Viļušu avots, Hoftenbergas parks, Juzefovas parks, Rozališķu parks. Natura 2000 teritorija un putniem nozīmīgā vieta.