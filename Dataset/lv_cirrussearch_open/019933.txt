Noriss Kols (angļu: Norris G. Cole II; dzimis 1988. gada 13. oktobrī) ir amerikāņu basketbolists, spēlē saspēles vadītāja pozīcijā. Pašlaik (2013) pārstāv NBA klubu Maiami "Heat". Spēlējis NCAA, kur pārstāvēja Klīvlendas štata universitātes basketbola komandu. 2011. gada NBA draftā viņu Čikāgas "Bulls" izraudzījās ar kopējo 28. kārtas numuru pirmajā kārtā, tomēr pēc tam tiesības uz spēlētāju tika atdotas Maiami "Heat", kur Kols ir aizvadījis visu savu līdzšinējo profesionāļa karjeru. "Heat" sastāvā ir izcīnījis divus NBA čempiontitulus.