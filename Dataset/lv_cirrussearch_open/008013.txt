1958.—1959. gada Nacionālās basketbola asociācijas sezona bija 13. NBA sezona. Šajā sezonā piedalījās 8 komandas (visas no ASV). Par NBA čempioniem kļuva Bostonas "Celtics" spēlētāji, kas četru spēļu finālsērijā pieveica Mineapolisas "Lakers" ar 4—0. Finālsērija ilga no 4. aprīļa līdz 9. aprīlim. Par regulārās sezonas vērtīgāko spēlētāju tika atzīts Bobs Petits ("Hawks"), kurš bija arī sezonas rezultatīvākais spēlētājs. 1958. gada NBA drafts notika 1958. gada 22. aprīlī, tajā Mineapolisas "Lakers" ar pirmo numuru izvēlējās Eldžinu Beiloru. 9. NBA Visu zvaigžņu spēle notika Olympia Stadium arēnā Detroitā. Tajā Rietumu komanda uzvarēja Austrumus ar 124-108. Par spēles vērtīgākajiem spēlētājiem tika atzīti Sentluisas "Hawks" spēlētājs Bobs Petits un Mineapolisas "Lakers" spēlētājs Eldžins Beilors.