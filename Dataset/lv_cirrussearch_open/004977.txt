Natalija Gojannisa Dilla Oriku (portugāļu: Nathalia Goyannes Dill Orrico, dzimusi 1986. gada 24. martā) ir brazīliešu televīzijas un kino aktrise. Dilla karjeru uzsāka 2005. gadā, spēlējot dažādas lomas uz teātra skatuves. 2006. gadā viņai pirmo reizi tika piedāvāta epizodiska loma kinofilmā Rosas Negras ("Melnās rozes"). 2007. gadā Dillu uzaicināja spēlēt ļaundares lomu Deboru Riošu teleseriālā Malhação, pēc kuras viņa ieguva lielāku ievērību.