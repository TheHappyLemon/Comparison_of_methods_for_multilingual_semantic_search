Dītrihs Ekarts (vācu: Dietrich Eckart, 1868. gada 23. marts — 1923. gada 26. decembris) bija vācu žurnālists un dzejnieks. Viens no NSDAP dibinātājiem un vadošajiem biedriem. Neveiksmīgi studējis jurisprudenci, vēlāk — medicīnu. Finansiālu apsvērumu dēļ sācis nodarboties ar žurnālistisku. Paralēli rakstījis dzeju, lugas. Kopš 1917.—1918. gada Ekarts aktīvi darbojās labējo radikāļu aprindās. Pārstāvējis antisemītiskus un rasistiskus uzskatus. Izdevis politisko nedēļas žurnālu Auf gut deutsch, kuru finansēja Bavārijas uzņēmēji un daļēji arī Reihsvērs. Žurnāls pauda antisemītiskus uzskatus, tajā darbojās arī Alfrēds Rozenbergs, Godfrīds Fedrs. 1920. gada decembrī finansiāli atbalstīja biedrību Thule laikraksta Völkischer Beobachter iegādē. Vadījis minēto laikrakstu līdz 1923. gada martam, kad pēc nesaskaņām ar partiju atlaists no redaktora amata. 1918. gada 5. janvārī kopā ar Karlu Hareru, Gotfrīdu Federu un Antonu Dreksleru Minhenē nodibināja Vācu strādnieku partiju (vācu: Deutsche Arbeiterpartei), kas 1920. gada 24. februārī tika pārdēvēta par Vācu nacionālsociālistisko strādnieku partiju (vācu: Nationalsozialistische Deutsche Arbeiterpartei, NSDAP). Ievedis partijā vairākus biedru, kuri vēlāk ieguva nozīmīgu lomu nacistu aprindās, piemēram, Alfrēdu Rozenbergu, Hansu Franku. 1923. gada 9. novembrī piedalījies Alus pučā. Pēc puča izgāšanās arestēts un kopā ar citiem nacistiem ievietots Landsbergas cietumā, bet drīz atbrīvots veselības stāvokļa dēļ. Tā paša gada 26. decembrī miris no sirdstriekas.