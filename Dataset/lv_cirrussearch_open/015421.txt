Šis raksts ir par franču kompnistu. Par salu skatīt rakstu Forē (sala). Gabriels Forē (franču: Gabriel Fauré, izrunā: [ɡabʁiɛl yʁbɛ̃ fɔʁe]; dzimis 1845. gada 12. maijā, miris 1924. gada 4. novembrī) bija franču romantisma mūzikas komponists, pianists, ērģelnieks un skolotājs. Viņš bija viens no sava laika izcilākajiem franču komponistiem un ir ietekmējis daudzus slavenus 20. gadsimta komponistus. Lai gan viņa vispazīstamākie darbi ir sacerēti agrīnajā periodā, Forē iespaidīgākie (gan harmoniski, gan melodiski sarežģītākie) darbi ir sacerēti vēlākajos gados. Forē savas dzīves laikā darbojās kā baznīcas ērģelnieks un klavierskolotājs. 1871. gadā bija viens no Nacionālās mūzikas biedrības dibinātājiem. 1909. gadā Forē kļuva par Francijas institūta locekli.