Stefanija Luīza Raisa (angļu: Stephanie Louise Rice; dzimusi 1988. gada 17. jūnijā Brisbenā, Austrālijā) ir bijusī austrāliešu peldētāja. Viņa ir piedalījusies divās Olimpiskajās spēlēs (2008, 2012). 2008. gadā Pekinā izcīnījusi trīs zelta medaļas. Bijusi vairāku pasaules rekordu īpašniece. Pasaules čempionātos garajā baseinā ir izcīnījusi 2 sudraba un 5 bronzas medaļas. 2009. gada 26. janvārī saņēma Austrālijas Ordeni. 2014. gada aprīlī paziņoja par profesionālo sporta gaitu beigām.