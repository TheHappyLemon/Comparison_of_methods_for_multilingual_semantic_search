Datorzinātnē rinda ir abstrakts objekts, kurā elementi tiek saglabāti sakārtotā veidā un vienīgās pieejamās operācijas ir elementa pievienošana rindas beigās un elementa izņemšana no rindas sākuma. Līdz ar to ar rindu darbs norit pēc principa "pirmais iekšā, pirmais ārā" (FIFO - first in, first out). Tas savukārt nozīmē to, ka elements, kas pēdējais tiks pievienots rindai, visilgāk tur arī glabāsies. Rindu tāpat kā steku var realizēt, izmantojot dažādas datu struktūras (sarakstus, masīvus u.c.). Rindas ir noderīgas dažādiem mērķiem datorzinātnē, transportā un operāciju izpētē, kur dažādi elementi kā dati, objekti, personas vai notikumi tiek saglabāti un uzglabāti izmantošanai vēlāk. Šajos kontekstos rinda izpilda bufera funkciju.