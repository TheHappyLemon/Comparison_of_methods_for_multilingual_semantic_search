Jāņa 1. vēstule ir viena no Jaunās Derības vēstulēm, par kuras autoru tradicionāli uzskata evaņģēlistu Jāni. Vēstule visticamāk tikusi uzrakstīta Efesā laikposmā starp 95. un 110. gadu. Vēstulei ir 5 nodaļas. Tā kā šai vēstulei nav tradicionālā vēstuļu ievada un noslēguma, to var uzskatīt par uzrakstītu sprediķi. Vēstulē lasītāji tiek brīdināti par draudzi pametušo cilvēku mācītajiem bīstamajiem maldiem.