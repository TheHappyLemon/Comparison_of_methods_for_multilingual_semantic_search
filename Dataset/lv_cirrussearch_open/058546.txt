Ledlijs Brentons Kings (angļu: Ledley Brenton King, dzimis 1980. gada 12. oktobrī) ir Anglijas futbola treneris un bijušais futbolists, spēlējis aizsarga pozīcijā, bijis Anglijas futbola izlases dalībnieks. Kopš 2020. gada Kings ir Anglijas Premjerlīgas kluba Tottenham Hotspur trenera asistents. Kings visu savu karjeru pavadīja Tottenham Hotspur komandā, kopumā nospēlējot 323 oficiālās spēles no 1999. gada līdz 2012. gadam. Spēlējis centra aizsarga pozīcijā, The Times viņu 2009. gadā ierindoja 25. vietā, kā vienu no visu laiku labākajiem Tottenham Hotspur aizsargiem. Laika posmā no 2002. gada līdz 2010. gadam viņš pārstāvēja Anglijas futbola izlasi, kopumā nospēlējot 21 maču un gūstot 2 vārtus. Pārstāvējis izlasi 2004. gada Eiropas čempionātā un 2010. gada FIFA Pasaules kausā.