Ilze Binga (vācu: Ilse Bing; 1899—1998) bija viena no vadošajām Eiropas fotogrāfēm sievietēm starpkaru periodā. Pateicoties prasmēm darbā ar tā laika modernākajām kamerām, īpaši ar revolucionāro rokas kameru Leica, Binga nopelnīja titulu “Leicas karaliene” (“Queen of Leica”). Viņa aizrāvās ar romantisma laika iezīmēm — simbolismu, pacilātību, sapņainumu un kontrastainību. Viņas pašportrets ar Leica fotoaparātu (1931) joprojām uzskatāms par vienu no modernisma fotogrāfijas ikonām. Tas simbolizē laiku, kad sievietes kļuva neatkarīgas, modernas, sāka izmantot tehnoloģijas.