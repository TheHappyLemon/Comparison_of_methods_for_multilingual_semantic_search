Dāvids Oistrahs (krievu: Дави́д Фёдорович (Фи́шелевич) О́йстрах; dzimis 1908. gada 30. septembrī, miris 1974. gada 20. oktobrī) bija 20. gadsimta Ukrainas ebreju izcelsmes padomju vijolnieks, altists, diriģents un mūzikas pedagogs. Tiek uzskatīts par vienu no 20. gadsimta vidus izcilākajiem vijolniekiem. Pēc Otrā pasaules kara plaši uzstājās Eiropā un ASV. No 1934. gada - pasniedzējs Maskavas konservatorijā, viens no viņa skolniekiem ir Gidons Krēmers.