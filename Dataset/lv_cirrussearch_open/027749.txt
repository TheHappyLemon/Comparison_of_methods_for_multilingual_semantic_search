Oklendas "Athletics" (angļu: Oakland Athletics) ir profesionāls beisbola klubs Oklendā, Kalifornijā, ASV. Klubs spēlē Augstākās beisbola līgas Amerikāņu līgas Rietumu divīzijā. "Athletics" mājas spēles kopš spēlēšanas Oklendā aizvada O.co Coliseum beisbola parkā. Kopumā kluba pastāvēšanas laikā ir 9 reizes uzvarējis Pasaules sērijā, kas ir trešais lielākais uzvaru skaits līgā. Klubs ar nosaukumu Filadelfijas "Athletics" tika dibināts 1901. gadā Filadelfijā, Pensilvānijā. Tika izcīnītas piecas uzvaras Pasaules sērijā. 1955. gadā klubs pārcēlās uz Kanzassitiju Misūri, nosaukumu nomainot uz Kanzassitijas "Athletics". Oklendā klubs spēlē kopš 1968. gadā, kad tas ieguva arī pašreizējo nosaukumu. Kopš pārcelšanās uz Oklendu tas ir izcīnījis četras uzvaras Pasaules sērijā. 2002. gadā klubs ar ierobežotiem finanšu līdzekļiem uzstādīja Amerikāņu līgas rekordu, uzvarot 20 spēlēs pēc kārtas. Šie notikumi tikuši aprakstīti Maikla Luisa 2003. gada grāmatā, pēc kuras tika uzņemta filma "Naudas spēle".