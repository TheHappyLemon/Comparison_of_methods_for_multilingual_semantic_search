5000 metri sievietēm bija viena no 14 disciplīnām ātrslidošanā 2022. gada ziemas olimpiskajās spēlēs. Sacensības notika Nacionālajā ātrslidošanas ovālā, Pekinā 2022. gada 10. februārī. Tajās bija pārstāvētas 12 sportistes no 10 valstīm. Olimpisko zelta medaļu šajā disciplīnā izcīnīja Nīderlandes sportiste Irēne Shautena (finiša laiks — 6:43.51), sudraba medaļu ieguva Kanādas sportiste Izabella Vīdemana (finiša laiks — 6:48.18), bet bronzas medaļu izcīnīja Martina Sāblīkova (finiša laiks — 6:50.09). Shautenai šī bija otrā zelta medaļa šajās olimpiskajās spēlēs. Shautena ar savu finiša rezultātu 6:43.51 laboja olimpisko rekordu.