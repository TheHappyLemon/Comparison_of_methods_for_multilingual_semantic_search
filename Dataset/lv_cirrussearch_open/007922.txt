Betija Heidlere (vācu: Betty Heidler; dzimusi 1983. gada 14. oktobrī Berlīnē, Vācijā) ir vācu vieglatlēte, startē vesera mešanas sacensībās. Piedalījusies divās Olimpiskajās spēlēs (2004, 2008). 2004. gadā Atēnās izcīnīja 4. vietu, taču 2008. gadā Pekinā ieņēma 9. vietu. Veiksmīgi startējusi Pasaules čempionātos, kuros izcīnījusi zelta (2007. gads) un sudraba (2009. gads) medaļas. Tāpat izcīnījusi uzvaru 2010. gada Eiropas čempionātā. 2011. gada 21. maijā uzstādīja Pasaules rekordu — viņa veseri raidīja 79,42 m tālumā.