"Diena, kad apstājās Zeme" (angļu: The Day the Earth Stood Still) ir 2008. gada ASV zinātniskās fantastikas filma, kuras režisors ir Skots Deriksons. Filmā galvenās lomas atveido Kiānu Rīvss, Dženifere Konelija, Džeidens Smits, Džons Klīzs, Džons Hemms un Ketija Beitsa. Filma ir rimeiks Roberta Vaiza 1951. gada filmai ar tādu pašu nosaukumu. Filma stāsta par citplanētieti, kurš tiek nosūtīts uz Zemi, lai mēģinātu mainīt cilvēku uzvedību vai visi tiks iznīcināti. Filmas tēma no Aukstā kara, kas tika attēlota 1951. gada versijā, tiek mainīta uz cilvēces nodarīto kaitējumu videi. Filmas "Diena, kad apstājās Zeme" pirmizrāde notika 2008. gada 12. decembrī. Atsauces par filmu no kritiķiem bija pārsvarā negatīvas. Filma nopelnīja 233,1 miljonu ASV dolāru pie 80 miljonu budžeta.