Adirondaks (angļu: Adirondack Mountains) vai Adirondaka kalni ir kalnu masīvs ziemeļu Apalačos ASV. Izvietojies Ņujorkas štata ziemeļos, austrumos to norobežo Šampleina ezers, dienvidos — Mohokas upe, rietumos — Ontārio ezers, ziemeļos — Sentlorensas upe. Masīvs veidots no kristāliskajiem iežiem, pārsvarā ledāju noapaļotas reljefa formas. Skujkoku meži. Titāna, dzelzs rūdu, grafīta atradnes. Lielākā daļa kalnu masīva ietilpts aizsargātajā teritorijā "Adirondaka parks". Tagadējo nosaukumu kalnu masīvam 1838. gadā piešķīra amerikāņu ģeologs Ebenizers Emmonss (Ebenezer Emmons) un tas cēlies no mohoku valodas vārda ratirontaks — ‘koku ēdāji’, ar ko tie vēsturiski apzīmēja kaimiņu algonkinu ciltis, kas dzīvoja šajā apvidū, kā arī dzeloņcūkas.