Armīns Lašets (vācu: Armin Laschet; dzimis 1961. gada 19. februārī) ir pašreizējais Bundestāga biedrs un bijušais Vācijas Kristīgo demokrātu apvienības līderis. Pirms kļūšanas par Ziemeļreinas-Vestfālenes Ministru prezidentu viņš no 1994. gada līdz 1998. gadam bija Bundestāga loceklis un no 1999. gada līdz 2005. gadam bija Eiropas Parlamenta deputāts. Lašets ieguva jurista grādu un strādāja par žurnālistu pirms kļūšanas par politiķi. 1994. gadā viņš tika ievēlēts Bundestāgā, pārstāvot Āhenes 1. apgabalu un 1999. gadā viņš tika ievēlēts par Eiropas Parlamenta deputātu. 2005. gadā Lašets kļuva par Ziemeļreinas-Vestfālenes federālās zemes ministru. 2012. gadā viņš kļuva par Ziemeļreinas-Vestfālenes reģionālo Vācijas Kristīgo demokrātu apvienības partijas līderi un 2017. gadā tika ievēlēts par Ziemeļreinas-Vestfālenes premjerministru. Lašets vada Ministru kabinetu, kas sastāv no sevis pārstāvētās Vācijas Kristīgo demokrātu apvienības un Brīvās Demokrātiskās partijas. 2021. gada 16. janvārī viņš tika ievēlēts par Vācijas Kristīgo demokrātu apvienības (CDU) vadītāju, balsojuma otrajā kārtā uzvarot 55% delegātu balsu. Lašets amatu oficiāli ieņēma 2021. gada 21. janvāra. 2021. gada Bundestāga vēlēšanās Vācijas Kristīgo demokrātu apvienība cieta sakāvi un pēcāk Lašets atkāpās no partijas vadītāja amata. Kopš 2021. gada 26. oktobrī ir Bundestāga deputāts.