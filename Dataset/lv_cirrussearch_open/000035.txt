Velokurjers (kurjers, kas pārvietojas ar velosipēdu) ir cilvēks, kurš strādā uzņēmumā par sūtījumu piegādātāju ar velosipēdu. Velokurjera pakalpojumi ir ļoti pieprasīti metropolitēnos un pārējās lielās pilsētās. Uzņēmumi dod priekšroku velokurjeru pakalpojumiem, jo tas izmaksā lētāk un ir ātrāks par auto nelielos pilsētas attālumos, īpaši sastrēgumu laikā. Velokurjeri veido īpašu subkultūru, piedalās un organizē noteiktus ar velokultūru saistītus pasākumus. Dažādu valstu velokurjeri savstarpēji tiekas un sacenšas dažādās prasmēs velokujeru čempionātos, kas notiek dažādos mērogos, pastāv, piemēram, Pasaules Velokurjeru čempionāts (CMWC), Eiropas Velokurjeru čempionāts (ECMC) un Ziemeļeiropas Velokurjeru čempionāts (NCMC).