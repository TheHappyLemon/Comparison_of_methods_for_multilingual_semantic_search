Megana Ena Repino (angļu: Megan Anna Rapinoe; dzimusi 1985. gada 5. jūlijā) ir amerikāņu futboliste, spēlē pussardzes pozīcijā, ASV sieviešu futbola izlases dalībniece. Pašlaik pārstāv ASV National Women's Soccer League komandu OL Reign. Spēlējusi ASV, OL Reign sastāvā divus gadus izcīnījusi uzvaru regulārajā sezonā (2014, 2015). No 2013. līdz 2014. gadam spēlēja Francijas Lionas "Olympique" sastāvā kļuvusi par Francijas čempioni un sieviešu UEFA čempionu līgas finālisti. ASV izlases sastāvā divas reizes bijusi FIFA Pasaules kausa uzvarētāja (2015, 2019). Trīs reizes piedalījusies olimpiskajās spēlēs (2012, 2016, 2020), 2012. gadā Londonā kļuvusi par čempioni. Repino ir pirmā futboliste (starp vīriešiem un sievietēm), kas olimpiskajās spēlēs vārtus guvusi no stūra sitiena. 2019. gadā atzīta par FIFA gada labāko futbolisti un ieguvusi Zelta bumbu.