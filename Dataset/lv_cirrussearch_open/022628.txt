Timoras jūra (indonēziešu: Laut Timor — ‘Austrumu jūra’, angļu: Timor Sea, tetunu: Tasi Mane) ir malas jūra Indijas okeāna austrumu daļā starp Austrāliju un Āzijai piederošajām Mazajām Zunda salām. Lielākais dziļums atrodas ziemeļu daļā (Timoras dziļvaga), pie Indonēzijas salām — šeit jūra sasniedz 3 310 m dziļumu. Pārējā jūras daļa ir daudz seklāka, liela daļa ir seklāka par 200 m. Dienvidu daļa atrodas uz Sahulas šelfa, kas ir daļa no Austrālijas kontinentālā šelfa. Timoru jūrā veidojas tropiskās vētras un tropiskie cikloni. Ūdens sāļums — 34-35‰. Uzskata, ka Austrāliju pirmie cilvēki sasniedza tieši pāri Timoras jūrai.