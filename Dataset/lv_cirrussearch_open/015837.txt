Damāna un Diu (marathu: दमण आणि दीव, gudžaratu: દમણ અને દીવ, angļu: Daman and Diu) ir Indijas apvienotā teritorija (administratīvā vienība), kuru veido divas Portugāles bijušās kolonijas Indijā: Damāna un Diu. Teritorijas administratīvais centrs un lielākā pilsēta ir Damāna. Damānas un Diu kopēja platība ir 112 km², no kuras 72 km² ir Damāna, bet atlikušie 40 km² ir Diu. Iedzīvotāju skaits apvienotajā teritorijā ir aptuveni 243 tūkstoši.