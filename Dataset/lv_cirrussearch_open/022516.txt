Soču olimpiskais stadions jeb Fisht olimpiskais stadions (krievu: Олимпийский стадион «Фишт») ir stadions Sočos, Krievijā. Stadions atrodas Soču olimpiskā parka teritorijā un nosaukts Fišta kalna vārdā. Tajā ir 40 000 sēdvietu, futbola spēļu laikā to var palielināt līdz 47,6 tūkstošiem. Stadions tika atklāts 2013. gadā. Tajā notika 2014. gada ziemas olimpisko spēļu un paraolimpisko spēļu atklāšanas un noslēguma ceremonija. Tāpat Soču Olimpiskajā stadionā tiks aizvadītas 2018. gada FIFA Pasaules kausa spēles.