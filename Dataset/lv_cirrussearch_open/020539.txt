Pāvests Benedikts XIII (latīņu: Benedictus XIII, dzimis 1649. gada 2. februārī, miris 1730. gada 21. februārī), īstajā vārdā Pjetro Frančesko Orsīni (Pietro Francesco Orsini), bija Romas pāvests no 1724. gada 29. maija līdz 1730. gada 21. februārim. Viņš bija trešais un pēdējais Orzīni dzimtas pāvests. Pretēji vecāku gribai, 1666. gadā iestājās Dominikāņu ordenī. No 1672. gada līdz 1701. gadam Orzīni bija Sansisto kardināls. 1675. gadā kļuva par Manfredonijas arhibīskapu, bet 1680. gadā par Čezēnas arhibīskapu. No 1686. gada līdz 1724. gadam, kad kļuva par Romas pāvestu, bija Benevento arhibīskaps.