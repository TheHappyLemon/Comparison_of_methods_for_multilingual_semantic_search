Lamars Džozefs Odoms (angļu: Lamar Joseph Odom; dzimis 1979. gada 6. novembrī Ņujorkā, ASV) ir bijušais amerikāņu basketbolists, spēlēja vieglā uzbrucēja un spēka uzbrucēja pozīcijās, ASV basketbola izlases bijušais dalībnieks. Pašlaik (2013) pārstāv NBA klubu Losandželosas "Clippers". 1999. gada NBA draftā viņu izraudzījās Losandželosas "Clippers" ar kopējo 4. kārtas numuru, šī kluba rindās L. Odoms spēlēja līdz 2003. gadam. Nākamo sezonu basketbolists pavadīja Maiami "Heat" rindās. Taču kopš 2005. gada viņš spēlē Losandželosas "Lakers", ar ko tika iegūts 2008.—2009. un 2009.—2010. gada sezonas NBA čempionu tituls. 2010.—2011. gada sezonā L. Odoms tika atzīts par līgas labāko rezervistu. Viņš ir pirmais "Lakers" spēlētājs, kurš ir saņēmis šo balvu. 2011. gada decembrī viņš tika aizmainīts uz Dalasas "Mavericks", klubu viņš pārstāvēju līdz sezonas beigām, pēc tam pārgāja uz Losandželosas "Clippers". Kopā ar ASV izlasi ir izcīnījis bronzas medaļu 2004. gada Atēnu Olimpiskajās spēlēs, kā arī zelta medaļu 2010. gada Pasaules čempionātā.