Eliteserien ir augstākā profesionālā futbola līga Norvēģijā. Līgā piedalās 16 komandas, katra ar katru spēlējot 2 reizes — pa reizei savā un pretinieku laukumā. Līdz ar to katra komanda sezonas laikā aizvada 30 spēles. Sezona parasti sākas martā vai aprīlī un noslēdzas novembrī. Sezonas beigās divas pēdējās komandas tiek pazeminātas uz 1. divīziju, bet 14. vieta aizvada pārspēles par vietas saglabāšanu augstākajā līgā. Visvairāk čempionu titulu (26) ir izcīnījis Tronheimas klubs Rosenborg. 2022. gada UEFA koeficientu rangā Norvēģijas līga bija 14. vietā.