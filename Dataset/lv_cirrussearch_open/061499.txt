Cinnabon ir amerikāņu konditorejas izstrādājumu veikalu un kiosku ķēde, kas parasti atrodas vietās ar lielu gājēju plūsmu, piemēram, tirdzniecības centros, lidostās un atpūtas pieturās. Uzņēmuma galvenā prece ir kanēļa rullītis (angļu: cinnamon roll). 2017. gada decembrī darbojas vairāk kā 1200 Cinnabon maiznīcu 48 valstīs. Tās galvenā mītne atrodas Sendijspringsā, Džordžijas štatā, Amerikas Savienotajās Valstīs. Uzņēmums kopā ar Schlotzsky — Carvel, Moe's Southwest Grill, McAlister's Deli, Jamba un Auntie Anne's zīmoliem pieder Focus Brands — privātā kapitāla uzņēmuma Roark Capital Group filiālei, kas atrodas Sendijspringsā, kopā pārvaldot vairāk kā 5000 veikalu.