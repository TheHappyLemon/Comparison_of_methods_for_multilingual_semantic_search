Crédit Agricole (UCI komandas kods: C.A) bija profesionāla Francijas riteņbraukšanas komanda, ko vadīja Rožē Ležē. No 1997. līdz 2008. gadam komandu sponsorēja Francijas banka Crédit Agricole. Līdz 1997. gadam komanda bija zināma kā Vétements Z-Peugeot (1987), Z-Peugeot (1988-89), Z-Tomasso (1990), Z (1991-92) un GAN (1993-96). 1990. gadā komandas līderis, amerikānis Gregs Lemons, uzvarēja Tour de France. Šajā gadā komanda uzvarēja arī komandu ieskaitē. 2008. gadā Crédit Agricole paziņoja, ka līdz ar sezonas beigām pārtrauks sponsorēt komandu un komanda pēc sezonas tika likvidēta.