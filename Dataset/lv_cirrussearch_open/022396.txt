Krievijas politiķis un valdības vadītājs (1992.–1998.) Viktors Černomirdins ir plaši pazīstams ar saviem izteikumiem, kuri, būdami reizēm ne īpaši veikli, bija vienlaikus arī aforistiski un "mēdza atainot laikmeta būtību labāk nekā rakstnieku un profesoru biezās grāmatas". Izteikumi nodrošināja šim politiķim zināmu popularitāti tautā, viņu uztvēra kā "tautas" politiķi, kas ir rets gadījums starp Krievijas labējā spārna politiķiem. V. Černomirdinam nereti piedēvē arī plaši pazīstamo izteicienu "gribējām, kā labāk, bet sanāca, kā vienmēr". Dažas izmeklētas frāzes ir norādītas zemāk (daudzas nav tieši tulkojamas vārdu spēles dēļ).