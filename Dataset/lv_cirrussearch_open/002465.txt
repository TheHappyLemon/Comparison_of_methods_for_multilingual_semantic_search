Felipe Rejess (spāņu: Felipe Reyes Cabanas; dzimis 1980. gada 16. martā Kordovā, Spānijā) ir profesionāls spāņu basketbolists, spēlē spēka uzbrucēja un centra pozīcijās, Spānijas basketbola izlases dalībnieks. Pašlaik (2012) pārstāv Spānijas ACB līgas klubu Madrides "Real". Kopā ar Spānijas izlasi ir izcīnījis sudraba medaļu divās olimpiskajās spēlēs, uzvarējis 2006. gada Pasaules čempionātā. Eiropas čempionātos ir svinējis divas uzvaras (2009, 2011), izcīnījis divas sudraba medaļas (2003, 2007) un vienreiz ir izcīnījis 3. vietu (2001).