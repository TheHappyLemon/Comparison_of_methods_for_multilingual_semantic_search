P.S. Es tevi mīlu (angļu: P.S. I Love You) ir 2007. gada romantiska filma, kas balstīta uz Sesīlijas Ahernas tāda paša nosaukuma romānu. Filmas režisors un viens no scenārija autoriem ir Ričards Lagreivenīss. Galvenās lomas filmā atveido Hilarija Svonka, Džerards Batlers, Līza Kudrova, Džīna Geršina, Džefrijs Dīns Morgans, Ketija Beitsa, Harijs Konniks jaunākais un Džeimss Marsterss. Filmas pirmizrāde notika 2007. gada 21. decembrī. Hollija un Džerijs ir precēts pāris, kas dzīvo Manhatanā. Ziemā Džerijs pēkšņi nomirst no smadzeņu audzēja, kā rezultātā Hollija norobežojas no saviem radiem un draugiem. Kādu dienu Hollija atklāj, ka Džerijs atstājis viņai 10 dažādas ziņas, kuru mērķis ir palīdzēt Hollijai pārdzīvot sirdssāpes un sākt jaunu dzīvi.