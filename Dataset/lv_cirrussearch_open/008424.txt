Kristians Vilhelms Valters Vulfs (vācu: Christian Wilhelm Walter Wulff, izrunā: [ˈkʁɪstjan ˈvɪlhɛlm ˈvaltɐ vʊlf]; dzimis 1959. gada 19. jūnijā Osnabrikā, Vācijā) ir bijušais Vācijas prezidents. Prezidenta amatā ticis ievēlēts 2010. gada 30. jūnijā. Būdams 51 gadu vecs, K. Vulfs kļuva par Vācijas jaunāko prezidentu. 2012. gada 17. februārī viņš atkāpās no Vācijas prezidenta amata. Pirms ievēlēšanas par Valsts prezidentu, viņš no 2003. gada 4. marta līdz 2010. gada 30. jūnijam bija Lejassaksijas premjers. Kopš 1975. gada ir Kristīgi Demokrātiskās Apvienības loceklis. Osnabrikas Universitātē studējis tiesību zinātni ar specializāciju ekonomikā.