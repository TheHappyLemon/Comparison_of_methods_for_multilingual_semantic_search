Supergigants sievietēm bija viena no 11 disciplīnām kalnu slēpošanā 2022. gada ziemas olimpiskajās spēlēs. Sacensības notika Akmens slēpošanas trasē, Nacionālajā kalnu slēpošanas centrā, Pekinā 2022. gada 11. februārī. Sacensībās kopā bija pārstāvētas 44 sportistes no 24 valstīm. Olimpisko zelta medaļu šajā disciplīnā ieguva Šveices sportiste Lara Guta-Behrami (finiša laiks — 1:13.51), sudraba medaļu ieguva Austrijas sportiste Mirjama Puhnere (finiša laiks — 1:13.73), bet bronzas medaļu ieguva cita Šveices sportiste Mišele Gisina (finiša laiks — 1:13.81). Gūtai-Behrami šī bija pirmā olimpiskā zelta medaļa, bet Puhnere ieguva savu pirmo olimpisko medaļu.