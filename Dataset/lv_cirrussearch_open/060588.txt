Alfrēds van Landegems (franču: Alfred Van Landeghem) bija beļģu airētājs, olimpisko sudraba medaļu ieguvējs 1900. gada un 1908. gada olimpiskajās spēlēs, kā arī uzcīnījis vairākas medaļas Eiropas čempionātā airēšanā. Landegems 1900. gada Parīzes olimpiskajās spēlēs startēja airēšanas astoņnieku sacensībās. Viņš bija Beļģijas airētāju komandas Royal Club Nautique de Gand stūrmanis. Komanda šajā sacensībā izcīnīja sudraba medaļu. Viņš startēja arī 1908. gada Londonas olimpiskajās spēlēs, kur arī bija Beļģijas komandas stūrmanis. Arī šoreiz komanda astoņnieku disciplīnā izcīnīja sudraba medaļu. Landegems ir izcīnījis 6 medaļas (5 zelta un 1 sudraba) Eiropas čempionātos airēšanā no 1900. līdz 1902. gadam dažādās airēšanas disciplīnās.