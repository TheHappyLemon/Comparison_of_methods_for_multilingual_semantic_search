1963. gada Eirovīzijas Dziesmu konkurss bija septītais Eirovīzijas Dziesmu konkurss, kas notika 1963. gada 23. martā BBC televīzijas centrā Londonā. Iepriekšējā gada konkursā gan uzvarēja Francija ar dziedātāju Izabellu Obrē, bet RTF atteicās vadīt konkursu finansiālu grūtību dēļ. Konkursā pirmo reizi laurus plūca Dānija ar dziesmu Dansevise, kuru izpildīja Grēte un Jergens Ingmani. Tāpat kā iepriekšējā gadā, 4 valstis neieguva nevienu punktu: Zviedrija, Norvēģija, Somija un Nīderlande.