Gekhans Inlers (turku: Gökhan Inler, dzimis 1984. gada 27. jūnijā) ir turku izcelsmes Šveices futbolists, spēlē pussarga pozīcijā, bijis Šveices futbola izlases dalībnieks. Kopš 2023. gada Inlers pārstāv Turcijas Superlīgas komandu Stambulas "Beşiktaş". Savu karjeru sācis Šveices komandās Aarau un Zürich. Zürich komandas sastāvā divas reizes kļuvis par Šveices Superlīgas čempionu. Vēlāk, pēc četrām sekmīgām sezonām Udinese komandā, Inlers pievienojās Napoli. Ar Napoli komandu izcīnījis divus Coppa Italia. Vēlāk 2015–16.gada sezonā, ar Leicester City, kļuvis par Anglijas Premjerlīgas čempionu. 2016. gadā pārcēlies uz Turciju, kur spēlēja Beşiktaş un İstanbul Başakşehir komandās. Kopš 2020. gada spēlē Adana Demirspor. Šveices futbola izlases sastāvā piedalījies 2008. gada Eiropas čempionātā, kā arī 2010. un 2014. gada FIFA Pasaules kausā. 2014. gada turnīrā bijis izlases kapteinis.