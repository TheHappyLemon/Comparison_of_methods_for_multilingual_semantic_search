Pforcheima (vācu: Pforzheim) ir pilsēta Vācijas dienvidrietumos, Bādenes-Virtembergas federālajā zemē. Tā atrodas Švarcvaldes ziemeļos, kur Nagoldas un Virmas upes ietek Encas upē, ziemeļrietumos no Štutgartes. Vēsturiski šajā vietā ir bijusi romiešu apmetne ar nosaukumu Porta Hercyniae. Kopš 18. gadsimta Pforcheima ir ievērojama juvelierizstrādājumu un rokas pulksteņu dēļ. Pforcheimā ir dzimuši tādi slaveni cilvēki kā Heinrihs Vīlands, Nobela prēmijas laureāts ķīmijā, un Johans Reihlins, vācu humānists.