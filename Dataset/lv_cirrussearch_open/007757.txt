Jedward ir Īrijas mūzikas grupa, kuras sastāvā ir dvīņubrāļi Džons un Edvards Graimsi (viņi ir dzimuši 1991. gada 16. oktobrī). 2009. gadā duets piedalījās Apvienotās Karalistes TV šova "X Faktors" sestajā sezonā kā John & Edward. Šovā viņi ieguva 6. vietu. Dueta menedžeris ir Luiss Volšs. Jedward debijas singlu Under Pressure (Ice Ice Baby) izdeva 2010. gada 1. februārī sadarbībā ar grupu Vanilla Ice. Dziesma ierindojās Apvienotās Karalistes singlu topa 2. vietā un Īrijā tā bija ierindojusies topa 1. vietā. 2010. gada jūlijā tika izdots debijas studijas albums Planet Jedward. Ziemeļīrijā tas tika sertificēts ar platīna disku. Jedward pārstāvēja Īriju 2011. gada Eirovīzijas dziesmu konkursā ar dziesmu Lipstick. Eirovīzijas finālā tika ieņemta 8. vieta. 2011. gada vasarā iznāca viņu otrais studijas albums Victory, kurā iekļauti viņu singli Lipstick, Bad Behaviour un Wow Oh Wow. Duets pārstāvēja Īriju 2012. gada konkursā, šoreiz ar dziesmu Waterline.Viņi ieguva 48 punktus un ieguva tikai 19. vietu. 2012. gada 15. jūnijā iznāca Jedward jaunais singls Young Love no tā paša nosaukuma albuma. Pats albums Young Love iznāca 22. jūnijā, jau pirmajā nedēļā Īrijas topā sasniedzot 1. vietu.