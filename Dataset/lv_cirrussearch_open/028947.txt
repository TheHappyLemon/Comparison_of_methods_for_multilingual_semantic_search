Solomona Gugenheima muzejs (angļu: Solomon R. Guggenheim Museum) ir mākslas muzejs Manhatanā, Ņujorkā, ASV. Muzejā atrodami impresionisma, postimpresionisma, modernās un mūsdienu mākslas darbi. Muzeju ar Museum of Non-Objective Painting nosaukumu 20. gadsimta 30. gadu beigās dibināja Solomona Gugenheima fonds. 1952. gadā pēc Solomona Gugenheima nāves tas pārsaukts pašreizējā nosaukumā. Kopš 1959. gada atrodas Frenka Loida Raita projektētajā ēkā. Solomona Gugenheima fondam pieder vēl vairāki muzeji, piemēram, Bilbao, Spānijā.