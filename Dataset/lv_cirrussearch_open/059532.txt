Filipsburga (nīderlandiešu: Philipsburg) ir Nīderlandes Karalistes autonomās valsts Sintmārtenas galvaspilsēta. Izvietojusies Sintmārtenas salas dienvidu krastā pie Karību jūras uz šauras strēles starp jūru un sālsezeru. Pilsētu 1763. gadā dibināja skotu kapteinis Nīderlandes dienestā Džons Filipss, kura vārdā tā nosaukta. Pilsēta ir ievērojams tūrisma un tirdzniecības centrs, kā arī nozīmīga osta.