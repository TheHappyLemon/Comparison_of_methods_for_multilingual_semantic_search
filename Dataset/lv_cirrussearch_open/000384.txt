Teilora Elisone Svifta (angļu: Taylor Alison Swift; dzimusi 1989. gada 13. decembrī) ir amerikāņu dziedātāja un dziesmu autore. Augusi Pensilvānijā, 14 gadu vecumā Teilora pārcēlās uz Našvilu, Tenesī, lai veidotu kantrimūzikas dziedātājas karjeru. Viņa parakstīja līgumu ar ierakstu kompāniju Big Machine Records. Teiloras Sviftas pirmā albuma izdošana parādīja viņu kā īstu kantrimūzikas žanra pārstāvi. "Our Song" viņas trešais singls padarīja viņu par visjaunāko dziedātāju, kura pilnībā pati sarakstījusi un izpildījusi valsts topa dziesmu. 2008. gada Grammy balvu pasniegšanas ceremonijā viņa saņēma Labākā jaunā mākslinieka nomināciju. Teiloras Sviftas otrais studijas albums "Fearless" tika izdots 2008. gadā. Ņemot vērā singlu "Love Story" un "You Belong with Me" panākumus, "Fearless" kļuva par vislabāk pārdoto albumu 2009. gadā un tam sekoja plaša koncertturneja. Ieraksts ieguva četras Grammy balvas, Sviftai kļūstot par jaunāko dziedātāju kura jebkad ieguvusi Gada albuma nomināciju. Sviftas trešais albums 2010. gada "Speak Now" savā pirmajā izdošanas nedēļā ASV pārdeva vairāk nekā vienu miljonu kopiju. Albums "Red", kurš tika izlaists 2012. gada 22. oktobrī, ieguva arī 2 Grammy balvas nominācijas, kuras diemžēl Teilore neieguva, kaut gan viņas albums bija visveiksmīgākais un vispārdotākais albums starp nominētajiem sāncenšiem. Pēc tam, 2014. gadā māksliniece izdeva savu pirmo pop albumu "1989", kas Teilorei deva veselas 3 Grammy balvas.