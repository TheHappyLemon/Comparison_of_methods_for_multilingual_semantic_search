Aleksandrs Pjērs Žoržs "Saša" Gitrī (franču: Alexandre-Pierre Georges "Sacha" Guitry; dzimis 1885. gada 21. februārī, miris 1957. gada 24. jūlijā) bija franču bulvāru teātra aktieris, režisors, scenāriju autors un dramaturgs. Dzimis Sanktpēterburgā, franču aktiera Lisjēna Gitrī ģimenē, kurš tolaik darbojās Mihaila teātrī. Jau no bērnības piedalījās izrādēs. No 1935. gada daudz darbojās kino. Otrā pasaules kara laikā, kad Parīzi okupēja Vācija, Gitrī nepameta pilsētu un turpināja strādāt. Šī nostāja tika pretrunīgi vērtēta daļā franču sabiedrības. Pēc kara Gitrī tika uz īsu laiku arestēts, tomēr atbrīvots no apcietinājuma.