2023. gads (MMXXIII) bija parastais gads, kas pēc Gregora kalendāra sākās svētdienā. Tas ir mūsu ēras divdesmit pirmā gadsimta un trešās tūkstošgades 23. gads, kā arī 3. gads divdesmit pirmā gadsimta trešajā desmitgadē. Gada laikā COVID-19 pandēmijas smaguma pakāpe mazinājās, un maijā PVO izbeidza globālās ārkārtas situācijas statusu. Šajā gadā turpinājās 2022. gadā aizsāktais Krievijas iebrukums Ukrainā un daļas teritorijas okupācija. Turpinājās Mjanmas pilsoņu karš, un vairākās Āfrikas valstīs notika apvērsumi, bruņoti konflikti un politiskās krīzes. Oktobrī saasinājās Izraēlas un Palestīnas konflikts, kad paramilitārā organizācija Hamās uzsāka karu pret Izraēlu. Septembrī Azerbaidžāna ieņēma Kalnu Karabahu, un vairāk nekā 100 000 armēņu bija jādodas bēgļu gaitās. Februārī vairākās spēcīgās zemestrīcēs Turcijā un Sīrijā bojā gāja vismaz 52 000 cilvēku.