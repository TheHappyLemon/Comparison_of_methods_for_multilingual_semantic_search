Vollonona (angļu: Wollongong, izrunā: [ˈwʊlənɡɒŋ]) ir pilsēta Austrālijas dienvidaustrumos, Jaundienvidvelsā. Atrodas 82 km uz dienvidiem no Sidnejas, Tasmana jūras krastā un ir nozīmīga ostas pilsēta. 2021. gadā pilsētā dzīvoja 280 tūkstoši iedzīvotāju. Vollononā ir attīstīta metalurģijas rūpniecības nozare. Pilsētas nosaukums ir radies no daravalu valodas un tulkojumā nozīmē vai nu “piecas salas/mākoņi”, “zeme netālu no ūdens” vai “jūras skaņa”.