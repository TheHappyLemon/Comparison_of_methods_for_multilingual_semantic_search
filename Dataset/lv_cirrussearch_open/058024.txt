Landshūte (vācu: Landshut) ir pilsēta Vācijas dienvidaustrumos, Bavārijas federālajā zemē. Pilsēta atrodas Izāras upes krastos, aptuveni 72 km uz ziemeļiem no Minhenes. 2020. gadā pilsētā dzīvoja 73 065 iedzīvotāji. Landshūte ir Lejasbavārijas apgabala administratīvais centrs. Ģerboņa izskata dēļ, pilsētu bieži dēvē par "Trīs ķiveru pilsētu" (vācu: Dreihelmenstadt). Pilsēta ir plaši pazīstama ar tajā notiekošo viduslaiku festivālu "Landshūtes kāzas" (Landshuter Hochzeit), kas ir viens no lielākiem šāda veida festivāliem Eiropā. Pilsētas vēsturiskajā centrā dominē gotiskais arhitektūras stils.