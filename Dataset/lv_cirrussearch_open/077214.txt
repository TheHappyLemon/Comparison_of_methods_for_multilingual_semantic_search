Ribinska (krievu: Рыбинск) ir pilsēta Krievijā, Jaroslavļas apgabalā. 2009. gadā tajā dzīvoja 208,1 tūkstotis iedzīvotāju. Pilsēta atrodas vietā, kur Volgas upē ietek Seksna un Čerjomuha. Bez šīm upēm pilsētā tek arī vēl dažas mazas upītes un strautiņi. Ribinska atrodas Volgas tecējuma galējajā ziemeļu punktā, pirms Ribinskas tā tek ziemeļaustrumu virzienā, bet pēc - dienvidaustrumu virzienā. Ribinska atrodas abos Volgas krastos, tomēr lielākā daļa atrodas labajā krastā un ir izstiepusies 27 km garumā un tikai 6 km platumā. Ribinska atrodas līdzenā, diezgan purvainā apvidū. Cauri pilsētai iet arī jaukto mežu un taigas robeža.