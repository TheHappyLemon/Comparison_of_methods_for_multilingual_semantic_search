Finns Volfhards (angļu: Finn Wolfhard; dzimis 2002. gada 23. decembrī) ir kanādiešu aktieris un mūziķis. Viņš ieguva popularitāti, attēlojot Maiku Vīleru Netflix seriālā Stranger Things (2016—pašlaik). Vēl viņš ir filmējies Stīvena Kinga šausmu romāna 2017. gada kino adaptācijā "Tas" un turpinājumā "Tas — otrā nodaļa" (2019), kā arī drāmā "Dadzītis" (The Goldfinch, 2019), ieskaņojis Pagsliju Adamsu animācijas filmā "Adamsu ģimene" (2019) un atveidojis Trevoru filmā "Spoku mednieki: Viņā pusē" (2021). Volfhards debitējis režijā, uzņemot komēdijas īsfilmu Night Shifts (2020). Viņš ir vadošais solists un ģitārists rokgrupā Calpurnia.