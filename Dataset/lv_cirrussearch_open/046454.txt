Telefona būda (angļu: Phone Booth) ir 2002. gada ASV asa sižeta filma, kuras režisors ir Džoels Šūmahers. Galvenās lomas atveido Kolins Ferels, Forests Vaitekers, Ketija Holmsa un Kīfers Saterlends. Filmas pirmizrāde notika 2002. gada 10. septembrī. Filma ir stāsts par publicistu Stjū Šepardu, kurš atbild uz zvanu ielas telefona būdā. Zvanītājs saka, ka nogalinās Stjū, ja viņš noliks klausuli.