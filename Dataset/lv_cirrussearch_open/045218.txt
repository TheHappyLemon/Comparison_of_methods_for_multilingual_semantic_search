"Skatuves zvaigzne" (angļu: Confessions of a Teenage Drama Queen) ir 2004. gada ASV muzikāla komēdija, kuras režisore ir Sāra Šugarmena. Galvenās lomas filmā atveido Ādams Garsija, Lindsija Loena, Elisona Pilla, Megana Foksa, Kerola Keina un Glenne Hīdlija. Filmas pirmizrāde notika 2004. gada 20. februārī. Filma ir balstīta uz Daienas Šeldonas tāda paša nosaukuma romānu. Pusaudze Lola ir pārliecināta, ka viņas dzimtajā pilsētā viss griežas ap Lolu, līdz brīdim, kad viņa kopā ar ģimeni pārceļas uz priekšpilsētu.