Sešu nāciju čempionāts (sponsorēšanas dēļ pazīstams kā Guinness Six Nations) ir ikgadējas starptautiskas vīriešu regbija sacensības starp Anglijas, Francijas, Īrijas, Itālijas, Skotijas un Velsas komandām. Pašreizējie čempioni ir Īrija, kas uzvarēja 2024. gada turnīrā. Pirmais Eiropas regbija izlašu turnīrs tika aizvadīts 1883. gadā , kad Anglijas, Īrijas, Velsas un Skotijas izlases cīnījās par pašmāju nāciju kausa īpašnieču titulu. Kopš 1910. gada par turnīra dalībniekiem ir kļuvuši francūži, kuri tomēr 1931. gadā tika izslēgti. Pirmais pēckara kauss, kas notika 1947. gadā, atkal notika ar piecu komandu piedalīšanos, tāpat kā nākamie turnīri līdz 1999. gadam. Pēdējā čempionāta ģeogrāfijas paplašināšana notika 2000. gadā, kad spēcīgāko rindas papildināja itāļi.