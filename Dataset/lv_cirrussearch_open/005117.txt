"Kur sirmgalvjiem nav vietas" (angļu: No Country for Old Men) ir 2007. gadā izdots amerikāņu krimināltrilleris, kura režisori ir Ītans Koens un Džoels Koens. Filmas pamatā ir Kormaka Makkartnija tāda paša nosaukuma romāns. Filmā galvenās lomas atveido Tomijs Lī Džonss, Havjers Bardems, Džošs Brolins, Kellija Makdonalda. Filma ir stāsts par kādu mednieku, kurš, atradis 2 miljonus ASV dolāru un koferi ar heroīnu, savāc laupījumu un bēg. Viņu izseko maniaks, kurš mednieku atrod pēc koferī paslēptās raidītājierīces. Filma saņēma galvenokārt pozitīvus kritiķu vērtējumus. "Kur sirmgalvjiem nav vietas" ieguva 4 Amerikas Kinoakadēmijas balvas par labāko filmu, labāko režisoru, labāko adaptēto scenāriju un labāko otrā plāna aktieri, kopumā tā tika nominēta 8 balvām. Vēl tā saņēma 3 Britu Kinoakadēmijas balvas un 2 Zelta Globusus. Filmas pirmizrāde notika 2007. gada 19. maijā Kannu kinofestivālā, 2007. gada 9. novembrī tika uzsākta izrādīšana ASV kinoteātros.