Doņecka (krievu: Донецк) ir apgabala pakļautības pilsēta Krievijas dienvidrietumos Rostovas apgabalā. Izvietojusies apgabala rietumos Doņecas upes labajā krastā pie pašas Ukrainas robežas. Apdzīvoto vietu 1681. gadā dibinājuši Donas kazaki kā Gundorovskas staņicu. Pēc Donbasa akmeņogļu iegulu atklāšanas sāka attīstīties kā ogļraču ciemats. 1951. gadā piešķirts pilsētas statuss ar nosaukumu Gundorovka, 1955. gadā pārdēvēta tagadējā vārdā pēc Doņecas upes.