Šis raksts ir par atmosfēras veidojumu. Par citām jēdziena Ciklons nozīmēm skatīt nozīmju atdalīšanas lapu. Ciklons ir liels atmosfēras veidojums, kurā ir zems atmosfēras spiediens ciklona centrā. Parasti ciklona laikā ir mākoņains, lietains laiks. Vasarā pārsvarā tas atnes vēsu, mitru un lietainu laiku, bet ziemā — siltu, mitru laiku. Ciklona diametrs var būt no dažiem simtiem līdz pāris tūkstošiem kilometru. Atmosfēras spiediens ciklonā ir apmēram 980—1000 hPa liels. Ziemeļu puslodē ciklons griežas pretēji pulksteņrādītāja virzienam, bet dienvidu puslodē — pulksteņrādītāja kustības virzienā.