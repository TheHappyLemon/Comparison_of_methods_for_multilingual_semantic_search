Anguss Stenlijs Kings jaunākais (angļu: Angus Stanley King Jr., dzimis 1944. gada 31. martā) ir Amerikas Savienoto Valstu politiķis, kurš kopš 2013. gada ir ASV senators, pārstāvot Meinas štatu. Pirms kļūšanas par ASV senatoru Kings bija Meinas štata gubernators. Kings ir viens no diviem bezpartejiskajiem ASV senatoriem, otrajam esot Bērnijam Sandersam. Dzimis Aleksandrijā, Meinas štatā, Kings ir absolvējis Dartmutas koledžu, no kuras 1966. gadā saņēma bakalaura grādu jurisprudencē. 1969. gadā A. Kings absolvēja Virdžīnijas Universitāti, no kuras arī saņēma bakalaura grādu jurisprudencē. Drīz pēc Virdžīnijas Universitātes absolvēšanas Kings sāka strādāt par advokātu vietējā advokātu firmā. 1973. gadā, 29 gadu vecumā, Kings tika diagnosticēts ar agresīvu melanomas formu. Pēcāk viņš pats ir atzinis, ka izdzīvoja tikai tāpēc, ka viņam bija veselības apdrošināšana, un tāpēc arī viņš pats ir atbalstījis ASV veselības aprūpes reformu, ko bieži dēvē arī par Obamacare. 1994. gadā Kings tika ievēlēts par Meinas štata gubernatoru, pārspējot četrus savus oponentus, pašam saņemot 35.4 % balsu. 1995. gada 5. janvārim viņš tika inaugurēts Meinas štata gubernatora amatā, pārņemot amatu no Džoka Makkernana. 1998. gadā viņš gubernatora amatā tika pārvēlēts, saņemot 58.6% balsu. Kā Meinas gubernators viņš reformēja ieroču politiku Meinā, ieviešot pārbaudes visiem, kas vēlas iegūt sev šaujamieroci. 2012. gadā Kings tika ievēlēts ASV Senātā, saņemot 52% balsu. 2018. gadā ASV Senatora tika pārvēlēts. Viņš tiek uzskatīts, kā viens no moderātu spārna ASV senatoriem.