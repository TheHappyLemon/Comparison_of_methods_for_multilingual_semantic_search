Krokodils Dandijs (angļu: Crocodile Dundee) ir 1986. gada ASV un Austrālijas kopražojuma kinokomēdija, kuras režisors ir Pīters Feimans. Filma stāsta par amerikāņu žurnālisti Sjū Čarltonu, kura dodas uz Austrāliju, lai intervētu vietējo mednieku Miku Dandiju, kas pazīstams ar iesauku Krokodils. Pēc pāris dienām Sjū aicina Miku uz Ņujorku, kur Krokodils iekļūst dažādās neveiklās situācijās. Galvenās lomas filmā atveido Pols Hogans, Linda Kozlovski, Marks Blums, Džons Meilons, Davids Galpilils un Maikls Lombards. Šī ir pirmā filma par Krokodilu Dandiju, filmai izdoti divi turpinājumi: "Krokodils Dandijs 2" (1988) un "Krokodils Dandijs Losandželosā" (Crocodile Dundee in Los Angeles, 2001). Tiek uzskatīts, ka Mika Dandija prototips ir Arvīds Blūmentāls, pēc citiem datiem, Dandija prototips ir austrāliešu mednieks Rodnijs Ansels.