"Māja, ko uzcēla Džeks" (angļu: The House That Jack Built) ir 2018. gada šausmu filma, kuras režisors un scenārija autors ir Larss fon Trīrs. Filmā galvenās lomas atveido Mets Dilons, Bruno Gancs, Uma Tūrmane, Ševāna Felona Hogana, Sofija Grobela, Railija Keo un Džeremijs Deiviss. Filma ir par inteliģentu sērijveida slepkavu Džeku (Dilons), kurš, 12 gadu periodā, 70. un 80. gados, pastrādā neskaitāmas slepkavības Vašingtonas štatā. Filma ir sadalīta piecos notikumos un epilogā. "Māja, ko uzcēla Džeks" pirmizrāde notika 2018. gada 14. maijā Kannu kinofestivālā, neskatoties uz to, ka viņam iepriekš festivālā piedalīties bija aizliegts. Ar šo filmu, fon Trīrs Kannu kinofestivālā atgriezās pēc vairāk nekā sešu gadu pārtraukuma. Filmas pirmizrādes laikā vairāk nekā 100 skatītāji izgāja no kinoteātra, lai gan pēc seansa sekoja 10 minūšu ovācijas. Filma saņēma atšķirīgus kritiķu vērtējumus.