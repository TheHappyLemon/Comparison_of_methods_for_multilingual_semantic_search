Čezāre Maldīni (itāļu: Cesare Maldini, dzimis 1932. gada 5. februārī, miris 2016. gada 3. aprīlī) bija Itālijas futbolists un futbola treneris, spēlēja aizsarga pozīcijā, bijis Itālijas futbola izlases dalībnieks. Gandrīz visu savu spēlētāja karjeru pavadījis AC Milan komandā, kur izcīnīja četrus Serie A titulus un vienu Eiropas kausa trofeju. Bijis arī Milānas komandas kapteinis. Itālijas futbola izlases sastāvā piedalījies 1962. gada FIFA Pasaules kausā. Kā treneris vadījis klubus Itālijā. Divas reizes bijis AC Milan galvenais treneris. No 1996. līdz 1998. gadam bijis Itālijas izlases galvenais treneris. Vadījis izlasi 1998. gada FIFA Pasaules kausā. Maldīnī dēls Paolo Maldīni un mazdēls Daniels Maldīni arī ir futbolisti.