Žervē Jao Kuasi (franču: Gervais Yao Kouassi, dzimis 1987. gada 27. maijā), zināms arī kā Žervinjo (Gervinho), ir Kotdivuāras futbolists, spēlē uzbrucēja pozīcijā. Savus jauniešu gadus Žervinjo pavadīja Kotdivuāras komandās, bet 2004. gadā pārcēlās uz Beļģiju un pievienojās Beveren. Vēlāk Žervinjo spēlēja Ligue 1 komandās Le Mans un Lille OSC. Savā pēdējā sezonā ar Lilles komandu Žervinjo izcīnīja Francijas čempionu titulu. Pēc tam viņš tika pārdots uz Arsenal komandu, bet 2013. gadā uz Itālijas komandu Roma. 2016. gada janvārī viņš pārcēlās uz Ķīnas komandu Hebei China Fortune. 2018. gada augustā Žervinjo atgriezās Itālijā un pievienojās Parma. Kotdivuāras futbola izlases sastāvā Žervinjo ir spēlējis piecos Āfrikas Nāciju kausos, 2008. gada vasaras olimpiskajās spēlēs, kā arī 2010. un 2014. gada FIFA Pasaules kausā.