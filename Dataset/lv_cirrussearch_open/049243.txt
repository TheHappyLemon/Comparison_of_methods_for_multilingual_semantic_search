"Avīžpuika" (angļu: The Paperboy) ir 2012. gada drāma, kas balstīta uz Pīta Dekstera tāda paša nosaukuma romānu. Filmas režisors, kā arī viens no producentiem un scenārija autoriem ir Lī Danielss. Galvenās lomas atveido Zaks Efrons, Metjū Makonahijs, Deivids Ojelovo, Meisija Greja, Džons Kjūsaks, Nikola Kidmena un Skots Glens. Filmas pirmizrāde notika 2012. gada 24. maijā Kannu filmu festivālā. Reportieris Vords Jansens atgriežas savā dzimtajā pilsētā, lai izmeklētu lietu, kas saistīta ar nāvessodam nolemtu ieslodzīto.