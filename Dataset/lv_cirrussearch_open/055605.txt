Pijs Suters (vācu: Pius Suter, dzimis 1996. gada 24. maijā) ir Šveices hokejists, spēlē uzbrucēja pozīcijā. Pašlaik (2022) Suters pārstāv NHL komandu Detroitas "Red Wings". Savu karjeru Suters sāka Nacionālās līgas komandā Cīrihes "Lions". 2018. gadā viņš kļuva par Šveices čempionu. 2019–20. gada sezonā Suters ar 53 punktiem kļuva par Šveices līgas rezultatīvāko spēlētāju. Viņš tika atzīts arī par sezonas vērtīgāko spēlētāju. 2020. gadā Suters pievienojās Čikāgas "Blackhawks". 2021. gada jūlijā Suters parakstīja divu gadu līgumu ar Detroitas "Red Wings". Šveices hokeja izlases sastāvā Suters ir spēlējis 2017. gada Pasaules čempionātā un 2018. gada ziemas olimpiskajās spēlēs.