The Prodigy ir britu elektroniskās mūzikas grupa, kuru 1990. gadā dibināja Laiems Hovlets. Tā tika dibināta Anglijas pilsētā Breintrijā, Eseksas grāfistē. Vienlaikus ar tādiem pazīstamiem izpildītājiem kā Fatboy Slim, The Chemical Brothers un The Crystal Method grupa The Prodigy tiek uzskatīta par vienu no labākajiem Big Beat mūzikas žanra un kultūras pārstāvjiem, kas plašu popularitāti ieguva 1990. gados. Kopumā grupa The Prodigy ir pārdevusi vairāk kā 16 miljonus ierakstu visā pasaulē, kas ir lielisks sasniegums elektroniskās deju mūzikas jomā.