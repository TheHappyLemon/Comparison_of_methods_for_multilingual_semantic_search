Maikls Gregorijs Antonio (angļu: Michail Gregory Antonio; dzimis 1990. gada 28. martā) ir Anglijā dzimis Jamaikas futbolists, spēlē uzbrucēja pozīcijā. Kopš 2015. gada Antonio pārstāv Anglijas Premjerlīgas komandu West Ham United. Spēlē Jamaikas izlasē. Antonio savu karjeru sāka klubā Tooting & Mitcham United, pirms 2008. gadā parakstīja līgumu ar Reading no Championship turnīra. Klubs viņu nosūtīja uz īres periodiem Cheltenham Town, atpakaļ uz "Tooting & Mitcham", Southampton un Colchester United, jo viņam četru gadu laikā bija grūti atrast vietu "Reading" pirmajā komandā. Pēdējā izīrēšana uz Sheffield Wednesday ļāva viņam noslēgt pastāvīgu līgumu 2012. gadā, kur viņš aizvadīja 64 spēles un guva 12 vārtus. 2014. gadā viņš pārcēlās uz Notingemas "Forest", kad viņa 16 vārti 50 spēlēs piesaistīja Premjerlīgas West Ham United uzmanību, kas ar viņu parakstīja līgumu 2015. gadā, kur viņš spēlēja vairākās pozīcijās, tostarp labās malas aizsarga, labās malas pussarga, un kā malējais uzbrucējs, pirms beidzot kļuva par kluba galveno uzbrucēju. 2021. gada 23. augustā viņš kļuva par "West Ham United" visu laiku labāko Premjerlīgas punktu guvēju.