Death bija viena no pirmajām un ietekmīgākajām nāves metāla grupām ASV. Tā izveidojās 1983. gadā Orlando ar nosaukumu Mantas un pastāvēja līdz 1999. gadam. Tās dibinātājs, vokālists un ģitārists Čaks Šuldiners tiek uzskatīts par nāves metāla tēvu, bet grupas debijas albums Scream Bloody Gore - par šī žanra paraugu. Ar albumiem Spiritual Healing un Human grupa savā mūzikā ieviesa daudzus progresīvā metāla un tehniskā metāla elementus, Death ir uzskatāmi arī par vieniem no tehniskā nāves metāla un progresīvā nāves metāla un aizsācējiem līdzās tādām grupām kā Cynic, Sadist, Nocturnus. Diemžēl grupa izjuka 2001. gadā Čaka Šuldinera nāves dēļ.