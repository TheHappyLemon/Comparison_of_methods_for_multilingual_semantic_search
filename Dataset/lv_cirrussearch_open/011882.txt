Šis raksts ir par The Beatles albumu. Par citām jēdziena Revolver nozīmēm skatīt nozīmju atdalīšanas lapu. Revolver ir septītais grupas The Beatles albums. Tas tika izdots 1966. gadā, gadu pēc Rubber Soul iznākšanas. Grupas ģitārists Džordžs Herisons savulaik paziņoja, ka šis albums varēja tikt nosaukts par Rubber Soul otro daļu, tā kā šie albumi (vismaz Harisona skatījumā) ir ļoti līdzīgi. Šo albumu iesāk Džordža Harisona sarakstītā un izpildītā dziesma "Taxman", un noslēdz Džona Lenona "Tomorrow Never Knows". ASV albuma versija bija īsāka, jo trīs dziesmas: I'm Only Sleeping, And Your Bird Can Sing un Doctor Robert bija jau agrāk iekļautas albumā Yesterday . . . and Today (kas tika izdots tikai ASV) un tādēļ netika iekļautas šajā albumā. 2002. gadā žurnāla "Rolling Stone" lasītāji novērtēja šo albumu kā visu laiku labāko. 2003. gadā "Rolling Stone" žūrija (mūziķi un eksperti) iebalsoja šo albumu 3. vietā, atstājot sev priekšā tikai pašu bītlu albumu Sgt. Pepper's Lonely Hearts Club Band un viņu konkurentu The Beach Boys albumu Pet Sounds. Interesanti, ka šis albums iespaidoja "pludmales puišus", un viņi ierakstīja Pet Sounds, toties bītli noklausoties Pet Sounds ierakstīja Sgt. Pepper's Lonely Hearts Club Band, kas padarīja Braienu Vilsonu par muzikālu invalīdu. Pēc šī notikuma Vilsons pameta grupu.