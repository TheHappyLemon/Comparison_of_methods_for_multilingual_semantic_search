Internet Archive ir digitālā bibliotēka, ko 1996. gada 10. maijā dibināja amerikāņu programmētājs Brūsters Keils. Galvenais bibliotēkas mērķis ir nodrošināt brīvu piekļuvi informācijai, kas uzkrāta internetā. Tajā tiek saglabāti digitalizēti materiāli, kā mājaslapas, programmatūra, mūzika, audiovizuāli un drukāti materiāli. 2023. gada 25. jūnijā bibliotēkā ir 38 miljoni grāmatu un tekstu, 12,5 miljoni audiovizuālu materiaļu (video, filmas, televīzijas pārraides), 15 miljoni audio failu, 1 miljons programmatūras un 820 miljardi mājaslapu tīmekļa arhīvā Wayback Machine. Internet Archive ļauj lietotājiem brīvi augšupielādēt un lejupielādēt materiālus, tomēr lielākā daļa informācijas tiek savākta automātiski izmantojot tīmekļa rāpuļprogrammas.