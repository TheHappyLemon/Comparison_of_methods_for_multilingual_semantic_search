Edvards III Plantagenets (angļu: Edward III of Plantagenet; dzimis 1312. gada 13. novembrī, miris 1377. gada 21. jūnijā) bija Anglijas karalis, tiek uzskatīts par vienu no veiksmīgākajiem Anglijas karaļiem viduslaikos. Valdīja no 1327. gada 26. janvāra līdz savai nāves dienai. Edvards III atjaunoja karalisko autoritāti, kuru bija kritusies viņa tēva Edvarda II laikā. Pārveidoja Anglijas Karalisti par vienu no spēcīgākajām militārajām varām Eiropā. Viņa valdīšanas laikā tika arī veikta būtiska attīstība likumdošanā un valdībā — galvenokārt Anglijas parlamenta reformēšana un nostiprināšana. Edvarda III laikā valstī plosījās Melnā nāve (mēris).