Made in Germany 1995—2011 ir vācu grupas Rammstein labāko dziesmu izlase. Izlase Vācijā, Austrijā un Šveicē tika prezentēta 2011. gada 2. decembrī, bet pasaules relīze notika tā paša gada 5. decembrī. Izlasē iekļautas grupas labākās dziesmas, kā arī jauna kompozīcija Mein Land. Izlases atbalsta koncerttūre sākās jau 2011. gada. 6. novembrī. Uz izdevumu vāciņiem attēlotas grupas dalībnieku pēcnāves ģipša maskas. Izlase ir izdota trīs variācijās: Standard Edition (Digipak, 1CD) Deluxe Edition (Digipack, 2CD) Super Deluxe Edition (2 CD + 3 DVD + 240 lapaspušu buklets ar reti sastopamiem grupas attēliem).