Poručiks (no poļu: porucznik — ‘[virsnieks] uzdevumiem’) ir jaunāko virsnieku dienesta pakāpe vairāku slāvvalodīgo valstu bruņotajos spēkos. Krievijas armijā šī pakāpe tika lietota no 17. gadsimta līdz Krievijas pilsoņu kara laikam. Latviešu nacionālajos bruņotajos spēkos šī pakāpe pastāvēja līdz 1919. gada 28. februārim, kad, ar Apsardzības ministra pavēli Nr. 13, tika aizvietota ar virsleitnanta pakāpi.