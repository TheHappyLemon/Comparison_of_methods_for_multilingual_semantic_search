Sjaņtao (ķīniešu: 仙桃, piņjiņs: Xiāntáo) ir apriņķa līmeņa municipalitāte Hubei provincē Ķīnas vidienē. Sjaņtao ir subprefektūras līmeņa municipalitāte un ir tiešā provinces administrācijas pakļautībā — neietilpst nevienā prefektūras līmeņa administratīvajā vienībā. Izvietojusies provinces vidusdaļā Dzjanhaņas līdzenumā. Robežojas rietumos ar provinces galvaspilsētu Uhaņu, dienvidos — ar Dzjindžou, rietumos — ar Cjaņdzjanu, bet ziemeļos — ar Tiaņmeņu un Sjaogaņu. Lianu dinastijas laikā izveidots Miaņjanas (沔阳, Miǎnyáng) apriņķis. 1986. gadā, reorganizējot apriņķi par pilsētu, pārdēvēta tagadējā vārdā, bet 1994. gadā atdalīta no Dzjindžou, tieši pakļaujot provincei. COVID-19 epidēmijas laikā 2020. gada sākumā varas iestādes bloķēja izbraukšanu no Sjaņtao, lai aizkavētu vīrusa izplatīšanos.