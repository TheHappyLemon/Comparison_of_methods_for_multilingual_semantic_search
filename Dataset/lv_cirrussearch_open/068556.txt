Kristofs Gajs Deniss "Kristofers" Lamberts (angļu: Christophe Guy Denis "Christopher" Lambert; dzimis 1957. gada 29. martā) ir franču—amerikāņu aktieris, producents un rakstnieks. Savu karjeru sācis, atveidojot vairākās otrā plāna lomas franču filmās. Kļuvis atpazīstams, atveidojot Tarzānu filmā Greystoke: The Legend of Tarzan, Lord of the Apes (1984). Par lomu filmā "Metro" (Subway, 1985) saņēmis Cēzara balvu kategorijā "Labākais aktieris". Savu līdz šim pazīstamāko lomu atveidojis 1986. gada spraiga sižeta fantāzijas filmā "Kalnietis". Piedalījies arī tādās filmās kā I Love You (1986), The Sicilian (1987), "Gājiens ar zirdziņu" (Knight Moves, 1992), Fortress (1992), "Cīņa līdz nāvei" (Mortal Kombat, 1995), Druids (2001), White Material (2009), "Rēgu Bruņinieks: Atriebes Gars" (2011) un Kickboxer: Retaliation (2019).