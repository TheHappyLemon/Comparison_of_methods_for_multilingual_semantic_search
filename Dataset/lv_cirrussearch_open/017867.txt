Ninsjas Hueju autonomais reģions (ķīniešu: 宁夏回族自治区, piņjiņs: Níngxià Huízú Zìzhìqū) ir viens no Ķīnas 5 autonomajiem reģioniem. Autonomais reģions atrodas Ķīnas centrālajā daļā. Robežojas ar Iekšējo Mongolijas autonomo reģionu un ar Gaņsu un Šaaņsji provincēm. Ninsjas administratīvais centrs un lielākā pilsēta ir Iņčuaņa. 2010. gadā reģionā dzīvoja 6,30 miljoni iedzīvotāju, no kuriem 62% ir haņi un 34% ir hueji.