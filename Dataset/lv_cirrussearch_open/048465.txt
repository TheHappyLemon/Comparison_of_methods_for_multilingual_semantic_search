Van Helsings (angļu: Van Helsing) ir 2004. gada asa sižeta šausmu filma, kas balstīta uz tāda paša nosaukuma tēlu šausmu romānā "Drakula". Filmas režisors, scenārija autors un viens no producentiem ir Stīvens Sommerss. Galvenās lomas atveido Hjū Džekmens, Keita Bekinseila, Ričards Roksburgs, Deivids Venhems, Vills Kemps, Kevins O'Konors un Šūlers Henslijs. Filmas pirmizrāde notika 2004. gada 7. maijā. Bēdīgi slavens briesmoņu mednieks Van Helsings dodas uz Transilvāniju, lai apturētu grāfu Drakulu, kurš izmanto Frankenšteina pētījumus un kādu vilkati ļauniem mērķiem.