Joans Migels Gurkufs (franču: Yoann Miguel Gourcuff, dzimis 1986. gada 11. jūlijā) ir bijušais franču futbolists, spēlēja uzbrūkošā pussarga pozīcijā, pārstāvējis Francijas futbola izlasi. Savu karjeru sācis Rennes komandā, kur jau jaunā vecumā kļuvis par vienu no komandas līderiem. Rezultātā viņš 2006. gadā nonāca Itālijas komandā AC Milan. Tur viņš 2007. gadā kļuva par UEFA Čempionu līgas uzvarētāju. 2008. gadā viņš tika izīrēts Bordeaux komandai, bet pēc sezonas jau pilnvērtīgi pārcēlās uz Bordo komandu. Ar Bordeaux komandu uzvarējis Francijas 1. līgas 2008.–09. gada sezonā. Vēlāk spēlējis arī Lyon un Rennes, bet karjeru noslēdzis Dijon. Francijas futbola izlasi pārstāvējis no 2008. līdz 2013. gadam, kopumā 31 mačā gūstot 4 vārtus. Pārstāvējis izlasi 2010. gada FIFA Pasaules kausā.