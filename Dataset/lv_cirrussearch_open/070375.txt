Strelīcijas (Strelitzia) ir strelīciju dzimtas ģints, kuras dabiskais izplatības areāls ir Āfrikas dienvidos. Ģintī it klasificētas piecas sugas, tās tautā tiek dēvētas par paradīzes putniem, jo to ziedi ir līdzīgi paradīzes putniem. Dienvidāfrikā strelīcijas ir pazīstamas kā dzērvju ziedi. Divas no sugām — Nikola strelīcija (Strelitzia nicolai) un karaliskā strelīcija (Strelitzia reginae) — bieži tiek audzētas kā telpaugi. Ģints ir nosaukta par godu Mēklenburgas-Štrēlicas Šarlotei.