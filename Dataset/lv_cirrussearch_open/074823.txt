Eiropas savvaļas ēzelis (Equus hydruntinus) ir viena no zirgu dzimtas (Equidae) ēzeļu apakšģints (Asinus) sugām. Eiropas savvaļas ēzelis apdzīvoja Eirāzijas kontinentu vidējā un vēlajā pleistocēnā. Tā atrastie fosilie kauli tiek datēti kā 300 000 gadus veci. Eiropas savvaļas ēzelis izzuda holocēna periodā. Vēlajā pleistocēna periodā tas apdzīvoja plašas teritorijas Eiropā, īpaši daudz ēzeļu bija Vidusjūras baseina zemēs. Par to liecina fosilie izrakumi Sicīlijā, Turcijā, Spānijā, Francijā un Portugālē. Uz austrumiem fosilie atradumi ir bijuši līdz Volgai un Irānai. Ziemeļos fosilie atradumi sasniedz Ziemeļu jūru un Vāciju. Ģenētiski Eiropas savvaļas ēzelis ir bijis ļoti tuvs Āzijas savvaļas ēzelim, bet tiem ir atšķirīgi dzerokļu zobi, un Eiropas savvaļas ēzeļiem bija relatīvi īsas nāsis.