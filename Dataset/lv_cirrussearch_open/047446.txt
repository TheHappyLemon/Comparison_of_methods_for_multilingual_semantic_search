Aleksandrija Okasio-Kortesa (angļu: Alexandria Ocasio-Cortez; dzimusi 1989. gada 13. oktobrī) ir amerikāņu politiķe un aktīviste. ASV Pārstāvju palātas locekle no Demokrātiskās partijas. Studējusi Bostonas Universitātē. Darbojusies Bērnija Sandersa 2016. gada prezidentūras kampaņā. 2018. gadā, daļu savas kampaņas laika vēl strādājot par viesmīli, tika ievēlēta Pārstāvju palātā. 29 gadu vecumā Okasio-Kortesa kļuva par jaunāko Kongresā ievēlēto sievieti.