Ilzītes (latīņu: Anthemis) ir aromātisku augu ģints kurvjziežu dzimtā, kura ir tuvi radniecīga ar kumelīšu ģinti. Ģints dabiskais izplatības areāls ir Vidusjūras reģionā un dienvidrietumu Āzijā uz austrumiem līdz Irānai, taču vairākas sugas ir naturalizējušās arī citās pasaules daļās. Šajā ģintī ir aptuveni 100 sugu. Ilzītes kā pārtikas avotu izmanto dažu zvīņspārņu sugu kāpuri, tostarp Orthonama obstipata un Bucculatrix anthemidella, kas barojas tikai ar Anthemis tinctoria.