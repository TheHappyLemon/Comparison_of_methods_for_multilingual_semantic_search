Tartu pagasts (igauņu: Tartu vald) ir viena no 8 Igaunijas Tartu apriņķa pašvaldībām tā ziemeļos. Pašvaldībā ietilpst 6 lielciemi (Eksi, Kervekila, Lehte, Tabivere, Vahi, Vazula) un 71 ciems. Pagasts izveidots 2017. gada reģionālās reformas gaitā, apvienojot Laevas, Pīrisāres, Tabiveres un Tartu pagastus. Robežojas ar Jegevas apriņķa Jegevas pagastu ziemeļos, Jegevas apriņķa Mustvē pagastu ziemeļaustrumos, Peipsisēres pagastu austrumos, Lūnjas pagastu dienvidaustrumos, Tartu pilsētas pašvaldību dienvidos, Viljandi apriņķa Viljandi pagastu rietumos, kā arī Jegevas apriņķa Peltsamā pagastu ziemeļrietumos. Pagastā ietilpst arī Pīrisāres sala Peipusa ezerā.