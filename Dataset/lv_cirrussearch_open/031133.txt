Ādivāsī (hindi: आदिवासी, "pirmiedzīvotāji, aborigēni") ir kopējs apzīmējums atšķirīgām Indijas subkontinenta pamatiedzīvotāju ciltīm, kas atrodas ārpus tradicionālajām Indijas kastām jeb varnām. Indijas valdība ādivāsī dēvē par "klasificētajām ciltīm" (angļu: Scheduled tribes, ST), pie tām pieder 645 dažādas ciltis. Pēc 2011. gada Sociāli ekonomiskās un kastu tautskaites datiem ādivāsī veidoja 9% no Indijas hinduistiem, 32,8% no kristiešiem, 15,9% no zoroastriešiem un 82,5% no citu reliģisko kopienu pārstāvjiem.