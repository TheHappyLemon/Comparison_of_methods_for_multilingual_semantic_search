"Joprojām Alise" (angļu: Still Alice) ir 2014. gada ASV drāma, kuras režisors ir Ričards Glacers un Vašs Vestmorlends. Filma uzņemta pēc Lizas Dženovas 2007. gada bestsellera "Joprojām Alise" motīviem. Džūliana Mora atveido Elisu Houlendu, Kolumbijas Universitātes valodniecības profesori, kurai diagnosticēta Alcheimera slimība sākuma stadijā. Aleks Boldvins (Džons Houlends) atveido viņas vīru, bet Kristena Stjuarta (Lidija Houlenda), Keita Bosvorta (Anna Houlenda-Džounsa) un Hanters Perišs (Toms Houlends) atveido viņu bērnus. Filmas pasaules pirmizrāde notika 2014. gada septembrī Toronto Starptautiskajā kinofestivālā. Mora par Alises atveidošanu ir saņēmusi Zelta globusa balvu, Critics' Choice Movie Award, Kinoaktieru ģildes balvu, BAFTA kino balvu un Amerikas Kinoakadēmijas balvu nominācijā "Labākā aktrise galvenajā lomā", kā arī daudzas citas nominācijas un apbalvojumus.