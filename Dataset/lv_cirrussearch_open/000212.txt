Fjodors Dostojevskis (Фёдор Михайлович Достоевский; dzimis 1821. gada 11. novembrī [v.s. 30. oktobrī], miris 1881. gada 9. februārī [v.s. 28. janvārī]) bija krievu prozaiķis, žurnālists un tulkotājs. Viņu uzskata par vienu no izcilākajiem pasaules rakstniekiem. Nozīmīgākie Dostojevska darbi ir romāni "Noziegums un sods" (Преступление и Наказание, 1866), "Idiots" (Идиот, 1868), "Velni" ("Бесы", 1872) un "Brāļi Karamazovi" (Братья Карамазовы, 1880).