Hulians Alvaress (spāņu: Julián Álvarez, dzimis 2000. gada 31. janvārī) ir Argentīnas futbolists, spēlē uzbrucēja pozīcijā, pārstāv Argentīnas futbola izlasi. Kopš 2022. gada Alvaress pārstāv Anglijas Premjerlīgas komandu Manchester City. Iepriekš spēlējis Argentīnas komandā River Plate. 2021. gada Alvaress tika atzīts par Dienvidamerikas labāko futbolistu. Argentīnas futbola izlases sastāvā debitējis 2021. gadā. Ar izlasi uzvarējis 2021. gada Copa América.