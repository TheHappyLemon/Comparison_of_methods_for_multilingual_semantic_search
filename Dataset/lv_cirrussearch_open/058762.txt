Pārceltuve ir prāmis, kuru neļauj aiznest pa straumi uz leju (bieži arī piedzen) pāri upei vai citai lielai ūdenstilpei nostieptas troses. Šīs troses ir nostiprinātas ūdenstilpes pretējos krastos. Pirmās pārceltuves bieži lietoja tauvas vai tērauda ķēdes. No pēdējām cēlies arī angļu valodā bieži lietotais alternatīvais kuģa nosaukums — ķēžu prāmis (angļu: chain ferry). Gan tauvas, gan ķēdes 19. gadsimta beigās tika nomainītas pret tērauda trosēm.