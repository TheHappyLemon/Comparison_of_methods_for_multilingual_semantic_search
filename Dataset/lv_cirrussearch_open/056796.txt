Džungārijas kāmis (latīņu: Phodopus sungorus, angļu: Winter white dwarf hamster — 'sniegbaltais pundurkāmis') ir kāmju dzimtas pundurkāmju suga. Saukti arī par Džungāru kāmjiem, Krievijas vai Sibīrijas pundurkāmjiem un svītrainajiem pundurkāmjiem. Tie ir populāri mājdzīvnieki, pēc izskata līdzīgi Kempbela kāmjiem. Brīvā dabā Džungārijas pundurkāmji ir sastopami Džungārijas stepē un blakus esošajās Kazahstānas, Mongolijas un Sibīrijas stepēs.