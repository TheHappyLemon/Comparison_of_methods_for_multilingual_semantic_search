Vīriešu skeletona sacensības 2014. gada Olimpiskajās spēlēs norisinājās 2014. gada 14. februārī un 15. februārī Kamaniņu sporta centrā "Sanki". Sacensībās uzvarēja Krievijas sportists Aleksandrs Tretjakovs. Otrajā vietā ierindojās Latvijas pārstāvis Martins Dukurs (viņš ieguva sudarba medaļu arī iepriekšējās Olimpiskajās spēlēs), savukārt trešo vietu ieguva ASV sportists Metjū Antuāns. Kopumā sacensībās startēja 27 sportisti no 16 valstīm. Latviju pārstāvēja brāļi — Martins un Tomass Dukuri. Martins izcīnīja 2. vietu, taču Tomass — 4. vietu.