Anrī Napoleons Marī Moriss Giflē (franču: Henri Napoléon Marie Maurice Gufflet; dzimis 1863. gada 15. augustā, miris 1915. gada 22. aprīlī) bija franču burātājs, olimpiskās sudraba un bronzas medaļas ieguvējs 1900. gada vasaras olimpiskajās spēlēs. Giflē 1900. gada Parīzes olimpiskajās spēlēs startēja burāšanas sacensībās. Open klases sacensībās viņš nefinišēja. 3 līdz 10 tonnu laivu klases 1. braucienā viņš izcīnīja sudraba medaļu, bet šīs pašas disciplīnas 2. braucienā — bronzas medaļu. Šajās disciplīnās viņš startēja kopā ar A. Dibuā, Ž. Dibuā, Robēru Giflē un Šarlu Girē.