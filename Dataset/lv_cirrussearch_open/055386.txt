Koa ielejas un Sjega Verdes aizvēsturiskie klinšu zīmējumi (portugāļu: Sítios de arte rupestre do Vale do Coa) un (spāņu: Siega Verde) ir UNESCO Pasaules mantojuma objekts, kas atrodas Portugāles ziemeļaustrumos, 23 vietās Koa upes ielejā un vienā vietā Spānijā Agedas upes ielejā. Kaut arī zīmējumi bija zināmi arī agrāk, plašāka sabiedrība Koa ielejas klinšu zimējumus pamanīja 20. gadsimta deviņdesmito gadu sākumā, kad sākās upes aizsprosta celtniecība, kas tos daļēji iznīcinātu. Tika atklāti tūkstošiem klinšu zīmējumu, kuros attēloti zirgi, vērši un citi dzīvnieki, kā arī cilvēki un abstraktas figūras. Zīmējumi tiek datēti ar laiku no 22 000 līdz 10 000 gadiem pirms mūsu ēras. 1995. gadā dambja celtniecība tika pārtraukta, bet 1998. gadā Koas ielejas zīmējumi tika iekļauti UNESCO Pasaules mantojuma sarakstā. Ir izveidots arheoloģiskais parks un muzejs. 2011. gadā objektam pievienoja 1988. gadā atklāto aizvēsturisko zīmējumu vietu Sjega Verde Spānijā.