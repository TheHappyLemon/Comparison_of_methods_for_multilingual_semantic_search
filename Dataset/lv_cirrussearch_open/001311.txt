Tina Maze (slovēņu: Tina Maze; dzimusi 1983. gada 2. maijā Sloveņgradecā, Slovēnijā) ir slovēņu kalnu slēpotāja. Viņa ir 2010. gada Vankūveras Olimpisko spēļu divu sudraba medaļu ieguvēja supergigantā un milzu slalomā, kā arī izcīnījusi vairākas medaļas Pasaules čempionātā. Pasaules kausa posmos piedalās kopš 1999. gada, kad 15 gadu vecumā debitēja pašmāju sacensībās Mariborā. T. Maze ir uzvarējusi 9 Pasaules kausa posmos, no tiem 8 uzvaras iegūtas milzu slalomā. Vankūveras Olimpisko spēļu (tās viņai bija jau trešās Olimpiskās spēles) atklāšanas ceremonijā T. Maze bija Slovēnijas karognesēja, bet vēlāk ar izcīnītajām divām sudraba medaļām kļuva par veiksmīgāko sportisti Slovēnijas delegācijā.