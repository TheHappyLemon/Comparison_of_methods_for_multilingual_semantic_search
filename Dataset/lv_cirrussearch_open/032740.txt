Ščolkovas municipālais rajons (krievu: Щёлковский муниципальный район) ir viens no Krievijas Maskavas apgabala administratīvajiem rajoniem. Izvietojies apgabala ziemeļaustrumos, robežojas ar Maskavas apgabala Balašihas, Koroļovas, Ivantejevkas, Černogolovkas, Losinopetrovskas un Krasnoarmejskas pilsētapriņķiem, Puškinas rajonu, Noginskas rajonu, kā arī Vladimiras apgabalu. Rajona teritorijā kā anklāvi ir Frjazinas un Zvjozdnijgorodokas pilsētas. Rajona centrs ir Ščolkovas pilsēta. Ščolkovas pilsēta un Ščolkovas rajons kopš 1967. gada ir Talsu pilsētas un Talsu novada starptautiskās sadarbības partneri sadraudzības pilsētu kustībā.