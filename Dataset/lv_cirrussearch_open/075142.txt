2006. gada Zelta bumba, ko pasniedz labākajam futbolistam Eiropā, pēc starptautiskas UEFA dalībvalstu sporta žurnālistu žūrijas lēmuma tika piešķirta Fabio Kanavaro 2006. gada 28. novembrī. Kanavaro bija piektais Itālijas spēlētājs pēc Omara Sivori (1961), Džanni Riveras (1969), Paolo Rosi (1982) un Roberto Badžo (1993), kurš saņēmis šo balvu. Viņš bija arī piektais Madrides "Real" spēlētājs, kas šo balvu saņēmis. Bez viņa vēl Alfredo di Stefano (1957, 1959), Raimons Kopa (1958), Luišs Figu (2000) un Ronaldu (2002).