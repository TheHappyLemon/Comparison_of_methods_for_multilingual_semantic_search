Šajā tabulā ir uzskaitītas visas Ķīnas Tautas Republikas pilsētas tipa apdzīvotās vietas, kurās pēc 2010. gada 1. novembra tautas skaitīšanas datiem bija vairāk nekā 500 000 iedzīvotāju, to nosaukumi, nosaukumi ķīniešu valodā, kā arī tautas skaitīšanas rezultāti 1990. gada 1. jūlijā, 2000. gada 1. novembrī un 2010. gada 1. novembrī. Tika uzskaitīti arī atsevišķi municipalitāšu atstatie urbānie rajoni, piemēram, Dzjandzjiņa, kas administratīvi nav atsevišķas pilsētas, bet gan provinces vai prefektūras līmeņa municipalitātes (šajā gadījumā Čuncjinas) zemāka līmeņa administratīva vienība vai to kopums. Uzrādīta arī provinces līmeņa administratīvā vienība (province, autonomais reģions, tiešās pārvaldes municipalitātes, īpašais administratīvais rajons), kurai pieder pilsēta. Tautas skaitīšana Honkongā un Makao tika veikta 1991. un 2001. gadā. Rezultāti atrodami ailēs par 1990. un 2000. gadu. Iedzīvotāju skaits attiecas uz pilsētas tipa apdzīvoto vietu — municipalitātes galveno pilsētu, nevis uz municipalitāti, pilsētu vai pašvaldību tās politiskajās robežās. Pēdējā tautas skaitīšana Ķīnā notika 2010. gada 1. novembrī. Nākamā tautas skaitīšana paredzēta 2020. gadā.