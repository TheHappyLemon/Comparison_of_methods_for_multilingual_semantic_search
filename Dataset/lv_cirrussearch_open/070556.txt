Ersa, arī Jupiters LXXI ir neliels Jupitera pavadonis. To 2018. gadā atklāja zinātnieku komanda Skota Šeparda (Scott S. Sheppard) vadībā Cerro Tololo observatorijā, Čīlē. Pēc atklāšanas pavadonim tika piešķirts pagaidu apzīmējums S/2018 J 1. 2018. gada 25. septembrī Starptautiskā Astronomijas savienība pavadonim piešķīra pastāvīgo nosaukumu Jupiters LXXI. 2019. gada 19. augustā Starptautiskā Astronomijas savienība pavadoni nodēvēja par Ersu. Ersa ir tēls grieķu mitoloģijā, rasas dieviete, Selēnes un Zeva meita. Mitoloģijā šī dieviete ir pazīstama arī ar vārdu Herse. Šajā vārdā nosaukts cits Jupitera pavadonis – Herse. Ersa ir neliels pavadonis, diametrs tikai apmēram 3 km. Tas pieder Himalijas grupai.