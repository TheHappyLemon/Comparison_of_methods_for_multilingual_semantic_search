"Par Mēriju Popinsu un Benksa kungu" (angļu: Saving Mr. Banks) ir 2013. gada ASV, Apvienotās Karalistes un Austrālijas kopražojuma vēsturiska komēdijdrāmas filma, kuras režisors ir Džons Lī Henkoks. Filma ir par The Walt Disney Studios 1964. gada filmas "Mērija Popinsa" projekta attīstību. Filmā galvenās lomas attēlo Emma Tompsone (Mērijas Popinsas tēla radītāja P. L. Traversa), Toms Henkss (Volts Disnejs), Pols Džamati, Džeisons Švarcmans, Bredlijs Vitfords un Kolins Ferels. "Par Mēriju Popinsu un Benksa kungu" pirmizrāde notika 2013. gada 20. oktobrī Londonas kinofestivālā. Filma tikusi atzinīgi novērtēta, Amerikas Kinoinstitūts to nosauca par vienu no desmit gada labākajām filmām, tāpat to nominēja dažādiem apbalvojumiem dažādās kategorijās.