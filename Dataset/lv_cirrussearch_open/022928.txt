Zīdtauriņi, zīdtauriņu dzimta (Bombycidae) ir zvīņspārņu (Lepidoptera) dzimta, kas apvieno apmēram 185 tauriņu sugas (pēc citiem avotiem 166 sugas), kas tiek iedalītas 26 ģintīs. Lielākā daļa zīdtauriņu dzimtas sugu ir Vecās Pasaules sugas, tomēr tās nav sastopamas Eiropā. Vislielākā sugu dažādība mājo Āzijā, divas sugas Austrālijā un piecas sugas Āfrikā. Dienvidamerikā mājo ģints Aza sugas. Dzimtas tipiskākā un pazīstamākā suga ir zīdtauriņš (Bombyx mori).