ONCE, zināma arī kā Liberty Seguros, Liberty Seguros-Würth un pēdējā sezonā Astana-Würth un Astana, bija profesionāla Spānijas riteņbraukšanas komanda. Tā piedalījās UCI rīkotajā ProTour sacensību seriālā. 2006. gada 25. maijā Liberty Mutual ("seguros" spāniski nozīmē "apdrošināšana") pārtrauca komandas sponsorēšanu dopinga skandāla dēļ, kurā bija iesaistīts komandas sporta direktors Manolo Saiss. 2006. gada 2. jūnijā komanda ieguva jaunu ģenerālsponsoru, Kazahstānas galvaspilsētas Astanas veidolā. Līdz 2006. gada 3. jūlijam līdzsponsors bija arī Würth, bet pēc 2006. gada Tour de France beigām izstājās, jo Astana-Würth nepiedalījās. Sezonas beigās sponsorēšanu pārtrauca arī Astana, tās pašas Tūres dalības iztrūkuma dēļ. 2006. gada 16. decembrī UCI atsauca komandas ProTour licenci Saisa kompānijia Active Bay. Daļa braucēju un darbinieku izveidoja Kazahstānā bāzēto Astana komandu.