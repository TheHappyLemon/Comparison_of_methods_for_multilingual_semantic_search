Astronoms ir zinātnieks, kas specializējies astronomijā. Astronomu galvenais darba instruments ir teleskops. Lielākoties novērojumos viņi iegūst informāciju par zvaigznēm, planētām, galaktikām un citiem debess ķermeņiem. Astronomus mēdz iedalīt amatieros un profesionāļos. Amatieri pārsvarā novēro debess ķermeņus sava vaļasprieka dēļ, bet profesionāļiem ir nepieciešama atbilstoša augstākā izglītība. Vairums profesionālu astronomu strādā observatorijās, kā arī pētniecības centros un universitātēs. Profesionāli astronomi parasti ir apvienojušies astronomijas organizācijās. Visas pasaules astronomijas organizācijas apvienība ir Starptautiskā Astronomijas savienība. Mūsdienās tiek pieņemts, ka astronoma profesija kā tāda izveidojās ap 1610. gadu, kad tika izgudrots pirmais teleskops.