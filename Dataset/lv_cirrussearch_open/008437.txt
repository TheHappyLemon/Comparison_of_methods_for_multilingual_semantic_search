Frankforta (angļu: Frankfort, izrunā: [ˈfraŋkfət]) ir pilsēta Amerikas Savienotajās Valstīs, kopš 1792. gada Kentuki štata galvaspilsēta. Tā atrodas aptuveni 80 km uz austrumiem no štata lielākās pilsētas Luisvilas un 42 km uz ziemeļrietumiem no štata otras lielākās pilsētas Leksingtonas. Frankfortu 1786. gadā pie Kentuki upes dibināja ģenerālis Džeimss Vilkinsons (James Wilkinson).