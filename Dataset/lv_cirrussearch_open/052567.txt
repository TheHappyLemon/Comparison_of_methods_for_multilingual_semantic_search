Nīls Degrass Taisons (angļu: Neil deGrasse Tyson; dzimis 1958. gada 5. oktobrī) ir amerikāņu astrofiziķis, zinātnes komunikators un Heidena planetārija (Hayden Planetarium), kas savukārt veido daļu no plašākā Amerikas Dabas vēstures muzeja (American Museum of Natural History) Manhatanā, Ņujorkā pašreizējais direktors. Taisons ir daudzu zinātnisko izdevumu un grāmatu autors, kā arī vairāku dokumentālo raidījumu viesis un vadītājs. Sadarbībā ar National Geographic biedrību viņš vada arī zinātnes radio pārraidi Star Talk, kurā saistībā ar zinātnes jautājumiem intervē dažādas slavenības. Tāpat Taisons ir vairāku goda apbalvojumu saņēmējs, 2015. gadā viņam piešķirta ASV Nacionālās zinātņu akadēmijas medaļa par "neparasto lomu sabiedrības aizraušanā ar zinātnes brīnumiem". Dažkārt Taisons nosaukts par "interneta slavenāko astrofiziķi". 2020. gada aprīlī viņam bija 13,8 miljoni Twitter sekotāju.