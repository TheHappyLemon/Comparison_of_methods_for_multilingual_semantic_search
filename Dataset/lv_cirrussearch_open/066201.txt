Džons Vū (angļu: John Woo, ķīniešu: 吳宇森, dzimis 1946. gada 1. maijā) ir Honkongas kinorežisors, scenārists un producents, ietekmīga personība spraiga sižeta filmu žanrā. Pazīstams ar savām Honkongas spraiga sižeta kriminālfilmām, vēlāk strādājot arī Holivudā. Pazīstamākās Honkongā režisētās filmas ir A Better Tomorrow (1986), The Killer (1989), Hard Boiled (1992) un Red Cliff (2008), bet Holivudā režisētās filmas ir "Cietais mērķis" (1993), "Salauztā bulta" (Broken Arrow, 1996), "Ar ienaidnieka seju" (1997) un "Neiespējamā misija 2" (2000). Savas karjeras laikā saņēmis Honkongas filmu balvas kategorijās "Labākā filma", "Labākais režisors" un "Labākā montāža", Taivānas Zelta zirga balvu, Asia Pacific Screen Awards balvu un Saturna balvu.