The Weinstein Company (saīsināti TWC) bija ASV neatkarīgā kinostudija, ko 2005. gadā Ņujorkā dibināja Bobs un Hārvijs Vainstīni. TWC bija viena no lielākajām mazajām kinostudijām Ziemeļamerikā pirms Hārvija Vainstīna atlaišanas no studijas pēc viņam izvirzītajām apsūdzībām par seksuālu uzmākšanos un vardarbību. Dēļ finansiālajām problēmām, kas radās apsūdzību rezultātā, 2018. gada februārī studija paziņoja par bankrotu, un neatkarīgā studija Lantern Entertainment iegādājās lielāko daļu no studijas filmu bibliotēkas, kā arī tās aktīvus. Dibinātājam un izpilddirektoram Bobam Vainstīnam iepriekš piederēja tikai neliela uzņēmuma daļa. Kinostudija atlaida vienu no tās dibinātājiem un izpilddirektoriem Hārviju Vainstīnu 2017. gada oktobrī pēc tam, kad vairāk nekā 100 sieviešu apsūdzēja viņu par seksuālu uzmākšanos, uzbrukumiem vai izvarošanu. 2018. gada 26. februārī kinostudija The Weinstein Company paziņoja, ka pasludinās bankrotu pēc vienošanās ar investoru grupu veidojot izsoli, ko vadīja Marija Kontrerasa-Svīta. TWC valde un investoru grupa 2018. gada 1. martā apstiprināja, ka ir vienojušies par darījumu, kurā TWC pārdos visus savus aktīvus par 500 miljoniem ASV dolāru. 2018. gada 6. martā pārdošanas darījums atcēlās, kad atklājās studijas parāds 50 miljonu ASV dolāru apmērā. Kinostudija 2018. gada 19. martā saskaņā ASV likumiem iesniedza bankrota pieteikumu. 2018. gada 1. maijā Lantern Capital kļuva par studijas bankrota izsoles uzvarētāju.