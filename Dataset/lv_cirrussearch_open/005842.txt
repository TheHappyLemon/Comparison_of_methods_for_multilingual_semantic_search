Īstie ķenguri jeb ķenguri un valabiji (Macropus) ir viena no ķenguru dzimtas (Macropodidae) ģintīm, kas apvieno ķengurus un valabijus. Šajā ģintī ir četras lielākās ķenguru sugas, kuras tiek sauktas par "īstajiem ķenguriem": rudais ķengurs (Macropus rufus), austrumu pelēkais ķengurs (Macropus giganteus), rietumu pelēkais ķengurs (Macropus fuliginosus) un antilopķengurs (Macropus antilopinus). Maza auguma ķengurus sauc par valabijiem.