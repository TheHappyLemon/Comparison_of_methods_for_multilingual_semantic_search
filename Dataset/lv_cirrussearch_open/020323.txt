Žans Leopolds Nikolā Frederiks Kivjē (franču: Jean Léopold Nicolas Frédéric Cuvier, pazīstams kā Žoržs Kivjē (franču: Georges Cuvier); dzimis 1769. gada 23. augustā, miris 1832. gada 13. maijā) bija franču dabaspētnieks un zoologs. Salīdzinošās anatomijas, biostratigrāfijas un paleontoloģijas pamatlicējs. Izvirzīja tēzi par to, ka ir dzīvnieku sugas, kas ir izmirušas. Oponēja Žana Batista Lamarka izvirzītajai evolūcijas teorijai. Atklāja mastodontu un nosauca vārdā pterodaktilu. Viens no pirmajiem, kurš izvirzīja tēzi, ka vēsturiski uz Zemes kādreiz dominējuši rāpuļi. Pazīstamākais darbs - Le Règne Animal (1817).