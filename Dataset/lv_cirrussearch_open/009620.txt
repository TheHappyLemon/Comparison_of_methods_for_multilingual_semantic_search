Hulio Sesars Čavess Gonsaless (spāņu: Julio César Chávez González; dzimis 1962. gada 12. jūlijā) ir bijušais meksikāņu bokseris. Kā profesionālis debitēja 1980. gada 5. februārī cīņā pret Andresu Feliksu. Šajā cīņā Čavess uzvarēja ar nokautu. Pēdējo cīņu aizvadīja 2005. gada 17. septembrī, kad zaudēja Groveram Villijam. Kopumā karjeras laikā aizvadījis 115 cīņas, no kurām 107 uzvarēja, sešās piedzīvoja zaudējumu un divās cīņās tika fiksēts neizšķirts. Viņš ir seškārtējs Pasaules čempions trijās dažādās svara kategorijās: WBC Super Featherweight svara kategorijā (1984), WBA vieglā svara kategorijā (1987), WBC vieglā svara kategorijā (1988), WBC Super Lightweight svara kategorijā (1989), IBF vieglajā pussmagajā svara kategorijā (1990) un WBC Super Lightweight svara kategorijā (1994). Vairākus gadus viņš tika uzskatīts par labāko pound-for-pound bokseri Pasaulē. ESPN veidotajā 50 visu laiku izcilāko bokseru sarakstā viņš ierindojās 24. vietā. 2011. gadā H. S. Čavess tika uzņemts Starptautiskajā boksa slavas zālē. Divi viņa dēli arī ir bokseri.