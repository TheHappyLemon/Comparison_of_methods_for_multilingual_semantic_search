Argali jeb kalnu aitas, arī arhari vai kačkari (latīņu: Ovis ammon) ir pārnadžu zīdītāji no dobradžu dzimtas, kas dzīvo Vidusāzijas un Centrālāzijas kalnu reģionos (Himalajos, Tibetā, Altajā), tostarp Sibīrijas dienvidos. Aizsargā vides organizācijas; šobrīd starptautiskajā Sarkanajā grāmatā tiek uzskatīta par sugu, kas atrodas tuvu apdraudētam stāvoklim (NT kategorija). Suga iekļauta arī Krievijas Federācijas Sarkanajā grāmatā.