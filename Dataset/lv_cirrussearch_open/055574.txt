Bormio (itāļu: Bormio, lombardiešu: Bormi, retoromāņu: Buorm, vācu: Worms im Veltlintal) ir pilsēta Alpos, Sondrio provincē, Lombardijas reģionā, Itālijas pašos ziemeļos. 2018. gadā pilsētā dzīvoja 4 088 iedzīvotāji. Pilsēta ir populārs ziemas sporta kūrorts. Pilsētā norisinās dažādas kalnu slēpošanas sacensības, kā arī šeit ir noticis Pasaules kauss kalnu slēpošanā. 2026. gada ziemas olimpisko spēļu kalnu slēpošanas sacensības notiks tieši šeit.