Berlīnes starptautiskais kinofestivāls (vācu: Internationale Filmfestspiele Berlin) jeb Berlināle ir viens no svarīgākajiem kinofestivāliem pasaulē, kuru pavada preses pasākumi Berlīnē. Pirmo reizi festivāls norisinājās 1951. gadā Rietumberlīnē. Mūsdienās tas ir kļuvis par visapmeklēto filmu festivālu pasaulē ar vairāk kā 270 000 pārdotām biļetēm un 450 000 apmeklējumiem. Festivālā tiek izrādītas līdz pat 400 filmām, aptuveni 20 filmas sacenšas par festivāla galvenajām balvām "Zelta lāci" un "Sudraba lāci". Kopš 2001. gada Berlīnes starptautiskā kinofestivāla režisors bija Dīters Kosliks. No 2018. gada jūnija kinofestivāla mākslinieciskais vadītājs ir Karlo Čatrians. Kopš 1956. gada festivālu atzinusi Starptautiskā kinoproducentu asociāciju federācija (franču: Fédération Internationale des Associations de Producteurs de Films) un balvas piešķir žūrija, ko vada starptautiski atzīta kino personība. Piemēram, 2010. gada februārī, 60. Berlīnes starptautiskais kinofestivālā, žūrijas prezidents bija vācu režisors un scenārists Verners Hercogs. 2022. gada februārī žūriju vadīs Indijas un Amerikas Savienoto Valstu režisors, scenārists un producents M. Naits Šjāmalāns.