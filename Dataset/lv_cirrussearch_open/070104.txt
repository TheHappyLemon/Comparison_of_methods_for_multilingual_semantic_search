Grand Theft Auto VI jeb GTA VI ir skandalozās videospēļu sērijas Grand Theft Auto astotā daļa. To plāno izdot 2025. gadā. To izstrādā Rockstar North un plāno izdot Rockstar Games. Spēle tiek veidota PlayStation 5 un Xbox Series X/S konsolēm. Kopumā šī ir 16. spēle Grand Theft Auto sērijā (ieskaitot papildinājumus un atvasinātās spēles). Spēlē spēlētājam būs iespēja iejusties kriminālnoziedznieku pāra — Lūsijas un viņas partnera dzīvēs. Šī būs pirmā GTA spēle, kurā galvenais varonis būs sieviete un pirmā spēle kopš 1999. gada, kurā būs iespēja spēlēt kā sievietei. Spēles notikumi risinās Vaissitijā. Spēle ir turpinājums 2013. gada kases grāvējam GTA V, kas pirmajās 24 stundās pēc izdošanas guva 800 miljonus ASV dolāru lielus ieņēmumus, pirmajās trijās dienās tā guva 1 miljardu dolāru lielus ieņēmumus, kļūstot par visātrāk pārdotāko izklaides produktu industrijas vēsturē. Time Grand Theft Auto V nosauca par 2013. gada labāko spēli.