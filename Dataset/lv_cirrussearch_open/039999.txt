Nogometni klub Maribor, saīsināti NK Maribor, ir Slovēnijas futbola klubs no Mariboras. Dibināts 1960. gada 12. decembrī. Pašlaik spēlē Slovēnijas futbola čempionāta augstākajā līmenī — Pirmajā līgā (slovēņu: PrvaLiga). Mājas spēles aizvada Ljudski vrt stadionā, kura ietilpība ir 12 702 vietas. Maribor ir titulētākais Slovēnijas klubs — tas ir 16 reizes kļuvis par Slovēnijas čempioniem un 9 reizes uzvarējis Slovēnijas kausa izcīņā. Komanda ir trīs reizes iekļuvusi UEFA Čempionu līgas grupu turnīrā.