Takers Makss (angļu: Tucker Max; dzimis 1975. gada 27. septembrī Atlantā, Džordžijas štatā, ASV) ir amerikāņu autors un orators. Savā blogā Tuckermax.com, kas sasniedzis miljonus apmeklētāju, Makss apraksta savus jaunības piedzīvojumus un izklāsta savus uzdzīvošanas memuārus. Maksa memuāri I Hope They Serve Beer in Hell kļuva par New York Times bestselleru un katru gadu no 2006. līdz 2012. gadam saglabāja New York Times Best Seller statusu. I Hope They Serve Beer in Hell visā pasaulē ticis pārdots vairāk nekā miljons eksemplāru tirāžā, tostarp 400 000 no tiem tikai 2009. gadā. 2010. gadā Makss izlaida grāmatu ar nosaukumu Assholes Finish First, savukārt, 2012. gadā memuārus Hilarity Ensues un Sloppy Seconds: The Tucker Max Leftovers.