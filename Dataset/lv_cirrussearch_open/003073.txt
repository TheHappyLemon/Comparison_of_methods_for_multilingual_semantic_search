Sabiedriskais transports (bieži dēvē par pilsētas transportu) ir pakalpojumu kopums, kas nodrošina pasažieru pārvadāšanu pilsētās vai starp tām par noteiktu samaksu. Pilsētām parasti ir savas integrētas transporta sistēmas, nereti pilsētas sabiedriskais transports tiek nodrošināts arī piepilsētas apkaimē. Parasti pilsētās kā sabiedriskais transports tiek izmantoti tramvaji, trolejbusi, autobusi, metro, piepilsētas vilcieni. Bet sabiedrisko transportu ārpus pilsētām nodrošina autobusi un vilcieni. Dažreiz arī pilsētās kā sabiedriskais transports tiek izmantoti prāmji, parasti to sauc par ūdens transportu.