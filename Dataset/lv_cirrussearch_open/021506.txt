Šis raksts ir par krievu rakstnieku. Par latviešu režisoru skatīt rakstu Pēteris Krilovs. Ivans Krilovs (krievu: Иван Андреевич Крылов, dzimis 1769. gada 13. februārī, miris 1844. gada 21. novembrī) bija krievu ierēdnis, bibliotekārs un rakstnieks, izcilākais fabulists krievu literatūrā. No 1801. līdz 1803. gadam bija Rīgas ģenerālgubernatora Sergeja Goļicina kancelejas vadītājs, tieši pēc Rīgā pavadītā laika veica Lafontēna fabulu tulkojumus un Ēzopa un Lafontēna fabulu iespaidā vēlāk sacerēja vairāk kā 200 fabulu, no kurām daudzas folklorizējušās un kļuvušas par krievu sakāmvārdu avotu.