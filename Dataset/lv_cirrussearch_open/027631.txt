Albānijas karogs (albāņu: Flamuri i Shqipërisë) ir viens no Albānijas oficiālajiem valsts simboliem. Pašreizējā veidolā to pieņēma 1992. gada 7. aprīlī. Ērglis ir viens no senajiem albāņu tautas simboliem, ko izsenis izmantojuši savos ģerboņos albāņu augstmaņi. Tas norāda arī uz tautas nosaukumu — «ērgļu tauta». Divgalvainais ērglis sarkanā laukā ir valsts karogs kopš neatkarības atgūšanas no Osmaņu impērijas 1912. gadā. Starp 1946. un 1992. gadu virs ērgļa bija novietota sarkana zvaigzne ar dzeltenu apmali.