Samsung Group (korejiešu: 삼성그룹) ir starptautisks Dienvidkorejas konglomerātuzņēmums, kura vadība atrodas Seulā, Dienvidkorejā. Tam ir vairāki meitas uzņēmumi, kā arī radniecīgi uzņēmumi, vairākums no kuriem apvienojušies zem Samsung zīmola. Ievērojami Samsung rūpniecības meitas uzņēmumi ir Samsung Electronics (pasaulē lielākais IT uzņēmums pēc 2011. gada ieņēmumiem), Samsung Heavy Industries (pasaulē otrs lielākais kuģu būves uzņēmums pēc 2010. gada ieņēmumiem), Samsung Engineering un Samsung C&T (pasaulē 35. un 72. lielākie būvniecības uzņēmumi). Tāpat ievērojami meitas uzņēmumi ir Samsung Life Insurance, Samsung Everland un Cheil Worldwide. Samsung produkcija sastāda apmēram piekto daļu visas Dienvidkorejas eksporta un tā ieņēmumi ir lielāki nekā daudz valstu IKP. 2006. gadā tā būtu 35. lielākā ekonomika pasaulē. Uzņēmumam ir liela ietekme uz valsts ekonomisko attīstību, politiku, medijiem, kultūru.