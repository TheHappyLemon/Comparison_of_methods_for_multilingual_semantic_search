Saikne starp bioloģiju un seksuālo orientāciju ir izpētes objekts. Kaut arī zinātnieki nezina, kas nosaka indivīda seksuālo orientāciju, viņi izvirza teorijas, ka to izraisa sarežģīta ģenētisko, hormonālo un vides ietekmju mijiedarbība. Hipotēzes par pēcdzemdību sociālās vides ietekmi uz seksuālo orientāciju ir vājas, īpaši vīriešiem. Zinātnieki atbalsta bioloģiskās teorijas seksuālās orientācijas cēloņu skaidrošanai. Faktori, kas var būt saistīti ar seksuālās orientācijas attīstību, ietver gēnus, agrīno dzemdes vidi (piemēram, pirmsdzemdību hormonus) un smadzeņu struktūru.