Hovards Meltons Vebs (angļu: Howard Melton Webb; dzimis 1971. gada 14. jūlijā Roterhamā, Anglijā) ir angļu futbola tiesnesis un policijas seržants. Pašlaik (2011) tiesā Anglijas futbola Premjerlīgas spēles. Premjerlīgas spēles tiesā kopš 2003. gada. Kopš 2005. gada ir FIFA kategorijas tiesnesis. Viņš ir ticis atzīts par vienu no visu laiku labākajiem futbola tiesnešiem. Tiesneša karjeru uzsāka 1993. gadā kā tiesneša asistents. 2010. gadā viņš tiesāja UEFA Čempionu līgas sezonas finālu un FIFA Pasaules kausa finālu, tā kļūstot par pirmo tiesnesi, kas ir tiesājis abu turnīru finālus vienā gadā. Vēl ir tiesājis 2008. gada Eiropas čempionāta finālturnīrā, FIFA U-20 Pasaules kausā, Eiropas U-21 čempionātā, FA kausa finālā. Viņa tēvs Billijs Vebs arī bija futbola tiesnesis 35 gadus.