Liu Bomins (vienkāršotā ķīniešu: 刘伯明, tradicionālā ķīniešu: 劉伯明, piņjiņs: Liú Bómíng, dzimis 1966. gada 17. septembrī) ir Ķīnas kosmonauts, Tautas Atbrīvošanas armijas Gaisa spēku lidotājs, ģenerālis. Liu Bomins piedzima Iaņas apriņķī, Heilundzjanas provincē. Pēc tautības viņš ir haņs. 1985. gadā viņš sāka dienestu Tautas Atbrīvošanas armijā. Līdz 1990. gadu vidum viņš uzdienējās līdz aviācijas pulka eskadriļas komandierim. 1995. gada oktobrī Liu pietecās par kandidātu kosmonautu vienībā, kurā tika ieskaitīts 1998. gada 5. janvārī. 2004. gada decembrī viņš sāka gatavoties lidojumam ar kosmosa kuģi Shenzhou 6. 2005. gada oktobrī viņu apstiprināja par otrās dublieru apkalpes komandieri. Pirmo kosmisko lidojumu Liu Bomins veica 2008. gada septembrī ar kosmosa kuģi Shenzhou 7 ka operators. Lidojuma laikā notika pirmā Ķīnas pārstāvju iziešana kosmosā. Iziešanu ārpus orbitālā moduļa veica Džai Džigans, savukārt Liu Bomins palika slūžu kamerā un novēroja Džigana darbības. Liu bija Shenzhou 10 dublieru apkalpes komandieris. Otro lidojumu kosmosā Liu Bomins veica 2021. gadā no 17. jūnija līdz 17. septembrim, esot kosmosa kuģa Shenzhou 12 operatoram, dodoties pirmajā ekspedīcijā uz orbitālo staciju Tiangong. Stacijā viņš ar diviem kosmonautiem pavadīja trīs mēnešus. Liu veica divas iziešanas kosmosā. Kosmisko lidojumu kopsavilkums: Iziešanas atklātā kosmosā: