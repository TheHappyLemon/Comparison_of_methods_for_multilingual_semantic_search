The Fame ir amerikāņu dziedātājas Lady Gaga debijas studijas albums. Tas tika izdots 2008. gada 19. augustā sadarbībā ar ierakstu kompānijām Interscope, Streamline, Kon Live, Cherrytree. Albuma dziesmu galvenā pamatdoma ir tā, ka jebkurš cilvēks var justies kā slavenība. Lady Gaga sadarbojās ar vairākiem producentiem albuma tapšanas gaitā. Pirmie divi singli no albuma "Just Dance" un "Poker Face" bija starptautiski hīti, "Just Dance" nokļuva sešu valstu topu pirmajā vietā, tai skaitā ASV Billboard Hot 100. "Poker Face" sasniedza gandrīz visu lielāko mūzikas industriju valstu topu augšgalu. Vēl no šī albuma tika izdoti trīs singli: "Eh, Eh (Nothing Else I Can Say)", "LoveGame" un "Paparazzi". 2009. gada 2. decembrī albuma tika nomīnēts sešām Grammy balvām un dziesma "Poker Face" ieguva balvu par gada labāko deju mūzikas ierakstu.