Tomass Teje Partijs (angļu: Thomas Teye Partey, dzimis 1993. gada 13. jūnijā) ir Ganas futbolists, spēlē pussarga pozīcijā, pārstāv Ganas futbola izlasi. Kopš 2020. gada Partijs pārstāv Anglijas Premjerlīgas komandu Arsenal. Savu profesionālo karjeru Partijs sāka Atletico Madrid sistēmā 2013. gadā. Vēlāk devies īrē uz RCD Mallorca un UD Almería. 2015. gadā atgriezies Atletico Madrid komandā ar kuru viņš 2018. gadā uzvarēja UEFA Eiropas līgā un UEFA Superkausā. 2020. gadā viņš par aptuveni 50 miljoniem eiro pievienojās Arsenal komandai, tādējādi kļūstot par visu laiku dārgāko Ganas futbolistu. Ganas futbola izlases sastāvā piedalījies divos Āfrikas Nāciju kausos. 2018. un 2019. gadā kļuvis par Ganas gada futbolistu.