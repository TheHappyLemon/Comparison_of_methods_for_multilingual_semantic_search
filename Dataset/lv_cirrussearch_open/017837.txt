Reinzeme (vācu: Rheinland) ir vēsturisks apgabals Vācijas rietumdaļā, kas atrodas Reinas upes rietumu krasta vācu apdzīvotajās teritorijās. Šis reģions tiek saistīts ar teritorijām Vidusreinā (Bingene — Bonna) un daļu Lejasreinas (Bonna — Vācijas un Benilukss valstu robeža). Tā kā Reina šeit tek caur kalniem un arī zemienēm, tad šajā reģionā ir attīstīta vīnogu audzēšana. Reģions ir pazīstams ar Reinzemes vīniem. Reinzeme gadsimtiem ilgi ir bijusi strīdus ābols starp Vāciju un Franciju, jo tas ir abu valstu robežreģions. Reinzemē atrodas nozīmīgas vācu pilsētas — Āhene, Bonna, Ķelne, Dīsburga, Diseldorfa, Koblenca, Krēfelde, Leverkūzene, Trīre.