Spruksts, arī Gūfijs (angļu: Goofy) ir amerikāņu animācijas filmu un komiksu tēls, ko 1932. gadā izveidoja studijā Walt Disney Productions. Spruksts ir garš, antropomorfs suns, kas pārsvarā valkā bītleni un vesti kopā ar biksēm, kurpēm, baltiem cimdiem un augstu, saburzītu īpaša dizaina fedoru. Spruksts ir tuvs draugs Mikipelei un Donaldam Dakam. Parasti viņu raksturo kā neveiklu un pastulbu, tomēr šis raksturojums dažreiz ir maldīgs, jo Spruksts reizēm ir parādīts ļoti radošs un gudrs, kaut arī tas izpaužas unikālā un ekscentriskā veidā.