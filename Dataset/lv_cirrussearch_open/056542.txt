Petrof ir 1864. gadā dibināts uzņēmums, kura galvenā mītne atrodas Hradeckrālovē, Čehijas ziemeļos. Uzņēmums gadā saražo apmēram 1000 flīģeļus un ap 12 000 pianīnus, ko eksportē uz vairāk kā 60 valstīm. Uzņēmums nodarbina apmēram 1000 darbinieku. Kaut arī Petrof 1948. gadā tika nacionalizēts, 20. gadsimta deviņdesmitajos gados tas tika privatizēts un mūsdienās to vada firmas dibinātāja Antonīna Petrofa piektā paaudze.