Šis raksts ir par kukaiņiem, kuri ir līdzīgi medus bitēm. Par citām jēdziena bite nozīmēm skatīt nozīmju atdalīšanas lapu. Bites jeb bišveidīgie kukaiņi (Anthophila) ir kukaiņi, kuri ir radniecīgi lapsenēm un skudrām. Ir zināmas vairāk nekā 20 000 bišu sugu, kuras iedalītas 9 dzimtās. Savukārt visas šīs dzimtas ietilpst bišu virsdzimtā (Apoidea). Bites apdzīvo visus kontinentus, izņemot Antarktīdu.