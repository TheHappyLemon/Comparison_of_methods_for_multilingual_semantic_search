Bardo, falsa crónica de unas cuantas verdades ir 2022. gada Meksikas melnā komēdijdrāmas filma, kuras režisors, kā arī viens no scenārija autoriem un producentiem ir Alehandro Gonsaless Injaritu. Filmā galvenās lomas atveido Daniels Himeness Kačo un Hriselda Sisiliani. Filma stāsta par žurnālistu un dokumentālo filmu veidotāju, kurš atgriežas savā dzimtajā Meksikā un sāk piedzīvot eksistenciālu krīzi sapņainu vīziju veidā. Filmas pirmizrāde notika 2022. gada 1. septembrī Venēcijas kinofestivālā, kur to nominēja Zelta lauvas balvai. Filma kopš 2022. gada 16. decembra ir pieejama straumēšanas platformā Netflix. Filma saņēma dažādus kritiķu vērtējumus. Tika slavēta aktierspēle, operatora darbs un Injaritu režija, taču tika kritizēts scenārijs un filmas garums. Bardo ir izvēlēta kā Meksikas kandidatūra 95. Kinoakadēmijas balvai kategorijā "Labākā starptautiskā spēlfilma".