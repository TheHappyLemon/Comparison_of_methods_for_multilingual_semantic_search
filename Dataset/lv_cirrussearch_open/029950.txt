Kalabrija (itāļu: Calabria, izrunā: [kaˈlaːbrja]; grieķu: Καλαβρία), senatnē pazīstama kā Bruttium, ir reģions Itālijas dienvidos, uz dienvidiem no Neapoles un atrodas uz pussalas Itālijas "purngalā". Tā robežojas ziemeļos ar reģionu Bazilikata, bet dienvidrietumos, otrpus jūras šaurumam, atrodas Sicīlija. Reģiona platība ir 15080 km², un tajā dzīvo 2 miljoni iedzīvotāju. Reģiona administratīvais centrs ir Katandzāro. Lielākās pilsētas ir Katandzāro, Redžo di Kalabrija un Lamecija Terme. Administratīvi Kalabrija tiek dalīta piecās provincēs: Katandzāro, Kozencas, Krotones, Redžo di Kalabrijas un Vibo Valentijas. Tajās ir 409 komūnas.