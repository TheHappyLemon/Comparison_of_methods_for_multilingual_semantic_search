Daiva Čepeliene (lietuviešu: Daiva Čepelienė; dzimusi 1970. gada 27. martā Kupišķos) ir bijusī Lietuvas šosejas riteņbraucēja. 1992. gada vasaras olimpiskajās spēlēs Barselonā pārstāvēja Lietuvas komandu, startējot grupas braucienā, kur izcīnīta 20. vieta. Pirms riteņbraukšanas nodarbojusies ar vieglatlētiku un basketbolu. Gūstot pirmos panākumus riteņbraukšanā, uzņemta Panevēžas sporta internātskolā.