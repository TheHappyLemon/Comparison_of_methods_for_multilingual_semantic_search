Mokri Jali (ukraiņu: Мокрі Яли) ir upe Ukrainas austrumu daļā, Dņepras baseinā, Vovčas kreisā krasta pieteka Doneckas apgabalā. Sākas Pieazovas augstienē Volnovahas pilsētā, plūst rietumu un vēlāk ziemeļrietumu virzienā. Ieplūst Vovčas upē lejpus Hrišivskes ciema. Pietekas nelielas, bez pastāvīgas noteces, lielākās ir Kašlahača un Šaitanka (labās), kas ietek upē pie Velika Novosilkas pilsētciemata, kas ir lielākā apdzīvotā vieta krastos. Upes nosaukums ‘Mitrie krasti’ cēlies no upes augštecē 18. gadsimtā no Krimas ieceļojušajiem urumiem, kuru valodā, kas tuva Krimas tatāru valodai, jali nozīmē ‘krasts’. Augstāk pa straumi Vovčā ietek mazāka pieteka — Suhi Jali.