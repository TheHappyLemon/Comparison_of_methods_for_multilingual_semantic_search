"Ceļvedis" (angļu: Green Book) ir 2018. gada ASV biogrāfiska komēdijdrāma, kuras režisors ir Pīters Farelijs. Filma ir par afroamerikāņu klasiskās mūzikas un džeza pianistu Donu Šērliju, kas 1962. gadā kopā ar nolīgto šoferi un miesassargu Toniju Vallelongu devās koncerttūrē ASV dienvidu štatos. Filmas pirmizrāde notika 2018. gada 11. septembrī Toronto kinofestivālā. "Ceļvedis" ir saņēmis kritiķu atzinību, Ali un Mortensena tēlojums ticis atzinīgi novērtēts, tomēr filma tikusi kritizēta par vēsturiskajām neprecizitātēm. "Ceļvedis" ieguva Amerikas Kinoakadēmijas balvu trīs kategorijās: "Labākā filma", "Labākais oriģinālscenārijs" un "Labākais aktieris otrā plāna lomā". Vēl šī filma tika atzīta par vienu no 10 labākajām filmām AFI vērtējumā, kā arī labākās filmas apbalvojumu dažādās kinoapbalvošanas ceremonijās.