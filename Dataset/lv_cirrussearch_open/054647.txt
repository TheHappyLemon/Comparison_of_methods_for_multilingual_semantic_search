Deivids Konolijs Hols (angļu: David Connolly Hall; dzimis 1875. gada 1. maijā, miris 1972. gada 25. maijā) bija amerikāņu vieglatlēts, olimpiskās bronzas medaļas ieguvējs 1900. gada vasaras olimpiskajās spēlēs. 1900. gada vasaras olimpiskajās spēlēs Parīzē Hols startēja divās vieglatlētikas skriešanas disciplīnās. 800 metru distancē viņš, ar rezultātu 2:03.8, ieguva bronzas medaļu. Viņš piekāpās britam Alfrēdam Tisē un amerikānim Džonam Kreganam. Viņa uzstādītais rezultāts priekšskrējienā 1:59.0, kļuva par tā brīža jauno olimpisko rekordu šajā disciplīnā. Savukārt 1500 metros Hols izcīnīja 4. vietu ar rezultātu 4:07.5.