t.A.T.u. bija krievu meiteņu duets, ko 1999. gadā izveidoja krievu producents Ivans Šapovalovs. Grupas dalībnieču sastāvā visu grupas pastāvēšanas laiku ir Jeļena Katina un Jūlija Volkova. Grupas pirmsākumos meitenes ieguva lesbiešu tēlu, taču viņu 2003. gadā izdotajā dokumentālajā filmā t.A.T.u. anatomija (angļu: Anatomy of t.A.T.u.) skaidri tika parādīts, ka tas bijis tikai grupas imidža dēļ un ka viņas patiesībā nav lesbietes. Grupa ir izdevusi 6 albumus — 3 krieviski un 3 angliski. 2003. gada Eirovīzijā, kad Eirovīzija norisinājās Latvijā, grupa pārstāvēja Krieviju un ieguva 3. vietu, tikai par 3 punktiem atpaliekot no uzvarētājas no Turcijas Sertabas Ereneres.