Igaunijas Futbola asociācija (EJL; igauņu: Eesti Jalgpalli Liit) ir galvenā par futbolu atbildīgā organizācija Igaunijā. Tā organizē nacionālo futbola čempionātu, Igaunijas Meistarlīgu, kā arī atbild par Igaunijas futbola izlasi. EJL galvenā mītne atrodas Tallinā. Asociācija tika dibināta 1921. gadā, 1923. gadā to uzņēma FIFA. Padomju okupācijas gados tā vairs nebija FIFA locekle, bet atkal iestājās tajā 1992. gadā pēc Igaunijas neatkarības atgūšanas.