Sociālā psiholoģija ir psiholoģijas nozare, kas pētī cilvēku uzvedību, sajūtas un domas citu cilvēku ietekmē, klātbūtnē. Tajā ar zinātnisku metožu un analīžu palīdzību apskata cilvēku savstarpējo ietekmi un mijiedarbību dažādās situācijās. Sociālajā psiholoģijā apskata tādus tematus kā iemīlēšanos, attiecības, altruismu, komandas darbu, vientulību, konfliktus, stereotipus, diskrimināciju un tamlīdzīgi.