Hull City A.F.C. ir profesionāls Anglijas futbola klubs no Kingstonas pie Hallas. Klubs dibināts 1904. gadā, pašlaik spēlē League One, Anglijas trešajā spēcīgākajā līgā. 2008. gadā Hull City pirmoreiz kļuva par Anglijas Premjerlīgas klubu, taču spēja šajā līgā noturēties tikai divas sezonas un 2010. gadā atgriezās Championship līgā. 2012.—2013. gada sezonā Hull City izcīnīja 2. vietu Championship un vēlreiz ieguva tiesības startēt Premjerlīgā. 2014. gadā iekļuva FA kausa finālā, kas līdz šim ir lielākais kluba sasniegums. Mājas spēles aizvada KCOM stadionā, kurā ir vietas 25 400 skatītājiem.