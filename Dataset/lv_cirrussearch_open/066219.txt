"Elementāri" (angļu: Elemental) ir 2023. gada ASV datoranimācijas romantiska drāmas filma. Filmas režisors ir Pīters Sons. Galvenās lomas angļu valodā ierunājuši Lea Lūisa, Māmedū Ātčejs, Ronijs del Karmens, Šila Ommi, Vendija Maklendona Kovija, Ketrina O'Hāra, Meisons Vertheimers, Džo Pēra un Metjū Jans Kings. Filmas pirmizrāde notika 76. Kannu kinofestivālā 2023. gada 27. maijā, kur to izrādīja kā konkursa noslēdzošo filmu, ASV un Latvijā filmu kinoteātros sāka demonstrēt no 2023. gada 16. jūnija.