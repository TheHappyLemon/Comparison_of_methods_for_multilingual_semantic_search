Šarls Devendevils (franču: Charles Devendeville; dzimis 1882. gada 8. martā, miris 1914. gada 19. septembrī) bija franču peldētājs un ūdenspolo spēlētājs. Startējis 1900. gada vasaras olimpiskajās spēlēs, kur peldēšanas sacensībās izcīnīja zelta medaļu. 1900. gada vasaras olimpiskajās spēlēs Parīzē viņš startēja gan peldēšanas, gan ūdenspolo sacensībās. Par olimpisko čempionu viņš kļuva zemūdens peldēšanā (rezultāts — 1:08.4 / 188.4 punkti). Ūdenspolo turnīrā viņš bija komandas Tritons Lillois biedrs. Komanda pirmās kārtas mačā zaudēja Lielbritānijas komandai — Osbornas peldēšanas klubs. 1904. gadā viņš iestājās armijā. 1914. gada septembrī, Pirmā pasaules kara laikā, viņš tika nogalināts cīņās pie Reimsas.