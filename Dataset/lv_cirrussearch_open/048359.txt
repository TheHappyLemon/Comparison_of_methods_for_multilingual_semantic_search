Loka šaušana bija viens no 21 oficiālā olimpiskā sporta veida 1980. gada vasaras olimpiskajās spēlēs. Loka šaušanas sacensības tika aizvadītas Kristāla sporta kompleksa loka šaušanas laukumā. Sacensības notika 29. jūlija līdz 2. augustam. 1980. gada loka šaušanas sacensībās piedalījās 67 sportisti, 38 vīrieši un 29 sievietes, no 25 pārstāvošajām valstīm. Kopumā tika sadalīti divi medaļu komplekti viens sievietēm un viens vīriešiem. Sacensībās punktus skaitīja pēc Straptautiskā loka šaušanas federācijas formāta, kurā ir iekļautas 288 bultas, kas tika izšautas četru dienu sacensībās: 70, 60, 50 un 30 metros sievietēm, un 90, 70, 50 un 30 metros vīriešiem. Visveiksmīgākie loka šāvēji bija no Padomju Savienības, kuri kopā izcīnīja 3 olimpiskās medaļas (1 zlta un 2 sudraba). Savukārt divas medaļas (1 zelta un 1 bronzas) izcīnīja Somijas loka šāvēji un vienu, bronzas medaļu, izcīnīja Itālija.