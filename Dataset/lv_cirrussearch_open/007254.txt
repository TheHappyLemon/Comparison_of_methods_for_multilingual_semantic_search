Aleksandrs Samokutjajevs (Александр Михайлович Самокутяев, dzimis 1970. gada 13. martā) ir Krievijas kosmonauts, militārais lidotājs, pulkvedis rezervē. Samokutjajeva pirmais kosmiskais lidojums SKS 27. ekspedīcijas sastāvā kā lidojuma inženierim sākās 2011. gada 4. aprīlī, startējot ar kosmosa kuģī Sojuz TMA-21 (viņš arī Sojuz komandieris). Maijā viņš kļuva par 28. ekspedīcijas komandieri. Uz zemes atgriezās 2011. gada 16. septembrī. 2012. gadā Samokutjajevs atvaļainājās no bruņotajiem spēkiem. Otro lidojumu Samokutjajevs sāka 2014. gada septembrī kā kosmosa kuģa Sojuz TMA-14M komandieris. Viņš bija SKS 41. ekspedīcijas un 42. ekspedīcijas lidojuma inženieris. 2015. gada martā atgriezās uz zemes. 2016. gada jūlijā Samokutjajevs tika apstiprināts par Sojuz MS-09 pamatapkalpes komandieri. 2016. gada oktobrī Samokutjajevu Sojuz MS-09 apkalpē nomainīja Antons Škapļerovs. 2017. gada 22. maijā Aleksandrs Samokutjajevs atstāja kosmonautu grupu.