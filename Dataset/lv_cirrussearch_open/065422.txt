Čolulas Lielā piramīda (spāņu: Gran Pirámide de Cholula, navatlu: Tlachihualtepetl) ir 3. gadsimta p.m.ē. būve Meksikas dienvidos, Pueblas štatā Čolulas pilsētā. Kaut arī 25 metrus augstā piramīda ir ievērojami zemāka par 146,6 metrus augsto Heopsa piramīdu Ēģiptē, tai ir ievērojami garākas pamata malas (300 m x 315 m). Tadējādi Čolulas Lielā piramīda pēc tilpuma pašlaik ir lielākā senā piramīda uz Zemes. Piramīdas arhitektoniskais stils ir līdzīgs Teotivakanas arhitektūrai, ietekmējoties arī no Tahinas arhitektūras. 16. gadsimtā piramīdas virsotnē tika uzbūvēta baznīca Santuario de Nuestra Señora de los Remedios.