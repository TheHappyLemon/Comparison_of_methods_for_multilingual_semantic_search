"Noķeriet sīko" (angļu: Catch That Kid) ir 2004. gada ASV piedzīvojumu komēdija, kuras režisors ir Bārts Frendlihs. Galvenās lomas atveido Kristena Stjuarta, Korbins Blū, Makss Terjē, Dženifere Bīlsa un Sems Robardss. Filmas pirmizrāde notika 2004. gada 6. februārī. Divpadsmitgadīgajai Medijai patīk klinšu kāpšana, tāpat kā viņas tēvam Tomam, kurš vairākus gadus iepriekš klinšu kāpšanā iekļuva negadījumā un kļuva paralizēts no kakla uz leju. Medijas ģimene uzzina par eksperimentālu operāciju, kas varētu Tomam palīdzēt, tomēr viņiem nav tik lielas naudas, lai operāciju atļautos. Hārderbahas banka, kurā strādā Medijas māte, nevēlas operācijai dod aizdevumu, tāpēc Medija ar saviem labākajiem draugiem Ostinu un Gasu izdomā plānu, kā banku aplaupīt.