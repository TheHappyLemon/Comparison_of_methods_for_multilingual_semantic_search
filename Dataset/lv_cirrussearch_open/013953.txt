Black Flag bija hārdkorpanka mūzikas grupa no Kalifornijas, ASV, kas pastāvēja laika posmā no 1976. līdz 1986. gadam. Grupas pirmais nosaukums bija Panic. Grupas sastāvs mainījās visā tās pastāvēšanas laikā, vienīgais pastāvīgais grupas mūziķis bija ģitārists Gregs Dzīns. Grupas mūzika atstāja lielu iespaidu uz mūsdienu panku kultūru, esot par jauna mūzikas stila izveidotājiem. Kā pretsvars komercmūzikai, kam bija lielo ierakstu studiju atbalsts, reklāmas raksti dažādos žurnālos un dziesmu atskaņošanās radiostacijās, Black Flag principiāli atteicās no visa iepriekšminētā, tādā veidā liekot pamatus jaunai panku subkultūrai DIY (Do It Yourself), kā arī izveidoja paši savu ierakstu kompāniju SST Records. Mūziķi nebija atkarīgi ne no vienas komercorganizācijas. Tāpat grupa ietekmēja vēlākus mūzikas kolektīvus, kas muzicēja metāla un grandža stilos, ar savu daiļradi iedvesmojot tādas mūzikas grupas kā Nirvana, Melvins, Soundgarden, Slayer un citas.