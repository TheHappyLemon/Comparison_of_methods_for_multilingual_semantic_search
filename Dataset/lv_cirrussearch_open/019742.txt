Angļu šaurums (angļu: English Strait, spāņu: Estrecho Inglés (Čīles avotos)) vai Esporas šaurums (spāņu: Estrecho Espora (Argentīnas avotos)) ir ap 17 km garš un šaurākajā vietā ap 2 km plats jūras šaurums Dienvidšetlendas salu arhipelāgā Antarktikā. Atdala Roberta salu ziemeļaustrumos no Griničas salas dienvidrietumos un savieno Brensfīlda šaurumu dienvidaustrumos ar Dreika šauruma akvatoriju ziemeļrietumos. Šaurumu 1819. gadā aptuveni iezīmēja Viljams Smits; pirmie nokartējuši 19. gadsimta roņu mednieki un nosaukuši to britu kartēs par Angļu šaurumu (English Straits) vai amerikāņu kartēs par Jeņķu šaurumu (Yankee Straits). Argentīnas avotos nosaukts par godu nacionālajam varonim pulkvedim Tomasam Esporam (Tomás Espora).