Deniss Rasmusens (zviedru: Dennis Rasmussen, dzimis 1990. gada 3. jūlijā) ir Zviedrijas hokejists, spēlē uzbrucēja pozīcijā. Pašlaik (2024) Rasmusens pārstāv Šveices hokeja līgas komandu HC "Davos". Iepriekš Rasmusens ir spēlējis Allsvenskan līgas klubā VIK Västerås HK, Zviedrijas Elitsērijas klubā Växjö Lakers, AHL klubos Rokfordas "IceHogs" un Sandjego "Gulls", NHL klubos Čikāgas "Blackhawks" un Arizonas "Coyotes" un KHL klubā Magņitogorskas "Metallurg". Zviedrijas hokeja izlases sastāvā Rasmusens ir spēlējis 2014., 2019. , 2021. un 2023. gada Pasaules čempionātā.