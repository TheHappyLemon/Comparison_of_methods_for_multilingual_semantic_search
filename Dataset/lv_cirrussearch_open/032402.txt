SES-9 ir Luksemburgā bāzētā uzņēmuma SES sakaru pavadonis. Tas Ģeostacionārajā orbītā palaists 2009. gada maijā. Paredzēts sakaru nodrošināšanai Dienvidāzijā un Āzijas — Klusā okeāna reģionam. Pavadoni izgatavojis uzņēmums Boeing uz platformas BSS-601HP bāzes. SES-9 uzstādīti fiziski 57 Ku joslas raidītāji (ekvivalenti 81 × 36 MHz raidītājiem). SES-9 tika palaists 2016. gada 4. martā 23:35 UTC ar nesējraķeti Falcon 9 v1.2 no Kanaveralas zemesraga Gaisa spēku stacijas starta laukuma SLC-40. Šoreiz Falcon 9 ģeostacionārajā pārejas orbītā ievadīja rekordsmagu kravu un bija vēlme to nogādāt augstākā orbītā, tādēļ otrā pakāpe izlietoja iepildīto degvielu maksimāli daudz. Arī pirmā pakāpe darbojās ilgāk, un otrās pakāpes atdalīšanās notika lielākā augstumā nekā parasti. Šādu apstākļu dēļ pirmās pakāpes mīkstas nosēšanās varbūtība tika novērtēta kā zema, tomēr tika veikts nosēšanās mēģinājums uz okeāna platformas. Raķešpakāpes piezemēšanās uz platformas bija "cieta". Ģeostacionāro orbītu SES-9 sasniedza ar savu dzinēju palīdzību un tika izvietots punktā 108,2° austrumu garuma. Tur tas darbojas kopā ar SES-7 un NSS-11.