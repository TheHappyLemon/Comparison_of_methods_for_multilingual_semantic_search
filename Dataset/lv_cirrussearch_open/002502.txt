OpenOffice.org (arī OpenOffice jeb OOo) ir atvērtā pirmkoda vairākplatformu biroja programmatūras komplekts. OpenOffice.org radās kā StarOffice, biroja programmatūras komplekts, ko izstrādāja StarDivision un 1999. gada augustā iegādājās Sun Microsystems. Ar mērķi mazināt Microsoft Office dominanci 2000. gada jūlijā kļuva pieejams programmatūras pirmkods, piedāvājot atvērtu bezmaksas alternatīvu. Vēlākās StarOffice versijas bija balstītas uz OpenOffice.org ar papildus slēgta koda komponentēm. OpenOffice.org projektu pamatā sponsorē Oracle korporācija (pēc Sun Microsystems pirkuma). Nopietnu ieguldījumu sniedz arī Novell, Red Hat, IBM, Google un citi.