Umberto II (itāļu: Umberto I di Savoia; dzimis 1904. gada 15. septembrī, miris 1983. gada 18. martā) bija Itālijas karalis mazliet vairāk nekā mēnesi 1946. gadā. Itālijas karaļa Viktors Emanuela III vienīgais bērns. De facto kļuva par valsts galvu pēc Benito Musolīni atcelšanas no amata 1944. gadā, Viktoram Emanuelam III saglabājot troni. Lai uzlabotu monarhijas tēlu, Viktors Emanuels III 1946. gada 9. maijā atteicās no troņa par labu Umberto II. Tomēr tas nelīdzēja, un Itālija 1946. gada 2. jūnijā referendumā nobalsoja par monarhijas atcelšanu. Karaliskā ģimene devās trimdā, bet 1947. gada konstitūcija aizliedza karalim vai tā mantiniekiem spert kāju uz Itālijas zemes. Lielāko atlikušā mūža daļu Umberto II nodzīvoja Kaškaišā, Portugālē.