Ektors Huniors Firpo Adamess (spāņu: Héctor Junior Firpo Adames, dzimis 1996. gada 22. augustā) ir Dominikānā dzimis Spānijas futbolists, spēlē kreisās malas aizsarga pozīcijā. Kopš 2021. gada Firpo pārstāv Anglijas čempionāta komandu Leeds United. Iepriekš spēlējis Spānijas La Liga komandās Real Betis un Barcelona. 2015. gadā aizvadījis vienu spēli Dominikānas futbola izlases rindās. 2018. gadā ticis izsaukts uz Spānijas U21 izlasi.