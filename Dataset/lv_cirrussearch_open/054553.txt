Lorenss Džozefs "Lerijs" Mullens jaunākais (Lawrence Joseph "Larry" Mullen, Jr.; dzimis 1961. gada 31. oktobrī Dublinā) ir īru rokgrupas U2 bundzinieks. Viņš 1976. gadā kļuva par U2 dibinātāju, kas toreiz saucās "The Larry Mullen Band". Līdztekus darbībai grupā, Mullens ir darbojies arī atsevišķos blakusprojektos, piemēram, kopā ar grupas biedru Ādamu Kleitonu ierakstot galveno tēmu 1996. gada filmai "Neiespējamā misija". Ādams Kleitons kopā ar grupu U2 ir ieguvis 22 "Grammy" mūzikas balvas. Kad U2 kļuva aizvien populārāki, Mullens pie sava vārda pievienoja vārdu "juniors", jo viņa tēvs (arī Lerijs Mullens) dēla vietā kļūdaini saņēma lielus nodokļu rēķinus.