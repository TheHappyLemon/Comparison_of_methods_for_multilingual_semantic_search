Džūdita Deivisa (angļu: Judith Davis; dzimusi 1955. gada 23. aprīlī) ir austrāliešu aktrise. Savas karjeras laikā, kas ilgst jau kopš 1977. gada, viņa tiek slavēta par savu daudzpusību un tiek uzskatīta par vienu no savas paaudzes labākajām aktrisēm. Savas kajeras laikā Deivisa ir ieguvusi deviņas AACTA balvas, trīs Emmy balvas, divas BAFTA kino balvas un divas Zelta globusa balvas. Divas reizes tikusi nominēta Amerikas Kinoakadēmijas balvai. Pazīstama ar savu sadarbību ar Vudiju Allenu. Deivisa ir piedalījusies tādās Allena filmās kā "Alise" (Alice, 1990), Husbands and Wives (1992), "Harija dekonstrukcija" (1997), "Slavenība" (1998) un "Romai - ar mīlestību" (To Rome with Love, 2012). Saņēmusi divas BAFTA kino balvas par lomu filmā My Brilliant Career (1979). Vēlāk saņēmusi divas Amerikas Kinoakadēmijas balvas nominācijas par lomām filmās "Brauciens uz Indiju" (A Passage to India, 1984) un Husbands and Wives (1992). Piedalījusies arī tādās filmās kā High Rolling (1977), Who Dares Wins (1982), Heatwave (1982), High Tide (1987), Georgia (1988), Impromptu (1991), Naked Lunch (1991), "Bārtons Finks" (1991), Dark Blood (1993), "Absolūtā vara" (Absolute Power, 1997), "Puiši neraud" (1999), The Man Who Sued God (2001), "Šķiršanās amerikāņu stilā" (2006), "Marija Antuanete" (2006), The Eye of the Storm (2011), The Young and Prodigious T. S. Spivet (2013) un The Dressmaker (2015).