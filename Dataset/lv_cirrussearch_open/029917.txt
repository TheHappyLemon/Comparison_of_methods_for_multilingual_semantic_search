SV Darmstadt 98 (oficiālais kluba nosaukums Sportverein Darmstadt 1898 e.V.), pazīstams arī kā Darmstadt 98, ir Vācijas futbola klubs no Darmštates, Hesenē. Klubs ir dibināts 1898. gadā ar nosaukumu FC Olympia Darmstadt. Pašlaik spēlē Vācijas Bundeslīgā. Savas pastāvēšanas laikā pārsvarā spēlējis Vācijas zemākajās futbola līgās, Bundeslīgā aizvadot tikai 4 sezonas. Savu labāko rezultātu klubs ir sasniedzis 2015.—2016. gada sezonā, kad, pēc 33 gadu pārtraukuma atgriežoties Bundeslīgā, tika izcīnīta 14. vieta. 2016.—2017. gada sezonā komanda ierindojās pēdējā vietā un bija spiesta Bundeslīgu atstāt. Darmštates sporta klubā ietilpst arī vieglatlētikas, basketbola, karsējmeiteņu, pārgājienu tūrisma, džudo, un galda tenisa sekcijas, kopā apvienojot vairāk nekā 5 500 biedru.