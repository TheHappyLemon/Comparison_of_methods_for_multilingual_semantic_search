Džunšaņa (ķīniešu: 中山站, Zhōngshān Zhàn) ir Ķīnas vissezonas polārstacija Austrumantarktīdā. Atvērta 1989. gada 26. februārī un nosaukta par godu Ķīnas Republikas dibinātājam Suņam Jatsenam (Ķīnā vairāk pazīstamam ar vārdu Suņs Džunšaņs (孫中山)). Stacija izvietota Lāšemana pakalnu oāzē Ingridas Kristensenas krastā, 900 m no Krievijas stacijas Progresas un 2 km no Rumānijas stacijas Lo-Rakovices. Stacijā tiek veikti novērojumi un pētījumi jūras bioloģijā, glacioloģijā, ģeoloģijā, atmosfēras zinātnēs un meteoroloģijā. Džunšaņa ir bāzes stacija iekškontinentālajām ekspedīcijām, kā arī Arga leduskupolā izvietotās Kuņluņas stacijas apgādei. Apmēram 3 km no Džunšaņas stacijas ir izvietojusies Pekinas Beihanas Aeronautikas un Astronautikas universitātes pētījumu bāze.