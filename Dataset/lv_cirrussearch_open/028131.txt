Sabiedrotie (angļu: Allies of World War II, franču: Alliés de la Seconde Guerre mondiale, krievu: Антигитлеровская коалиция, ķīniešu: 同盟國/同盟国) Otrā pasaules kara laikā bija valstis, kas pakāpeniski izveidoja militāru aliansi, lai stātos pretī Ass valstīm. Pēc 1941. gada ASV, Lielbritānija, PSRS un Ķīnas Republika izveidoja tā saukto "Lielo četrinieku", lai veidotu kopējo sabiedroto politiku. Kara beigu periodā lielākā daļa pasaules valstu pieteica karu Vācijai vai Japānas Impērijai, un to nostāšanos galveno Sabiedroto pusē uzskata par ANO aizsākumu.