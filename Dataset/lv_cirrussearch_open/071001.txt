Narkotiku apkarošanas administrācija (angļu: Drug Enforcement Administration, DEA) ir Amerikas Savienoto Valstu federālā tiesībaizsardzības iestāde, kas ir pakļauta ASV Tieslietu departamentam, kuras uzdevums ir apkarot nelegālu narkotiku tirdzniecību un izplatīšanu ASV. Tā ir vadošā iestāde kontrolējamo vielu aprites likumības nodrošināšanai iekšzemē. Likuma ietvaros koplietojot jurisdikciju ar Federālo izmeklēšanas biroju, ASV Imigrācijas un muitas dienestu un ASV Muitas un robežapsardzības dienestam. Tomēr Narkotiku administrācija ir vienīgā atbildīgā aģentūra par ASV narkotiku izmeklēšanas koordinēšanu un turpināšanu gan vietējā, gan starptautiskā mērogā. Administrācija tika izveidota 1973. gadā kā daļa no ASV valdības kara pret narkotikām. Narkotiku administrācijai ir arī izlūkošanas vienība, kas ir arī ASV izlūkošanas kopienas locekle. Lai gan vienība ir daļa no DEA komandķēdes, tā ziņo arī Nacionālās izlūkošanas direktoram. DEA ir kritizēta par medicīniskiem nolūkiem paredzētu zāļu aprites kontroli un koncentrēšanos uz operācijām, kas ļauj konfiscēt naudu par to lietošanu, nevis tām lietām, kas saistītas ar zālēm, kas rada lielāku kaitējumu.