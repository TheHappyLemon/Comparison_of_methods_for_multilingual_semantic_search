Dolma jeb vīnogu lapu tīteņi ir sautēti gaļas, parasti jēra, rullīši, kas ietīti vīnogulāju lapās. Kā piedevas var būt pievienoti dažādi dārzeņi, piemēram, sīpoli, baklažāns, tomāti, sarkanie pipari un cukīni. Vīnogulāju lapu vietā dažreiz izmanto arī kāpostu lapas, bet gaļas vietā var lietot rīsus. Ēdiens tiek ēsts gan karstā, gan aukstā veidā kā uzkoda. Dolma ir izplatīta Turcijā, Balkānu pussalā un Kaukāzā. Turcijā šī ēdiena variācija tiek saukta arī par sarmu.