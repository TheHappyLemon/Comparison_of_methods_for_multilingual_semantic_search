Patriks Nemets (zviedru: Patrik Nemeth, dzimis 1992. gada 8. februārī) ir ungāru izcelsmes Zviedrijas hokejists, spēlē aizsarga pozīcijā. Kopš 2022. gada Nemets pārstāv NHL komandu Arizonas "Coyotes". 2010. gada NHL draftā Nemetu ar kopējo 41. numuru otrajā kārtā izvēlējās Dalasas "Stars". 2009. gadā debitējis Allsvenskan līgas komandas Stokholmas "AIK Ishockey" rindās. 2012. gadā parakstījis līgumu ar Dalasas "Stars". "Stars" rindās pavadījis trīs sezonas, līdz 2017. gadā viņš pievienojās Kolorādo "Avalanche". Vēlāk spēlējis arī Detroitas "Red Wings" un "Avalanche". 2021. gada jūlijā noslēdzis trīs gadu līgumu ar Ņujorkas "Rangers". 2022. gada 13. jūlijā Nemets, 2025. gada NHL drafta otrās kārtas izvēle un nosacītā otrās kārtas izvēle 2026. gadā, tika aizmainīts uz Arizonas "Coyotes" apmaiņā pret Taju Embersonu.