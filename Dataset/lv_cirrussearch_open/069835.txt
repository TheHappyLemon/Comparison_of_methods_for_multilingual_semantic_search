Stīvens Deivids Doldrijs (angļu: Stephen David Daldry; dzimis 1960. gada 2. maijā) ir angļu kino, teātra un televīzijas režisors un producents. Saņēmis trīs Tony balvas par darbu Brodvejā un vienu Olivjē balvu par darbu Vestendā. 2000. gadā iznāca Doldrija pirmā režisētā filma "Billijs Eliots" (Billy Elliot). Par šo filmu nominēts Amerikas Kinoakadēmijas balvai kategorijā "Labākais režisors" un BAFTA kino balvai kategorijā "Labākais režisors". Kinoakadēmijas balvai nominēts arī par savām nākamajām filmām "Stundas" (2002) un "Lasītājs" (2008). Tādu filmu kā "Ārkārtīgi skaļi un neticami tuvu" (2011), "Atkritumi" (Trash, 2014) un Together (2021) režisors. No 2016. līdz 2020. gadam producējis un režisējis Netflix seriālu "Kronis", par ko saņēmis Emmy balvu.