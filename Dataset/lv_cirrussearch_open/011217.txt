QuetzSat-1 ir Meksikas kompānijas QuetzSat, S.R.L. de C.V. sakaru pavadonis. Kosmisko aparātu palaida 2011. gadā. QuetzSat-1 sniegs sakaru pakalpojumus Meksikas, kā arī ASV un Centrālamerikas teritorijā. To izgatavojusi ASV kompānija Space Systems/Loral. Meksikas mediju uzņēmums Grupo Medcom un SES izveidoja kopuzņēmumu un 2004. gadā uzvarēja Meksikas valdības rīkoto izsoli par ģeostacionārās orbītas punkta 77 grādi rietumu garuma lietošanu. Pavadonis izgatavots uz Space Systems/Loral platformas 1300 bāzes. QuetzSat-1 ir 32 Ku joslas raidītāji ar 20 kW jaudu. QuetzSat-1 tika palaists 29.09.2011. 18:31:59 UTC ar nesējraķeti Proton-M/Briz-M no Baikonuras kosmodroma. Pavadonis no dzinējbloka Briz-M atdalījās 03:45 UTC. Tālāka ģeostacionārās orbītas sasniegšana notika ar QuetzSat-1 dzinējiem.