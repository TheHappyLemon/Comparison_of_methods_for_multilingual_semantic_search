Augstiņi (Centaurium) ir augu ģints genciānu rindā un genciānu dzimtā, kurā ietilpst aptuveni 20 lakstaugu sugu. Šī ģints ir sastopama Eiropā un Āzijā. Ģints savu latīnisko nosaukumu "Centaurium" ir ieguvusi par godu sengrieķu mitoloģijas tēlam — kentauram Hīronam, kurš ir pazīstams ar savām teicamajām zināšanām par ārstnieciskajiem augiem. Latvijā ir sastopamas trīs augstiņu sugas: Čemuru augstiņš (Centaurium erythraea) — visbiežāk sastopamā augstiņu suga, Jūrmalas augstiņš (Centaurium littorale), Skaistais augstiņš (Centaurium pulchellum).