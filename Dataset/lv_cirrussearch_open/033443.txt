Andrē Frederiks Kurnāns (franču: André Frédéric Cournand; dzimis 1895. gada 24. septembrī, miris 1988. gada 19. februārī) bija franču/amerikāņu ārsts un fiziologs. Studējis Sorbonnā, 1930. gadā emigrēja uz ASV. 1941. gadā kļuva par ASV pilsoni. Lielāko daļu no mūža strādāja Kolumbijas Universitātē. Par sirds katetrizācijas pētījumiem 1956. gadā kopā ar Verneru Forsmani un Dikinsonu Ričardsu ieguva Nobela prēmiju fizioloģijā vai medicīnā.