Čedviks Ārons Bouzmens (angļu: Chadwick Aaron Boseman; dzimis 1976. gada 29. novembrī, miris 2020. gada 28. augustā) bija amerikāņu aktieris. Dzimis un izaudzis Dienvidkarolīnā, studēja Hauardas Universitātē. Filmējās televīzijas seriālos Lincoln Heights (2008—2009) un Persons Unknown (2010). Atveidoja Džekija Robinsona lomu filmā "42" (2013). Pēc tam tēloja lomas filmās Get on Up (2014) un "Maršals" (2017). Kļuva pazīstams pēc lomas 2018. gada filmā "Melnā Pantera". Lielāko atzinību saņēmis par Levī Grīna lomu filmā "Mā Reinija: Blūza māte" — pēc nāves tika nominēts Amerikas Kinoakadēmijas balvai. Par šo lomu ieguva Zelta globusa balvu un Ekrāna aktieru ģildes balvu. Miris 2020. gada 28. augustā pēc ilgstošas slimošanas ar zarnu vēzi.