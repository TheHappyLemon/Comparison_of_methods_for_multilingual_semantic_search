Singapūras Grand Prix (angļu: Singapore Grand Prix) ir ikgadēja Formula 1 Grand Prix izcīņa, kas notiek Singapūrā, Marinas līča ielu trasē. 2008. gada sezonas Singapūras Grand Prix bija pirmās nakts sacīkstes F1 čempionāta vēsturē. 20. gadsimta sešdesmitajos un septiņdesmitajos gados ar Singapūras GP nosaukumu apzīmēja sacīksti Tomsona ceļa trasē, kurā agrāk norisinājās Malaizijas GP. Pirmais Singapūras Grand Prix uzvarētājs bija spānis Fernando Alonso. Savukārt veiksmīgākais pilots Singapūras lielās balvas izcīņā ar četrām uzvarām ir vācietis Sebastiāns Fetels. pašreizējais Singapūras Grand Prix aizstāvošais uzvarētājs ir vācietis Niko Rosbergs.