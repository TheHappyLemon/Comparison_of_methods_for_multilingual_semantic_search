FreeDOS ir operētājsistēma, kas ir pilnībā savietojama ar MS-DOS lietojumprogrammām un draiveriem. FreeDOS ir brīva un atvērtā pirmkoda operētājsistēma. Viens no projekta mērķiem bija izveidot atvērtā pirmkoda interperetatoru, kas aizstātu MS-DOS interperetatoru commmand.com. Projekts tika aizsākts 1994. gadā (pēc Microsoft paziņojuma pārstāt atbalstīt MS-DOS). Paši izstrādātāji min trīs mērķus, kādiem var izmantot FreeDOS sistēmu: Lai spēlētu DOS datorspēles; Lai strādātu ar programmatūru, kas atbalsta tikai DOS vidi; Izmantotu to iegultajās sistemās. Vairāki datoru ražotāji izmanto FreeDOS kā noklusējuma operētājsistēmu jaunos datoros. FreeDOS tiek instalēts Dell n-sērijas klēpjdatoros, arī HP datoros un citu firmu ražojumos.