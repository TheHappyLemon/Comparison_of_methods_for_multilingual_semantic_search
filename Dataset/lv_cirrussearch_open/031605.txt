Subakūts sklerozējošs panencefalīts ir masalu vīrusa izraisīts encefalīts, kam raksturīgs hronisks un progresējošs smadzeņu iekaisums. Slimība galvenokārt skar bērnus un jaunus pieaugušos. Inficēšanās parasti notiek pirms 2 gadu vecuma un latentā fāze var turpināties pat 15 gadus. Subakūts sklerozējošs panencefalīts ir salīdzinoši rets — tas sastopams aptuveni 1 uz 10 000 cilvēku pēc inficēšanās ar masalu vīrusu. Subakūts sklerozējošs panencefalīts visbiežāk ir letāls un ārstējams tikai agrā stadijā ar interferonu un ribavirīnu. Slimība izpaužas ar fotosensitivitāti, personības izmaiņām, ataksiju, lēkmēm un spasticitāti.