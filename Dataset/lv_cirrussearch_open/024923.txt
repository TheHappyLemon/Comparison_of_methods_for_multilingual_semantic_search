Herberts Brenons (angļu: Herbert Brenon, dzimis 1880. gada 13. janvārī, miris 1958. gada 21. jūnijā) bija amerikāņu kinorežisors, mēmā kino laikā līdz pat 1930. gadiem. Herberts Brenons piedzima Dublinā, Īrijā, izglītību ieguvis Londonā. Pirms kļuva par režisoru, viņš kopā ar sievu uzstājās vodeviļas izrādēs. Pie viņa nozīmīgākajām filmām var pieskaitīt pirmo grāmatu kino adaptāciju filmās "Pīters Pens" (1924) un Beau Geste (1926), filmu Sorrell and Son (1927) par kuru Brenonu izvirzīja 1. Kinoakadēmijas balvai nominācijā "Labākais režisors" (Drāma), Laugh, Clown, Laugh (1928) ar Lonu Čeiniju galvenajā lomā, kā arī viņa pēdējo filmu The Flying Squad (1940). Herberts Brenons nomira 1958. gadā Losandželosā un tika apbedīts privātā mauzolejā Vūdlonas kapos, Bronksā, Ņujorkā.