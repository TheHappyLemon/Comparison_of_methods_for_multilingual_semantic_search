Overeisela (nīderlandiešu: Overijssel, izrunā: [ˌoˑvərˈɛi̯səl]) ir viena no Nīderlandes 12 provincēm. Overeisela robežojas ar Vāciju austrumos un četrām citām Nīderlandes provincēm: ar Drenti, Frīzlandi, Flevolandi un Gelderlandi. Provinces administratīvais centrs ir Zvolle, lai gan lielākā pilsēta pēc iedzīvotāju skaita ir Enshede. 2011. gadā Overeiselā dzīvoja 1,14 miljoni iedzīvotāju.