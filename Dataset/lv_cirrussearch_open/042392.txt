Eiropas čempionāts daiļslidošanā ir ikgadējas daiļslidošanas sacensības, kurās daiļslidotāji sacenšas par Eiropas čempiona titulu. Sacensības organizē Starptautiskā slidošanas asociācija (ISU), un tās ir senākās no četrām ikgadējām daiļslidošanas sacensībām, kas tiek rīkotas ISU paspārnē (pārējās trīs ir Pasaules, Četru kontinentu, un Pasaules čempionāts junioriem). Medaļas tiek sadalītas četrās disciplīnās — vīriešu un sieviešu vienslidojumos, pāru un deju pāru slidojumos. Sacensības parasti norisinās janvārī.