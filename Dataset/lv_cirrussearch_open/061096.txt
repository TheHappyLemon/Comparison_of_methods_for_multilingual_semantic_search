Marks Kukurelja Saseta (spāņu: Marc Cucurella Saseta, dzimis 1998. gada 22. jūlijā) ir Spānijas futbolists, spēlē aizsarga pozīcijā, Spānijas futbola izlases dalībnieks. Kopš 2022. gada Kukurelja pārstāv Anglijas Premjerlīgas komandu Chelsea F.C.. 2016. gadā debitējis FC Barcelona B komandā, bet La Liga turnīrā nevienu spēli ar galveno komandu viņš neaizvadīja. Ticis izīrēts citām Spānijas komandām Eibar un Getafe. 2020. gadā par 6 miljoniem eiro pievienojies Getafe komandai. Pēc vienas sezonas Spānijas komandā, Kukurelja noslēdza piecu gadu līgumu ar Anglijas Premjerlīgas komandu Brighton & Hove Albion. Spānijas futbola izlases sastāvā debitējis 2021. gadā. Izcīnījis sudraba medaļu 2020. gada vasaras olimpiskajās spēlēs.