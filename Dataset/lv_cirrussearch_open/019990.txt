Dana Rožlapa (dzimusi 1979. gada 16. novembrī Talsos) ir Latvijas riteņbraucēja, kas kopš 2005. gada piedalās dažādās Latvijas un starptautiskās velosacīkstēs. Viņas pamatdisciplīna ir kalnu divriteņu (MTB) maratoni, taču bez tiem Dana piedalās arī šosejas velosacensībās un šosejas sacensībās ar individuālo statu (ITT). Dana Rožlapa ir 2012., 2013. un 2019. gada Latvijas čempione šosejas sacensībās ar individuālo startu (ITT) un Latvijas čempione MTB maratonā, kā arī pēc 2012. gada starptautiskās riteņbraukšanas federācijas (UCI) MTB maratona ranga (XCMS) ieņēma 21. vietu. Dana Rožlapa uzsāka savu sportistes karjeru kā amatiere, taču drīz pēc tam kļuvusi par profesionāli. 2013. gada sezonā viņa pārstāv Latvijas komandu MySport-Stevens. 2013. gadā viņa piedalījās Eiropas Čempionātā kalnu divriteņu maratonā, kas notika Zingenā (Singen), Vācijā, kur izcīnīja 12. vietu. Dana ir visu lielāko Baltijas MTB velosacensību laureāte.