Veslijs Studi (angļu: Wesley Studi, čiroku: ᏪᏌ ᏍᏚᏗ, dzimis 1947. gada 17. decembrī) ir čiroku amerikāņu aktieris un kinoproducents, kas saņēmis pozitīvu kritiku un kino apbalvojumus par Amerikas pamatiedzīvotāju atveidošanu filmās. Viņš ir filmējies Kinoakadēmijas balvas saņēmušās filmās "Dejas ar vilkiem" (1990) un "Pēdējais mohikānis" (The Last of the Mohicans, 1992), kā arī filmās, kas tika nominētas šai balvai — Geronimo: An American Legend (1993) un The New World (2005). Tāpat viņš zināms ar Sagata lomas atveidošanu filmā Street Fighter (1994). Vēl Vess Studi ir filmējies filmās "Naidnieki", "Sadursme" (Heat), "Noslēpumainie varoņi" (Mystery Men), "Avatars", "Miljoniem iespēju, kā atdot galus" un televīzijas seriālā Penny Dreadful. 2019. gadā viņš saņēma Kinoakadēmijas goda balvu, kļūstot par pirmo Amerikas pamatiedzīvotāju, kas saņem Kinoakadēmijas balvu. 2020. gadā The New York Times ierindoja viņu 19. vietā starp 25 izcilākajiem 21. gadsimta aktieriem.