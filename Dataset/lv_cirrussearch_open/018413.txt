IL-2 bija Otrā pasaules kara triecienlidmašīna, kuru ražoja Padomju Savienībā. Ja pieskaita IL-2 pēcteci — lidmašīnu IL-10, kopā tika izgatavotas 42 330 lidmašīnas, kas ir vairāk, nekā jebkura cita militārā lidmašīna. IL-2 tika plaši izmantota cīņās ar tankiem. IL-2 bija laba aizsardzība pret apšaudi no zemes, jo lidmašīnas motors, lidotāja kabīne un degvielas tvertnes bija aizsargātas ar bruņām. Viegli sašaujama bija tikai astes daļa ar fizelāžu. Tomēr lidmašīna bija diezgan neaizsargāta pret iznīcinātājiem. No 1941. līdz 1945. gadam tika zaudētas 10 762 IL-2 lidmašīnas.