Oļena Baltača (ukraiņu: Олена Балтача, angļu: Elena Baltacha; dzimusi 1983. gada 14. augustā Kijivā, Ukrainas PSR, PSRS, mirusi 2014. gada 4. maijā) bija ukraiņu izcelsmes Apvienotās Karalistes tenisiste. Profesionālo karjeru uzsāka 1997. gadā. O. Baltačas labākais sasniegums WTA Tūres vienspēļu rangā ir 2010. gada 13. septembrī sasniegtā 49. vieta, dubultspēlēs viņa ir sasniegusi 211. vietu (2011. gada 17. janvāris). Karjerā O. Baltača ir uzvarējusi 9 ITF vienspēļu un 4 dubultspēļu turnīros, bet lielāko panākumu Grand Slam sacensībās viņa sasniedza 2005. un 2010. gada Austrālijas atklātajā čempionātā, kuros sasniedza 3. kārtu. 2000. gada Nāciju Sadraudzības spēlēs ir izcīnījusi sudraba medaļu sieviešu dubultspēlēs. Mirusi 2014. gada maijā no vēža.