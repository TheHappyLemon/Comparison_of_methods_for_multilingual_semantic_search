Heidelbergas pils (vācu: Heidelberger Schloss) ir pils drupas, kas paceļas pār Heidelbergas pilsētu un Nekāras upi Kēnigštūla pakalna ziemeļu nogāzē. Līdz 17. gadsimtam pils bija Kūrpfalcas valdnieku rezidence. Pils senākās struktūras celtas pirms 1214. gada. Pili 1693. gadā Augsburgas līgas karā nopostīja Luija XIV karaspēks un pēc tam tā atjaunota tikai daļēji. Pils vismaz divreiz (1537. un 1764. gadā) degusi zibens spēriena rezultātā. Pils pagrabā atrodas Heidelbergas muca - vīna muca 219 000 litru tilpumā.