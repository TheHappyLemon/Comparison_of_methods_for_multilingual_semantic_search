Džons Bērks Krasinskis (angļu: John Burke Krasinski, dzimis 1979. gada 20. oktobrī) ir amerikāņu aktieris, kinorežisors, kino producents un scenārists. Plašāk zināms kā Džima Halperta lomas atveidotājs NBC seriālā "Ofiss". Tēlojis filmās Away We Go, "Mīlestība bez noteikumiem" (Leatherheads), License to Wed, Big Miracle, "Aizņemos līgavaini" (Something Borrowed), "Viss ir sarežģīti" (It's Complicated), "Apsolītā zeme" (Promised Land), Aloha, "Klusā pasaule". 2010. gadā apprecējās ar aktrisi Emiliju Blantu.