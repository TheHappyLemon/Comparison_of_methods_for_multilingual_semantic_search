"Mīluļu slepenā dzīve" (angļu: The Secret Life of Pets) ir 2016. gada ASV piedzīvojumu animācijas filma, kuras režisors ir Kriss Renods. Galvenās lomas ierunājuši Luiss S. K., Ēriks Stounstrīts, Kevins Hārts, Dženija Sleita, Ellija Kempera, Leika Bella, Dana Kārvijs, Hanibāls Baress, Bobijs Moinihens, Stīvs Kūgens un Alberts Brukss. Filmas pirmizrāde notika 2016. gada 16. jūnijā Ansī animācijas filmu festivālā. 2019. gadā filmai iznāca turpinājums "Mīluļu slepenā dzīve 2". Terjera Maksa mierīgā dzīve tiek apdraudēta, kad viņa saimnieks pieņem Djūku, klaidoni, kurš Maksam nepatīk.