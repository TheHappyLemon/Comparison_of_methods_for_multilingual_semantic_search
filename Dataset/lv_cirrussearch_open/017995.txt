"Lidojums (angļu: Flight) ir 2012. gada ASV drāmas filma. Filmas režisors un viens no producentiem ir Roberts Zemekis. Galvenajā lomā Denzels Vašingtons. Filmas pirmizrāde notika Ņujorkas kinofestivālā, bet Latvijā filmas pirmizrāde notika 2013. gada 22. februārī. Filma saņēma pozitīvu kritiku un izvirzīta 85. Kinoakadēmijas balvai nominācijās "Labākais aktieris galvenajā lomā" un "Labākais oriģinālscenarijs". Denzels Vašingtons nominēts kā "Labākais aktieris" arī Zelta globusa balvai, tomēr to neieguva.