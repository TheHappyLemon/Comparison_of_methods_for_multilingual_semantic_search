"Aukstās uzkodas" (franču: Buffet froid) ir kinofilma, ko 1979. gadā uzņēma franču režisors Bertrāns Blijē (Bertrand Blier). Filmas sižetiskā risinājuma pamatā ir absurdas situācijas dehumanizētā, atsvešinātā vidē. Vizuāli Blijē ietekmējies no ekspresionisma teātra un kino, savukārt saturiski — no absurda drāmas (Eižens Jonesko, Semjuels Bekets). Buffet froid ir melnās komēdijas elementi.