Alatira (čuvašu: Улатăр, krievu: Алатырь, erzju: Ратор) ir Suras kreisā krasta pieteka Mordovijas Republikā, Krievijas Federācijā. Upes garums ir 296 km un baseina platība 11 200 km². Alatira aizsalst novembrī un līdz aprīlim ir klāta ar ledu. Upes ieleja blīvi apdzīvota, lielākās apdzīvotās vietas pie Alatiras ir Ardatova un Alatira. Upe tek cauri Volgas augstienes ziemeļu daļai, mežainam apvidum. Lielākiem mežu masīvi atrodas upes kreisajā krastā.