Lielais Hingans (ķīniešu: 大興安嶺, Dàxīng'ānlǐng; mongoļu: Их Хянган; mandžūru: ᠠᠮᠪᠠ ᡥᡳᠨ᠋ᡤᡤᠠᠨ, Abma'hingan) ir vulkāniskas izcelsmes kalnu sistēma Centrālāzijā. Atrodas Ķīnas ziemeļos Iekšējās Mongolijas autonomajā reģionā un Heilundzjanas provincē, kā arī rietumos neliela daļa Mongolijā. Stiepjas ziemeļaustrumu—dienvidrietumu virzienā 1200 kilometru garumā. Austrumos Lielajam Hinganam piekļaujas Mandžūrijas līdzenums, rietumos — Mongolijas plato un Gobi tuksnesis. Augstākā virsotne ir Huanganlians grēdas dienvidos. Pa grēdu iet nosacītā robeža starp Austrumāziju un Centrālāziju. Lielais Hingans veidojies juras periodā 200—145 miljonus gadu senā pagātnē. Grēda ir asimetriska — relatīvi stāva austrumu nogāze un lēzena rietumu nogāze. Grēda apaugusi ar biezu mežu, ziemeļdaļā — skujkoku taiga, dienviddaļā — jauktais mežs. Ievērojamas akmeņogļu atradnes.