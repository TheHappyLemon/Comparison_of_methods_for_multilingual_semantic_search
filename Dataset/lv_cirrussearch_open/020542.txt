Proba-V (Project for On-Board Autonomy - Vegetation) ir Eiropas Kosmosa aģentūras pavadonis no PROBA sērijas. Paredzēts globālajiem veģetācijas novērojumiem. Tas orbītā palaists 2013. gada maijā. Kosmisko aparātu izgatavoja Beļģijas uzņēmums Qinetiq Space Belgium. Galvenais instruments, kuru izgatavoja OIP Sensor Systems, ir trīs spoguļu astigmātiskais teleskopa, kas darbojas vizuālajā un tuvā infrasarkanajā spektrā. Šī bija samazināta instrumenta versija, kurš bijis uzstādīts pavadoņos SPOT 4 un SPOT 5. Sekundārie instrumenti: Gallija nitrīda jaudas pastiprinātājs — jaunas pusvadītāju aparatūras testēšanai kosmiskajā vidē X joslas sakaru iekārtā, izgatavojis TESAT Vācijā; enerģētisko daļiņu teleskops — daļiņu lādiņa, enerģijas un trieciena leņķa noteikšanai, izgatavots QinetiQ Space un Beļģijas katoļu universitātē Luvēnā; Automatic Dependent Surveillance Broadcast (ADS-B) uztvērējs — signālu uztvršanai no lidmašīnām, kas dotu lielākas iespējas lidmašīnu avārijas gadījumos ļoti attālos apgabalos; izgatavojis Vācijas aerokosmiskais centrs SATRAM radiācijas monitoringa sistēma — uz Medipix radiācijas detektora mikroshēmas bāzes, izgatavots Čehijā; Hermod — optisko šķiedru fotonikas eksperiments, izgatavots ESA sadarbībā ar Norvēģijas T&G un Spānijas DAS Photonics, izmantojot Portugāles EFACEC izstrādāto Alphasat Environment Monitor.