Nacionālsociālistiskā vācu strādnieku partija (vācu: Nationalsozialistische Deutsche Arbeiterpartei), NSDAP jeb nacistu partija, bija 1919. gadā dibināta politiskā partija, kas Ādolfa Hitlera vadībā 1933. gadā nāca pie varas Vācijā. NSDAP bija galvenais politiskais spēks nacistiskajā Vācijā kopš Veimāras Republikas krišanas 1933. gadā līdz Otrā pasaules kara beigām 1945. gadā, kad to aizliedza.