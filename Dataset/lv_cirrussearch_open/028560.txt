Riselsheima (vācu: Rüsselsheim) ir pilsēta Darmštates reģionā, Vācijas Hesenes federālās zemes dienvidos, Mainas kreisajā krastā. Ekonomiski ietilpst Reinas-Mainas aglomerācijā, dažu kilometru attālumā atrodas Reinzemes-Pfalcas administratīvais centrs — Mainca. Riselsheimā izvietoti vairāki mašīnbūves uzņēmumi, tajā skaitā Opel, kura izveidotājs Ādams Opels ir dzimis šajā pilsētā, galvenais birojs. Saskaņā ar 2013. gada datiem pilsētā dzīvo 60 tūkstoši iedzīvotāju.