Kārls Stīgs Ērlands Lāšons (zviedru: Karl Stig-Erland "Stieg" Larsson, izrunā: [ˈkaɭ ˈstiːɡ ˈæɭand ˈlaʂɔn]; dzimis 1954. gada 15. augustā, miris 2004. gada 9. novembrī) bija zviedru žurnālists un rakstnieks. Pazīstams ar Millennium romānu sēriju, kas tika publicēta pēc viņa nāves. Pētījis labējo ekstrēmismu. Lāšons ir pirmais rakstnieks, kuram pārdots vairāk par vienu miljonu e-grāmatu Amazon.com. Pirmā Millennium sērijas daļa "Meitene ar pūķa tetovējumu" Zviedrijā tika publicēta 2005. gadā, nākamajā gadā publicēta otrā daļa — "Meitene, kas spēlējās ar uguni" —, 2007. gadā — "Meitene, kas izpostīja sirseņu pūzni". Sērija kļuva populāra, saņemti vairāki apbalvojumi. Līdz 2015. gada martam tika pārdoti 80 miljoni sērijas grāmatu kopiju visā pasaulē. 2009. gadā tika ekranizēta visa sērija zviedru valodā, 2011. gadā ekranizēta pirmā daļa angļu valodā.