Zinaīda Aleksandrovna Kuprijanoviča (baltkrievu: Зінаіда Аляксандраўна Купрыяновіч, krievu: Зинаида Александровна Куприянович; dzimusi 2002. gada 17. septembrī Minskā), plašāk pazīstama kā Zina jeb Zena (baltkrievu: Зіна, krievu: Зена, angļu: Zena), ir baltkrievu dziedātāja, aktrise un raidījumu vadītāja. Viņa ir vadījusi 2018. gada Bērnu Eirovīzijas dziesmu konkursu, kas notika Minskā, Baltkrievijā. Zina piedalījās 2019. gada Eirovīzijas dziesmu konkursā Telavivā, Izraēlā, pārstāvot Baltkrieviju ar dziesmu Like It. Savā pusfinālā viņa ieguva 10. vietu, kas ļāva kvalificēties finālam. Finālā viņa ieguva 24. vietu.