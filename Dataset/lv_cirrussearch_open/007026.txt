Getera Jāni (igauņu: Getter Jaani; dzimusi 1993. gada 3. februārī Tallinā, Igaunijā) ir igauņu dziedātāja. Viņa kļuva plašāk pazīstama pēc dalības 2009. gada šovā "Eesti otsib superstaari", igauņu American Idol versijā, kur dziedātāja ieņēma 4. vietu. Tāpat G. Jāni filmējas Igaunijā populārā TV seriālā Riigimehed, kur viņa attēlo pati sevi. 2010. gadā Tallinā viņa piedalījās High School Musical uzvešanā, tēlojot Šarpeju Evansu. Viņa pārstāvēja Igauniju 2011. gada Eirovīzijas dziesmu konkursā ar dziesmu Rockefeller Street. Pusfinālā viņas izpilditā dziesma ierindojās 9. vietā, taču finālā tika ieņemta 24. vieta.