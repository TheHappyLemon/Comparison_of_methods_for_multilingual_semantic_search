Atom ir uz XML bāzes veidots dokumentu formāts un uz HTTP bāzes veidots protokols, kas radīts tīmekļa satura sindikācijai. Tas ir līdzīgs RSS, taču nodrošina vairāk iespēju. Kritiķi gan apgalvo, ka tas ir radījis papildu jucekli. Bez RSS aizstājēja ("Atom Syndication Format"), tiek veidots arī "Atom Publishing Protocol", kura mērķis ir pilnveidot un aizstāt esošos publicēšanas mehānismus, kā Blogger API un LiveJournal XML-RPC klienta/servera protokols. Atom sākotnējais nosaukums bija "Echo".