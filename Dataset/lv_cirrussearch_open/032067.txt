Segura (spāņu: Segura) ir 325 kilometrus gara upe Spānijas dienvidaustrumos. Sākas Seguras grēdā Andalūzijā, tek par Mursijas reģionu, bet lejtecē, Valensijas apgabalā, ietek Vidusjūrā. Lielākā pilsēta upes krastos — Mursija. Lielākā pieteka — Mundo. 20. gadsimta deviņdesmitajos gados Segura bija viena no piesārņotākajām upēm Eiropā, jo upes ieleja ir intensīvas lauksaimniecības un pārtikas rūpniecības reģions. 21. gadsimta sākumā tika aktivizēts pasākumu komplekss, kura rezultātā upes ūdens kvalitāte ievērojami uzlabojusies.