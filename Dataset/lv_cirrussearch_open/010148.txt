Ernsts Kasīrers (vācu: Ernst Cassirer; dzimis 1874. gada 28. jūlijā, miris 1945. gada 13. aprīlī) bija ebreju izcelsmes vācu/zviedru filozofs - neokantists. Dzimis Breslavā. Studēja Berlīnes Humboltu universitātē. No 1919. līdz 1933. gadam pasniedza Hamburgas Universitātē. Pēc nacistu nākšanas pie varas pameta Vāciju. No 1933. līdz 1935. gadam pasniedza Oksfordas Universitātē, no 1935. līdz 1941. gadam - Gēteborgas Universitātē Zviedrijā. No 1941. gada pasniedza universitātēs ASV (Jeila un Kolumbijas Universitātēs). Miris 1945. gadā. Darbi tulkoti arī latviski.