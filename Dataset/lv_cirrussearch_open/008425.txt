Džordžo Napolitāno (itāļu: Giorgio Napolitano, izrunā: [ˈdʒɔrdʒo napɔliˈtaːno]; dzimis 1925. gada 29. jūnijā Neapolē, Itālijā, miris 2023. gada 22. septembrī Romā, Itālijā) bija Itālijas politiķis, bijis Itālijas prezidents (2006—2015). Viņš bija pirmais valsts prezidents, kas bijis Itālijas komunistu partijas loceklis. Prezidenta amatā tika ievēlēts 2006. gada 10. maijā un amatā stājies 2006. gada 15. maijā. Amatā tiekot pārvēlēts 2013. gadā, Napolitāno kļuva par pirmo pārvēlēto prezidentu. 2015. gadā atkāpās no prezidenta amata sava vecuma dēļ. Bija visilgāk pie varas bijušais Itālijas prezidents. 2006. gada 6. jūlijā viņš bija ieradies uz 2006. gada FIFA Pasaules kausa izcīņas fināla spēli, kurā Itālija uzvarēja Franciju. Viņš kļuva par otro prezidentu valsts vēsturē, kas ir bijis klāt valsts triumfā FIFA Pasaules kausā. Pirms kļūšanas par Itālijas prezidentu viņš no 1992. gada 3. jūnija līdz 1994. gada 14. aprīlim bija Deputātu palātas prezidents, divarpus gadus bijis Iekšlietu ministrs (1996. gada 17. maijs—1998. gada 21. oktobris).