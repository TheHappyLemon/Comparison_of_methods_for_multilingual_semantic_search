Ešlija Elizabete Vāgnere (angļu: Ashley Elisabeth Wagner ; dzimusi 1991. gada 16. maijā) ir Vācijā dzimusi amerikāņu daiļslidotāja. Viņa ir 2016. gada Pasaules sudraba medaļniece, 2012. gada Četru kontinentu čempione, trīskārtēja Grand Prix fināla medaļniece, uzvarējusi piecās Grand Prix sacensībās (2012. un 2016. gada Skate America; 2012. un 2013. gada Ērika Bomparda trofejā; 2015. gada Skate Canada). Viņa ir trīskārtēja ASV nacionālā čempione (2012., 2013., un 2015. gadā). Vāgnere pārstāvēja ASV komandu 2014. gada ziemas olimpiskās spēlēs un izcīnīja bronzas medaļu komandu sacensībās.