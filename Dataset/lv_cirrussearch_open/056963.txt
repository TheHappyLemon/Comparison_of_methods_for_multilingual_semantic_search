Gadsimts ir laika mērvienība, kas vienāds ar simts gadiem. Sākot ar mūsu ēru, gadsimti tiek numurēti un tie tiek nosaukti pēc kārtas skaitļa, piemēram, 20. gadsimts. Gadsimti pirms mūsu ēras arī tiek numurēti, bet tie tiek skaitīti pretējā virzienā. Pēc Gregora kalendāra mūsu ērā 1. gadsimts sākās 1. gadā un beidzās 100. gadā. Savukārt 2. gadsimts sākās 101. gadā un beidzās 200. gadā, 201. gadā sākās 3. gadsimts utt. Attiecīgi 20. gadsimts sākās 1901. gadā un beidzās 2000. gadā, 21. gadsimts sākās 2001. gadā. Lai noskaidrotu, kad sāksies n-tais gadsimts, simts ir jāpareizina ar n un no rezultāta jāatņem 99, t. i., 100 × n − 99.