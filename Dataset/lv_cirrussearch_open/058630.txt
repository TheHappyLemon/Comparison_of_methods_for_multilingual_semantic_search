Šis raksts ir par debespusi. Par citām jēdziena rietumi nozīmēm skatīt nozīmju atdalīšanas lapu. Rietumi jeb vakari ir viena no četrām debespusēm. Rietumi ir pretēji austrumiem. Ģeogrāfiskajās kartēs rietumi parasti atrodas kreisajā pusē. Latviešu valodā rietumus apzīmē ar burtu "R", bet starptautiski — ar burtu "W" (angļu: west). Lai noteiktu, uz kuru pusi ir rietumi, tiek izmantots kompass. Vārds rietumi ir cēlies no tā, ka rietumu pusē noriet Saule. Kultūrpolitiski termins Rietumi tiek lietots lai apzīmētu Rietumu pasauli.