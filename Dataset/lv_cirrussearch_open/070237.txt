Sandales, novecojušā formā zandales, ir apavi, kuriem nav purngala un arī papēdis ir atkailināts. Sandaļu zolēm ir zems papēdis vai vispār nav papēža, un tām virsū ir kāda materiāla sloksnes vai siksnas. Sandales var būt gan sieviešu, gan vīriešu apavi. Šis apavu veids ir ļoti populārs vasarā, kā arī silto zemju iedzīvotājiem visa gada garumā. Parasti tie ir ikdienas apavi, bet ir arī eleganti veidoti sandaļu modeļi svētku gadījumiem.