Bešiktaša (turku: Beşiktaş) ir Stambulas rajons, kas atrodas pilsētas Eiropas daļā pie Bosfora krastiem. Bešiktašas rajonā ir vairāki mikrorajoni, kas izvietojas gar Bosfora krastu (no Dolmabahčes pils līdz Bebekai) un uz tuvumā esošajiem kalniem. Rajonā atrodas vairāki ievērojami pilsētas mikrorajoni: Arnavutkēja, Balumdžu, Bebeka, Etileri, Leventa, Ortakēja, Ulusa un Jildiza. 2000. gadā rajonā dzīvoja 190 813 iedzīvotāji.