"Melnās čūskas vaidi" (angļu: Black Snake Moan) ir 2006. gada drāma, kuras režisors un scenārija autors ir Kreigs Brūers. Galvenās lomas atveido Semjuels Džeksons, Kristīna Riči un Džastins Timberleiks. Filmas pirmizrāde notika 2006. gada 9. decembrī Butt-Numb-A-Thon filmu festivālā. Lazāruss Redds ir dievbijīgs blūzmenis, kurš kādu dienu ceļa malā atrod smagi piekautu jaunu sievieti, kuru sauc Reja Dūla. Reja bērnībā cietusi no seksuālās vardarbības, bet nu viņa ir nimfomāne, kura cenšas atrast mīlestību. Lazāruss nolemj Reju turēt gūstā līdz brīdim, kad viņam izdosies Reju izārstēt no viņas nimfomānijas.