Pīts Samprass (angļu: Pete Sampras; dzimis 1971. gada 12. augustā Vašingtonā, ASV) ir bijušais grieķu izcelsmes amerikāņu tenisists, bijušais ATP ranga līderis. Savas 15 gadus ilgās profesionāļa karjeras laikā bija izcīnījis 14 Grand Slam turnīru titulus. Pīts lieliski pielietoja serve&vollley taktiku, ko sekmēja viņa atpazīstamības zīme — spēcīgās un precīzās serves un spēcīgās gremdes. Pirmais Samprasa izcīnītais Grand Slam turnīra tituls ir 1990. gada US Open, bet pēdējais — 2002. gada US Open. P. Samprasa Grand Slam vienspēļu turnīru statistika ir 204—37 (uzvarētas — zaudētas spēles). Viņš ir atzīts par vienu no visu laiku labākajiem tenisistiem, 2007. gadā uzņemts Tenisa slavas zālē.