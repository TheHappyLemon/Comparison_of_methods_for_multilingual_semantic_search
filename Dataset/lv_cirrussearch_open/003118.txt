Pamela Andersone (angļu: Pamela Denise Anderson; dzimusi 1967. gada 1. jūlijā Leidīsmitā, Britu Kolumbijā, Kanādā) ir kanādiešu aktrise, modele, producente, rakstniece, aktīviste un bijusī statiste. Izvēlēta par vīriešu žurnāla Playboy 1990. gada februāra mēneša playmate. Pamela Andersone ir gan ASV, gan Kanādas pilsone. Filmējusies tādos seriālos kā Home Improvement, "Pludmales patruļa" (Baywatch) un V.I.P.. 2010. gada pirmajā pusē piedalījās ASV dejošanas šova "Dejo ar zvaigzni" 10. sezonas šovā. Viņa kopā ar savu partneri izgāja no šova tā 7. nedēļā.