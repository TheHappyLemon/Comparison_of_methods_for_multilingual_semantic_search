Anastasija Dzjanisava (baltkrievu: Анастасія Дзянісава; dzimusi 1993. gada 29. jūnijā, Minskā) ir Baltkrievijas orientieriste, pirmā Pasaules čempionāta medaļniece no Baltkrievijas. 2016. gada Pasaues čempionātā Zviedrijā A. Dzjanisava ieņēma trešo vietu sprintā aiz Majas Almas un Judītes Vīderes, kļūstot par pirmo Baltkrievijas orientieristi, kas nokļuvusi uz Pasaules čempionāta pjedestāla. A. Dzjanisava vairākkārt piedalījusies sacensībās Latvijā. 2014. un 2015. gadā uzvarējusi abās nozīmīgākajās pavasara divdienu sacensībās Latvijā "Kurzemes pavasaris" un "Rīgas kausi".