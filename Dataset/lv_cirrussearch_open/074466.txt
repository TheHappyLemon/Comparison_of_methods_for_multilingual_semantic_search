Peugeot ir Francijā bāzēts Stellantis grupas autobūves uzņēmums. Tas ir arī senākais līdz mūsdienām saglabājies automašīnu ražotājs. Peugeot ir otrs lielākais automašīnu ražotājs Eiropā, aiz Volkswagen. Peugeot pirmsākumi ir saistīti ar piparu, sāls un cukura dzirnaviņu ražošanu 1842. gadā un velosipēdu ražošanu 19. gadsimta beigās. Kopš 1891. gada, kad tika uzsākta masveida Peugeot automašīnu ražošana, pasaulē ir tikuši pārdoti aptuveni 40 miljoni šīs markas automobiļu.