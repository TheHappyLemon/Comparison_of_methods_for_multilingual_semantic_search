Dželāledīns Muhameds Balhī (persiešu: جلال‌الدین محمد بلخى, izrunā: [dʒælɒːlæddiːn mohæmmæde bælxiː]; dzimis 1207. gada 30. septembrī; miris 1273. gada 17. decembrī), pazīstams arī kā Rūmī, bija 13. gadsimta persiešu musulmaņu dzejnieks, jurists, teologs un sūfistu mistiķis. Lielāko dzīves daļu aizvadījis Rumas sultanātā. Savus darbus rakstījis jaunpersiešu valodā. Viņa darbu tulkojumi ir populāri daudzās valstīs un viņa dzeja ir ietekmējusi persiešu, urdu, pandžabu un citu valodu literatūru.