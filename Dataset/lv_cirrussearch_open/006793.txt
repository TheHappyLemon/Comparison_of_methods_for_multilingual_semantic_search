Batāte jeb saldais kartupelis (Ipomoea batatas) ir tīteņu dzimtas augs. Batātes dabiskais izplatības areāls ir Amerikas tropi, bet to plaši audzē citās pasaules daļās, īpaši tropu un subtropu joslā. Cilvēki uzturā lieto batāšu saknes, precīzāk, bumbuļus. Izcepti batāšu bumbuļi garšo pēc kartupeļiem, bet tos nevajadzētu jaukt ar tiem, jo botāniski šie augi ir atšķirīgi. Dažkārt batātes tiek sajaukti arī ar topinambūriem. 2008. gadā aptuveni divas trešdaļas (67%) no visām batātēm tika izaudzētas Ķīnā. Nākamās lielākās valstis pēc iegūtās batāšu ražas bija Nigērija, Uganda, Indonēzija, Tanzānija, Vjetnama un Indija.