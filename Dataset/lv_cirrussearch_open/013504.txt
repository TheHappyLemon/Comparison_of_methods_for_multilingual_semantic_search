Šis raksts ir par dzelzceļa staciju. Par Rīgas pilsētas daļu skatīt rakstu Vecāķi. Vecāķi ir dzelzceļa stacija Rīgas Ziemeļu rajonā dzelzceļa līnijā Zemitāni—Skulte. Vecāķos pietur visi elektrovilcieni uz Carnikavu, Saulkrastiem un Skulti. Pie stacijas Skultes virziena sliežu kopsavienojuma atrodas atzars uz vilces apakšstaciju. Vidējais no trim ceļiem tiek izmantots vilcienu stāvēšanai, kam Vecāķu stacija nozīmēta kā maršruta galapunkts, tas savienots ar abiem galvenajiem ceļiem un arī izmantojams kustībai caurbraucot jebkurā virzienā. Vecāķi ir A biļešu zonas gala stacija. Stacijā biļešu kase ir slēgta.