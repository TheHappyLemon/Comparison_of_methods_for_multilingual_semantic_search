Čehoslovāku leģioni (čehu: Československé legie; slovāku: Československé légie) bija čehu (>90% no kopējā skaita) un slovāku (<10%) militārs formējums, kas Pirmā pasaules kara un Krievijas pilsoņu kara laikā karoja pret Centrālajām lielvalstīm un Padomju Krievijas karaspēku. 1917. gadā ar Krievijas varas iestāžu atbalstu Francijas armijā dienējošajam slovāku aktīvistam Milanam Rastislavam Štefānikam izdevās no Austroungārijas armijas čehu un slovāku karagūstekņiem noorganizēt čehoslovāku korpusu, kas vēlāk kļuva par Čehoslovākijas nacionālās armijas kodolu.