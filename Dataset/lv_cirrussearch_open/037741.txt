Samuēls Golds (vācu: Samuel Gold; dzimis 1835. gada 2. jūlijā, miris 1920. gada 9. novembrī) bija ebreju izcelsmes Ungārijā dzimis ārsts, žurnālists un šaha problēmists. Viņš dzimis ebreju ģimenē Zalas meģē Balatona ezera krastā. Šahu iemācījies spēlēt 15 gadu vecumā. 1857. gadā viņš pārcēlās uz Vīni un uzsāka medicīnas studijas. Savus pirmos šaha kompozīcijas uzdevumus publicējis 1857. gadā. No 1864. gada viņš bija šaha žurnāla Der Osten redaktors, un vēlāk arī citās avīzēs. 1883. gadā Vīnē viņš publicēja savu uzdevumu kolekciju krājumā 200 Schachaufgaben. No 1887. gada viņš bija pirmais un vienīgais Kārļa Šlehtera šahs skolotājs. 1892. gada nogalē viņš pārcēlās uz Ameriku un palika Ņujorkā līdz mūža galam. Viņš nomira Bronksā 85 gadu vecumā.