"Sūklis Bobs" (angļu: The SpongeBob SquarePants Movie) ir 2004. gada ASV animācijas filma, kuras režisors, kā arī viens no producentiem un scenārija autoriem ir Stīvens Hilenburgs. Filma balstīta animācijas seriālā "Sūklis Bobs Kvadrātbiksis". Galvenās lomas ierunājuši Toms Kenijs, Bils Fagerbaks, Klānsijs Brauns, Skārleta Johansone, Džefrijs Tambors, Aleks Boldvins un Deivids Haselhofs. Filmas pirmizrāde notika 2004. gada 14. novembrī Holivudā. 2015. gadā filmai iznāca turpinājums "Sūklis Bobs Kvadrātbiksis". Filmā Planktons izdomā plānu, lai ieriebtu savam sāncensim Misteram Krabim: viņš nozagtu Neptūna kroni un vainu noveltu uz Misteru Krabi. Sūklim Bobam un Patrikam ir jāizglābj Misters Krabis no Neptūna dusmām.