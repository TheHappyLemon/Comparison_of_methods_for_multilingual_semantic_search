"Sarkanais štats" (angļu: Red State) ir 2011. gada neatkarīgā šausmu trillera filma, kuras režisors, scenārija autors un montāžists ir Kevins Smits. Galvenās lomas tajā atveido Maikls Pārkss (mācītājs Kūpers), Džons Gudmens (Džo Kīnans), Maikls Angarano (Treiviss), Melisa Leo (Sāra Kūpera) un Stīvens Rūts (šerifs). Filma ir par jauniešiem, kuri nonāk sektantu gūstā. Filma saņēma dalītas kritiķu atsauksmes. Tās pirmizrāde notika 2011. gada 23. janvārī Sandensas kinofestivālā, 2011. gada 1. septembrī to izdeva video platformām pēc pieprasījuma (VOD), bet 2011. gada 18. oktobrī — mājas video ierakstos.