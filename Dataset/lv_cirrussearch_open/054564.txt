Otrās koalīcijas karš (franču: Guerre de la deuxième coalition, 1799—1802) bija daļa no Eiropas valstu koalīcijas kariem pret Francijas Republiku. Otrajā koalīcijā pret Konsulu vadīto Franciju 1799. gadā iesaistījās Lielbritānija (pēc 1801. gada Apvienotā Karaliste), Austrijas erchercogiste (Svētās Romas impērijas daļa), Krievijas Impērija, Osmaņu impērija, Portugāle, Neapoles karaliste un Pāvesta valsts. Franču pusē karoja tās vasaļvalstis Batāvijas Republika, Helvētijas Republika un Cisalpīnā Republika. Prūsijas Karaliste saglabāja neitralitāti. 1799. gada septembrī sakāves kaujā pie Cīrihes Krievijas Impērija izstājās no koalīcijas. Pēc sakāves 1801. gadā arī Svētās Romas impērijas ķeizars parakstīja miera līgumu ar Franciju. 1802. gadā arī Apvienotā Karaliste parakstīja Amjēnas miera līgumu. 1804. gadā izveidoja Francijas impēriju, par kuras ķeizaru 1804. gada 2. decembrī kronēja Napoleonu.