Fadila Vokri stadions (albāņu: Stadiumi Fadil Vokrri) ir daudzfunkcionāls stadions Prištinā, Kosovā. To galvenokārt izmanto futbola spēlēm. Tajā savas mājas spēles aizvada klubs KF Prishtina un Kosovas futbola izlase. Stadiona ietilpība ir 13 500 vietu. Stadionā tiek aizvadīti arī koncerti. Stadions tika atklāts 1953. gadā. Līdz 2018. gadam tā nosaukums bija Prištinas pilsētas stadions. 2018. gada 9. jūnijā to nosauca par godu Fadilam Vokri, kas bija futbolists, vēlāk — futbola funkcionārs, Kosovas Futbola federācijas prezidents no 2008. līdz 2018. gadam. No 2016. līdz 2018. gadam, pateicoties UEFA finansējumam, notika stadiona renovācija. Pirmo spēli pēc tā atjaunošanas Kosovas izlase stadionā aizvadīja 2018. gada 10. septembrī.