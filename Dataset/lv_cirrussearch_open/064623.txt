Skeligmaikla (angļu: Skellig Michael) jeb Skeilgvjihīla (īru: Sceilg Mhichíl) ir klinšaina sala Īrijas galējos dienvidrietumos, Kerri grāfistē. Atrodas 11 kilometrus uz rietumiem no Aiveras pussalas. Kopā ar Litlskeligu veido Skeligroku salu arhipelāgu. Salas augstākais punkts paceļas 218 metrus virs jūras līmeņa. Skeligmaiklas augšdaļā (170—180 metri virs jūras līmeņa), kuru var sasniegt pa stāvām akmens kāpnēm, atrodas labi saglabājušās 6. līdz 8. gadsimta klostera drupas. 1996. gadā Skeligmaikla tika iekļauta UNESCO Pasaules mantojuma sarakstā.