Azerbaidžānas karogs ir viens no Azerbaidžānas oficiālajiem valsts simboliem. Tas sastāv no trim vienāda platuma horizontālām līnijām — zilas, sarkanas un zaļas. Karoga vidū ir balts pusmēness un astoņstaru zvaigzne. Karogs tika apstiprināts 1918. gada 9. novembrī, savukārt krāsas un izmērs — 1991. gada 5. februārī. Valsts karogs ir minēts Konstitūcijā, kā arī divas reizes valsts himnā. 2009. gada 17. novembrī Azerbaidžānas prezidents 9. novembri pasludināja par valsts karoga dienu.