Papēdis ir pēdas daļa zem potītes; pēdas aizmugurējais segments. Cilvēkiem papēdis balstās uz viena kaula — papēža kaula —, kuru aptver muskuļaudi un taukaudi, bet sedz sabiezējusi āda. Papēža kaulu ar apakšstilba ikra muskuļiem savieno Ahilleja cīpsla. Papēdis pamatā var sāpēt divu iemeslu dēļ — vai nu ir plantārās fascijas iekaisums (nevar nolikt papēdi pie zemes), vai arī sāp papēža aizmugurējā daļa, Ahilleja cīpslas piestiprināšanās vieta. Papēži var sāpēt arī citu iemeslu dēļ, piemēram, mugurkaula jostas daļas diska trūces dēļ.