"Moonfall: Mēness krišana" (angļu: Moonfall) ir 2022. gada ASV zinātniskās fantastikas filma, kuras režisors ir Rolands Emerihs. Galvenās lomas atveidojuši Halle Berija, Patriks Vilsons, Džons Bredlijs, Maikls Penja, Čārlijs Plamers, Kelija Ju un Donalds Saterlends. Filmas pirmizrāde notika 2022. gada 31. janvārī Losandželosā, ASV kinoteātros filmu uzsāka demonstrēt no 2022. gada 4. februāra, bet Latvijā no 2022. gada 2. februāra. Filmas pasaules kases ienākumi ir vairāk nekā 59 miljoni ASV dolāru pie 140 miljonu ASV dolāru budžeta.