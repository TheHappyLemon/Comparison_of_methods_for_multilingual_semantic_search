Iedzīšana sieviešu komandām bija viena no 14 disciplīnām ātrslidošanā 2022. gada ziemas olimpiskajās spēlēs. Sacensības notika Nacionālajā ātrslidošanas ovālā, Pekinā. 2022. gada 12. februārī notika ceturdaļfināla slidojums, bet 15. februārī pusfinālu un finālu slidojumi. Tajos bija pārstāvētas 8 ātrslidotāju komandas (25 sportistes) no 8 valstīm. Slidojumā varēja startēt komanda ar trim ātrslidotājiem, viņiem bija iespējas pieteikt arī vienu rezervistu. Olimpisko zelta medaļu šajā disciplīnā izcīnīja Kanādas ātrslidotāju komanda (fināla rezultāts — 2:53.44) — HIvani Blondēna, Valērija Maltē un Izabella Vīdemana. Sudraba medaļu izcīnīja Japānas ātrslidotāju komanda (fināla rezultāts — 3:04.47) — Ajano Sato, Miho Takagi un Nana Takagi. Savukārt bronzas medaļu ieguva Nīderlandes ātrslidotāju komanda (fināla rezultāts — 2:56.86) — Antuanete de Jonga, Mareike Grūnevauda, Irēne Shautena un Irēna Vista. Kanādai šī bija pirmā olimpiskā zelta medaļa šajā disciplīnā. Sacensību laikā divas reizes tika labots olimpiskais rekords. Sākotnēji to ceturdaļfinālā izdarīja Japānas komanda (rezultāts — 2:53.61), bet vēlāk Finālā A to vēlreiz laboja Kanādas komanda (rezultāts — 2:53.44).