Paukošana ar zobenu profesionāļiem, vīriešiem bija viena no septiņām paukošanas disciplīnām, kas tika aizvadīta 1900. gada vasaras olimpiskajās spēlēs, Parīzē. Sacensības tika aizvadītas no 1900. gada 23. līdz 27. jūnijam, 23. jūnijā tika aizvadīti ceturtdaļfināli, 25. jūnijā notika pusfināli, bet 27. jūnijā notika fināla sacensības. Tās notika Tilerī dārzā, Parīzē un tajā kopā startēja 27 sportisti no 7 valstīm. Šī bija pirmā un vienīgā reize olimpisko spēļu vēsturē, kad tika aizvadītas sacensības šajā disciplīnā. Olimpisko zelta medaļu izcīnīja Itālijas paukotājs Antonio Konte. Sudraba nedaļu arī izcīnīja Itālijas paukotājs Italo Santelli, savukārt bronzas medaļu ieguva Austrijas paukotājs Milans Neraličs.