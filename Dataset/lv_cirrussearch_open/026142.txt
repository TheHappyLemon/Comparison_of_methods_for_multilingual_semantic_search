Nokia 6136 bija Somijas uzņēmuma Nokia vidējā līmeņa mobilais telefons. Izlaists 2006. gadā. Tas darbojās GSM 900, 1800 un 1900 tīklā (ASV tirgum 850, 1800 un 1900 MHz). Šis bija pirmais Nokia tālrunis ar Generic Access Network (tajā laikā pazīstama ar nosaukumu Unlicensed Mobile Access, UMA) atbalstu, ļaujot automātiski pārslēgties no GSM uz bezvadu tīklu, ja tāds ir pieejams. Telefons izveidots atlokāmā formā ar ārējo un iekšējo displeju. Apgādāts ar 1,3 megapikseļu kameru.