Liberecas apgabals (čehu: Liberecký kraj) ir viens no Čehijas apgabaliem valsts galējos ziemeļos. Tas robežojas ar Hradeckrāloves apgabalu dienvidaustrumos, Centrālčehijas apgabalu dienvidos un Ūstu apgabalu rietumos, kā arī Vāciju ziemeļrietumos un Poliju ziemeļaustrumos. Apgabalā 4 apriņķi — Češka Līpas apriņķis, Jablonecas pie Nisas apriņķis, Liberecas apriņķis, Semilu apriņķis. Lielākās pilsētas — Libereca (104 445), Jabloneca pie Nisas (45 802), Češka Līpa (37 444), Turnova (14 334), Novi Bora (11 678). Apgabala austrumos atrodas Krkonošes nacionālais parks, bet dienvidos Čehijas Paradīze. Teritorijā vairākas vēsturiskās pilis — Bezdezas pils, Grabštejnas pils, Sihrovas pils, Trosku pils.