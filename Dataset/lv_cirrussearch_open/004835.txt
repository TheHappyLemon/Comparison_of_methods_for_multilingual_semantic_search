Latvijas padomju enciklopēdija (LPE) ir enciklopēdisks izdevums desmit sējumos ar diviem papildsējumiem. Enciklopēdijā iekļauts ap 60 000 šķirkļu, 20 000 krāsainu un melnbaltu ilustrāciju, vairāk nekā 600 karšu. Enciklopēdijas tematika aptver visas tajā laikā pastāvošās zinību nozares. Izdevējs bija Galvenā enciklopēdiju redakcija, zinātniskās padomes priekšsēdētājs — Pēteris Jērāns. Sistemātiskā informācija tika izdota desmit sējumos laika posmā no 1981. līdz 1988. gadam. Tika izdots speciāls sējums 52 par Latvijas tematiku (vēlāk izdots arī krievu valodā), kā arī papildsējums 102 ar papildinājumiem, personu rādītāju un ģeogrāfisko nosaukumu rādītāju.