Guitar Hero II ir Harmonix Music Systems izstrādāta un RedOctane izdota mūzikas žanra datorspēle, Guitar Hero sērijas otrā spēle. 2006. gada novembrī izdeva spēles versiju PlayStation 2 konsolei, bet 2007. gada aprīlī arī Xbox 360, ar papildu saturu, kas nebija iekļauts PlayStation 2 versijā. Tāpat kā iepriekšējā Guitar Hero, spēlētājs izmanto ģitārveidīgu ievadierīci, kas simulē rokmūzikas spēlēšanu. Spēlēšana īpaši neatšķiras no iepriekšējās daļas. Lielākās izmaiņas ir jauni spēlēšanas veidi un nošu kombinācijas. Spēlei ir licencētas vairāk nekā 40 no 1960. līdz 2000. gadam izdotas populāras dziesmas, no kā vairums atkārtoti ierakstītas tieši spēlei.PlayStation 2 Guitar Hero II spēli var iegādāties atsevišķi vai arī komplektā ar sarkanu Gibson SG ģitāras ievadierīci. Xbox 360 spēles versijai ir pieejams papildu izdevums ar baltu Gibson X-Plorer ģitāras ievadierīci. Abas šīs ievadierīces ar pieslēdzamas, taču RedOctane spēles PlayStation 2 versijai pārdod arī bezvadu ievadierīci.