"Klusā pasaule" (angļu: A Quiet Place) ir 2018. gada ASV postapokaliptiska šausmu filma, kuras režisors, kā arī viens no producentiem un galveno lomu atveidotājiem ir Džons Krasinskis. Tāpat filmā ir filmējusies Emilija Blanta. Filmas pirmizrāde notika 2018. gada 9. aprīlī South by Southwest festivālā. Filma tika nominēta Amerikas Kinoakadēmijas balvai kategorijā "Labākā skaņas montāža". Ebotu ģimene ir spiesta dzīvot pilnīgā klusumā, tādā veidā slēpjoties no briesmoņiem ar īpaši smalku dzirdi.