Žozefs Kastilioni (franču: Joseph Castiglioni; dzimis 1877. gada 27. septembrī, miris 1959. gada 7. jūnijā) bija franču vingrotājs, startējis 1900. gada un 1908. gada vasaras olimpiskajās spēlēs. Viņš 1900. gada vasaras olimpiskajās spēlēs Parīzē startēja vingrošanas individuālajā daudzcīņā. Šajā disciplīnā viņš ieguva 267 punktus, izcīnīja dalīto 15. vietu kopā ar savu tautieti Bollē. Savukārt 1908. gada vasaras olimpiskajās spēlēs Londonā viņš arī startēja vingrošanas individuālajā daudzcīņā. Šajā reizē viņš izcīnīja 20. vietu ar 227 punktiem. 1907. gada pasaules čempionātā sporta vingrošanā Prāgā viņš bija viens no Francijas komandas pārstāvjiem, kuri čempionātā izcīnīja zelta medaļu. Nākamajā pasaules čempionātā 1909. gadā viņa pārstāvētā Francijas komanda izcīnīja sudraba medaļu.