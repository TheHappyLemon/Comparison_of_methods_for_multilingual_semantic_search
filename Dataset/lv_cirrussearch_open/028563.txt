Las Vegas Strip ir Lasvegasas bulvāra daļa tā dienvidos Klārkas apgabalā, Nevadā. Starptautiski pazīstama ar lielo kazino skaitu. Viens no populārākajiem tūrisma objektiem gan ASV, gan ārzemju tūristiem. Strip ir apmēram 6,8 km gara, atrodas Paradaisas un Vinčesteras neinkorporētajā teritorijā (unincorporated town) tieši ārpus Lasvegasas pilsētas dienvidu robežas. Neskatoties uz to, parasti tiek teikts, ka Strip atrodas Lasvegasā. Strip atrodas vairāki no pasaulē lielākajiem kūrortiem, viesnīcām un kazino. No 25 pasaulē lielākajām (pēc istabu skaita) viesnīcām te atrodas 15 viesnīcas ar kopējo istabu skaitu 62 tūkstoši.