Basketbola laukums ir ierobežots laukums, kurā notiek basketbola spēle. Tas ir taisnstūrveida, profesionālā basketbolā tam parasti ir koksnes, visbiežāk — kļavas, segums. Basketbola laukumu izmērus un līniju izvietojumu nosaka starptautiski noteikumi. Basketbola laukuma izmēri atšķiras FIBA, NBA, WNBA, NCAA, ASV vidusskolu spēlēm. FIBA laukuma izmēri ir 28x15 m, savukārt NBA — 28,65x15,24 m. Amatieru basketbolā laukumu izmēri var būt atšķirīgi.