Edmonds Halejs (Edmond Halley, dažreiz arī Edmunds Halejs; dzimis 1656. gada 8. novembrī, miris 1742. gada 14. janvārī) bija angļu astronoms, ģeofiziķis, matemātiķis, meteorologs un fiziķis. Halejs radīja apvērsumu uzskatos par komētām. Līdz šim tika uzskatīts, ka komētas ir tikai nejauši ieklīduši debess ķermeņi, kas kustas pa paraboliskām orbītam. Pēc tam, kad 1680. un 1682 gadā parādījās divas spožas komētas, Halejs aprēķināja to orbītas un izpētīja arī senākas 16.—17. gadsimta liecības par komētu parādīšanos. Viņš atklāja, ka 1682. gada komētas orbītas parametri ir līdzīgi ar agrāk novērotajām. To atkārtošanās periods ir 75—76 gadi. 1716. gadā Halejs publicēja savus aprēķinus un prognozēja, ka šai komētai jāparādās 1758. gada beigās vai 1759. gada sākumā, kas arī piepildījās. Šī komēta tika nodēvēta par Haleja komētu.