Filadelfijas "Phillies" (angļu: Philadelphia Phillies) ir profesionāls beisbola klubs, kas ir bāzēts Filadelfijā, Pensilvānijas štatā, ASV. Tas ir dibināts 1883. gadā. "Phillies" spēlē Augstākās beisbola līgas (MLB) Nacionālās līgas Austrumu divīzijā. Klubs savas pastāvēšanas vēsturē ir uzvarējis divās Pasaules sērijās. Klubs savas mājas spēles aizvada Citizens Bank Park stadionā. "Phillies" ir vecākā vēl joprojām pastāvošā nemainīta nosaukuma un nemainītas pilsētas franšīze Amerikas profesionālajā sportā.