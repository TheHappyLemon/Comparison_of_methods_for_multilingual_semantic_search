Šis raksts ir par erchercogu. Par pāvestu skatīt rakstu Francisks. Francis Ferdinands (vācu: Franz Ferdinand von Österreich-Este; dzimis 1863. gada 18. decembrī, miris 1914. gada 28. jūnijā) bija Austroungārijas erchercogs, Hābsburgu dinastijas troņmantinieks. No 1898. gada viņš bija armijas virspavēlnieka vietnieks. Izstrādāja autonomijas plānu Austroungārijas slāvu tautām. Bosnijas un Hercegovinas aneksijas iniciators 1908. gadā. Kļuva par troņmantinieku pēc brālēna kroņprinča Rūdolfa pašnāvības 1889. gadā. Kaislīgs mednieks un retumu kolekcionārs. Pretēji galma un imperatora gribai, apprecējās ar čehu aristokrāti Sofiju Hoteku. Laulības tika atzītas par morgāniskām. 1914. gada 28. jūnijā Franci Ferdinandu atentātā Sarajevā nogalināja serbu nacionālistiskās organizācijas biedrs Gavrilo Princips. Šis notikums kļuva par ieganstu Pirmā pasaules kara sākšanai.