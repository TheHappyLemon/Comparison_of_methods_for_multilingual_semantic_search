Kristofers Pols "Kriss" Kolfers (angļu: Christopher Paul "Chris" Colfer; dzimis 1990. gada 27. maijā) ir amerikāņu aktieris, dziedātājs, producents un rakstnieks. Kino debitējis ar lomu īsfilmā Russel Fish: The Sausage and Eggs Incident 2009. gadā. Viņš ir pazīstams ar Kērta Hammela lomu Fox seriālā "Radīti skatuvei" (Glee). Par viņa attēlošanu ir saņēmis Zelta globusa balvu kā labākais otrā plāna aktieris, tāpat bijis nominēts Primetime Emmy Award, Ekrāna aktieru ģildes balvai un People's Choice balvai. Žurnāls Time viņu atzina par vienu no simts 2011. gada ietekmīgākajām personām pasaulē.