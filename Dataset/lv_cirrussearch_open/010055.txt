Ketamīns ir viela, ko izmanto cilvēku un veterinārajā medicīnā. Ketamīns tiek izmantots kā narkozes līdzeklis, tomēr cilvēki to izmanto arī kā apreibinošu vielu — halucinogēnu ar disociatīvu iedarbību. Ketamīnu pirmoreiz sintezēja 1962. gadā, meklējot daudz drošāku vielu un alternatīvu fenciklidīnam. Ketamīns ir iekļauts Pasaules Veselības organizācijas pamatmedikamentu sarakstā.