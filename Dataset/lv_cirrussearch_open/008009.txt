B.o.B, īstajā vārdā Bobijs Rejs Saimonss Juniors (angļu: Bobby Ray Simmons, Jr.), (dzimis 1988. gada 15. novembrī) ir amerikāņu reperis, dziesmu autors un producents no Winston-Salem pisētas Ziemeļkarolīnas štata, bet pašlaik dzīvo Atlantā, Džordžijas štatā. Pirmos panākumus viņam izdevās gūt jau 2007. gadā ar dziesmu "Haterz Everywhere", ko viņš izpildīja kopā ar Wes Fif. Tāpat iepriekš B.o.B ir bijis dzirdams T.I. albuma "Paper Trail" dziesmā "On Top Of The World". Ar T.I. viņš ir cieši saistīts arī šobrīd, jo darbojas T.I. piederošās ierakstu kompānijas "Grand Hustle" paspārnē. Tieši šis leibls 2010. gada aprīlī arī laida klajā B.o.B pirmo studijas albumu "B.o.B Presents: The Adventures of Bobby Ray". Ievērojamus panākumus visā pasaulē guva šī albuma singli: dziesmas "Nothin' On You" (viesmākslinieks Bruno Mars) un "Airplanes" (viesmāksliniece Paramore soliste Heilija Viljamsa).