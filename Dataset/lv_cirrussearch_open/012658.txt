Dakota Faninga (angļu: Hannah Dakota Fanning; dzimusi 1994. gada 23. februārī) ir amerikāņu aktrise. Aktrises karjeru sākusi 1999. gadā, taču plašāk kļuva pazīstama ar lomu 2001. gada drāmā "Es esmu Sems". Bērnībā filmējusies tādās filmās kā "Rūdīts ugunī" (2004), "Pasauļu karš" (2005) un "Šarlotes tīkls" (2006). Pēc tam D. Faninga uzņēmusies "Krēslas" filmu sērijā, sākot ar otro daļu "Jauns mēness". Aktrise ir saņēmusi vairākas balvas par savu tēlojumu, tāpat ir visu laiku jaunākā Ekrāna aktieru ģildes balvai nominētā aktrise.