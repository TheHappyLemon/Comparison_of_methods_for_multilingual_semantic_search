Šis raksts ir par pilsētu Ukrainā. Par pilsētu Krievijā skatīt rakstu Jekaterinburga. Antracita (ukraiņu: Антрацит) ir apgabala pakļautības pilsēta Ukrainas austrumos Luhanskas apgabalā. Izvietojusies apgabala dienvidos, Antracitas rajona centrs (rajonā neietilpst). Antracitas pilsētas padomei pakļauti Bokovo-Platoves, Verhņijnahoļčikas, Dubivskas, Kamjanes, Kripenskas un Ščotoves pilsētciemati (kopā 61,3 km², 77 984 iedzīvotāji (2012)). Apdzīvotā vieta sākusi veidoties 1895. gadā kā Bokovas strādnieku ciemats pie Gajevska šahtas. 1920. gadā pārdēvēta par Bokovo-Antracitu (Боково-Антрацит) pēc augstvērtīgākās akmeņogļu šķirnes antracīta. 1938. gadā piešķirtas pilsētas tiesības, bet 1962. gadā piešķirts apgabala pakļautības pilsētas statuss un tagadējais nosaukums. Mūsdienās ievērojams akmeņogļu ieguves un mašīnbūves centrs.