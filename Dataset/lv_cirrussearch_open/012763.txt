Dikijs Betss (angļu: Forrest Richard "Dickey" Betts, dzimis 1943. gada 12. decembrī) ir amerikāņu ģitārists, dziedātājs, dziesmu autors un komponists, viens no The Allman Brothers Band dibinātājiem. 1995. gadā iekļauts Rokenrola slavas zālē. 1996. gadā ieguvis Grammy balvu par instrumentālo kompozīciju "Jessica". Atzīts par vienu no visu laiku izcilākajiem ģitāristiem. Žurnāls "Rolling Stone" Dikiju Betsu ievietojis 58. pozīcijā "simts visu laiku izcilāko ģitāristu" sarakstā.