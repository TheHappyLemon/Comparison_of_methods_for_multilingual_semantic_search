"Pasaules karš Z" (angļu: World War Z) ir 2013. gada filma, kuras režisors ir Marks Forsters. Filma balstīta uz Maksa Brūksa tāda paša nosaukuma romānu. Filma stāsta par bijušo ANO darbinieku, kurš cenšas apturēt zombiju vīrusa pandēmiju. Galvenās lomas atveido Breds Pits, Mireilla Īnosa un Džeimss Beidžs Deils. Filmas pirmizrāde notika 2013. gada 2. jūnijā Empire Cinema kinoteātrī.