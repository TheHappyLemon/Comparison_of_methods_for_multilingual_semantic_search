"Alise šeit vairs nedzīvo" (angļu: Alice Doesn't Live Here Anymore) ir 1974. gada ASV komēdijdrāmas filma, kuras režisors ir Mārtins Skorsēze. Filmā galvenās lomas atveido Elena Bērstina, Kriss Kristofersons, Alfreds Luters, Billijs Bušs, Daiena Lada, Viks Teibeks, Džodija Fostere un Hārvijs Keitels. Filma stāsta par atraitni, kura kopā ar savu dēlu ceļo pa ASV dienvidrietumiem, labākas dzīves meklējumos. Filmas "Alise šeit vairs nedzīvo" pirmizrāde notika 1974. gada Kannu kinofestivālā, kur tā sacentās par Zelta palmas zaru. Pirmizrāde ASV notika 1974. gada 9. decembrī un to izplatīja Warner Bros.. Filma guva finansiālus panākumus, nopelnot 21 miljonu ASV dolāru pie 1,8 miljonu budžeta. Bērnstina par savu sniegumu saņēma Amerikas Kinoakadēmijas balvu kategorijā "Labākā aktrise galvenajā lomā". Filma nominēta arī kategorijā "Labākā aktrise otrā plāna lomā" (Lada) un "Labākais oriģinālscenārijs".