Šis raksts ir par 1930. gada filmu. Par citām jēdziena "Rietumu frontē bez pārmaiņām" nozīmēm skatīt nozīmju atdalīšanas lapu. "Rietumu frontē bez pārmaiņām" (angļu: All Quiet on the Western Front) ir 1930. gada ASV pretkara drāmas filma, kuras režisors ir Luiss Mailstouns. Filmas sižets veidots pēc Ēriha Marijas Remarka romāna ar tādu pašu nosaukumu. Filmā ir attēloti Pirmā pasaules kara Rietumu frontes notikumi. Filmā galvenās lomas attēlojuši Luiss Volheims un Lū Airss. Filma tās sākotnējās izrādīšanas periodā vairākās valstīs bija aizliegta vai stipri saīsināta. Filmas režisors Mailstouns par šo filmu saņēma Amerikas Kinoakadēmijas balvu kā labākais režisors. Amerikas Kinoinstitūts oriģinālajā 100 izcilāko filmu sarakstā to ierindoja 54. vietā, 2008. gadā tā tika nosaukta par septīto labāko episko filmu. 1990. gadā filma "Rietumu frontē bez pārmaiņām" tika iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma".