Jānis Voldemārs Jordāns (dzimis 1888. gada 1. oktobrī, miris 1944. gada 25. februārī) bija latviešu vieglatlēts, pamatā startējis mešanas disciplīnās, nodarbojies arī ar svarcelšanu. Piedalījies 1928. gada vasaras olimpiskajās spēlēs Amsterdamā, kur izcīnīja 12. vietu diska mešanā (42,78 m). 20 reižu bijis Latvijas meistars: diska mešanā (1924—1927, 1929), diska mešanā ar labo un kreiso roku (1926, 1927, 1929—1931), vesera mešanā (1923—1930), smaguma mešanā (1930, 1931). Astoņas reizes uzstādījis Latvijas rekordus (diska mešanā, vesera mešanā, lodes grūšanā, smaguma mešanā). Personiskie rekordi: diska mešanā — 44,29 m (1929), vesera mešanā — 38,32 m (1929). Divkārtējs Latvijas meistars svarcelšanā pussmagajā (1922) un smagajā (1928) svarā. Pārstāvējis sporta klubu "Marss". Strādājis tipogrāfijā "Latvija". Miris no tuberkulozes. Apglabāts Ikšķiles kapsētā.