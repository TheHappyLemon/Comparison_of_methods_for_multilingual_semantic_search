Šis raksts ir par fiziķi. Par citām jēdziena Vilsons nozīmēm skatīt nozīmju atdalīšanas lapu. Čārlzs Tomsons Rīss Vilsons (angļu: Charles Thomson Rees Wilson, dzimis 1869. gada 14. februārī, miris 1959. gada 15. novembrī) - skotu izcelsmes britu fiziķis. Kopā ar Artūru Komptonu 1927. gada ieguva Nobela prēmijas fizikā par Vilsona kameras izstrādi. Dzimis zemnieku ģimenē. Pēc tēva nāves 1873. gadā ģimene pārcēlās uz Mančestru. Mācījies Mančestras Universitātē, iesākumā bioloģiju, vēlāk ieinteresējoties par fiziku. Turpināja studijas Kembridžas Universitātē, apgūstot fiziku un ķīmiju. Padziļināti apguva meteoroloģiju, sevišķi pievēršoties mākoņu veidošanās mehānismiem. Veicot eksperimentus par mākoņu veidošanos Kembridžas Universitātes laboratorijās un pētot jonu un radiācijas ietekmi, izveidoja Vilsona kameru, kura bija viena no pirmajām ierīcēm lādētu daļiņu reģistrācijai.