Privātais kapitāls (angļu: private equity) ir investīcijas biržā vēl nekotētos uzņēmumos, tās veic šim nolūkam dibināti privātā kapitāla fondi. Eiropā plašākā aktīvu klase tiek saukta par privāto kapitālu to sadalot apakšklasēs - riska kapitāls (venture capital - angļu val.) un izpirkšanas (buyout - angļu val.) finansējums. Savukārt ASV nereti šo plašāko aktīvu klasi sauc par riska kapitālu, bet lielos izpirkšanas fondus — par privāto kapitālu. Konkrētu privātā kapitāla dzimšanas dienu ir grūti nosaukt, tomēr tiek uzskatīts, ka riska kapitāla (venture capital funds - angļu val.) pirmsākumi ir meklējami 20.gadsimta 40.gadu otrajā pusē. Strukturēti izpirkšanas darījumu un vēlās izaugsmes kapitāla fondi (private equity funds - angļu val.) darbojas kopš 20.gasimta 70.gadiem.