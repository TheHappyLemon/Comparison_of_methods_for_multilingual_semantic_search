Oracle Corporation ir starptautiska datortehnoloģiju korporācija, kuras vadība atrodas Redvudsitijā, Kalifornijā, ASV. Uzņēmums nodarbojas ar datortehnikas sistēmu un uzņēmumu lietojumprogrammu izstrādi, piemēram, relāciju datubāzes pārvaldības sistēmu. 2011. gadā Oracle bija otrs lielākais programmatūras izstrādātājs pēc Microsoft, ņemot vērā ieņēmumus. Uzņēmums arī izstrādā rīkus datubāzu izstrādei, vidēja līmeņa programmatūru sistēmas, programmatūru uzņēmuma resursu plānošanai, klientu attiecību pārvaldībai un piegādes ķēdes vadībai. Oracle Corporation tika dibināts 1977. gada 16. jūnijā, tā galvenais izpilddirektors visu uzņēmuma pastāvēšanas vēsturi ir bijis Lerijs Elisons, kuru Associated Press 2008. gada augustā nosauca par labāk apmaksāto galveno izpilddirektoru pasaulē. 2014. gadā Elisons paziņoja par galvenā izpilddirektora amata pamešanu, pēc tam viņš ieņēma citus amatus.