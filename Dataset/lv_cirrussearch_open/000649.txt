Kurņika (poļu: Kórnik) - pilsēta Polijā, Lielpolijas vojevodistē uz dienvidaustrumiem no Poznaņas. Līdz 1961. gadam mūsdienu Kurņika sastāvēja no divām atsevišķām pilsētām - Kurņikas un Bņinas, kuras abas ir dibinātas viduslaikos. Kurņikā atrodas XIV gadsimtā būvētā, bet XVIII gadsimtā pārbūvēta pils. Kurņikā atrodas slavena, 1828. gadā dibināta bibliotēka (Biblioteka Kórnicka) - piektā bagātākā Polijā. Bibliotēka kopš 1953. gada ir Polijas Nacionālās bibliotēkas filiāle. Kurņika (tās daļa Bņina) ir dzejnieces, Nobela prēmijas laureātes Vislavas Šimborskas (Wisława Szymborska, 1923 — 2012) dzimtā pilsēta.