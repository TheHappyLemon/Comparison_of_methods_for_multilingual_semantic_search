Armēnija 1994. gada ziemas olimpiskajās spēlēs bija viena no 67 pārstāvošajām valstīm. Armēnijai šīs bija pirmās ziemas olimpiskās spēles, kurās tā startēja kā neatkarīga valsts. Armēnijas delegāciju šajās olimpiskajās spēlēs veidoja 2 sportisti, kuri startēja vienā olimpiskajā sporta veidā — bobslejā, kur Armēniju pārstāvēja ASV armēņu kopienā dzimuši sportisti. Šajās olimpiskajās spēlēs Armēnijas sportisti medaļas neizcīnīja. Armēnijas karognesējs olimpisko spēļu atklāšanas ceremonijā bija Arsēns Harutjunjans.