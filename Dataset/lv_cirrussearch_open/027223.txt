Dzeltenais tārtiņš (Pluvialis apricaria) ir vidēja auguma tārtiņu dzimtas (Charadriidae) bridējputns. Ģeogrāfisko variāciju nav. Dzeltenā tārtiņa zinātniskais nosaukums Pluvialis apricaria atvasināts no latīņu valodas un latviski nozīmē “apsauļojies lietusnesējs” (pluvialis — “lietu nesošs, lietains” un apricari — “apsauļot”). Nosaukumā ir atsauce uz dzeltenraibumoto tārtiņa muguru — “apsauļotais”, bet “lietus daļa” attiecas uz tautas vērojumiem, ka “tārtiņš sasauc lietu”.