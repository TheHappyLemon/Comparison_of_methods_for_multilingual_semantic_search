Aleksejs Jašins (krievu: Алексей Валерьевич Яшин; dzimis 1973. gada 5. novembrī Sverdlovskā, Krievijas PFSR) ir bijušais krievu hokejists, uzbrucējs. Karjeras laikā aizvadījis 850 spēles NHL klubos Otavas "Senators" un Ņujorkas "Islanders". Krievijas hokeja izlases rindās kļuvis par 1993. gada Pasaules čempionu, izcīnījis arī divas olimpiskās medaļas. Kopš 2012. gada decembra ir galvenais Krievijas sieviešu komandas vadītājs.