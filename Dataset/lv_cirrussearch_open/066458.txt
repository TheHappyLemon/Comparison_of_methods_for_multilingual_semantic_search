Deniss Bārtons Dugans (angļu: Dennis Barton Dugan; dzimis 1946. gada 5. septembrī) ir amerikāņu režisors, aktieris, scenārists, mākslinieks un komiķis. Plašāk zināms pēc sadarbības ar komiķi Ādamu Sendleru, ar kuru viņš režisējis filmas "Laimīgais Gilmors", "Tētuks", "Rezervisti" (The Benchwarmers), "Pasludinu jūs par Čaku un Leriju", "Zohans - īpašo uzdevumu frizieris" (You Don't Mess with the Zohan), "Lielie", "Izliecies par manu sievu", "Džeks un Džila" un "Lielie 2". Vēl režisējis filmas "Nacionālā drošība" un "Beverlihilzas nindzja", kā arī dažādu seriālu sērijas. Dugans četras reizes nominēts Zelta avenes balvai, kuru ieguvis vienreiz.