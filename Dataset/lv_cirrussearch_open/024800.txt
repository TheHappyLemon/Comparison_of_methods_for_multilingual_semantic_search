Karls Mikaels Augustinuss "Mika" Tīvola (Carl-Mikael Augustinus "Mika" Tiivola, dzimis 1922. gada 30. novembrī, miris 1994. gada 13. aprīlī) bija Somijas uzņēmējs. 1970. un 1980. gados viņš bija bankas Suomen Yhdyspankki izpilddirektors. Jaunībā Tīvola spēlēja bendiju klubā HIFK Bandy; tas 1939. un 1941. gadā uzvarētāja Somijas čempionātā. Tīvola ieguva maģistra grādu politoloģijā un jurisprudencē. 1970. gadā Mika Tīvola kļuva par bankas Suomen Yhdyspankki izpilddirektoru. Viņa vadīšanas laikā 1980. gados notika Somijas finanšu tirgus liberalizācija un izmaiņas banku biznesā, konkurējot ar ārzemju bankām. Tīvola no 1970. gadiem bija Nokia padomē, pārstāvot Suomen Yhdyspankki, kas bija viens no lielākajiem Nokia īpašniekiem. Viņš bija Nokia padomes priekšsēdētājs no 1979. līdz 1986. gadam un no 1990. līdz 1992. gadam. Mika Tīvola bija precējies ar Emīliju Kristīni Brofeltu (Emilie Christine (Kirsti) Tiivola (Brofeldt)), ar kuru bija meita Immi (tagad uzvārds Halsti). 1973. gadā Emīlija mira. 1975. gadā Mika apprecējās ar uzņēmēju Satu Vuoristo (Hāvisto), kura arī nesen bija kļuvusi atraitne. Mika Tīvola mira no vēža 1994. gadā.