Vēsturnieks ir vēstures speciālists, kas nodarbojas ar vēstures izpēti, kā arī ar tās mācīšanu citiem. Pirms kāda viedokļa vai secinājuma izteikšanas ir nepieciešams rūpīgi apkopot, analizēt vēstures avotus. Vēsturnieku pienākums ir izplatīt tikai labi pārbaudāmu un pierādāmu informāciju, tomēr nereti gadās arī tā, ka viens un tas pats vēsturiskais notikums tiek interpretēts atšķirīgi. Vēsturnieku uzdevums ir rekonstruēt vēsturiskos notikumus un izskaidrot to cēloņsakarības ar vēsturiskās metodes palīdzību. Nozīmīgākais vēsturiskās metodes darbarīks ir vēsturiskie apraksti jeb naratīvi.