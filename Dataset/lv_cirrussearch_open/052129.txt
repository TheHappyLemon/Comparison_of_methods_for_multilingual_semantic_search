Šis raksts ir par 1944. gada uzbrukumu Rīgai. Par citām jēdziena Uzbrukums Rīgai nozīmēm skatīt nozīmju atdalīšanas lapu. 1944. gada uzbrukums Rīgai (krievu: Рижская операция — 'Rīgas operācija') bija Padomju Savienības bruņoto spēku uzbrukuma operācija pret Trešā reiha karaspēkiem Otrā pasaules kara laikā, kas ilga no 1944. gada 14. septembra līdz 1944. gada 22. oktobrim. Operāciju veica PSRS karaspēka 1., 2. un 3. Baltijas fronte. Tajā padomju karaspēks guva uzvaru par Vērmahta karaspēka grupu "Ziemeļi" un ieņēma Rīgu. Šī operācija bija daļa no PSRS karaspēku veiktās Baltijas operācijas, kuras gaitā beidzās Latvijas vācu okupācija un sākās otrā padomju okupācija.