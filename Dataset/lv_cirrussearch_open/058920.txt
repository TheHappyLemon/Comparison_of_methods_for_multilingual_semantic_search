Bilents Korkmazs (turku: Bülent Korkmaz, dzimis 1968. gada 24. novembrī) ir Turcijas futbola treneris un bijušais futbolists, spēlēja centra aizsarga pozīcijā, bijis Turcijas futbola izlases dalībnieks. Korkmazs visu savu karjeru pavadīja Galatasaray komandā, 18 sezonu laikā izcīnot 8 Superlīgas titulus, 6 Turcijas kausus, 5 Turcijas Superkausus, 1 UEFA kausu un 1 UEFA Superkausu. Ar Turcijas futbola izlasi nospēlējis 102 mačus. Viņš ir trešais spēlēm bagātākais futbolists Turcijas izlasē aiz Rišti Rečbera un Hakana Šikira. Piedalījies 1996. gada Eiropas čempionātā un 2002. gada FIFA Pasaules kausā. Pēc spēlētāja karjeras beigām kļuvis par treneri. Vadījis komandas gan Turcijā, gan Azerbaidžānā.