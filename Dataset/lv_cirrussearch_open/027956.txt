ASV Augstākā tiesa (angļu: Supreme Court of the United States, SCOTUS) ir ASV augstākās tiesu varas orgāns, kas izveidots 1789. gadā. Tai ir galīgā apelācijas jurisdikcija pār visām federālajām tiesām un štata tiesām lietās, kas saistītas ar federālā likuma jautājumiem. Augstākās tiesas sastāvā ir Senāta apstiprinātais Augstākās tiesas priekšsēdētājs (pašlaik Džons Robertss) un Senāta apstiprinātie astoņi Augstākās tiesas locekļi. Tiesneša amatu Augstākajā tiesā tiesnesis saglabā uz visu mūžu, ja vien neatkāpjas, nebeidz tiesneša karjeru vai arī tiek atbrīvots no amata (neviens tiesnesis vēl nav ticis atbrīvots). Katram tiesnesim ir viena balss. Augstākā tiesa atrodas Vašingtonā, ASV.