Ņujorkas "Jets" (angļu: New York Jets) profesionāls amerikāņu futbola klubs, kas pārstāv ASV Ņujorkas aglomerāciju. Tas ir dibināts 1959. gadā kā Ņujorkas "Titans" (Titans of New York), taču kopš 1963. gada klubs startē ar pašreizējo nosaukumu. "Jets" spēlē Nacionālās futbola līgas (NFL) Amerikāņu futbola konferences Austrumu divīzijā. Klubs savā pastāvēšanas vēsturē vienreiz ir kļuvis par NFL čempionu (1968). "Jets" savas mājas spēles aizvada MetLife Stadium stadionā, kurā spēlē arī Ņujorkas "Giants".