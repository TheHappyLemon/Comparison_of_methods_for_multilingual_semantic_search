"Es esmu Sems" (angļu: I Am Sam) ir 2001. gada drāma, kuras režisore, kā arī viena no producentiem un scenārija autoriem ir Džesija Nelsone. Galvenās lomas Šons Penns, Mišela Feifere, Daiena Vesta, Dakota Faninga, Ričards Šifs, Loreta Devaina un Lora Derna. Filmas pirmizrāde notika 2001. gada 28. decembrī. Sems Dosons, kuram ir garīgi traucējumi, cīnās par aizbildniecību pār viņa septiņgadīgo meitu Lūsiju. Šajā procesā Sems iemāca savam aukstsirdīgajam advokātam mīlestības un ģimenes vērtību.