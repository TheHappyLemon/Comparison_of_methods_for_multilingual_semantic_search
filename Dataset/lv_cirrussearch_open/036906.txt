Nodokļu slogs ir nodokļu apmērs, kas maksājams kādai ekonomiskai grupai. To var raksturot gan kā kopējo maksājamo summu, gan kā maksājamos procentus no ienākumiem, tēriņiem, u.t.t., gan arī salīdzinot ar citām ekonomiskajām grupām. Ja maksājamais nodokļu apmērs ir liels, saka, ka šai grupai nodokļu slogs ir liels vai augsts. Ja maksājamais nodokļu apmērs ir neliels, saka, ka šai grupai ir mazs vai zems nodokļu slogs. Ja kāds nodoklis vai nodokļu sistēma lielāku nodokļu slogu uzliek bagātākajam sabiedrības slānim, to sauc par progresīvu, ja nabadzīgākajam sabiedrības slānim — par regresīvu.