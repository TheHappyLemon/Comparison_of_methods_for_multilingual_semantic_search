Keita Makinona Bertolde (angļu: Kate McKinnon Berthold; dzimusi 1984. gada 6. janvārī) ir amerikāņu aktrise, komiķe un rakstniece. Atpazīstamību ieguva ar slavenību parodēšanu televīzijas skeču šovā Saturday Night Live (2012—2022), kopumā piedaloties vienpadsmit šova sezonās. Viņa filmējusies tādās filmās kā Balls Out (2014), "Spoku mednieki" (2016), "Trakā Ziemassvētku ballīte birojā" (2016), "Mežonīgā naksniņa" (2017), "Spiegs, kurš mani pameta" (The Spy Who Dumped Me, 2018), "Vakardien..." (Yesterday, 2019) un "Skandāls" (2019). 2022. gadā viņa atveidoja Kerolas Beskinsas lomu miniseriālā Joe vs. Carole. Makinona desmit reizes nominēta Primetime Emmy balvai, no kurām ieguva divas (2016. un 2017. gadā).