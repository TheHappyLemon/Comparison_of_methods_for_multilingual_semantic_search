Dženovas metropole (itāļu: Città metropolitana di Genova) ir Itālijas provinces līmeņa administratīvā iedalījuma vienība valsts ziemeļrietumos, Ligūrijas reģionā. Dienvidos to apskalo Vidusjūra. Tās administratīvais centrs un lielākā pilsēta ir Dženova. Metropoles kopējā platība ir 1838 km2, 2012. gada beigās tajā dzīvoja 880 361 iedzīvotājs. Dženovas metropole sīkāk iedalās 67 komūnās. Izveidota 2015. gada 1. janvārī, par metropoli reorganizējot Dženovas provinci.