Hanss Ādams II (vācu: Hans-Adam II.; dzimis 1945. gada 14. februārī) ir Lihtenšteinas firsts. Skolojies Šveicē, beidzis Sanktgallenas Universitāti. Par firstu kļuva 1989. gadā pēc tēva nāves. 2003. gadā, piedraudot ar pārcelšanos uz Austriju, spēja panākt uzvaru referendumā, kurā nostiprināja ietekmi valsts politikā. 2004. gadā formāli valsts tiešo pārvaldi uzticēja dēlam princim Aloizam.