"Mākslinieces māte Anne Hedviga Brenduma zilajā istabā" (dāņu: Kunstnerens mor Ane Hedvig Brøndum i den blå stue) ir glezna, kuras autore ir Anna Ankera. Anna Ankera gleznojusi vairākas gleznas, kurās attēlota viņas māte Anne Hedviga Brenduma (1826.-1916.), kura bija precējusies ar tirgotāju un krodzinieku Eriku Andersenu Brendumu (1820.-1890.). Pēc vīra nāves 1890. gadā viņa līdz 70 gadu vecumam vadīja Brenduma viesnīcu. Portrets uzgleznots šīs viesnīcas tā dēvētajā zilajā istabā. Gleznā viņa lasa grāmatas un vēstules. Anna Ankera savu māti Anni Brendumu daudzās gleznās attēlo zilajā istabā.