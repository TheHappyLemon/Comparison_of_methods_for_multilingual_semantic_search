Teilors Daniels Lautners (angļu: Taylor Daniel Lautner, izrunā: [ˈlaʊtnər], dzimis 1992. gada 11. februārī Grandrapidsā, Mičiganas štatā, ASV) ir amerikāņu aktieris, modelis un cīņas sportists. Bērnībā viņš bija labākais savā svara kategorijā Amerikas sporta karatē asociācijas vērtējumā. Vēlāk viņš uzsāka aktiera karjeru, sākumā tēloja dažādas otrā plāna lomas seriālos, kā arī ierunāja dažādus tēlus TV seriālos. Plašākai publikai viņš kļuva pazīstams ar Džeikoba Bleka lomu "Krēslas" sāgā. Par šo lomu viņš ir saņēmis vairākus apbalvojumus, tai skaitā MTV Movie, People's Choice un Scream balvas. 2010. gadā viņš bija vispelnošākais jaunietis Holivudā.