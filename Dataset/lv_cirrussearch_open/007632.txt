Ranger 2 bija ASV kosmiskais aparāts, otrais no Ranger sērijas. Tā primārais uzdevums bija izmēģināt sistēmas, kas nepieciešamas Mēness un starpplanētu lidojumiem. Sekundārais uzdevums bija pētīt daļiņas un laukus starpplanētu vidē. Nesējraķetes augšējās pakāpes kļūmes dēļ tas palika sākotnējā Zemes orbītā un programma netika izpildīta. Ranger 2 bija gandrīz identisks Ranger 1.