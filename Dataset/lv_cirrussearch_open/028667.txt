Yankee stadions atrodas Bronksā, Ņujorkā, ASV. Tas ir MLB beisbola kluba Ņujorkas "Yankees" mājas spēļu beisbola parks un MLS futbola kluba New York City FC mājas spēļu stadions. Šis stadions aizvietoja 2008. gadā aizvērto oriģinālo 1923. gadā celto Yankee stadionu. Atrodas pie vecā stadiona. Yankee stadionā ir dažādu vecā stadiona dizaina elementu kopijas. Kopējās stadiona celtniecības izmaksas ir apmēram 2,3 miljardi ASV dolāru, tādējādi tas ir visu laiku dārgākais stadions. Pirmā spēle stadionā bija "Yankees" pirmssezonas spēle ar Čikāgas "Cubs" 2009. gada 3. aprīlī, kurā "Yankees" uzvarēja ar 7—4. Rezultātu ekrāns stadiona atklāšanas brīdī bija trešais lielākais pasaulē. Stadionā atrodas arī Ņujorkas "Yankees" muzejs.