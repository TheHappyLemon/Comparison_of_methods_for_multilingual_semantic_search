OMV AG (agrākais nosaukums Österreichische Mineralölverwaltung jeb ÖMV) ir Austrijas enerģētikas uzņēmums. Tas ir viens no lielākajiem ražošanas uzņēmumiem valstī. Galvenais birojs atrodas Vīnē. Uzņēmums ir dibināts 1956. gadā. Uzņēmums nodarbojas ar naftas un dabasgāzes izpēti, ieguvi, pārstrādi, transportēšanu un tirdzniecību, elektroenerģijas ražošanu, kā arī citām ar enerģētiku saistītām operācijām. Tas darbojas arī ķīmiskajā rūpniecībā. OMV darbība aptver Centrālās un Austrumeiropas reģionu (Austrija, Bulgārija, Kazahstāna, Rumānija), Ziemeļjūru, Vidējos Austrumus un Āfriku, Krieviju, Āzijas un Klusā okeāna reģionu (Austrālija, Malaizija, Jaunzēlande). OMV AG akcijas tiek kotētas Vīnes biržā (kods OMV). 2021. gada martā lielākie akcionāri bija: ÖBAG (31,5 %, Austrijas valsts uzņēmums), MPPH (24,9 %, Abū Dabī).