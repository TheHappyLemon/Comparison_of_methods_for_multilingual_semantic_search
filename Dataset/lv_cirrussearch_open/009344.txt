Žozefs Žaks Omers Plante (franču: Joseph Jacques Omer Plante; dzimis 1929. gada 17. janvārī, miris 1986. gada 27. februārī) bija kanādiešu hokejists, spēlēja vārtsarga pozīcijā. Plante visplašāk pazīstams kā pirmais vārtsargs, kas izmantoja vārtsarga maskas. Plante izcīnījis Harta balvu, septiņas reizes ieguvis Vezinas balvu, sešas reizes Monreālas "Canadiens" sastāvā izcīnījis Stenlija kausu.