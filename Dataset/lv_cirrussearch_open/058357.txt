Estebans Matiass Kambjaso Deleau (spāņu: Esteban Matías Cambiasso Deleau, dzimis 1980. gada 18. augustā) ir bijušais Argentīnas futbolists, spēlēja pussarga pozīcijā, bijušais Argentīnas futbola izlases dalībnieks. Savas karjeras laikā, Kambjaso izcīnīja 21 trofeju. Lielāko daļu trofeju Kambjaso izcīnīja ar Inter Milan komandu, kur viņš spēlēja no 2004. līdz 2014. gadam. Ar Inter Milan komandu uzvarējis arī 2009.–2010. gada UEFA Čempionu līgas sezonā. Argentīnas futbola izlasi pārstāvējis 52 spēlēs, no 2000. līdz 2011. gadam. Piedalījies 2006. gada FIFA Pasaules kausā un divos Copa América turnīros.