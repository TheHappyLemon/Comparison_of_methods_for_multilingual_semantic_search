Ribņika (poļu: Rybnik) ir pilsēta Polijas dienvidos, Silēzijas vojevodistē uz dienvidiem no Augšsilēzijas aglomerācijas netālu no Čehijas robežas. Viduslaikos zivjaudzēšanas centrs. No 1437. līdz 1532. gadam Ribņika bija atsevišķas hercogistes galvaspilsēta. Mūsdienās Ribņikas ogļu rajona (Rybnicki Okręg Węglowy, ROW) centrs. Akmeņogļu ieguve. Metalurģija. Liela termoelektrostacija. ASV mašīnbūves uzņēmuma Tenneco rūpnīca. Dzelzceļa operatora DB Schenker Rail Rybnik galvenā biroja vieta. PCC Rail Tabor vilcienu remonta rūpnīca. Ribņika ir futbolista Ježija Dudeka (1973) dzimtā pilsēta.