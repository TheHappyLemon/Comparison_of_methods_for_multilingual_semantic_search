Igaunijas gada sportists (igauņu: Eesti Aasta Sportlane) ir apbalvojums, kuru piešķir kopš 1955. gada, bet kopš 1967. gada atsevišķi sievietēm un vīriešiem. Kopš 1969. gada tiek apbalvota arī labākā komanda, bet 1988. gadā ieviesta arī kategorija treneriem un 2006. gadā jaunajiem sportistiem. Visvairāk apbalvojumus saņēmusi riteņbraucēja Erika Salumē (deviņi apbalvojumi) un slēpotāja Kristina Šmiguna (astoņi apbalvojumi).