Kišiņevas "Zimbru" ir Moldovas futbola klubs no Kišiņevas, kurš spēlē Moldovas Superlīgā, kas ir valsts augstākā līga. Klubs dibināts 1947. gadā. No 1992. līdz 1996. gadam komanda kļuva par valsts čempioniem, bet 1997. gadā ieņēma otro vietu aiz saviem sīvākajiem konkurentiem FC Tiraspol. Komanda ir izcīnījusi Moldovas kausu 6 reizes, ieskaitot vienu Moldovas Superkausu. Dzelteni-zaļie savas mājas spēles spēlē "Zimbru" stadionā, kura ietilpība ir 10 400 sēdvietas. Kopš komandas izveidošanas spēlētāju formas vienmēr ir bijušas zaļā un dzeltenā krāsā. Kluba pastāvēšanas vēsturē tam ir bijuši dažādi logo, kuros vienmēr ir bijusi zaļā un dzeltenā krāsa.