Klāss Jans Hintelārs (nīderlandiešu: Klaas-Jan Huntelaar; dzimis 1983. gada 12. augustā Bronhorstā, Nīderlandē) ir bijušais nīderlandiešu futbolists, spēlēja uzbrucēja pozīcijā, bijis Nīderlandes futbola izlases dalībnieks. Pirms pievienošanās Schalke 04 viņš spēlējis PSV, De Graafschap, AGOVV Apeldoorn, SC Heerenveen, AFC Ajax, Real Madrid C.F. un AC Milan klubu sastāvos. Uz Bundeslīgas klubu K. J. Hintelārs pārgāja 2010. gada augustā. Futbolists gandrīz katrā klubu sezonā ir bijis viens no kluba vai līgas rezultatīvākajiem spēlētājiem. 2017. gadā Hintelārs pameta Schalke komandu, lai atgrieztos Ajax komandā. 2020. gada decembrī Hintelārs paziņoja, ka pēc 2020-21. gada sezonas beigs savu futbolista karjeru. 2021. gada 14. janvārī Hintelārs atgriezās Schalke 04, noslēdzot līgumu līdz sezonas beigām. Nīderlandes U-21 izlases sastāvā 2006. gadā kļuva par Eiropas U-21 čempionu. Tāpat pieaugušo izlases sastāvā piedalījās 2008. gada Eiropas čempionātā un 2010. gada FIFA Pasaules kausā.