Supernova 2020 bija plānotā, bet vēlāk atceltā 2020. gada Eirovīzijas dziesmu konkursa Latvijas nacionālā atlase, kuru rīkoja Latvijas Televīzija. Pieteikšanās konkursam notika no 2019. gada 10. oktobra līdz 20. novembrim. Konkursa uzvarētājam bija paredzēta iespēja pārstāvēt Latviju 2020. gada Eirovīzijas dziesmu konkursā Roterdamā, Nīderlandē. Konkursa fināls, kas bija arī vienīgā tiešraide, notika 2020. gada 8. februārī. Konkursā uzvarēja Samanta Tīna ar dziesmu Still Breathing, un viņai sekoja Katrīna Dimanta un ANNNA. Samanta Tīna būtu pārstāvējusi Latviju 2020. gada Eirovīzijas dziesmu konkursā Roterdamā, Nīderlandē, taču sakarā ar COVID-19 pandēmijas izplatīšanos Eiropā konkurss tika atcelts.