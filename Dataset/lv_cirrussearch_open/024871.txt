The National ir amerikāņu indīroka grupa, kas dibināta Sinsinati, Ohaio štatā, un šobrīd savu darbību bāzē Bruklinā. Grupa sastāv no dziedātāja un tekstu autora Meta Berningera, dvīņu brāļiem Braisa (ģitāra, taustiņinstumentri) un Ārona Desneriem (ģitāra, taustiņinstumenti, basģitāra) un brāļiem Skota (basģitāra) un Braiena Devendorfiem (sitamie instrumenti). Grupa ierakstījusi 6 studijas albumus, no kuriem jaunākais, 2013. gadā iznākušais Trouble Will Find Me, ticis nominēts Grammy balvai kā labākais alternatīvās mūzikas albums.