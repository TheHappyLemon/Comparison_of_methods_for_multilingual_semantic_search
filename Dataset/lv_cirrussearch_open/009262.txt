Maikls Holbrūks Penimens (angļu: Michael Holbrook Penniman, Jr.; dzimis 1983. gada 18. augustā), plašāk pazīstams kā Mika, ir angļu dziedātājs un dziesmu autors. Pēc pirmā EP ieraksta Dodgy Holiday EP izdošanas Mika ierakstīja debijas studijas albumu Life in Cartoon Motion, ko izdeva 2007. gadā ar Island Records. Island Records tika pārdots vairāk nekā 5,6 miljonos kopiju visā pasaulē, kas ļāva mūziķim iegūt BRIT balvu un tikt nominētam Grammy balvai. Divus gadus vēlāk Mika izdeva otro EP ierakstu — Songs for Sorrow —, pēc tam izdodot arī albumu The Boy Who Knew Too Much. Pēc pasaules koncerttūres mūziķis uzsāka ierakstīt trešo studijas albumu The Origin of Love, ko izdeva 2012. gadā. 2022. gadā tika izvēlēts par vadītāju Eirovīzijas dziesmu konkursam, kas norisināsies Itālijā, Turīnā.