SigmaNet ir Latvijas Universitātes Matemātikas un informātikas institūta (LU MII) akadēmiskā tīkla laboratorija. SigmaNet nodarbojas ar e-pasta, mājas lapu uzturēšanu, datu centra pakalpojumiem, vveic domēna vārdu reģistrāciju .lv un starptautiskās zonās, nodrošina virtuālo privāto serveru pakalpojumus. Tā veido un uztur Latvijas akadēmisko tīklu, tai skaita pieslēgumu Eiropas tīklam GÉANT. Laboratorija nodarbojas ar drošības incidentu izmeklēšanu (CERT.LV). SigmaNet ir piedalījies dažādos pētniecības projektos (TF-CSIRT, TF-Storage, OSIRIS, EGI-InSPIRE). Laboratorija sāka darbu 1992. gadā, kad LU MII paspārnē tika izveidots akadēmiskais datortīkls LATNET. 2007. gadā Akadēmisko tīklu laboratorija LATNET pārdēvēta par SigmaNet.