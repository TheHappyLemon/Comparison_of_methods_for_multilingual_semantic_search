Kažokzvēru audzēšana ir konkrētu dzīvnieku sugu pavairošana un audzēšana to kažoku dēļ. Pēc ieguves veida kažokādas, kas tiek iegūtas no savvaļā notvertiem dzīvniekiem, ir nošķiramas no kažokādām, kas tiek iegūtas, audzējot kažokzvērus. Lielākā daļa no pasaulē saražotajām kažokādām tiek iegūta no Eiropas kažokzvēru audzētavu dzīvniekiem. Eiropas Savienībā ir 6000 kažokzvēru audzētavu. ES audzētavās tiek audzēti 63% ūdeļu un 70% lapsu, kas paredzētas kažokādu ieguvei. Dānijā tiek audzēta lielākā daļa no šīm ūdelēm. Citas nozīmīgas ražotājvalstis ir Ķīna, Nīderlande, Baltijas valstis un ASV. Ķīna ir pasaulē nozīmīgākā kažokādu importētājvalsts, un tādējādi Ķīna ir arī lielākā kažokādu izstrādājumu eksportētājvalsts.