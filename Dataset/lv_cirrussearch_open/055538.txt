Lūks Kanins (angļu: Luke Kunin, dzimis 1997. gada 4. decembrī) ir ASV hokejists, spēlē centra uzbrucēja pozīcijā. Pašlaik (2022) Kanins pārstāv NHL komandu Sanhosē "Sharks". 2016. gada NHL draftā Kaninu ar kopējo 15. numuru izvēlējās Minesotas "Wild". Kanins Wild komandā nospēlēja trīs sezonas. 2020. gadā viņš tika aizmainīts uz Našvilas "Predators". ASV hokeja izlases sastāvā Kanins ir spēlējis 2019. gada Pasaules čempionātā. Kā komandas kapteinis, Kanins palīdzēja ASV jauniešu hokeja izlasei 2017. gada Pasaules junioru čempionātā izcīnīt zelta medaļas.