Fils Hauslijs (angļu: Phil Housley; dzimis 1964. gada 9. martā) ir bijušais amerikāņu hokejists, aizsargs, kas savas karjeras laikā aizvadījis 21 sezonu Nacionālajā hokeja līgā, septiņas reizes piedaloties NHL Visu Zvaigžņu spēlēs. 2015. gadā uzņemts Hokeja slavas zālē. Hauslijs ir visvairāk spēles aizvadījušais NHL spēlētājs vēsturē, kam nav izdevies izcīnīt Stenlija kausu. Tāpat, viņš ir otrs visu laiku rezultatīvākais ASV hokejists NHL uzreiz aiz Maika Modano. Pašlaik (2017) Hauslijs ir NHL komandas Bufalo "Sabres" galvenais treneris.