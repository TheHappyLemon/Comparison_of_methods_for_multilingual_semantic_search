Džefrijs Vorens Denjelss (angļu: Jeffrey Warren Daniels; dzimis 1955. gada 19. februārī) ir amerikāņu aktieris, mūziķis un dramaturgs. Saņēmis vairākus apbalvojumus, tai skaitā divas Emmy balvas, kā arī ticis nominēts trīs Tony balvām, piecām Ekrāna aktieru ģildes balvām un piecām Zelta globusa balvām. Savu kino debiju piedzīvojis Miloša Formana filmā "Regtaims" (Ragtime, 1981), kam sekoja lomas Džeimsa Bruksa filmā "Maiguma valoda" (1983) un Maika Nikolsa filmā "Mieles" (Heartburn, 1986). Saņēmis Zelta globusa balvas nominācijas par lomām Vudija Allena filmā "Kairas purpura roze" (1985), Džonatana Demija filmā Something Wild (1986) un Noa Baumbaka filmā "Kalmārs un valis" (2005). Piedalījies arī filmās Gettysburg (1993), "Ātrums" (1994), "Stulbs un vēl stulbāks" (1994), "101 dalmācietis" (101 Dalmatians, 1996), "Jaukpilsēta" (Pleasantville, 1998), "Stundas "(2002), "Arlabunakti un visu labu" (2005), "Apkaunojoša slava" (Infamous, 2006), "Trakā māja uz riteņiem" (2006), "Varas spēles" (2009), Paper Man (2009), "Laika cilpa" (Looper, 2012), "Stīvs Džobss" (2015) un "Marsietis" (2015). Piedalījies arī seriālos The Newsroom (2012—2014), Godless (2017), The Looming Tower (2018) un The Comey Rule (2020).