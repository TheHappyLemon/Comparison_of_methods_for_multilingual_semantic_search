Demars Darnels Derozans (angļu: DeMar Darnell DeRozan; dzimis 1989. gada 7. augustā Komptonā, Kalifornijas štatā, ASV) ir amerikāņu basketbolists, spēlē uzbrūkošā aizsarga un vieglā uzbrucēja pozīcijā. 2023. gadā viņš pārstāv Nacionālās basketbola asociācijas (NBA) klubu Čikāgas "Bulls", bet iepriekš daudzas sezonas spēlējis citā NBA komandā Toronto "Raptors". Piedalījies 4 NBA Visu Zvaigžņu spēlēs. ASV basketbola izlases spēlētājs, tās sastāvā uzvarējis 2016. gada olimpisko spēļu un 2014. gada Pasaules kausa turnīros.