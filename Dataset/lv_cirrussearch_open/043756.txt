"Skudrcilvēks un Lapsene" (angļu: Ant-Man and the Wasp) ir 2018. gada ASV supervaroņu filma, kuras režisors ir Peitons Rīds. Šī ir Marvel Cinematic Universe divdesmitā daļa. Filma ir turpinājums 2015. gada filmai "Skudrcilvēks". Galvenās lomas filmā atveido Pols Rads, Evandželīna Lilī, Maikls Daglass un Hanna Džona-Kamena. Filmas pirmizrāde notika 2018. gada 25. jūnijā Holivudā. Filmā Skudrcilvēkam un Lapsenei jāstājas pretī ienaidniekiem, kuri vēlas nozagt Henka Pima tehnoloģijas, kā arī jāizglābj Lapsenes māte no kvantu valstības.