"Bijušo draudzeņu rēgi" (angļu: Ghosts of Girlfriends Past) ir 2009. gada ASV komēdija, kuras režisors ir Marks Voterss. Galvenās lomas atveido Metjū Makonahijs, Dženifere Gārnere, Brekins Meijers, Leisija Šaberta, Roberts Forsters, Anna Ārčera, Emma Stouna un Maikls Daglass. Filmas pirmizrāde notika 2009. gada 1. maijā. Konors Mīds ir pazīstams fotogrāfs un sieviešu pavedējs. Apmeklējot brāļa kāzas, Konoru sāk vajāt viņa bijušo draudzeņu rēgi.