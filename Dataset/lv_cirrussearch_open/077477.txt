"Celebration" ir ASV mūziķes Madonnas pirmais singls no 2009. gadā izdotā trešā labāko dziesmu albuma Celebration. Dziesmas teksta autori ir Madonna, Pols Okenfolds, Jans Grīns, Siārans Gribins, bet producenti Madonna un Pols Okenfolds. Singls oficiāli tika izdots 2009. gada 3. augustā, bet singla remiksi atskaņošanai deju klubos tika izplatīti 2009. gada 24. jūlijā. Ciparu lejupielādes formātā mūzikas internetveikalā iTunes singls tika izdots 2009. gada 31. jūlijā.