Rutēņu valoda (руська мова, проста мова, poļu: język ruski, latīņu: lingua ruthenica) ir izzudusi austrumslāvu valoda, kurā runāja Lietuvas dižkunigaitijas, vēlāk Polijas-Lietuvas kopvalsts teritorijā dzīvojošie rutēņi. No rutēņu valodas izveidojās baltkrievu, rusīnu un ukraiņu valodas. Krievijas autoru darbos rutēņu valoda tiek saukta par rietumkrievu valodu (krievu: западнорусский язык).