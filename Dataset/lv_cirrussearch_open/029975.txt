Nokia Technologies ir uzņēmuma Nokia struktūrvienība, kas nodarbojas ar jaunu tehnoloģiju un inovāciju izstrādi, zīmola licencēšanu un patentu un licencēšanu. Izveidota 2014. gadā, pēc tam, kad Nokia mobilo telefonu bizness pārdots Microsoft. Nokia Technologies galvenās jomas: digitālā veselība digitālie mediji zīmola licencēšana patentu licencēšana Tā darbības sfēra aptver dažādas jomas, piemēram, attēlu uzņemšana un apstrāde, sensori, bezvadu savienojamība, enerģijas pārvaldība un inovatīvi materiāli. Nokia Technologies arī piedāvā publisku iesaistīšanos ar programmu "Izgudro ar Nokia". Nokia Technologies stratēģiskajiem partneriem piedāvā saviem produktiem izmantot Nokia zīmolu. 2015. gada janvārī izlaists planšetdators Nokia N1, par kura izgatavošanu, mārketēšanu, izplatīšanu un tehnisko atbalstu atbildīgs Ķīnas uzņēmums Foxconn. 2015. gada jūlijā izlaists produkts OZO, kas ir virtuālās realitātes kamera profesionāla satura veidotājiem, kas var uzņemt stereoskopisku 3D video un telpisku skaņu. Tai ir 8 sinhronizēti globāli aizvara sensori un 8 mikrofoni. OZO izstrādāta pētniecības nodaļā Tamperē. 2015. gada 26. aprīlī paziņots, ka Nokia par 170 miljoniem EUR iegādāsies digitālās veselības risinājumu uzņēmumu Withings, lai stiprinātu pozīciju lietu internetā. Darījums pabeigts 31. maijā, Withings iekļaujot Nokia Technologies kā Digital Health nodaļu. 2016. gada 13. jūlijā ar Samsung Electronics tika noslēgts līgums par patentu šķērslicencēšanu.