Pāvests Eleitērijs (latīņu: Eleuther) bija Romas bīskaps un līdz ar to katolisma tradīcijā tiek uzskatīts par vienu no Romas pāvestiem. Šajā amatā viņš bija aptuveni no 174. līdz 189. gadam. Citos avotos minēts, ka šajā amatā bija no 171. līdz 185. gadam vai no 177. līdz 192. gadam. Viņš bija Romas diakons pāvesta Aniketa laikā, un visticamāk arī pāvesta Sotera laikā. Cīnījās pret montanismu. Gan katoļiem, gan pareizticīgajiem pāvesta Eleitērija piemiņas diena ir 26. maijs.