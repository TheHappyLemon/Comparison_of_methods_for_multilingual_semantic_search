Avārijdroša riepa (pazīstama arī kā "run-flat" riepa) ir riepa, kas saglabā automobiļa vadāmības īpašības arī gaisa spiediena zuduma gadījumā. Riepas bojājuma gadījumā ar to vēl iespējams ar ierobežotu ātrumu nobraukt noteiktu attālumu (ievērojot riepas ražotāja norādes). Konstrukcijas atšķirību (salīdzinot ar parastu pneimatisku riepu) piemēri: īpaši pastiprinājumi riepas iekšpusē, kas ir kā mehānisks atbalsts bojājuma gadījumā; īpašs blīvējums iekšpusē, ar ko riepas pārduršanas gadījumā tiek palēnināta vai apturēta gaisa spiediena zušana.