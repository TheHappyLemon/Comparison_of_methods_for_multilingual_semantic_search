"Zvaigžņu kari: VI daļa. Džedu atgriešanās" (angļu: Star Wars Episode VI: Return of the Jedi, dažreiz saukta arī par "Zvaigžņu kari: Džedaju atgriešanās") ir 1983. gada amerikāņu zinātniskās fantastikas filma, kuras režisors ir Ričards Makvands. Šī ir trešā uzņemtā "Zvaigžņu karu" sāgas daļa un sestā daļa sāgas oriģinālajā triloģijā. Galvenās lomas filmā atveido Marks Hemils, Harisons Fords, Kerija Fišere, Billijs Dī Viljamss, Entonijs Denjelss, Deivids Prouss, Jans Makdiarmids, Kenijs Beikers, Pīters Maihevs, Frenks Ozs. Filmas darbība norisinās apmēram vienu gadu pēc filmas "Zvaigžņu kari: Impērija dod atbildes triecienu" notikumiem. Filmas pirmizrāde notika 1983. gada 25. maijā.