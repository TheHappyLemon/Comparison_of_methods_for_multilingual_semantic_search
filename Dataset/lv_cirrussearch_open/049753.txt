2019.—2020. gada UEFA Čempionu līgas sezona bija Eiropas spēcīgākā futbola klubu turnīra 65. sezona un 28. ar UEFA Čempionu līgas nosaukumu. To organizēja UEFA. Sezona sākās ar priekšsacīkšu kārtu 2019. gada 25. jūnijā. Kvalifikācijas spēles notika līdz 28. augustam. Grupu turnīrs sākās 2019. gada 17. septembrī. Bija paredzēts, ka sezona noslēgsies 2020. gada 30. maijā ar finālu Ataturka Olimpiskajā stadionā stadionā Stambulā, Turcijā. 2020. gada 15. martā sezona tika pārtraukta COVID-19 pandēmijas dēļ. 2020. gada 17. jūnijā UEFA pieņēma lēmumu, ka ceturtdaļfināli, pusfināli un fināls tiks aizvadīti Portugālē 2020. gada augustā, bet atlikušās astotdaļfinālu atbildes spēles notiks 7. un 8. augustā. Sākot no ceturtdaļfināla, uzvarētāji tika noskaidroti vienā spēlē. Par uzvarētājiem kļuva Minhenes "Bayern" futbolisti, kas finālā ar 1:0 pieveica Parīzes "Saint-Germain", izcīnot savu sesto titulu.