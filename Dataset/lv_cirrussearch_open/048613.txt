Atmaksas stunda (angļu: Walking Tall) ir 2004. gada asa sižeta filma, kas veidota kā rīmeiks 1973. gada filmai ar tādu pašu nosaukumu. Filmas režisors ir Kevins Brejs. Galvenās lomas filmā atveido Dveins Džonsons, Džonijs Noksvils, Nīls Makdono, Kristena Vilsone, Kevins Durands, Maikls Bouens, Maiks Dopuds un Ešlija Skota. Filmas pirmizrāde notika 2004. gada 2. aprīlī. Kriss Vons ir bijušais ASV īpašo uzdevumu spēku seržants, kurš atgriežas savā dzimtajā pilsētā un saprot, ka pilsētu pārņēmuši noziegumi un korupcija, kas Krisam liek visu ņemt savās rokās.