Brokastis (no viduslejasvācu: vrōkost — 'agrais ēdiens') jeb rītišķis ir pirmā ēdienreize pēc nakts miega, kad cilvēks tikko ir piecēlies. Parasti brokastis ēd agrās rīta stundās pirms darba vai citām dienas gaitām. Dažādas pasaules malās brokastu saturs ir atšķirīgs, bet tikpat kā visur brokastu maltītes sastāvā ir daudz ogļhidrātu un olbaltumvielu, kas dod enerģiju turpmākajai dienai. Uztura speciālisti apgalvo, ka brokastis ir vissvarīgākā ēdienreize. Pētījumos ir atklāts, ka tiem cilvēkiem, kuri izlaiž brokastis, ir vairāk veselības problēmas, piemēram, vielmaiņas traucējumi un aptaukošanos, kā arī pasliktināta koncentrēšanās spēja.