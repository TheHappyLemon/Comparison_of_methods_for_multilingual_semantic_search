Gāršas samteņi, gāršas samteņu ģints (Lopinga) ir raibeņu dzimtas (Nymphalidae) ģints, kas pieder pie palmu samteņu cilts (Elymniini). Šajā ģintī apvienotas 9 samteņu sugas, no kurām Latvijā sastopama viena - gāršas samtenis (Lopinga achine). Lielākā daļa gāršas samteņu sugu ir endēmas sugas, kas sastopamas nelielos Ķīnas centrālās daļas reģionos. Plaša izplatība ir tikai divām sugām: gāršas samtenim, kas mājo Eirāzijas mērenajā joslā, un Dēidamijas samtenim (Lopinga deidamia), kas mājo Āzijas austrumu daļas mērenajā joslā, rietumos sasniedzot Urālu kalnus.