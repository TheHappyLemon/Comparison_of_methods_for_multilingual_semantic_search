Latvijas rokasbumbas izlase ir komanda, kas pārstāv Latviju starptautiskās rokasbumbas spēlēs. Izlase savas pirmās spēles aizvadīja 1993. gadā. Latvijas izlasi pārvalda Latvijas Handbola federācija. Latvijas izlase ne reizi nav kvalificējusies Olimpiskajām spēlēm un Pasaules čempionātam. 2019. gadā izlase pirmo reizi izcīnīja ceļazīmi uz EHF Eiropas čempionātu, kvalificējoties 2020. gada turnīram. Visās trīs spēlēs Eiropas čempionātā Latvijas izlase piedzīvoja zaudējumus un neizkļuva no savas apakšgrupas, ierindojoties 24. vietā.