Maskavas Lielais teātris (krievu: Большой театр) ir vēsturisks teātris Maskavā, Krievijā. Dibināts 1825. gadā. Ēkas arhitekts ir Jozefs Bove. Maskavas Lielajā teātrī tiek uzvestas operas un baleta izrādes. Neoklasicisma stilā celtā teātra galvenā ēka laika gaitā vairākas reizes tikusi pārbūvēta un renovēta. Attēlots uz 100 rubļu banknotes. Pats Lielā teātra uzņēmums tika dibināts 1776. gada 17. martā. Sākotnēji izrādes tika aizvadītas privātmājā, tomēr vēlāk tika iegādāts Petrova teātris. Mūsdienās Lielā teātra baleta un operas trupa ir vienas no savas jomas vecākajām un slavenākajām trupām pasaulē. Ar vairāk nekā 200 dejotājiem šī ir lielākā baleta trupa pasaulē. Lielā teātra paspārnē darbojas arī viena no pasaulē prestižākajām baleta skolām pasaulē — Lielā baleta akadēmija.