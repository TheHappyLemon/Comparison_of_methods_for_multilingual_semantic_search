Dikonsons Vudrafs Ričardss jaunākais (angļu: Dickinson Woodruff Richards, Jr.; dzimis 1895. gada 30. oktobrī, miris 1973. gada 23. februārī) bija amerikāņu ārsts un fiziologs. 1956. gadā saņēmis Nobela prēmiju fizioloģijā vai medicīnā par sirds katetrizācijas pētījumiem un pētījumiem sirds slimībās. No 1913. līdz 1917. gadam studēja Jeila Universitātē. Pēc dienesta armijā Francijā Pirmā pasaules kara laikā, 1923. gadā ieguva doktora grādu medicīnā. No 1925. gada — pasniedzējs Kolumbijas Universitātē, no 1947. gada — profesors. Sirds pētījumus kopā ar Andrē Kurnānu veica Bellevū slimnīcā Ņujorkā.