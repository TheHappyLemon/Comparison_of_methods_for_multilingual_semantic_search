Kevins Norvuds Beikons (angļu: Kevin Norwood Bacon; dzimis 1958. gada 8. jūlijā) ir amerikāņu aktieris un mūziķis. Pazīstams ar lomām tādās filmās kā Footloose (1984), "Kenedija slepkavām pa pēdām" (1991), A Few Good Men (1992), "Apollo 13" (1995) un "Noslēpumu upe" (2003). No 2013. līdz 2015. gadam filmējās seriālā The Following. Karjeras laikā saņēmis Zelta globusa balvu par lomu TV filmā Taking Chance (2009), kā arī trīs reizes ieguvis Ekrāna aktieru ģildes balvu. Bijis arī vairāku filmu režisors un producents. Britu laikraksts The Guardian Beikonu nosaucis par vienu no labākajiem aktieriem, kas nekad nav tikuši nominēti Amerikas Kinoakadēmijas balvai.