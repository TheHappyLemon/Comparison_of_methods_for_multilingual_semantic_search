2014.—2015. gada Latvijas hokeja Virslīgas čempionāta sezona bija 24. Latvijas Virslīgas hokeja čempionāta sezona. Sezona sākās 2014. gada 6. septembrī un noslēdzās 2015. gada 1. aprīlī. Līgas čempiones titulu izcīnīja HK MOGO, savukārt sudraba medaļas otro gadu pēc kārtas ieguva HK Kurbads. Sērijā par trešo vietu HK Liepāja pārspēja HK Zemgale hokejistus. Starpsezonā līgai pievienojās vairākas jaunas komandas - HASC Jūrmala, HK Liepāja, Mogo.lv, kā arī Ogre/Sāga 18. Čempionātā vairs nespēlēja Rīgas "Dinamo Juniors", kas pārtrauca darbību, kā arī HK Daugavpils, kas sezonu aizvadīja jaunizveidotajā 1. līgā.