Spānijas futbola izlase ir nacionālā futbola komanda, kas pārstāv Spānijas Karalisti starptautiskās futbola sacensībās. Spānijas futbola izlasi pārvalda Spānijas Futbola federācija. Savu pirmo spēli Spānija aizvadīja 1920. gada vasaras olimpiskajās spēlēs pret Dāniju. Spānijas izlases lielākais panākums Pasaules kausos ir 2010. gadā izcīnītais čempionu tituls. Spānija ir arī 1964. , 2008. un 2012. gada Eiropas čempione.