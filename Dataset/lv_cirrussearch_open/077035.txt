Zārks (no viduslejasvācu sark vai vidusholandiešu zarc, zarke) jeb senāk miroņa šķirsts ir aizverama kaste, kas paredzēta cilvēka mirstīgo atlieku pārvietošanai, uzglabāšanai un izstādīšanai. Atkarībā no tradīcijām zārks ar mirušo pēc bērēm parasti tiek apglabāts zemē, novietots kapenēs vai kremēts. Zārkus gatavo no koka, metāla un citiem materiāliem, un tiem var būt dažādas formas, no kurām populārākās ir taisnstūra, sešstūra un astoņstūra.