Saku alus darītava (igauņu: Saku Õlletehas) ir uzņēmumam Carlsberg piederošs Igaunijas alus un bezalkoholisko dzērienu ražošanas uzņēmums, kas atrodas Harju apriņķa Saku pagasta Saku pilsētciematā. Uzņēmumu 1820. gadā dibinājis grāfs Kārlis Frīdrihs fon Rēbinders (Karl Friedrich von Rehbinder, 1764-1841). No 19. gadsimta beigām līdz mūsdienām Saku alus darītava ir starp lielākajiem alus ražotājiem valstī. Bez alus Saku alus darītava ražo sidru, minerālūdeni, kvasu, limonādi un enerģijas dzērienus.