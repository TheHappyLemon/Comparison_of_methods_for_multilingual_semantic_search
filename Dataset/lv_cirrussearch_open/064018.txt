"Bīstamā fotogrāfija" (angļu: One Hour Photo) ir 2002. gada ASV psiholoģiska trillera filma, kuras režisors un scenārija autors ir Marks Romaneks. Filmā galvenās lomas atveido Robins Viljamss, Konija Nīlsena, Maikls Vartans, Gērijs Kouls un Ēriks La Salle. Filma stāsta par fotogrāfiju izgatavošanas laboratorijā strādājošu vientuļnieku, kurš kļūst apsēsts ar kādu ģimeni. "Bīstamā fotogrāfija" pirmizrāde notika 2002. gada 13. janvārī Sandensas kinofestivālā. Filma saņēma pozitīvas kritiķu atsauksmes, īpaši uzsverot Viljamsa netipisko sev lomu, par ko viņš saņēma Saturna balvu kā labākais aktieris. Filma guva arī finansiālus panākumus, nopelnot 52,2 miljonus ASV dolāru pie 12 miljonu budžeta.