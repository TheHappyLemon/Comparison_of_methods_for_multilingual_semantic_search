Predrags Mijatovičs (serbu: Предраг Мијатовић, dzimis 1969. gada 19. janvārī) ir bijušais Melnkalnes futbolists, spēlēja uzbrucēja pozīcijā, bijis Dienvidslāvijas futbola izlases dalībnieks. Savas karjeras lakā spēlējis sešos klubos: Buducnost Podgorica, Partizan, Valencia, Real Madrid, Fiorentina un Levante. 1995—96. gada La Liga sezonā, Valencia komandas sastāvā, Mijatovičs guva 28 vārtus, pēc kā viņš pārcēlās uz Real Madrid. 1997. gadā Mijatovičs palika otrajā vietā Ballon d'Or apbalvošanas ceremonijā. Guvis vienīgos vārtus 1998. gada UEFA Čempionu līgas finālā, kurā Madride izcīnīja savu pirmo Čempionu līgas trofeju 32 gadu laikā. Dienvidslāvijas futbola izlases sastāvā spēlējis 1998. gada FIFA Pasaules kausā un 2000. gada Eiropas čempionātā.