Grodņas Jankas Kupalas Valsts universitāte (baltkrievu: Гродзенскі дзяржаўны ўніверсітэт імя Янкі Купалы) ir augstākās izglītības iestāde, kas atrodas Grodņā, Baltkrievijā. Augstskola tika dibināta 1940. gada 22. februārī kā skolotāju institūts. 1957. gadā institūtu nosauca Jankas Kupalas vārdā. 1978. gada 1. maijā Pedagoģiskais institūts tika pārveidots par Grodņas Jankas Kupalas Valsts universitāti.