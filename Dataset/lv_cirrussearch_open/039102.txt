Jupiters LIX ir Jupitera pavadonis. To 2017. gada 5. februārī atklāja zinātnieku komanda, kuru vadīja Skots Šepards (Scott S. Sheppard). Pēc atklāšanas pavadonim tika piešķirts pagaidu apzīmējums S/2017 J1. 2017. gada 9. jūnijā Starptautiskā Astronomijas savienība pavadonim piešķīra patstāvīgo nosaukumu Jupiters LIX. Jupiters LIX ir neliels pavadonis. Tā diametrs ir tikai apmēram 2 km. Pavadonis ir piederīgs Pāsifajas grupai.