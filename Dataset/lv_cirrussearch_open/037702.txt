Starptautiskā Slidošanas savienība (ISU) ir sporta organizācija, kas dibināta 1892. gadā. Tā ir galvenā slidošanas disciplīnu organizācija, kas atbild par nozīmīgāko starptautisko sacensību rīkošanu un citiem jautājumiem. ISU ir viena no vecākajām sporta organizācijām un tās galvenā mītne atrodas Šveices pilsētā Lozannā. Tā atbild par tādiem sporta veidiem kā daiļslidošana, ātrslidošana, šorttreks un citiem.