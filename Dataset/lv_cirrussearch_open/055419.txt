Vāha (slovāku: Váh) ir Donavas kreisā krasta pieteka Slovākijas rietumu daļā. Garākā Slovākijas upe, kas pilnībā tek valsts teritorijā. Izteka uz dienvidiem no Tatriem. Augštečē tek uz rietumiem, pamazām veidojot milzīgu loku un no ziemeļiem ietekot Donavā pie Komārno. Lielākās pietekas — Mazā Donava, Nitra. Upes krastos atrodas šādas pilsētas (virzienā no izteces) — Liptovski Hrādoka, Liptovski Mikulāša, Ružomberoka, Vrūtki, Žilina, Bitča, Považska Bistrica, Pūhova, Ilava, Dubnica pie Vāhas, Nemšova, Trenčīna, Nove Mesto pie Vāhas, Pještjani, Hlohoveca, Seredja, Šaļa, Kolārovo, Komārno.