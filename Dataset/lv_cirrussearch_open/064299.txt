Ungārija (Ungārijas Karaliste) bija pārstāvēta 1900. vasaras olimpiskajās spēlēs, kas norisinājās Francijas galvaspilsētā Parīzē no 1900. gada 14. maija līdz 28. oktobrim. Šīs bija otrās vasaras olimpiskās spēles, kurās startēja Ungārija, lai gan tā bija daļa no Austroungārijas, Austrijas dalība tiek dalīta atsevišķi. Šajās olimpiskajās spēlēs Ungāriju pārstāvēja 18 sportisti (visi vīrieši), kuri startēja četros sporta veidos — paukošanā, peldēšanā, vieglatlētikā un vingrošanā. No šiem pirmo reizi tā bija pārstāvēta paukošanā un peldēšanā. Lielākā daļa no sportistiem, 9 sportisti, startēja vieglatlētikā. Ungārija šajās olimpiskajās spēlēs izcīnīja 5 olimpiskās medaļas (1 zelta, 2 sudraba un 2 bronzas medaļas) divos olimpiskajos sporta veidos ― vieglatlētikā un peldēšanā. Medaļu kopvērtējumā Austrija šajās spēlēs bija 11. vietā. Zoltāns Halmai bija medaļām bagātākais Ungārijas sportists šajās spēlēs, viņš peldēšanā izcīnīja 3 medaļas (2 sudraba un 1 bronzas).