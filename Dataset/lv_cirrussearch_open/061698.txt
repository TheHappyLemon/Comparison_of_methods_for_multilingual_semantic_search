Arena Kombëtare ir daudzfunkcionāls stadions Albānijas galvaspilsētā Tirānā. Stadiona ietilpība ir 22 500 vietu. Tajā savas mājas spēles aizvada Albānijas futbola izlase, kā arī klubi Tirānas "Dinamo" un Tirānas "Partizani". Pamatojoties uz sponsorēšanas līgumu ar Albānijas nacionālo lidsabiedrību Air Albania, stadiona oficiālais nosaukums pašlaik ir Air Albania stadions. Stadions tika uzcelts nojauktā Qemal Stafa stadiona vietā. Tas tika atklāts 2019. gada 17. novembrī ar 2020. gada Eiropas čempionāta kvalifikācijas spēli starp Albānijas un Francijas futbola izlasēm. 2022. gada 25. maijā stadionā tika aizvadīts 2021.—2022. gada UEFA Eiropas konferenču līgas fināls starp AS Roma un Roterdamas "Feyenoord".