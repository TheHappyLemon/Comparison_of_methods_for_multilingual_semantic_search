Sevilla Fútbol Club, S.A.D., parasti pazīstams kā Sevilla FC vai vienkārši Sevilla, ir profesionāls Spānijas futbola klubs, kurš spēlē Spānijas augstākajā līgā. Klubs dibināts 1905. gada 14. oktobrī; tas ir vecākais futbola klubs Seviļā un otrs vecākais Andalūzijā. Sevilla futbolisti ir vienreiz (1946. gadā) izcīnījuši Spānijas čempionu titulu, kā arī piecas reizes ieguvuši Spānijas kausu. Komanda ir septiņas reizes uzvarējusi arī UEFA Eiropas līgas (agrāk UEFA kauss) turnīrā.