Dakota Maji Džonsone (angļu: Dakota Mayi Johnson; dzimusi1989. gada 4. oktobrī) ir amerikāņu aktrise. Savu kinodebiju 10 gadu vecumā piedzīvojusi 1999. gada melnās komēdijas filmā Crazy in Alabama, kur attēlojusi nelielu lomu. Pēc vidusskolas beigšanas viņa piedalījās noklausīšanās uz lomām Losandželosā, kā rezultātā attēlojusi nelielu lomu Deivida Finčera filmā "Sociālais tīkls" (2010). Attēlojusi galveno lomu "Greja piecdesmit nokrāsu" triloģijā (2015—2018). Piedalījusies tādās filmās kā krimināldrāmā "Melnā mise" (2015), Lukas Gvadanjīno drāmā "Saules apžilbinātie" (2015), romantiskajā komēdijā "Kā būt vienai un laimīgai" (How to Be Single, 2016), šausmu filmā "Nopūtas" (Suspiria, 2018), trillerī "Grūtie laiki viesnīcā "El Royale"" (2018), komēdijdrāmās "Zemesriekstu sviesta piekūns" (2019) un Cha Cha Real Smooth (2022), kā arī psiholoģiskajā drāmā The Lost Daughter (2021). Dakota ir aktieru Dona Džonsona un Melānijas Grifitas meita.