Džīna Elaiza Tīrnija (angļu: Gene Eliza Tierney, dzimusi 1920. gada 19. novembrī, mirusi 1991. gada 6. novembrī) bija amerikāņu aktrise. Tīrnija ir vislabāk pazīstama no lomām film noir filmās "Laura" (1944) un Leave Her to Heaven (1945), par ko viņa tika nominēta Amerikas Kinoakadēmijas balvai kategorijā "Labākā aktrise galvenajā lomā". Piedalījusies arī filmās Heaven Can Wait (1943), The Razor's Edge (1946), The Ghost and Mrs. Muir (1947), Whirlpool (1949), The Mating Season (1951) un The Left Hand of God (1955).