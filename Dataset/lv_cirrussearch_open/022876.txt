Laurāzija paleoģeogrāfijā bija viens no diviem Zemes superkontinentiem (otrs bija Gondvāna). Pastāvēja aptuveni 300 līdz 200 miljonus gadu senā pagātnē, aptuveni pirms 200 līdz 180 miljoniem gadu tas atdalījās no Gondvānas Pangejas sadalīšanās laikā. Laurāzija iekļāva sevī lielāko daļu no mūsdienu Ziemeļu puslodes: Ziemeļamerikas, Austrumeiropas, Sibīrijas, kā arī, iespējams, Ķīnas-Korejas un Dienvidķīnas platformu. Mezozoja vidū sākās Laurāzijas sadalīšanās, sāka veidoties Ziemeļatlantijas ieplaka.