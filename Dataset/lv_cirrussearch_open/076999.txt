Musoni ir pastāvīgs vienas sezonas vējš, kura virziens mainās divreiz gadā un kuru izraisa lielas gaisa temperatūras starpības starp sauszemi un jūru. Vasarā musoni pūš no okeāna uz sauszemi, bet ziemā — no sauszemes uz okeānu. Tie ir raksturīgi galvenokārt Āzijas austrumdaļā, visvairāk — Indijā un Ķīnas ziemeļos. Vislielākais vēja ātrums un pastāvība ir tropiskajos rajonos, piemēram, ekvatoriālajā Āfrikā, dienvidu un dienvidaustrumu Āzijā, bet dienvidu puslodē stiprākie vēji ir līdz Madagaskaras un Austrālijas ziemeļdaļai. Daudz vājāki musoni ierobežotā teritorijā ir pie Vidusjūras, Ziemeļāfrikā, Meksikas līcī, kā arī Āfrikas un Austrālijas dienvidos. Musonu klimatam ir raksturīgs liels nokrišņu daudzums vasarā un sauss laiks ziemā.