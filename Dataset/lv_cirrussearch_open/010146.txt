Braiens Kīts Erlahers (angļu: Brian Keith Urlacher; dzimis 1978. gada 25. maijā) ir ASV amerikāņu futbola spēlētājs, spēlē centra aizsarga pozīcijā. Pašlaik (2012) pārstāv NFL klubu Čikāgas "Bears", kā sastāvā aizvadījis visu profesionāļa karjeru. Universitātes laikā pārstāvēja Ņūmeksikas Universitāti, kur bija viens no visvairāk trofejas saņēmušajiem studentiem. Tāpat uzstādīja vairākus universitātes rekordus, pēdējā gadā saņēma Džima Torpa un Heismaņa balvas. 2000. gada NFL draftā viņu Čikāgas "Bears" izraudzījās ar kopējo 9. kārtas numuru. Debijas sezonā B. Erlahers tika atzīts par sezonas labāko debitantu aizsardzībā, septiņas reizes piedalījies Visu zvaigžņu spēlē un 2005. gadā saņēma sezonas labākā spēlētāja aizsardzībā balvu. Spēlētājs tika iekļauts līgas simboliskajā 2000. gadu izlasē.