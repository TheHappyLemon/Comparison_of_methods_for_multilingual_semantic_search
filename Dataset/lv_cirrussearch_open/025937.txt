Fransisko Varela (spāņu: Francisco Javier Varela García; dzimis 1946. gada 7. septembrī, miris 2001. gada 28. maijā) bija čīliešu biologs, profesors, filozofs un neirozinātnieks, kurš kopā ar Humberto Maturana bioloģijā ieviesa jēdzienu "autopoiesis" (sevis veidošana). Varela arī bija Gara un dzīves institūta (Mind and Life Institute) līdzdibinātājs. Šī organizācija veicina dialogu starp zinātni un budismu.