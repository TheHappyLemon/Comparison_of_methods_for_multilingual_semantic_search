IRNSS-1C ir Indijas trešais reģionālās pavadoņu navigācijas sistēmas IRNSS pavadonis. Pavadoni izgatavojusi un apkalpo Indijas kosmisko pētījumu organizācija (ISRO). Tas palaists 2014. gada oktobrī. Kosmiskā aparāta izmēri ir 1,58 m x 1,50 m x 1,50 m. Tajā uzstādīta navigācijas aparatūra (L5 un S frekvenču josla) un lokācijas aparatūra (C joslas raidītājs). Navigācijas sistēma darbojas ar rubīdija atompulksteni. Bez tam pavadonī uzstādīti atstarotāji lāzerlokācijai. IRNSS-1C tika palaists 2014. gada 15. oktobrī 20:02 UTC ar nesējraķeti PSLV-XL (lidojums C26) no Satiša Dhavana kosmosa centra pirmā starta laukuma. No pēdējās pakāpes tas atdalījās 20:22 UTC. Atšķirībā no iepriekšējiemIRNSS pavadoņiem (IRNSS-1A un IRNSS-1B), kurus izvietoja ģeosinhronā orbītā ar slīpumu 29°, šis atradīsies ģeostacionārā orbītā punktā 83° austrumu garuma.