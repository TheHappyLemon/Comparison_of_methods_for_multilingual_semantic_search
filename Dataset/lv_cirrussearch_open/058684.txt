"Dekalogs" (poļu: Dekalog) ir 1989. gada Polijas daudzsēriju drāmas televīzijas filma, kuras režisors Kšištofs Keslovskis un kura scenārija autori ir Keslovskis un Kšištofs Peševičs. Filmai mūziku sarakstījis Zbigņevs Preisners. "Dekalogs" sastāv no 10 stundu garām filmām, katra no tām ir iedvesmota no kāda no desmit baušļiem. Katra filma ir par kādu tēlu, kurš saskaras ar vienu vai vairākām morālām vai ētiskām dilemmām, dzīvojot astoņdesmito gadu Polijā. Keslovskis piekto un sesto epizodi pārveidoja par garākām filmām ("Īsa filma par nogalināšanu" un "Īsa filma par mīlestību"), izmantojot to pašu aktieru sastāvu un nedaudz mainot sižetu. "Dekalogs" ir viens no Keslovska novērtākajiem darbiem, kā arī viens no labākajiem dramatiskajiem darbiem, kas radīts priekš televīzijas. "Dekalogs" saņēma vairākas starptautiskas balvas. Filma pilnā apjomā tika izrādīta 46. Venēcijas kinofestivālā.