Raumas "Lukko" ir profesionāla hokeja komanda, kas bāzēta Raumā, Somijā, un spēlē SM līgā. Komanda dibināta 1936. gadā. 1963. un 2021. gadā komanda izcīnījusi Somijas čempiones titulu. No 1997. līdz 2000. gadam trīs sezonas "Lukko" aizvadīja Leonīds Tambijevs, 1997.—98. un 1998.—99. gada sezonu kluba rindās aizvadījis arī Aigars Cipruss. 1998.—99. gada sezonā Raumā spēlēja Atvars Tribuncovs, bet 2010.—11. gada sezonā 12 spēles aizvadīja Aleksejs Širokovs. Divas sezonas kluba rindās aizvadījis arī Jānis Sprukts.