Roberts Daglass Bentons (angļu: Robert Douglas Benton, dzimis 1932. gada 29. septembrī) ir amerikāņu scenārists un kinorežisors. Bentons vislabāk zināms kā filmas "Krāmers pret Krāmeri" (1979) režisors un scenārija autors. Par šo filmu viņš saņēma Amerikas Kinoakadēmijas balvas kategorijās "Labākais režisors" un "Labākais adaptētais scenārijs", kā arī vienu Zelta globusa balvu. Saņēmis arī Kinoakadēmijas balvu kategorijā "Labākais oriģinālscenārijs" par filmu Places in the Heart (1984). Papildus tam, Bentonu nominēja vēl trim Kinoakadēmijas balvām. Par filmām "Bonija un Klaids" (Bonnie and Clyde, 1967) un The Late Show (1977) nominēts "Labākā orģinālscenārija" balvai, taču par filmu Nobody's Fool (1994) "Labākā adaptētā scenārija" balvai. Režisējis arī filmas Twilight (1998) un "Mīlas svētki" (Feast of Love, 2007), kā arī sarakstījis scenārijus filmām "Supermens" (1978) un "Ledus raža" (2005).