Sibujanas jūra (angļu: Sibuyan Sea, tagalu: Dagat Sibuyan) ir Klusajam okeānam piederīga starpsalu jūra Filipīnu arhipelāgā. To norobežo Lusonas sala ziemeļos un ziemeļaustrumos, Masbates sala austrumos, Panajas sala dienvidos un Mindoro sala rietumos. Verdes salas šaurums ziemeļrietumos to savieno ar Dienvidķīnas jūru, Tablasas šaurums dienvidrietumos — ar Sulu jūru, Hintololo šaurums dienvidaustrumos — ar Visaju jūru un Tikao un Masbates šaurumi austrumos — ar Samaras jūru. Jūrā daudz salu, lielākās no kurām ir Marinduke, Tablasa un Sibujana.