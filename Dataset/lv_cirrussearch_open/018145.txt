Šis raksts ir par bijušo futbolistu. Par citām jēdziena Ivanovs nozīmēm skatīt nozīmju atdalīšanas lapu. Valērijs Ivanovs (dzimis 1970. gada 23. februārī) ir bijušais Latvijas futbolists. Savu karjeru viņš sāka Jelgavas RAF sastāvā 1988. gadā, kur spēlēja līdz 1993. gadam, kad nokļuva zviedru klubā Helsingborgs IF. Nospēlējis tur nepilnas 2 sezonas, viņš atgriezās Latvijā nu jau Skonto FC sastāvā. 1998. gadā viņš pārcēlās spēlēt uz Krieviju, kur, neskaitot nelielu pārtraukumu, spēlēja līdz 2002. gadam. Latvijas izlasē Valērijs Ivanovs debitēja 1992. gadā izlases pirmajā spēlē pret Rumāniju. Līdz pat 2001. gadam Ivanovs bija valstsvienības sastāvā, kurā kopā aizvadīja 69 spēles, kā arī guva 1 vārtus. Pēc karjeras izlasē beigšanas, Ivanovs pieņēma Krievijas pilsonību.