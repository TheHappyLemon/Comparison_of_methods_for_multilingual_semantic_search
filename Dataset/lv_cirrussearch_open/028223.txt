Dzidriņas ir apdzīvota vieta Ropažu novada Stopiņu pagastā pie autoceļa P4 Rīga—Ērgļi. Strauja ciema attīstība sākās 2004. gadā. Atrodas 3,6 km no novada un pagasta centra Ulbrokas un 15 km no Rīgas. Apkārt ciemam tek Karātavu grāvis, kas ir otra lielākā Piķurgas pieteka. Dzidriņās nav administratīvu un publisku iestāžu, tikai privātas dzīvojamās mājas. No vairākām pusēm ciemu ieskauj priežu mežs.