Lorāns Blāns (franču: Laurent Blanc, dzimis 1965. gada 19. novembrī) ir Francijas futbola treneris un bijušais futbolists, spēlēja aizsarga pozīcijā. Savas spēlētāja karjeras laikā Blāns spēlēja tādos klubos, kā Montpellier HSC, SSC Napoli, FC Barcelona, Marseļas "Olympique", Inter Milan un Manchester United. Francijas futbola izlases sastāvā Blāns debitēja 1989. gada 7. februārī pret Īriju. Piedalījies 1992., 1996. un 2000. gada Eiropas čempionātā, kā arī 1998. gada FIFA Pasaules kausā. Trenera karjeru Blāns uzsāka Bordo "Girondins" komandā. Viņa vadībā Bordo komanda izcīnīja vienu Ligue 1 čempionu titulu. 2010. gadā Blāns kļuva par Francijas futbola izlases galveno treneri. Pēc nesekmīga 2012. gada Eiropas čempionāta Blāns atkāpās no galvenā trenera amata. Pēc gada Blāns kļuva par Parīzes "Saint-Germain" galveno treneri, nomainot Karlo Ančeloti. Parīzes komandā Blāns izcīnīja trīs līgas čempionu titulus trīs sezonās, taču 2016. gada vasarā tika atbrīvots no amata.