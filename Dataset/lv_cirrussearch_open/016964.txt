Pakroja (IPA: [pakrʊɔ͡ja]; lietuviešu: Pakruojis) ir pilsēta Lietuvā uz austrumiem no Šauļiem pie Krojas upes. Pilsēta attīstījusies ap pirmoreiz 1531. gadā rakstos pieminēto Pakrojas muižu. Pie pilsētas labi saglabājies fon Ropu dzimtas klasicisma Pakrojas muižas pils komplekss, celts 18. gadsimta beigās - 19. gadsimtā. Mūsdienās kompleksā ietilpst 26 ēkas un parks. Pilsētā saglabājusies 1801. gadā celta koka sinagoga. Pakrojas apkaimē dzimis lietuviešu ģenerālis, Lāčplēša Kara ordeņa kavalieris Silvestrs Žukausks (Silvestras Žukauskas, 1860-1937).