Džeimss Pīters Grīvss (angļu: James Peter Greaves, dzimis 1940. gada 20. februārī, miris 2021. gada 19. septembrī) bija Anglijas futbolists, spēlēja uzbrucēja pozīcijā. Grīvss ir visu laiku labākais Tottenham Hotspur vārtu guvējs, kā arī vēsturē labākais vārtu guvējs Anglijas augstākajā futbola līgā. Sešas reizes kļuvis par līgas labāko vārtu guvēju. Savu karjeru Grīvss sāka Chelsea komandā. 1961. gadā Grīvss pievienojās Itālijas Serie A komandai AC Milan, kur gan nospēlēja 12 spēles, līdz atgriezās Anglijā un pievienojās Tottenham Hotspur. Ar Tottenham Hotspur komandu Grīvss izcīnīja divus FA kausus. Savu profesionālo karjeru Grīvss noslēdza West Ham United. Anglijas futbola izlases sastāvā Grīvss uzvarēja 1966. gada FIFA Pasaules kausā.