Sociāldemokrātu fronte (SDF; angļu: Social Democratic Front, franču: Front Social Démocrate) ir sociāldemokrātiska partija Kamerūnā, kura lielākoties ir populāra valsts angļvalodīgajos reģionos. Tās vadītājs ir Ni Džons fru Idi. SDF tika izveidota 1990. gadā. Partijas galvenā mītne atrodas Bamendā. SDF ir opozīcijā pret Kamerūnā valdošo Kamerūnas Tautas Demokrātiskās Kustības partiju. Partijas pirmsākumi meklējumi 1989. gadā, kad "Pētījumu grupa 89" un "Angļvalodīgās mazākumgrupas marģinalizācijas problēmu pētījumu centrs" nolēma, ka jāveido nereliģiska rakstura politisko spēku. Oficiāli partija tika izveidota 1990. gada 26. maijā. Kopš partijas dibināšanas tās vadītājs visu laiku ir bijis Ni Džons fru Idi. 1992. gadā SDF līderis Ni Džons fru Idi zaudēja prezidenta vēlēšanās. Savā zaudējumā viņš vainoja Kamerūnas prezidentu Polu Biju. Arī 2004. gadā viņš startēja prezidenta vēlēšanās, bet atkal zaudēja. Par viņa kandidatūru nobalsoja kopumā 17,4 % Kamerūnas balsstiesīgo iedzīvotāju. 2007. gada parlamenta vēlēšanās SDF ieguva 15 no 180 vietām valsts parlamentā. SDF ir Sociālistiskās internacionāles biedre. Partijas jaunatnes organizācija ir Starptautiskās jauniešu sociālistu savienības dalībniece.