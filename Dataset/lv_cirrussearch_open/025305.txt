Huaresa (spāņu: Ciudad Juárez), saukta arī par Paso del Norti jeb "Izeju uz ziemeļiem", ir pilsēta un municipalitāte Meksikas ziemeļos, Čivavas štatā. Atrodas Riograndes upes krastā, pie robežas ar ASV. Pēc 2010. gada datiem, pilsētā dzīvo 1 321 004 iedzīvotāji un tās aglomerācijā dzīvo 2 539 946 iedzīvotāji. Tā ir Čivavas štata lielākā pilsēta un piektā lielākā Meksikas pilsēta. 2008. gadā pilsētas robeža ar ASV tika šķērsota ap 23 miljoniem reižu, padarot to par galveno robežas šķērsošanas punktu starp ASV un Meksiku. Pēdējos gados pilsēta un tās apkārtne arvien vairāk kļūst par vienu no lielākajiem industriālajiem centriem Meksikā. 2007. gadā The New York Times apgalvoja, ka Huaresā tiek radīts vairāk jaunu rūpnīcu nekā jebkurā citā Ziemeļamerikas pilsētā. 2008. gadā pilsēta tika nosaukta kā Nākotnes pilsēta.