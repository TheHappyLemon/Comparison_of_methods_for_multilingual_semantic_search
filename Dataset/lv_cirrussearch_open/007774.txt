Šis raksts ir par Austrumeiropā bāzēto hokeja līgu. Par citām jēdziena Starptautiskās hokeja līgas nozīmēm skatīt nozīmju atdalīšanas lapu. Starptautiskā hokeja līga (krievu: Межнациональная хоккейная лига, dažkārt dēvēta arī par NVS hokeja līgu) bija Krievijas un kaimiņvalstu spēcīgākā hokeja līga, kas pēc PSRS sabrukuma apvienoja līgā bijušo padomju republiku spēcīgākās komandas. Līga pastāvēja no 1992. līdz 1996. gadam, kad tika izveidota Krievijas Superlīga. Starptautiskās hokeja līgas čempione ieguva arī Krievijas čempiones titulu.