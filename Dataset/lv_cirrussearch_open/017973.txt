"Haklberija Fina piedzīvojumi" (angļu: Adventures of Huckleberry Finn) ir amerikāņu rakstnieka Marka Tvena romāns. 1884. gada decembrī tas tika izdots Anglijā, savukārt 1885. gada februārī — ASV. "Haklberija Fina piedzīvojumi" tiek uzskatīts par vienu no labākajiem amerikāņu romāniem. Grāmata ir sarakstīta no Haklberija Fina, Toma Sojera drauga un divu citu Tvena darbu stāstītāja, skatupunkta. Tas ir tiešs turpinājums 1876. gada romānam "Toma Sojera piedzīvojumi" (The Adventures of Tom Sawyer). "Haklberija Fina piedzīvojumi" ir populārs darbs lasītāju vidū, tāpat tas ir populārs literatūrkritiķu pētīšanas objekts jau kopš darba izdošanas. Darbs ticis kritizēts tā rupjās valodas dēļ, 20. gadsimtā darbs kļuva vēl strīdīgāks rasu stereotipu un biežās vārda "nigger" (aizvainojošs melnādaino apzīmējums) izmantošanas dēļ, neskatoties uz spēcīgajiem argumentiem, ka darba galvenais varonis ir antirasistisks.