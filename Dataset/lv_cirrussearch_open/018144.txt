Koordinātas: 41°25′12″N 73°16′43″W﻿ / ﻿41.42000°N 73.27861°W﻿ / 41.42000; -73.27861 Sendijas Hukas (Sandy Hook) pamatskolas apšaude notika 2012. gada 14. decembrī Ņūtaunā, Konektikutā, ASV. Apšaudes organizators un izpildītājs bija 20 gadus vecais Ādams Pīters Lanza (Adam Peter Lanza). Lanza neilgi pirms plkst 9.30 (pēc vietējā laika) 14. decembrī savās mājās nogalināja savu māti Nensiju Lanzu. Vēlāk viņš devās uz Sendijas Hukas pamatskolu, kur nogalināja sešus no skolas personāla, kā arī 20 skolēnus. Pēc masu slepkavības izdarīšanas Lanza izdarīja pašnāvību, iešaujot sev galvā. Kopumā mira 28 cilvēki, savukārt divi tika ievainoti. Šī ir otra nāvējošākā apšaude ASV mācību iestāžu vēsturē pēc 2007. gada slaktiņa Virdžīnijas Tehniskajā universitātē. Pēc apšaudes atkal izraisījās diskusijas par ieroču tirdzniecības un glabāšanas noteikumiem ASV.