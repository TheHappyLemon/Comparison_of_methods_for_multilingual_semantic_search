AIST № 1 (АИСТ № 1) ir Krievijas eksperimentāls pavadonis. Tas Samaras valsts aerokosmiskās universitātes vajadzībām orbītā palaists 2013. gada decembrī. Paredzēts izglītojošiem, zinātniski tehniskiem un eksperimentāliem mērķiem. Pavadoņa galvenais uzdevums bija izmēģināt jaunas konstrukcijas mikropavadoņu nehermētisku platformu, kura izstrādāta CSKB-Progress. Pavadoņa masa ir 39 kg, izmēri: 50 × 30 × 40 cm. Tam saules baterijas izgatavotas no gallija arsenīda. AIST № 1 eksperimentu iekārtas: MAGKOM, mēra Zemes magnētisko lauku un veic pavadoņa mikropaātrinājumu kompensāciju; METEOR, pēta mikrometeorīdus un kosmisko atkritumu daļiņas.