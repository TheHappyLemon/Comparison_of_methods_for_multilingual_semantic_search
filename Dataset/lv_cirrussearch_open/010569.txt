Loka šaušana ir māksla un sporta veids, kā ar loka palīdzību izšaut bultu. Vēsturiski loka šaušana tikusi izmantota medībās un cīņās, taču mūsdienās tā pārsvarā ir aktīvā atpūta. Loka šaušana kopš 1900. gada ir arī iekļauta Olimpiskajās spēlēs (uz laiku tikusi arī izņemta no spēļu programmas). Vissekmīgāk šīs sacensības aizvadījuši Dienvidkorejas pārstāvji (16 zelta medaļas). Šo sporta veidu starptautiski pārvalda Starptautiskā loka šaušanas federācija (International Archery Federation, FITA).