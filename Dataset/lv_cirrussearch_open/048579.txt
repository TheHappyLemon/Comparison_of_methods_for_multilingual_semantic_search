Medisonas apgabala tilti (angļu: The Bridges of Madison County) ir 1995. gada ASV romantiska drāma filma, kuras pamatā ir Roberta Džeimsa Vollera tāda paša nosaukuma romāns. Filmas režisors, kā arī viens no producentiem un galveno lomu atveidotājiem ir Klints Īstvuds. Citas lomas filmā atveido Merila Strīpa, Ennija Korlija, Viktors Slezaks un Džims Heinijs. Filmas pirmizrāde notika 1995. gada 2. jūnijā. Merilu Strīpu par lomu filmā nominēja Amerikas Kinoakadēmijas balvai. Filmas sižets notiek 20. gadsimta 60. gados. Frančeska Džonsone ir mājsaimniece, kura dzīvo kopā ar vīru un bērniem Aiovā. Kādu dienu viņa satiek fotogrāfu Robertu Kinkaidu, un abiem četru dienu garumā attīstās mīlas dēka.