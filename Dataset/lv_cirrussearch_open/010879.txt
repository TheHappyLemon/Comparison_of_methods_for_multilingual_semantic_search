Čelsija Marija Memmele (angļu: Chellsie Marie Memmel; dzimusi 1988. gada 23. jūnijā) ir profesionāla amerikāņu vingrotāja. Abi sportistes vecāki ir bijuši vingrošanas treneri. Ar panākumiem startējusi Pasaules čempionātā. 2003. gadā Anahaimā izcīnījusi divus zeltus (komandu sacensības, vingrojums uz stieņiem), 2005. gadā Melburnā kļuva par čempioni individuālajā daudzcīņā un izcīnīja sudrabus vingrojumos uz stieņiem un baļķa, 2006. gadā Orhūsā izcīnīja sudrabu komandu sacensībās. Viņa kļuva par trešo amerikāņu vingrotāju starp sievietēm, kas kļuvusi par čempioni individuālajā daudzcīņā. Piedalījusies 2008. gada Pekinas Olimpiskajās spēlēs, kur izcīnīja sudrabu komandu sacensībās. Ar kopumā septiņām izcīnītām medaļām Olimpiskajās spēlēs un Pasaules čempionātos viņa ir piektā visu laiku visvairāk medaļas izcīnījusī vingrotāja pēc Šenonas Milleres (16), Nastjas Ļukinas (14), Ališijas Sakramones (11) un Dominikas Deivsas (8).