Stožices stadions (slovēņu: Stadion Stožice) ir futbola stadions Ļubļanā, Slovēnijā. Tajā savas mājas spēles aizvada Ļubļanas futbola klubs Olimpija un Slovēnijas futbola izlase. Stadiona ietilpība ir 16 038 vietas. Tas ietilpst Stožices sporta parka kompleksā. Stadionā tiek aizvadīti arī koncerti un citi pasākumi. Stožices stadions tika atklāts 2010. gada 11. augustā ar futbola spēli starp Slovēnijas un Austrālijas izlasēm, kurā Slovēnija uzvarēja ar 2:0.