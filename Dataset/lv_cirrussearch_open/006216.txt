"Four Shores" ir latviešu grupas "Prāta Vētra" 2006. gadā izdotais studijas albums, kas ir iepriekšējā gada albuma "Četri krasti" ārzemju izdevums. Vispirms tas tika izdots Krievijā, kur līdzās Četru krastu dziesmu angliskajām versijām bija arī dziesma "Rudens" krievu valodā "Ветер", kā arī dziesma "Ты не один" no projekta "Нечётный Воин". Starptautiskajā albuma variantā iekļauta arī dziesmas "Rudens" angliskā versija "Lonely Feeling (To Be Lonely)". Dziesmām "Thunder Without Rain", "Lonely Feeling" un "Tin Drums" uzņemti arī videoklipi. "Thunder Without Rain" ieguva nopietnu raidlaiku Eiropas MTV un VH1 mūzikas kanālos.