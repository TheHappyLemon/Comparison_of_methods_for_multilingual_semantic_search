Laionels Hacs (angļu: Lionel Hutz) ir izdomāts tēls animētajā seriālā "Simpsoni". Tēlu ierunājis Fils Hartmans. Hacs zināms kā advokāts, kaut arī strādājis par aukli, miesassargu, nelicencētu biogrāfu, nekustamā īpašuma pārdevēju, kurpnieku un, iespējams, narkotirgoni. Viņš vairākas reizes ir bijis Simpsonu ģimenes advokāts. Haca tēls tāpat kā Trojs Maklūrs seriālā gandrīz neparādās seriālā kopš 1998. gada, kad nomira viņa balss ierunātājs Fils Hartmans. Kopš tā laika Simpsonu ģimene par advokātiem nolīgst citus cilvēkus. Piemēram, sērijā Sweets and Sour Marge tiesā viņus pārstāvēja Gils Gundersons. Laionels Hacs parādās atmiņu sērijās kā statists, viņš ir redzams arī masu skatos. "Simpsonu" komiksos Laionels Hacs arī pēc viņa balss ierunātāja nāves ir pastāvīgs tēls.