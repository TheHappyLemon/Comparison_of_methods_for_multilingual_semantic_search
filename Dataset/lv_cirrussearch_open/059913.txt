Fidži hindi (latīniskā ortogrāfija: Fiji Hindī; devanāgarī: फ़ीजी हिन्दी), saukta arī par Fidži hindustani valodu, ir viena no Fidži oficiālajām valodām, kurā runā lielākoties indiešu izcelsmes Fidži iedzīvotāji. Valoda ir veidojusies no hindi makrovalodas avadhi un bhodžpuri valodām ar vārdiem no citām Indijas valodām. Valodā tāpat ir daudz aizguvumu no angļu un fidžiešu valodām. Pirmās paaudzes Fidži indieši, kuri šo valodu lietoja kā lingua franca, sauca to par Fiji Baat (Fidži runu). Mūsdienu Fidži hindi nav saprotama Indijas iedzīvotājiem.