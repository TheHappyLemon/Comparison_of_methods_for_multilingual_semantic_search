Kalibo (filipīniešu: Bayan ng Kalibo, angļu: Municipality of Kalibo, aklanu: Banwa it Kalibo) ir municipalitāte Filipīnās, Rietumu Visaju reģionā, Aklanas provinces administratīvais centrs. Atrodas Panajas salas ziemeļrietumos Sibujanas jūras krastā Aklanas upes grīvā. Spāņu ierašanās laikā 1569. gadā tagadējās pilsētas vietā jau pastāvējusi pilsētiņa ar aptuveni 2000 iedzīvotājiem. Kolonizatori sākotnēji nosaukuši 1571. gadā dibināto enkomjendu par Aklanu, bet vēlāk pārsaukta tagadējā vārdā. 1956. gadā, nodibinoties patstāvīgai Aklanas provincei, Kalibo kļūst par tās centru.