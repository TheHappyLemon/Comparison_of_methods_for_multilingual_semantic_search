Redžinalds Lisjēns Frenks Rodžers "Redžijs" Votss (angļu: Reginald Lucien Frank Roger "Reggie" Watts; dzimis 1972. gada 23. martā, Štutgartē, Vācijā) ir amerikāņu mūziķis, dziedātājs, bītbokseris, aktieris un komiķis. Viņa improvizētās mūzikas kopas tiek veidotas, viņam izmantojot tikai balsi, sintezatoru un cilpotāju. Votss uzskata sevi par "dezinformētāju", kura mērķis ir dezorientēt savu publiku. Viņš regulāri uzstājas televīzijā, radio, un uz skatuves. Viņš piedalījās televīzijas kanāla IFC veidotajā raidījumā ar nosaukumu Comedy Bang!Bang!, kas sāka savu pārraidi 2012. gadā. Viņš pašlaik vada vakara sarunu šova The Late Late Show with James Corden mūzikas grupu.