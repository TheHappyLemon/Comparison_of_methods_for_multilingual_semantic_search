Ģēra (ungāru: Győr) ir pilsēta Ungārijas ziemeļrietumos pie Rābas upes, pusceļā starp Vīni un Budapeštu. Meģes centrs. Pilsēta apdzīvota vismaz no 5. gs p. m. ē., kad tās iedzīvotāji bija ķelti un tās nosaukums bija Arrabona (Arrabona). Ap 10. gadu apkārtni ieņēma romieši, nodibinot Pannonijas provinci. 4. gadsimtā romieši apvidu pameta, tomēr pilsēta turpināja pastāvēt. Ģērā atrodas autoražotāju Audi un Rába rūpnīcas.