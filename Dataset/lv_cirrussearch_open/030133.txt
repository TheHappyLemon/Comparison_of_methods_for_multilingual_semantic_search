"Mūžīgi roks" (angļu: Rock of Ages) ir 2012. gada amerikāņu romantiska muzikālā komēdija, kuras režisors ir Ādams Šenkmans. 2005. gada Rock of Ages mūzikla adaptācija. Filma ir par Holivudas sapņus realizējošiem jauniešiem. Tajā galvenās lomas attēlo Džuliana Hafa, Djego Boneta, Rasels Brends, Aleks Boldvins, Pols Džamati, Ketrina Zeta-Džonsa, Mālina Okermane, Mērija Blaidža, Braians Krenstons un Toms Krūzs. Filmā iekļautas dažādu 20. gadsimta 80. gadu rokzvaigžņu, tai skaitā Def Leppard, Journey, Scorpions, Poison, Foreigner, Guns N' Roses, Pat Benatar, Džoanas Džetas, Bon Jovi, Deivida Lī Rota, Twisted Sister, Whitesnake, darbi. Filmas pirmizrāde notika 2012. gada 15. jūnijā.