Limasola (turku: Limasol) vai Lemesa (grieķu: Λεμεσός, izrunā: [lemeˈsos]; turku: Leymosun; armēņu: Լիմասոլ) ir pilsēta Kipras dienvidu krastā, Limasolas distrikta administratīvais centrs. Limasola ir otra apdzīvotākā aglomerācija Kiprā ar iedzīvotāju skaitu pilsētas daļā ap 160 000–176 700. Limasola tūrisma portālā TripAdvisor tikusi novērtēta kā trešais nākotnes tūrisma galamērķis un iekļauta šīs tīmekļa vietnes sarakstā Top 10 Traveler’s Choice Destinations on the Rise. 2015. gadā pilsēta tika ierindota 87. vietā Mercer dzīves kvalitātes rangā.