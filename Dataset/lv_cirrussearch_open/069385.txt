Sebastians Stens (angļu: Sebastian Stan; dzimis 1982. gada 13. augustā) ir rumāņu izcelsmes amerikāņu aktieris. Vislabāk pazīstams ar lomu Marvel Cinematic Universe filmās, sākot ar "Kapteinis Amerika: Pirmais atriebējs" (2011). Savas karjeras laikā piedalījies vairākos seriālos, kā "Intrigante" (2007—2010), Kings (2009), "Reiz sensenos laikos" (2012),Political Animals (2012) un Pam & Tommy (2022), par ko ticis nominēts Emmy balvai un Zelta globusa balvai. Pazīstamākās Stena kino lomas ir Džonatana Demija komēdijdrāmā "Roķīgā mamma" (2015), Ridlija Skota zinātniskās fantastikas filmā "Marsietis" (2015), Stīvena Soderberga komēdijā "Loganam veicas" (2017) un Kreiga Gilespi melnajā komēdijā "Es, Tonija" (2017).