Taklobana (angļu: City of Tacloban, filipīniešu: Lungsod ng Tacloban, varaju: Syudad han Tacloban) ir pilsēta Filipīnās, Austrumu Visaju reģionā. Atrodas Leites salas ziemeļrietumu krastā pie Sanhuaniko šauruma. Taklobana dibināta 1770. gadā, pilsētas statusu ieguva 1952. gadā. Lai arī neietilpst Leites provincē, ir tās, kā arī Austrumu visaju reģiona centrs. Otrajā pasaules karā, kad tika okupēta Filipīnu galvaspilsēta Manila, Taklobana īslaicīgi bija Filipīnu administratīvais centrs.