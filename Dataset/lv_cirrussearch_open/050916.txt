Jakuti vai saha (jakutu: саха) ir tjurku tauta, kas dzīvo galvenokārt Sahas Republikā Krievijas Federācijā, arī Amūras apgabalā, Magadanas un Sahalīnas reģionos, kā arī Taimiras un Evenku nacionālajos apvidos. Jakutu valoda pieder tjurku valodu Sibīrijas zaram. Jakutu un eiropiešu pēcnācējus sauc par sahaļariem (krievu: cахаля́р, jakutu: бааhынай) Jakuti nodarbojas ar lopkopību, koncentrējoties uz zirgu un liellopu audzēšanu.