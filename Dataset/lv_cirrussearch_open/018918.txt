Tirtajs (Τυρταιος, dzīvojis ap 7.gs. vidu p.m.ē. Spartā) bija sengrieķu dzejnieks. No Tirtaja darbiem saglabājušies tikai nelieli fragmenti. Pamatā viņš rakstījis patriotiskus, varonību karā slavinošus dzejoļus. Tirtaja darbi ietekmējuši Solonu un Teognīdu. Tirtajs, saskaņā ar leģendu, sākotnēji bijis atēnietis, un ielūgts uz dzīvi Spartā tikai tad, kad Delfu orākuls bija ieteicis viņu uzaicināt palīgā cīņā pret mesēniešiem, lai tas iedvesmotu spartiešus cīņai ar savām dziesmām. Kāda vēlāka leģenda gan vēsta, ka viņš bijis tikai klibs skolotājs - vājākais spēks, ko atēnieši varēja nosūtīt Spartai pēc tās lūguma pēc palīdzības. Iespējams gan un vairāk ticams, ka Tirtajs bijis dzimis spartietis.