2009. gada Vācijas Grand Prix bija Formula 1 Grand Prix izcīņa, kura norisinājās no 2009. gada 10. jūlija līdz 12. jūlijam Nirburgringas sacīkšu trasē Vācijā. Austrālietis Marks Vebers ieguva savu pirmo Grand Prix uzvaru karjerā, otro vietu sacīkstē izcīnīja viņa komandas biedrs Sebastiāns Fetels, tādējādi Red Bull komanda izcīnīja savu trešo dubultuzvaru 2009. gada F1 sezonā. Čempionāta kopvērtējuma līderis pirms šīs sacīkstes Džensons Batons finišēja tikai trešais, uzrādot savu uz to brīdi otro sliktāko rezultātu 2009. gada sezonā.