Sers Edvards Viktors Epltons (angļu: Sir Edward Victor Appleton; dzimis 1892. gada 6. septembrī, miris 1965. gada 21. aprīlī) bija angļu fiziķis. 1947. gadā ieguva Nobela prēmiju fizikā par ieguldījumu jonosfēras izpētē, kas ļāva attīstīt radaru tehnoloģijas. Dzimis Bredfordā. Mācījās Kembridžas Universitātē. Pirmā pasaules kara laikā dienēja armijā. Atgriežoties no kara, saka strādāt Kembridžas Universitātes Kavendiša laboratorijā. No 1924. gada strādāja arī Londonas Universitātē. No 1939. līdz 1949. gadam - Lielbritānijas Zinātnes un rūpnieciskās pētniecības departamenta sekretārs. No 1949. gada līdz savai nāvei - Edinburgas Universitātes rektors.