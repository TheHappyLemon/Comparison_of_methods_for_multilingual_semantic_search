Arrigo Saki (itāļu: Arrigo Sacchi, dzimis 1946. gada 1. aprīlī) ir bijušais Itālijas futbola treneris. Divreiz trenējis Itālijas komandu AC Milan (1987–1991. un 1996–1997.), ar kuru izcīnītas vairākas trofejas. Savā pirmajā sezonā izcīnījis Serie A titulu, kā arī uzvarējis Eiropas kausa izcīņā 1989. gadā un 1990. gadā. No 1991. līdz 1996. gadam bijis Itālijas futbola izlases galvenais treneris. Aizvedis komandu līdz 1994. gada FIFA Pasaules kausa finālam, kurā Itālija piekāpās Brazīlijai. Saki tiek uzskatīts par vienu no visu laiku labākajiem treneriem. Saki nekad nav profesionāli spēlējis futbolu. Daudzus gadus strādājis par apavu pārdevēju.