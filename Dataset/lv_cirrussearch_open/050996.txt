Visingse (zviedru: Visingsö) ir sala Veterna ezera dienvidos. Prāmju satiksme ar krastu. Pēc leģendas salu radīja milzis Vists, lai sieva varētu pārkāpt ezeram. 12. - 13. gadsimtā salas dienvidos atradās Nesas pils (mūsdienās drupās), kas bija Zviedrijas karaļu rezidence. Šeit miruši Zviedrijas karaļi Kārlis VII, Eriks X, Jūhans I un Magnuss III. Ziemeļu kara laikā uz salas Visingborgas pilī ieslodzījumā atradās krievu ģenerāļi. Pēc leģendas, 1718. gadā, uzzinot par Kārļa XII nāvi, ģenerāļi pili nodedzinājuši. 17. gadsimtā Zviedrijas admiralitāte uz salas iestādīja ozolus flotes vajadzībām, kuri daļēji saglabājušies.