Matiass Zammers (vācu: Matthias Sammer; dzimis 1967. gada 5. septembrī Drēzdenē) ir bijušais Vācijas futbolists un treneris, kurš šobrīd strādā par Vācijas Futbola asociācijas (DFB) tehnisko direktoru. Spēlētāja karjeras laikā viņš spēlēja pussarga pozīcijā, bet vēlākajā karjeras daļā arī kā libero. 1996. gadā viņš tika atzīts par Eiropas Gada futbolistu, par vienu balsi apsteidzot Ronaldu. Šajā gadā viņš aizveda Vācijas izlasi līdz uzvarai Eiropas čempionātā. Viņš tika atzīts par šī turnīra vērtīgāko spēlētāju. Zammers izlasē aizvadīja 74 spēles, 23 no tām Austrumvācijas izlasē un 51 apvienotajā komandā.