Tomass Makdona (īru: Tomás Mac Donnchadha; dzimis 1878. gada 1. februārī Tiperēri grāfistē, miris 1916. gada 3. maijā Dublinā) bija īru dzejnieks, dramaturgs, pedagogs un revolucionārs. Makdona bija no septiņiem cilvēkiem, kas parakstīja Īrijas Republikas dibināšanas proklamāciju. Lieldienu sacelšanās laikā komandēja Īrijas brīvprātīgo otro bataljonu. Par piedalīšanos sacelšanās notikumos 38 gadu vecumā tika sodīts ar nāvi.