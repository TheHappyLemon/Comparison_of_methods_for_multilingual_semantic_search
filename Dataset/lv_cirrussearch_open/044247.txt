"Krūdi" (angļu: The Croods) ir 2013. gada ASV animācijas filma, kuras režisori ir Kriss Sanderss un Kirks DeMiko. Galvenos tēlus ierunājuši Nikolass Keidžs, Emma Stouna, Raiens Renoldss un Ketrīna Kīnere. Filmas pirmizrāde notika 2013. gada 15. februārī Berlīnē. Filmai 2020. gadā izdots turpinājums "Krūdi 2: Jauna ēra". Filmu 2013. gadā nominēja Amerikas Kinoakadēmijas balvai kategorijā "Labākā animācijas filma", kur tā piekāpās animācijas filmai "Ledus sirds". Pēc tam, kad alu cilvēku ģimenes ala tiek iznīcināta, ģimenei ir jādodas nepazīstamā, fantastiskā pasaulē, kur viņiem palīdz atjautīgs zēns.