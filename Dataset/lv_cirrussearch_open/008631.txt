Deivids Derons Hejs (angļu: David Deron Haye; dzimis 1980. gada 13. oktobrī Londonā, Anglijā) ir bijušais angļu bokseris, bijis pasaules čempions WBA versijā. Titulu viņš izcīnīja uzvarot krievu milzi Nikolaju Valujevu. Pirms kļuva par smagsvara čempionu viņš cīnījās cruiserweight svara(līdz 91 kg) kategorijā, šajā kategorijā izcīnīdams Pasaules čempiona titulus WBA, WBC, WBO un The Ring versijās. Karjeras laikā viņš aizvadīja 27 cīņas, no kurām tikai divās ir zaudējis. 23 uzvarējis ar nokautu. 2011. gada 2. jūlijā notika cīņa starp D. Heju un Vladimiru Kļičko par Pasaules čempiona titulu WBA, WBO, IBF, IBO un The Ring versijās, kurā uzvaru svinēja ukrainis V. Kļičko.