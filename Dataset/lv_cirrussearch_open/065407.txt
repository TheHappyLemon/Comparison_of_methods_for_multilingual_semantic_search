Club Atlético Huracán ir profesionāls Argentīnas sporta klubs no Buenosairesas. Klubs ir vislabāk pazīstams ar savu futbola komandu, kas piedalās Argentīnas pirmajā divīzijā. Huracán tika dibināts 1908. gadā un tas savas mājas spēles aizvada Estadio Tomás Adolfo Ducó stadionā, kurā ir 48 314 skatītāju vietas. Klubs savas pastāvēšanas vēsturē ir izcīnījis vairākus titulus, tai skaitā piecus Argentīnas augstākās līgas čempionu titulus. Par Huracán lielākajiem sāncenšiem tiek uzskatīts San Lorenzo de Almagro klubs. Klubam ir komandas arī šādos sporta veidos: mākslas vingrošanā, boksā, lauka hokejā, inline hokejā, rokasbumbā, cīņas mākslā un volejbolā.