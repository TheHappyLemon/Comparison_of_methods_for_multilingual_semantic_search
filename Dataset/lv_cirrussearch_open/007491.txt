Beļģijas futbola izlase ir nacionālā futbola komanda, kas pārstāv Beļģijas valsti starptautiskās futbola sacensībās. Beļģijas futbola izlasi pārvalda Beļģijas Futbola asociācija. Lielākais izlases sasniegums ir 3. vieta 2018. gada FIFA Pasaules kausā. Izlase guva lielus panākumus arī 1980. gados, kad 1980. gada Eiropas čempionātā ieņēma otro vietu, bet pēc sešiem gadiem 1986. gada Pasaules kausa turnīrā bija ceturtie. Beļģijas izlase ir viena no 13 izlasēm, kas piedalījās pašā pirmajā Pasaules kausa turnīrā 1930. gadā.