Jans Amoss Komenskis (čehu: Jan Amos Komenský), arī Komēnijs (latīņu: Iohannes Amos Comenius, vācu: Johann Amos Comenius; dzimis 1592. gada 28. martā, miris 1670. gada 15. novembrī) bija Morāvijā dzimis pedagogs un rakstnieks. Tiek uzskatīts par mūsdienu pedagoģijas zinātnes pamatlicēju. Būdams protestants — Bohēmijas brāļu bīskaps, kontrreformācijas laikā bija spiests emigrēt un mūža atlikušo daļu dzīvoja dažādās Eiropas valstīs.