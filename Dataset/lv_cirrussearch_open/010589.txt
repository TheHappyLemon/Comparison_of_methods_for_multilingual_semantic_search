Bermudu trijstūris, dažreiz tiek saukts arī par Velna trijstūri, ir reģions Atlantijas okeāna rietumos, kur mīklainos apstākļos ir pazuduši vairāki lidaparāti un kuģi. Pastāv vairāki uzskati un leģendas par transportlīdzekļu pazušanu šajā reģionā, taču šie negadījumi saistāmi ar ļoti intensīvo satiksmi reģionā, viesuļvētrām un citādi nelabvēlīgiem laikapstākļiem. Dokumentēti pierādījumi liecina, ka liela daļa negadījumu tikuši nepareizi reģistrēti un vairākas oficiālās aģentūras ir ziņojušas, ka reģionā notikušo pazušanas gadījumu apstākļi ir līdzīgi citos okeāna reģionos esošajiem apstākļiem, kuros pazuduši transporta līdzekļi. Pirmās liecības par neparastiem pazušanas gadījumiem Bermudu trijstūra apgabalā parādījās 1950. gada 16. septembra Edvarda Van Vinkla Džonsa rakstā laikrakstam Associated Press.