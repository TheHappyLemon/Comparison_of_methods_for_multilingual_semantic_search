Mandibulas (lat. mandibules) ir posmkāju mutes aparāta pāra augšžokļi. Vēžveidīgajiem, daudzkājiem un kukaiņiem tās kalpo barības graušanai un sasmalcināšanai, bet sabiedriskajiem kukaiņiem (skudras, bites, lapsenes, termīti) arī ligzdu būvniecībai. Šīs posmkāju grupas veido kladu Mandibulata, kas pašlaik skaitās radniecīga pārējiem posmkājiem, kas iedalīti Arachnomorpha kladā (helicerāti un trilobīti).