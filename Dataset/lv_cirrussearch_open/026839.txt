USS Missouri (BB-63) ir ASV Jūras kara flotes "Aiovas" klases līnijkuģis, trešais ASV Jūras kara flotes kuģis, kas nosaukts ASV štata Misūri vārdā. Uz kuģa, kas tobrīd atradās Tokijas līcī, Japāna 1945. gada 2. septembrī parakstīja kapitulācijas aktu, ar ko tika izbeigts Otrais pasaules karš. Kuģis tika pasūtīts 1940. gada 12. jūnijā, ūdenī nolaists tika 1944. gada 29. janvārī. Kuģis tika izmantots vairākās Otrā pasaules kara kaujās Klusajā okeānā, vēl tika izmantots Korejas karā no 1950. līdz 1953. gadam. 1955. gadā veica savu pēdējo iziešanu jūrā pirms nokļūšanas ASV Jūras kara flotes rezerves flošu sarakstā. 1984. gadā kuģis tika modernizēts un izmantots 1991. gada Līča kara operācijā "Tuksneša vētra". 1992. gada martā pēdējo reizi izgāja jūrā. 1998. gadā kuģis tika ziedots USS Missouri memoriālajai asociācijai, kļuva par muzeja kuģi Pērlhārborā, Havaju salās, ASV.