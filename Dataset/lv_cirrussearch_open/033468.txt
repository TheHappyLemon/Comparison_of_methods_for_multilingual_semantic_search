Ukrainas administratīvo iedalījumu veido 27 reģioni: 24 apgabali (ukraiņu: область), 1 autonomā republika (ukraiņu: Автономна Республіка) un 2 pilsētas ar speciālu statusu (ukraiņu: місто зі спеціальним статусом). Kopš 2014. gada Krievija ir okupējusi Krimas Autonomo Republiku un Sevastopoli, taču de iure tās vēl joprojām ir Ukrainas sastāvdaļa. Apgabali un autonomā republika sīkāk iedalās 136 rajonos (район) un 1469 pašpārvaldes teritoriālās kopienās (територіальна громада).