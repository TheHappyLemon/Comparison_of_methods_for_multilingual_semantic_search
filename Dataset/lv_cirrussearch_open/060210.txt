Kens Andrē Ūlimbs (norvēģu: Ken André Olimb, dzimis 1989. gada 21. janvārī) ir Norvēģijas hokejists, spēlē kreisās malas uzbrucēja pozīcijā. Kopš 2021. gada Ūlimbs pārstāv Vācijas hokeja līgas komandā Švenningenes "Wild Wings". Viņš ir jaunākais brālis Norvēģijas hokejistam Matīsam Ūlimbam. Savas karjeras laikā pārstāvējis Norvēģijas hokeja līgas komandas Vålerenga Ishockey un Frisk Asker, Allsvenskan komandas Leksands IF un BIK Karlskoga, Vācijas hokeja līgas komandu Düsseldorfer EG un Zviedrijas hokeja līgas komandu Linköpings HC. Norvēģijas hokeja izlases sastāvā piedalījies 11 Pasaules čempionātos, kā arī 2014. un 2018. gada ziemas olimpiskajās spēlēs.