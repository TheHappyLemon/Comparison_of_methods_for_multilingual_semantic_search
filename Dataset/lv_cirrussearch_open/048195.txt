Bosnija un Hercegovina piedalījās 2016. gada vasaras olimpiskajās spēlēs, kas notika Riodežaneiro, Brazīlijā no 2016. gada 5. līdz 21. augustam. Bosnijai un Hercegovinai šīs bija 7. vasaras olimpiskās spēles kopš Dienvidslāvijas sabrukuma. Riodežaneiro olimpiskajās spēlēs piedalījās lielākā Bosnijas un Hercegovinas olimpiskā komanda kopš Bosnija un Hercegovina startē olimpiskajās spēlēs — 11 sportisti (7 vīrieši un 4 sievietes). Šie sportisti startēja 5 olimpiskajos sporta veidos. 2016. gada Riodežaneiro spēlēs Bosnijas un Hercegovinas sportisti nespēja izcīnīt olimpiskās medaļas. Bosnijas un Hercegovinas karognesējs 2016. gada Riodžaneiro spēļu atklāšanas ceremonijā bija vieglatlēts Amels Tuka. Viņš arī nesa karogu noslēguma ceremonijā. Amels Tuka kļuva par jaunāko olimpisko spēļu dalībnieku, kas līdz šim ir nesis valsts karogu spēļu atklāšanas ceremonijā.