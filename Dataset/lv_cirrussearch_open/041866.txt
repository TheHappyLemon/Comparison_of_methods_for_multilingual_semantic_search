Krista Permekoski (somu: Krista Pärmäkoski; meitas uzvārds — Lehtēnmeki (Lähteenmäki); dzimusi 1990. gada 12. decembrī) ir somu distanču slēpotāja. Piedalījusies trīs ziemas olimpiskajās spēlēs (2010, 2014, 2018). 2014. gadā Sočos ieguvusi sudraba medaļu stafetē. 2018. gadā Phjončhanā izcīnījusi trīs medaļas — sudrabu 30 km distancē klasiskajā stilā un bronzas medaļas skiatlonā un 10 km brīvajā stilā. Pasaules kausā debitējusi 2008. gada novembrī. Pirmo uzvaru PK posmā izcīnījusi 2018. gada 21. janvārī Planicā 10 km distancē klasiskajā stilā. Pasaules čempionātos piedalās kopš 2009. gada, izcīnījusi divas sudraba un četras bronzas medaļas.