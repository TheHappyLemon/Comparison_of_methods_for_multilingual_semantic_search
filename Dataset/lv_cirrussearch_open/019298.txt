Deivids Viljams Moizs (angļu: David William Moyes; dzimis 1963. gada 25. aprīlī) ir bijušais skotu futbolists, pašlaik — futbola treneris. Spēlētāja karjeras laikā aizvadījis vairāk nekā 540 spēles līgu turnīros. 1981.—1982. gada sezonā Celtic sastāvā uzvarēja Skotijas Premjerlīgā. Spēlētāja karjeru beidzis Preston North End kluba sastāvā, kur pēc tam kļuva par treneri. 2002. gada martā kļuva par Everton treneri, ar klubu sasniedzis FA kausa finālu 2009. gadā. Pēc 10 gadu sasniegšanas kluba trenera amatā Moizs saņēma savu kolēģu Aleksa Fergusona, Arsēna Vengera un Kenija Dalgliša uzslavu par kluba sasniegumiem, lai arī ir bijis ierobežots budžets. 2013. gada maijā ticis nosaukts par Fergusona aizstājēju Manchester United kluba galvenā trenera amatā. Vēlāk strādājis par galveno treneri Spānijas klubā Real Sociedad, pēc tam atgriezies Anglijā un vadījis Sunderland. 2017. gada novembrī apstiprināts West Ham United galvenā trenerta amatā. Moizs ir trešajā vietā pēc spēļu skaita aktīvo treneru sarakstā Anglijas Premjerlīgas un Anglijas futbola līgu sistēmā pēc Fergusona un Vengera.