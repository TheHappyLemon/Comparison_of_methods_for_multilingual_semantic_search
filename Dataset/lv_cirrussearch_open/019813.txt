Asala ezers (franču: Lac Assal) ir krāterezers Džibutijas centrālajā daļā. Atrodas Afāras ieplakas zemākajā punktā, ezera krasti ir Āfrikas zemākais sauszemes punkts. Ezera ūdens pieplūde veidojas no gruntsūdens, tai skaitā arī no netālā Adenas līča. Ezera ūdenī sāls saturs sasniedz 35%, oficiāli sāļākais ezers pasaulē — ko gan bieži apstrīd, jo daudzu citu pasaules ezeru ūdens sezonāli sasniedz maksimāli iespējamo sāļumu. Ezera ūdens desmitreiz sāļāks par okeāna ūdeni, jūtami pārsniedz arī Nāves jūras sāļumu. Ezeram sāls krasti. Šeit notiek sāls ieguve, sāli ar karavānām transportē uz Etiopiju. Lielais tīrās sāls daudzums padara ezera ainavu ļoti neparastu. Vasarā ezera ūdens sakarst līdz 57 °C.