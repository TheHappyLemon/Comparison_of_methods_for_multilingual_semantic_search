Nīls Robertsons (angļu: Neil Robertson; dzimis 1982. gada 11. februārī Melburnā, Austrālijā) ir profesionāls austrāliešu snūkerists. Viņš ir 2010. gada Pasaules čempions un pašreizējais (2011) pasaules ranga vicelīderis. N. Robertsons ir pirmais austrālietis, kas ir svinējis uzvaru ieskaites turnīrā, viņš ir uzvarējis visos ieskaišu turnīru finālos, kuros piedalījies. Profesionāļa karjeru uzsācis 14 gadu vecumā, 17 gadu vecumā jau sasniedza trešo kvalifikācijas kārtu 1999. gada Pasaules čempionātā. Kopumā ir piedalījies 6 Pasaules čempionātos, 2010. gadā uzvarēja šajā turnīrā. Viņš ir pirmais austrālietis, kas triumfējis Pasaules čempionātā sporta veida atklātajā ērā. Lai arī 1952. gadā cits austrālietis Horass Lindrums triumfēja Pasaules čempionātā, N. Robertsons tiek uzskatīts par pirmo austrālieti, kas triumfējis Pasaules čempionātā, jo 1952. gadā nestartēja vairāki šī sporta veida labākie spēlētāji. 2010. gada World Open finālā viņš uzveica Roniju O'Salivanu.