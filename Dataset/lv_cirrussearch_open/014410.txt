Delicate Sound of Thunder ir britu progresīvā roka grupas Pink Floyd koncertieraksts. Tas ierakstīts A Momentary Lapse of Reason Tour koncerttūres ietvaros un ir piesaistīts grupas trīspadsmitajam studijas albumam A Momentary Lapse of Reason. Izdots dubultalbuma formātā gan ar diviem kompaktdiskiem, gan divām vinila platēm, gan divām audiokasetēm. Interesanti, ka šis albums bijis pirmais roka ieraksts, kurš skanējis kosmosā. Padomju kosmosa ekspedīcija Sojuz TM-7 tā kasetes formāta ierakstu, kuru izdeva padomju ierakstu rūpnīca "Melodija". Šis ir arī pirmais un vienīgais grupas albums, kas oficiāli izdots Padomju savienībā. Kamēr ieraksta pirmais disks ir aizpildīts gandrīz ar tikai A Momentary Lapse of Reason kompozīcijām, otrajā sastopamas tādas dziesmas kā One of These Days, Time, Comfortably Numb, Money un daudzas citas par grupas klasiskajām dēvētas kompozīcijas.