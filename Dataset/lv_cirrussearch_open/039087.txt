Andrēass Tūrkildsens (norvēģu: Andreas Thorkildsen; dzimis 1982. gada 1. aprīlī Krisjānsannā, Norvēģijā) ir profesionāls norvēģu šķēpa metējs. Viņš ir pašreizējais olimpiskais, Pasaules un Eiropas čempions. Sportista personiskais rekords ir 91,59 metri, kas tika sasniegts 2006. gada 2. jūnijā. Šis metiens ierindo viņu 6. vietā starp visu laiku labākajiem šķēpa metējiem, ņemot vērā sportista labāko metienu (neieskaitot šķēpa metējus, kuri meta ar vecās konstrukcijas šķēpu). Laika posmā no 2001. līdz 2011. gadam A. Tūrkildsens bija Pasaules rekordists junioriem, viņa labākais rezultāts bija 83,87 m. 2011. gada 20. martā viņa rekordu laboja latviešu šķēpa metējs Zigismunds Sirmais. 2004. gadā, kad A. Tūrkildsens triumfēja Atēnu olimpiskajās spēlēs, viņš tika atzīts par Norvēģijas gada sportistu. 2007. gada Pasaules čempionātā, ar 88,61 metrus tālu metienu, Torkildsens izcīnīja sudraba medaļu. Viņš otro reizi kļuva par olimpisko čempionu 2008. gadā.