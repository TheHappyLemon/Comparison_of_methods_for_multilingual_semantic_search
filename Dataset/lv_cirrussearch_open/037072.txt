Mailītes, mailīšu ģints (Phoxinus) ir sapalu dzimtas (Leuciscidae) ģints, kas apvieno 21 saldūdens zivju sugu. Tās sastopamas Eiropā un Āzijā, tomēr tikai vienai sugai (parastajai mailītei) izplatība saistīta ar Eirāzijas teritoriju. Lielākā daļa sugu mājo vai nu Eiropā, vai Āzijā, un to izplatība ir salīdzinoši ierobežota. Nesenā pagātnē mailīšu ģintī tika sistematizētas arī Ziemeļamerikas raudas (Chrosomus), kas mūsdienās izdalītas atsevišķā ģintī.