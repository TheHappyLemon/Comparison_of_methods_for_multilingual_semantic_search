Vedads Ibiševičs (bosniešu: Vedad Ibišević, dzimis 1984. gada 6. augustā) ir bosniešu futbolists, spēlē uzbrucēja pozīcijā, bijušais Bosnijas un Hercegovinas futbola izlases dalībnieks. Iepriekš Ibiševičs ir spēlējis Parīzes "Saint-Germain", Alemannia Aachen, TSG 1899 Hoffenheim, VfB Stuttgart, Berlīnes "Hertha" un Gelzenkirhenes "Schalke 04". Bosnijas un Hercegovinas futbola izlases sastāvā Ibiševičs ir spēlējis 2014. gada FIFA Pasaules kausā.