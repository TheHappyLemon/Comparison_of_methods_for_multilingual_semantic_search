2013. gada Rīgas domes vēlēšanas notika 1. jūnijā 2013. gada Latvijas pašvaldību vēlēšanās. Vēlēšanās Rīgas domē tika ievēlēti 60 deputāti. Vēlēšanās piedalījās 12 kandidātu saraksti, kas veidoti no 611 kandidātiem. Rīgā vēlēšanas notika 158 iecirkņos. Vēlēšanās visvairāk balsu ieguva Saskaņas Centra un Gods kalpot Rīgai apvienotais saraksts (58,54%), bet kopā pilsētas domē iekļuva 3 saraksti. Rīgas domes vēlēšanās piedalījās 229 910 vēlētāji jeb 55,55% no balsstiesīgajiem. No vēlēšanu aploksnēm derīgas bija 229 118, bet savu balsi par kādu no sarakstiem atdeva 228 057 vēlētāji.