The World Factbook, pazīstams arī kā CIA World Factbook, ir uzziņu materiāls, ko veidojusi ASV Centrālā izlūkošanas pārvalde almanaha veidā apkopojot informāciju par pasaules valstīm. The World Factbook ir pieejams internetā, vēl pastāv lejupielādējama versija izmantošanai bezsaistē, ik pēc laika tiek izdota oficiālā drukātā versija. The World Factbook materiālā ir pieejamas ziņas par 267 vienību demogrāfiju, ģeogrāfiju, saskarsmi, valdību, ekonomiku un militārismu. Šo materiālu Centrālā izlūkošanas pārvalde sagatavo ASV valdības ierēdņiem, tā stils, formāts un saturs veidots tā, lai tiktu apmierinātas viņu prasības. The World Factbook tiek bieži izmantots arī akadēmiskos nolūkos un ziņu veidošanai. Līdz 2001. gada novembrim informācija The World Factbook mājaslapā tika atjaunināta reizi gadā, no 2004. līdz 2010. gadam — ik pēc divām nedēļām, kopš 2010. gada — reizi nedēļā. Mājaslapu apmeklē apmēram 6 miljoni cilvēku ik mēnesi. Agrāk papildu drukātajai un interneta versijai materiāls bija pieejams CD-ROM, disketes, magnētiskās lentes un mikrofišas formātā.