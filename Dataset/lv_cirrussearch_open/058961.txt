Aitors "Čiki" Begiristains Muhika (spāņu: Aitor "Txiki" Begiristain Mujika, dzimis 1964. gada 12. augustā) ir bijušais Spānijas futbolists, spēlēja pussarga pozīcijā, bijis Spānijas futbola izlases dalībnieks. Pašlaik (2021) Begiristains ir Anglijas Premjerlīgas kluba Manchester City sporta direktors. Vislabāk pazīstams no laika Real Sociedad un Barcelona komandās, kur kopumā viņš izcīnīja 13 titulus, tai skaitā četrus La Liga un Eiropas kausa trofeju 1992. gadā. Ar Spānijas futbola izlasi piedalījies 1988. gada Eiropas čempionātā un 1994. gada FIFA Pasaules kausā. No 2003. līdz 2010. gadam bijis Barcelona kluba sporta direktors. Kopš 2012. gada viņš ir Anglijas kluba Manchester City sporta direktors.