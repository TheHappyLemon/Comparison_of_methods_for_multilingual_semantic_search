Šis raksts ir par vācu kartogrāfu. Par sengrieķu vēsturnieku skatīt rakstu Apiāns. Petrs Apiāns (latīņu: Petrus Apianus, dzimis 1495. gada 16. aprīlī, miris 1552. gada 21. aprīlī) bija vācu matemātiķis, kartogrāfs un astronoms. Dzimis kā Pēters Bīnevics (vai Bennevics) (vācu: Peter Bienewitz vai vācu: Bennewitz) Saksijas pilsētā Leisnigā turīgā kurpnieka ģimenē. Latvinizēto vārdu Apiāns pieņēma studiju laikā Leipcigas Universitātē no 1516. līdz 1519. gadam. Vēlāk studēja arī Vīnē. Darbojies Rēgenburgā un Landshutē. Landshutē 1524. gadā publicēja darbu astronomijā un navigācijā Cosmographicus liber, kas piedzīvoja publikācijas 14 valodās un bija populārs līdz 16. gadsimta beigām. 1526. gadā aprecējās ar Landshutes pilsoņa meitu Katarīnu Mozneri (ģimenē piedzima 14 bērni). No 1527. gada līdz savai nāvei darbojās Ingolštatē, kur nodibināja grāmatu drukātavu. Apiāna darbību atbalstīja imperators Kārlis V.