Stefans Nilss Edvīns Jūhansons (Stefan Nils Edwin Johansson; dzimis 1956. gada 8. septembrī Vagsjo, Zviedrijā) ir Formula 1 ekspilots. Viņš ir piedalījies arī CART un Grand Prix Masters, kā arī izcīnījis uzvaru 1997. gada Lemānas sacīkstēs kopā ar Mikeli Alboreto un Tomu Kristensenu. Stefanam uz F1 palīdzēja tikt čempiona tituls britu F3. Viņš 1980. gadā piedalījās divās sacīkšu nedēļas nogalēs ar Shadow formulu, tomēr ne reizi nekvalificējās. Atgriezās Jūhansons 1983. gadā ar Spirit. Labākais rezultāts bija 7. vieta Nīderlandes GP. 1984. gadā zviedrs piedalījās dažās sacīkstēs ar Tyrrell, tomēr viņi tika diskvalificēti no sezonas sakarā ar nelegālām formulām. Atlikušo sezonu viņš brauca ar Tyrrell. 1985. gadā Jūhansons divas reizes pēc kārtas spēja kāpt uz goda pjedestāla otrā pakāpiena. Pēc sezonas ar to pašu komandu viņam izdevās piecreiz būt trešajam. Viņš ieradās McLaren 1987. gadā. Ar pieciem pjedestāliem Jūhansons bija sestais kopvērtējumā ar 30 punktiem. Vēlāk sākās viņa noriets. Braucot aizvien zemākas un zemākas klases komandās, pasliktinājās arī rezultāti. 1991. gadā viņš aizvadīja savu pēdējo F1 sezonu. Tās gan nebija viņa karjeras beigas, jo viņš joprojām piedalās sacīkstēs, pat pēc savas 50 gadu jubilejas.