Valērija Karla Federika Bruni Tedeski (itāļu: Valeria Carla Federica Bruni Tedeschi; dzimusi 1964. gada 16. novembrī) ir itāļu-franču aktrise, scenāriste un režisore. Tedeski režisēto filmu Un château en Italie (2013) nominēja Zelta palmas zara balvai Kannu kinofestivālā. Saņēmusi četras Itālijas David di Donatello balvas kategorijā "Labākā aktrise" par lomām filmās La seconda volta (1995), La parola amore esiste (1998), "Cilvēkkapitāls" (Il capitale umano, 2013) un La pazza gioia (2016). Atveidojusi lomas arī tādās filmās kā "Karaliene Margo" (La Reine Margot, 1994), "5X2" (5x2, 2004), "Laiks atvadīties" (Le Temps qui reste, 2005), "Minhene" (Munich, 2005), Saint Laurent (2014), "Klusais līcis" (Ma Loute, 2016), "Vīrieši viņas dzīvē" (2017), Seules les bêtes (2019), "85. gada vasara" (2020) un Le pupille (2022). Valērijas māsa Karla Bruni arī ir dziedātāja un aktrise.