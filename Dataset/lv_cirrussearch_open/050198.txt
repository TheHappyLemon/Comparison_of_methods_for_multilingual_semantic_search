"Neatlaid mani" (angļu: Never Let Me Go) ir 2009. gada Apvienotās Karalistes romantiska drāma, kas balstīta uz Kadzuo Išiguro tāda paša nosaukuma romānu. Filmas režisors ir Marks Romaneks. Galvenās lomas filmā atveido Endrū Gārfīlds, Kīra Naitlija un Kerija Maligana. Filmas pirmizrāde notika 2010. gada 3. septembrī Telaridas filmu festivālā. Ruta, Tomijs un Keitija ir trīs draugi, kuri mācās vienā internātskolā. Trijotnei pieaugot, viņi kopā ar citiem skolasbiedriem uzzina patiesību par savu likteni: visiem ir lemts kļūt par orgānu donoriem. Nu Ruta, Keitija un Tomijs cenšas aprast gan ar šo atklāsmi par turpmāko dzīvi, gan ar mīlestības trijstūri, kas laika gaitā izveidojas starp trio.