Airbus A300 ir pasažieru divu dzinēju reaktīvā lidmašīna. To no 1971. līdz 2007. gadam ražoja Airbus. A300 bija pasaulē pirmā divu dzinēju platas fizelāžas lidmašīna. Lidmašīnai ir 266 pasažieru vietas divās klasēs. Tā var veikt lidojumu attālumā līdz 7540 km. Airbus A300 bija jaunā Eiropas konsorcija Airbus Industrie pirmais produkts. Darbs pie jaunās lidmašīnas sākts 1967. gadā. Pirmais prototips gaisā pacēlās 1972. gada 28. novembrī. Pirmā lidsabiedrība, kurā A300 sāka lidojumus 1974. gada maijā, bija Air France. A300 ražošana (kopā ar tā mazāku modifikāciju Airbus A310) pārtraukta 2007. gada jūlijā