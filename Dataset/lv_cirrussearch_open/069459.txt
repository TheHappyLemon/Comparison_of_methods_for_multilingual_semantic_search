Wii U ir mājas videospēļu konsole, ko Nintendo izstrādāja kā Wii pēcteci. Izlaista 2012. gada beigās, tā ir pirmā astotās paaudzes videospēļu konsole, un tā konkurēja ar Microsoft Xbox One un Sony PlayStation 4. Reakcija uz Wii U bija dažāda. Slavēja GamePad kontrolieri, tiešsaistes funkcionalitātes uzlabojumos salīdzinājumā ar Wii, iespēju lietot Wii perifēriju un spēles, kā arī cenu. Tomēr kritizēja par lietotāja interfeisu un funkcionalitāti, kā arī GamePad īso akumulatora darbības laiku. Konsolei bija zemi pārdošanas apjomi, galvenokārt saistībā ar mazu spēļu piedāvājuma klāstu konsoles izlaišanas laikā un sliktu mārketingu. Wii U ražošanu pārtrauca 2017. gada 31. janvārī. 2017. gada 3. martā Nintendo izlaida Wii U pēcteci Nintendo Switch, kurā saglabāja un pilnveidoja Wii U ieviestos jauninājumus.