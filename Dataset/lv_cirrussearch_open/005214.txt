Portsmouth Football Club ir Anglijas futbola kubs no Portsmutas pilsētas. Pilsētas un kluba iesauka ir Pompey, bet pašu klubu reizēm sauc arī The Blues (zilie, pēc kluba krāsām); klubam ir arī spēcīga fanu organizācija. Kopš kluba izveides 1898. gadā mājas spēles tiek aizvadītas Fratton Park stadionā. Komanda šobrīd spēlē Anglijas Pirmajā līgā (pēc spēka 3. līmenis). Septiņas sezonas pavadīja Premjerlīgā. Portsmouth klubs divreiz ir kļuvis par Anglijas čempioniem (1949. un 1950. gadā), kā arī divreiz izcīnījis FA kausu, pēdējoreiz 2008. gadā, kad finālā ar 1-0 tika uzvarēta Velsas komanda Cardiff City. Vērtējot vēsturiski, pēc izcīnīto trofeju skaita, Portsmouth ir panākumiem bagātākais klubs Dienvidanglijā, neskaitot Londonu.