Vīriešu turnīrs bija viena no divām disciplīnām golfa sacensībās, kas tika aizvadīta 1900. gada vasaras olimpiskajās spēlēs. Turnīrs tika aizvadīts 1900. gada 2. oktobrī netālu no Parīzes, Kompjeņas klubā. Vīriešiem sacensības tika aizvadītas divās 18 bedrīšu kārtās. Sacensībās startēja 12 sportisti no 4 valstīm. Zelta medaļu šajā turnīrā ar rezultātu 82:85 izcīnīja amerikānis Čārlzs Sendss, kurš tikai par vienu sitienu uzvarēja britu Volteru Rezerfordu. Savukārt bronzas medaļu ieguva brits Deivids Robertsons.