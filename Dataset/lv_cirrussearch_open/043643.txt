Memoriāls nogalinātajiem Eiropas ebrejiem (vācu: Denkmal für die ermordeten Juden Europas), pazīstams arī kā Holokausta memoriāls (Holocaust-Mahnmal), ir memoriāls ebreju Holokausta upuriem, kas atrodas Berlīnē, Vācijā. Memoriāla arhitekts ir Peters Eizenmans. Memoriāls aizņem 19 000 m2 lielu teritoriju, tajā ir 2711 "stēlas", kas sakārtotas taisnstūra formā, katra ir 2,38 m gara, 0,95 m plata un augstumā no 0,2 m līdz 4,7 m. Pazemē atrodas informācijas plāksne, uz kuras atrodami ap 3 miljoniem Holokausta upuru vārdu. Memoriāla celtniecība ilga no 2003. gada aprīļa līdz 2004. gada decembrim, atvērts 2005. gada 10. maijā. Izmaksas sasniedza 25 miljonus EUR. Atrodas viena kvartāla attālumā no Brandenburgas vārtiem.