Elija Delvo (franču: Ellie Delvaux; dzimusi 1999. gada 10. jūnijā Briselē), plašāk pazīstama ar skatuves vārdu Blanche, ir beļģu dziedātāja un dziesmu autore. Viņa ir piedalījusies Beļģijas šova The Voice Belgique piektajā sezonā, kad bija grupas Cats on Trees sastāvā. 2016. gada 22. novembrī Beļģijas raidorganizācija RTBF paziņoja, ka Blanche ir izvēlēta pārstāvēt Beļģiju 2017. gada Eirovīzijas dziesmu konkursā ar dziesmu City Lights. Dziesmu bija paredzēts izdot 2017. gada 8. martā, bet tā tika nopludināta internetā jau dienu iepriekš. Dziesma sasniedza 9. vietu Beļģijas singlu topos gan Valonijā, gan Flandrijā. Kad viņas dziesma tika paziņota, Beļģija bukmeikeru prognozēs par 2017. gada Eirovīzijas uzvarētāju tā tika nostādīta 2. vietā. Lai gan kopš tā laika viņai prognozēja zemāku vietu, dziesma tika uzskatīta par vienu no 2017. gada konkursa favorītēm. Fināla kopvērtējumā viņa ieņēma 4. vietu