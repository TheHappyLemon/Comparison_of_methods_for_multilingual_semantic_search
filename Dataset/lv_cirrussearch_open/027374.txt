Koordinātas: 39°20′N 72°55′E﻿ / ﻿39.333°N 72.917°E﻿ / 39.333; 72.917 Ļeņina smaile (kirgīzu: Ленин Чокусу) jeb Ibn Sīnas smaile (tadžiku: Қуллаи Ибни Сино) ir kalns Pamirā, viena no augstākajām tā virsotnēm. Izvietojusies masīva ziemeļdaļā uz Kirgizstānas un Tadžikistānas robežas, Aizalaja grēdas augstākā virsotne. Kalnu pirmais no eiropiešiem 1871. gadā atklāja krievu ģeogrāfs un ceļotājs Aleksejs Fedčenko un nosauca par godu Turkestānas ģenerālgubernatoram Konstantīnam Kaufmanim par Kaufmaņa smaili. 1928. gadā pārdēvēta par godu Vladimiram Ļeņinam par Ļeņina smaili un līdz Staļina smailes atklāšanai 1932. gadā tika uzskatīta par Pamira un PSRS augstāko virsotni. Virsotni pirmie 1928. gadā sasniedza vācu alpīnisti Karla Vīna (Karl Wien) vadībā. 2006. gadā Tadžikistānā smaili pārdēvēja par Ibn Sīnas smaili par godu 11. gadsimta persiešu zinātniekam un filozofam Avicennam.