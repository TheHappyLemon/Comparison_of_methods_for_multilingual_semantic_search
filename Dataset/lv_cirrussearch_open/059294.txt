Klaudiu Ibrahims Vass Leals (portugāļu: Cláudio Ibrahim Vaz Leal, dzimis 1964. gada 4. aprīlī), plašāk pazīstams kā Branku (Branco), ir bijušais Brazīlijas futbolists, spēlēja kreisās malas aizsarga pozīcijā, bijis Brazīlijas futbola izlases dalībnieks. Pazīstams par savu tiešo brīvsitienu izpildīšanu. Savas karjeras laikā spēlējis Brazīlijā, Itālijā, Portugālē, Anglijā un ASV. Ar Fluminense komandu 1984. gadā kļuvis par Brazīlijas čempionu, savukārt ar Porto komandu 1990. gadā kļuvis par Portugāles čempionu. Ar Brazīlijas futbola izlasi uzvarējis 1994. gada FIFA Pasaules kausā un 1989. gada Copa América. Piedalījies arī 1986. un 1990. gada FIFA Pasaules kausā.