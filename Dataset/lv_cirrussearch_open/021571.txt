Plankumainā salamandra jeb uguns salamandra (Salamandra salamandra) ir salamandru dzimtas (Salamandridae) suga, kas savvaļā sastopama Rietumeiropas, Dienvideiropas un Centrāleiropas lapkoku mežos, kur var paslēpties nokritušās koku lapās un apsūnojošos koku stumbros. Austrijā un Šveicē tā sastopama Alpos 200—700 metru augstumā virs jūras līmeņa, retumis līdz 1300 metriem.