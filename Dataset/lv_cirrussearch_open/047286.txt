"Vimbldona" (angļu: Wimbledon) ir 2004. gada ASV un Apvienotās Karalistes romantiskā kinokomēdija, kuras režisors ir Ričards Lonkreins. Galvenās lomas atveido Kirstena Dansta, Pols Betanijs, Sems Nīls un Džons Favro. Filmas pirmizrāde notika 2004. gada 17. septembrī ASV. Pīters Kolts ir profesionāls tenisa spēlētājs, kuram zudušas ambīcijas, līdz ar to Pīters pasaules rangā nokritis līdz 119. vietai. Drīz vien viņš satiek jauno un daudzsološo tenisisti Liziju Bredburiju, kura Pīteram palīdz atgūt vēlmi uzvarēt.