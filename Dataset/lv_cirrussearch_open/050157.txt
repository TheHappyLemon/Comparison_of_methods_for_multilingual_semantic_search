"Pusnelsons" (angļu: Half Nelson) ir 2006. gada ASV drāma, kuras režisors un viens no scenārija autoriem ir Raiens Fleks. Galvenās lomas filmā atveido Raiens Goslings, Šarīka Epsa un Entonijs Makijs. Filmas pirmizrāde notika 2006. gada 23. janvārī Sandensas kinofestivālā. Raiens Goslings par savu darbu filmā tika nominēts Amerikas Kinoakadēmijas balvai nominācijā "Labākais aktieris galvenajā lomā". Dens Danns ir jauns vidusskolas vēstures skolotājs, kurš ir atkarīgs no narkotikām. Dreja ir viena no skolēniem, kam Dens pasniedz vēsturi. Kad Dreja nejauši pieķer Denu lietojam narkotikas, starp abiem izveidojas negaidīta draudzība.