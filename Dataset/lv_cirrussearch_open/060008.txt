Maikls Džozefs Makārtijs (angļu: Michael Joseph McCarthy, dzimis 1959. gada 7. februārī) ir Īrijas futbola treneris un bijušais futbolists, spēlēja aizsarga pozīcijā, bijis Īrijas futbola izlases dalībnieks. Savu karjeru sācis 1977. gadā Barnsley komandā. Vēlāk spēlējis Manchester City, Celtic, Lyon un Millwall. Lielākos panākumus guvis ar Celtic komandu, izcīnot vienu Skotijas Premjerlīgas čempionu titulu. Īrijas futbola izlases sastāva piedalījies 1990. gada FIFA Pasaules kausā un 1988. gada Eiropas čempionātā. Savu trenera karjeru iesācis Millwall komandā. Tad trenējis Īrijas izlasi, ar ko viņš 2002. gada FIFA Pasaules kausā sasniedza astotdaļfinālu. Vēlāk trenējis Sunderland, Wolverhampton Wanderers un Ipswich Town. 2018. gada novembrī otro reizi kļuvis par Īrijas izlases treneri. 2020. gadā, pēc tam, kad Īrija neiekļuva Euro 2020, viņš komandu atstāja. Vēlāk sekoja īsi posmi Kipras klubā APOEL un Velsas klubā Cardiff City.