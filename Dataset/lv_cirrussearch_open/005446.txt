Lidena sala (angļu: Lyddan Island) ir ar ledu klāta sala Rīsera-Larsena šelfa ledāja dienvidrietumos pie tā frontes 85 km no Antarktīdas krasta. Atdala Rīsera-Larsena šelfa ledāju no Stenkomas-Vilsas glečera mēles. Sala izstiepta ziemeļu-dienvidu virzienā, tās centrālajā daļā 25 km gara šaura pussala gar ledāja fronti. Salu 1967. gada 5. novembrī atklāja ASV Jūras spēku lidotājs Makdonalds (W.R. MacDonald) izlūklidojumā ar lidmašīnu LS-130. Nosaukta par godu ASV Ģeoloģijas dienesta (USGS) topogrāfam Robertam Lidenam (Robert H. Lyddan), kurš plānojis un pārraudzījis Antarktīdas kartēšanas operācijas 1950. gados.