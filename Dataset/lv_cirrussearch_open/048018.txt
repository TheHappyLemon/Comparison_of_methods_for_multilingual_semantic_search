Lillestrøm SK (Lillestrøm Sportsklubb) ir profesionāls Norvēģijas futbola klubs no Lillestremas. Klubs ir dibināts 1917. gadā. Pašlaik spēlē OBOS-ligaen, Norvēģijas futbola otrajā pēc spēka līgā. Mājas spēles komanda aizvada Åråsen stadionā, kura ietilpība ir 11 500 vietu. Kluba futbolisti ir piecas reizes izcīnījuši līgas čempiontitulu un sešas reizes ieguvuši Norvēģijas kausu.