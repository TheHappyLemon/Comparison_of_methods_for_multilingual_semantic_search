Mihajs Treistariu (rumāņu: Mihai Trăistariu; dzimis 1979. gada 16. decembrī) ir rumāņu dziedātājs, kas piedalījās 2006. gada Eirovīzijas dziesmu konkursā. Mihajs ar mūziku nodarbojas jau no 7 gadu vecuma, bet ar dziedāšanu no 16 gadiem. Beidzis Jasas pilsētas universitātes informātikas fakultāti. No 1999. līdz 2004. gadam bija grupas "Valahia" dalībnieks. Izdevis trīs solo albumus ("Altceva", "Tornerò", "De Craciun"). 2006. gada Eirovīzijas dziesmu konkursā piedalījās ar dziesmu "Tornerò". Šajā konkursā Mihajs, ar savaktajiem 172 punktiem, ieņēma ceturto vietu. 2007. gada "Jaunajā Vilnī" Mihajs ieņēma 13. vietu.