Etjēns Arturs Boka (franču: Etienne Arthur Boka, dzimis 1983. gada 2. aprīlī) ir bijušais Kotdivuāras futbolists, spēlēja kreisās malas aizsarga pozīcijā, bijušais Kotdivuāras futbola izlases dalībnieks. Savas karjeras laikā pārstāvējis Beļģijas klubu Beveren, Francijas klubu Strasbourg, Vācijas klubu VfB Stuttgart, Spānijas klubu Málaga un Šveices klubu FC Sion. Vislielākos panākumus izcīnījis ar VfB Stuttgart komandu, ar kuru viņš ieguva Vācijas Bundeslīgas titulu. Kotdivuāras futbola izlases sastāvā debitējis 2004. gadā. Pārstāvējis izlasi 2006, 2010 un 2014. gada FIFA Pasaules kausā, kā arī piecos Āfrikas Nāciju kausa finālturnīros.