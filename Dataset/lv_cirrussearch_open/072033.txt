Šis raksts ir par ēku. Par futbola klubu skatīt rakstu Crystal Palace F.C.. Kristāla pils (angļu: Crystal Palace) bija milzīga stiklā un dzelzī darināta Viktorijas laika celtne, viena no 19. gadsimta Lielbritānijas arhitektūras brīnumiem. Sākotnēji uzcelta 1851. gadā Haidparkā, Londonā, kā starptautiskās kultūras un industrijas izstādes centrs, bet vēlāk no jauna uzbūvēta Dienvidlondonā. Celtnes arhitekts bija Devonšīras hercoga dārzu direktors Džozefs Pakstons, kurš jau iepriekš bija licis uzbūvēt liela izmēra (līdz pat 100 m garas un 38 m platas) stikla siltumnīcas. Kristāla pils bija 564 m gara, 120 m plata un 39 m augsta. Tā tika salikta kopā no iepriekš sagatavotām un standartizētām detaļām un uzstādīta 17 nedēļu laikā. 1936. gadā to nopostīja ugunsgrēks.