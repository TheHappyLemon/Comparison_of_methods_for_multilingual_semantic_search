Johans Volfgangs Debereiners (vācu: Johann Wolfgang Döbereiner; dzimis 1780. gada 13. decembrī, miris 1849. gada 24. martā) bija vācu ķīmiķis. Liela daļa Debereinera izgudrojumu veltīti metālu un to oksīdu īpašību izpētei, kā arī elementu likumsakarību un to pazīmju izmaiņu izpētei. Zināmākie izgudrojumi ir Debereinera gāzu šķiltavas un Debereinera lampa, kā arī viņš izveidoja ķīmiskās triādes.