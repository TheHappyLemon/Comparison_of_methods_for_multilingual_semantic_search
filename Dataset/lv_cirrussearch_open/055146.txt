SQL Slammer ir datorvīruss, kas 2003. gadā izraisīja pakalpojuma atteikumu interneta nodrošinātājos un krasi palēnināja vispārējo interneta datu satiksmi. Datorvīruss strauji izplatījās — desmit minūšu laikā inficējot ap 75 000 lietotājus. Datorvīrusa programma izmantoja bufera pārpildes kļūdu Microsoft SQL serverī un kļūdu darbvirsmas dzinēja datubāzes produktos. Lai gan MS02-039 atjauninājums tika palaists sešus mēnešus pirms tam, daudzas organizācijas nebija to vēl paspējušas pielietot.