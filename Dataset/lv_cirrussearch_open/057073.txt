200 metru peldēšana uz muguras bija viena no septiņām peldēšanas disciplīnām, kas tika aizvadīta 1900. gada vasaras olimpiskajās spēlēs Parīzē. Sacensības notika divas dienas 1900. gada 11. augustā tika aizvadīti trīs priekšsacīkšu posmi, savukārt 12. augustā notika fināla sacensības. Disciplīnas norises vieta bija Sēnas upes daļa starp Kurbevuē un Aņēras tiltiem. Tajā kopā startēja 16 sportisti no 7 pārstāvošajām valstīm. Zelta medaļu ieguva Vācijas sportists Ernsts Hopenbergs. Sudraba medaļu izcīnīja Austrijas sportists Karls Ruberls, bet bronzas medaļu izcīnīja Nīderlandes sportists Johanness Drosts. Nīderlandei šī bija pirmā olimpiskā medaļa peldēšanā.