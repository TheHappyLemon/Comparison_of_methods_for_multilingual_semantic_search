Rotera rags Rotera rags (angļu: Rothera Point) ir klinšains zemesrags Adelaidas salas dienvidaustrumu piekrastē pie ieejas Raidera līcī. Ragu pirmā nokartēja franču antarktiskā ekspedīcija Žana Batista Šarko vadībā 1908.—1910. gados, uzmērīja britu ekspedīcija no Horsšūailendas stacijas 1957.—1958. gadā. Nosaukta par godu Horsšūailendas un Detaijailendas staciju ģeodēzistam Džonam Roteram (John Michael Rothera). 1975. gadā zemesragā ierīkota Roteras polārstacija.