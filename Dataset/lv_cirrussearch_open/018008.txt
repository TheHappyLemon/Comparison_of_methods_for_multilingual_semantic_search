Materhorns (vācu: Matterhorn), arī Červino (itāļu: Monte Cervino) vai Servins (franču: Mont Cervin), ir kalns Alpos uz Šveices un Itālijas robežas. Tā augstums ir 4478 metru vjl — tā ir viena no Alpu augstākajām virsotnēm. Materhorns bija viena no pēdējām Alpu virsotnēm, kurā uzrāpās cilvēki, šis kāpiens (1865. gada jūlijs) arī iezīmēja alpīnisma "zelta laikmeta" beigas. Materhorns ir viena no bīstamākajām Alpu virsotnēm — laikā no 1865. līdz 1995. gadam, kāpjot kalnā, dzīvību zaudējuši apmēram 500 cilvēki.