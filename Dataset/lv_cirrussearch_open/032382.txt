Tokijas Debesu koks (japāņu: 東京スカイツリ, Tōkyō Sukaitsurī) ir televīzijas, restorāna un skatu tornis, kas atrodas Tokijā, Japānā. Torņa kopējais augstums ir 634 metri. Tā ir augstākā celtne Japānā, otrā augstākā celtne pasaulē aiz Halīfa torņa un augstākais tornis pasaulē. Torņa celtniecība tika uzsākta 2008. gada 14. jūlijā un tika pabeigta 2012. gada 29. februārī. Tornis ir atvērts apmeklētājiem ir kopš 2012. gada 22. maija. Torņa celtniecību atmaksāja sešu Japānas raidsabiedrību apvienība, kuru vada nacionālā raidorganizācija NHK. Torņa kopējās izmaksas ir vairāk kā 806 miljoni ASV dolāru. Tokijas Debesu koks tika uzbūvēts, jo vecā Tokijas televīzijas torņa augstums sasniedza vien 333 metru augstumu un tā raidītajiem signāliem traucēja apkārt uzceltie debesskrāpji. Tā kā reģionu bieži piemeklē zemestrīces, jaunais tornis ir uzbūvēts īpaši izturīgs pret zemestrīcēm.