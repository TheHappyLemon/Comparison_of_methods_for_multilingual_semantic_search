Skopjes Sv. Kirila un Sv. Metodija universitāte (maķedoniešu: Универзитет „Св. Кирил и Методиј“) ir 1949. gadā dibināta universitāte Ziemeļmaķedonijas galvaspilsētā Skopjē. Senākā un lielākā universitāte valstī. Pirmo mūsdienu augstāko mācību iestādi Ziemeļmaķedonijā 1943. gadā nodibināja Bulgārijas okupācijas iestādes. Pēc Skopjes iekļaušanas Dienvidslāvijā tās vietā tika nodibināta pašreizējā universitāte. Kā daudzas ēkas, universitāte tika sagrauta 1963. gada Skopjes zemestrīces laikā. Tās bijušo un esošo studentu un pasniedzēju vidū ir politiķis Vlado Bučkovskis (Владо Бучковски, 1962), politiķis Branko Crvenkovskis (1962), dzejniece Lidija Dimkovska (Лидија Димковска, 1971), mākslinieks Vlado Goreskis (Владо Ѓорески, 1958), politiķis Nikola Gruevskis (1970), Ģorge Ivanovs (1960), kinorežisors Milčo Mančevskis (Милчо Манчевски, 1959), politiķis Stevo Pendarovskis (1963), politiķis Boriss Trajkovskis (Борис Трајковски, 1956—2004), politiķis Zorans Zaevs (1974).