Vladislavs Žmuda (poļu: Władysław Żmuda, dzimis 1954. gada 6. jūnijā) ir bijušais Polijas futbolists, spēlēja aizsarga pozīcijā, bijis Polijas futbola izlases dalībnieks. Savas karjeras laikā pārstāvējis komandas Polijā, ASV un Itālijā. Kļuvis par Ekstraklasa uzvarētāju gan ar Vroclavas "Śląsk", gan ar Lodzas "Widzew". Polijas futbola izlases sastāvā no 1973. līdz 1986. gadam aizvadījis 91 maču un guvis 2 vārtus. Piedalījies 1974., 1978., 1982. un 1986. gada FIFA Pasaules kausā. Atzīts par 1974. gada FIFA Pasaules kausa labāko jauno spēlētāju. Izcīnījis sudraba medaļu 1976. gada vasaras olimpiskajās spēlēs.