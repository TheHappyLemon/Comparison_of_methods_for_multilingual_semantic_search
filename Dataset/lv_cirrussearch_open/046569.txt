"Atceries mani" (angļu: Remember Me) ir 2010. gada ASV romantiska drāma, kuras režisors ir Alens Kolters. Galvenās lomas atveido Roberts Patinsons, Emīlija de Ravina, Kriss Kūpers, Lena Olina, Pīrss Brosnans, Marta Plimptone, Teits Elingtons un Rūbija Džerinsa. Filmas pirmizrāde notika 2010. gada 1. martā Ņujorkā. Filmā tiek parādītas attiecības starp diviem studentiem: Taileru, kura vecāki ir šķīrušies pēc Tailera brāļa Maikla pašnāvības, un Eliju, kura bija mātes slepkavības lieciniece.