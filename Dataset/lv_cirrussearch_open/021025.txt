Semjuels B. Heriss (angļu: Samuel B. Harris, dzimis 1967. gada 9. aprīlī) ir amerikāņu publicists un neirobiologs. Reliģijas kritiķis un 2004. gadā publicētā bestsellera "Ticības beigas" (The End of Faith) autors. Viens no redzamākajiem t.s. jaunā ateisma pārstāvjiem. Fonda Project Reason dibinātājs un vadītājs. Kritiski uztver reliģijas ietekmi uz sabiedrību, uzskata, ka zinātne var dot atbildes uz morāles jautājumiem. Kritizē reliģijas attieksmi pret sievietēm. Ir sevišķi kritisks pret islāmu, 2004. gadā apgalvoja - "ir laiks atzīt, ka mēs neesam karā pret terorismu, bet pret islāmu". Aizstāvēja dāņu avīzi Jyllands-Posten, kad tā tika kritizēta par Muhameda karikatūru publicēšanu. Atbalstīja Nīderlandes politiķa Gīrta Vildersa tiesības radīt filmu Fitna.