Santalkoku dzimta (latīņu: Santalaceae) ir plaši izplatīta augu dzimta santalu rindā, kura sevī ietver vairākas mazu koku, krūmu, daudzgadīgu augu un epifītisku augu sugas, kas, tāpat kā citi dzimtas pārstāvji, daļēji parazitē uz citiem augiem. Daļa no ģintīm iepriekš tika klasificētas citās dzimtās, piemēram lorantu dzimtā (Loranthaceae) tika klasificētas ģintis Viscum, Arceuthobium, un Phoradendron, bet 2003. gadā publicētajā APG III sistēmas klasifikācijā santalkoku dzimta tika pārstrukturizēta — tagad tā satur aptuveni 1000 sugas un 43 ģintis.