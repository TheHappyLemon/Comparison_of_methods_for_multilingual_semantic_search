Bluā (franču: Blois, izrunā: [blwɑ]) ir pilsēta Francijas centrālajā daļā, Centra-Valdeluāras reģionā. Bluā ir Luāras un Šēras departamenta administratīvais centrs. 2013. gadā pilsētā dzīvoja 45,5 tūkstoši iedzīvotāju. Pilsēta atrodas Luāras upes krastos. Šajā apgabalā no 10. līdz 14. gadsimtam valdīja Bluā grāfi. Daudzas senās ēkas tika iznīcinātas Otrā pasaules kara laikā. Daļa no tām ir atjaunotas.