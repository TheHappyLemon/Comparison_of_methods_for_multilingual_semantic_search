Protistu sistemātiku veido jebkuri eikariotu organismi (organismi ar kodolu saturošām šūnām), kas nav dzīvnieki, augi vai sēnes. Protisti neveido dabisku grupu vai kladu, jo tie izslēdz dažus eikariotus, ar kuriem tiem ir kopīgs sencis, bet, tāpat, kā aļģes vai bezmugurkaulnieki, šī grupa tiek izmantota ērtībai. Dažās bioloģiskās klasifikācijas sistēmās, kā piemēram Roberta Vittekera 1969. gadā piedāvātā piecu valstu shēma, valsti ar nosaukumu "Protista" sastāda vienšūnu organismi vai koloniālie vienšūnu organismi, kuri neveido audus. Ir grupas, kuras satur protistus kopā ar citiem organismiem. Klada Opisthokonta kopā ar protistiem ietver arī dzīvniekus un sēnes, bet Archaeplastida valsts vēl satur arī aļģes un augus.