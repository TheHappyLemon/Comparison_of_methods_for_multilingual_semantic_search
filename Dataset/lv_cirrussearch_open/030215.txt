Eskilstūna (zviedru: Eskilstuna) ir pilsēta Zviedrijas centrālajā daļā. Pilsētas tiesības ieguva 1659. gadā, kad tika nosaukta par Kārļa Gustava pilsētu un tajā uzbūvēta Reinholda Rādemāhera metālapstrādes manufaktūra. Eskilstūna ir lielākā pilsēta Sēdermanlandes lēnē. 2014. gadā pilsēta kopā ar pašvaldību bija 14. lielākā pašvaldība Zviedrijā pēc iedzīvotāju skaita, kas tobrīd bija sasniedzis 100 923 iedzīvotājus. Pilsētai cauri tek Eskilstūnas upe, kas savieno Jelmarena ezeru ar Mēlarena ezeru. Pilsēta 18. gadsimta vidū nosaukta Svētā Eskila vārdā.