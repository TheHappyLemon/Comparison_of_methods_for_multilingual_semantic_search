"Mēs esam tavi draugi" (angļu: We Are Your Friends) ir 2015. gada ASV, Apvienotās Karalistes un Francijas drāma, kuras režisors un viens no scenārija autoriem ir Makss Džozefs. Galvenās lomas atveido Zaks Efrons, Emīlija Radadžkovska, Šailo Fernandezs, Alekss Šafers, Džons Vestons un Vess Bentlijs. Filmas pirmizrāde notika 2015. gada 11. augustā Londonā. Dīdžejs Kouls Kārters mēģina dzīvē atrast ceļu, kas ved uz slavu un laimi, tajā pašā laikā balansējot starp aizliegtu mīlestību un draugiem.