Svens Jērans Ēriksons (zviedru: Sven-Göran Eriksson, dzimis 1948. gada 5. februārī) ir bijušais zviedru futbolists un futbola treneris. Visu savu spēlētāja karjeru pavadījis Zviedrijā, spēlējot labās malas aizsarga pozīcijā. Savus lielākos panākumus Ēriksons guva kā treneris, kad laika posmā no 1977. gada līdz 2001. gadam, viņš izcīnīja 18 trofejas ar dažādiem klubiem Zviedrijā, Portugālē un Itālijā. Viņš kļuva par pirmo treneri, kas ir izcīnījis līgas trofeju un kausu vienā sezonā, trīs dažādās valstīs. Eiropas līmenī, Ēriksons ir ieguvis UEFA kausu, Eiropas kausu ieguvēju kausu, kā arī sasniedzis finālu Eiropas kausā. Vēlāk Ēriksons trenējis Anglijas, Meksikas, Kotdivuāras un Filipīnu nacionālās izlases. Tāpat trenējis klubus Anglijā un Ķīnā.