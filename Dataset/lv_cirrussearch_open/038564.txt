Džungļu apogs jeb meža apogs (Athene blewitti) ir pūču dzimtas (Strigidae) putnu suga. Nesenā pagātnē džungļu apogs tika sistematizēts džungļu apogu ģintī (Heteroglaux), bet saskaņā ar jaunākajiem ģenētiskajiem atklājumiem ir veiktas sistematizācijas izmaiņas. Tā ir endēma Indijas putnu suga un sastopama tikai Indijas centrālās daļas mežos, Narmadas upes ielejā. Ģeogrāfisko variāciju nav.