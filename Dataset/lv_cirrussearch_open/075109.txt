Vads ir taktiska bruņoto spēku apakšvienība, kurā parasti ir apmēram no trīsdesmit līdz piecdesmit karavīru. Vads parasti sastāv no divām līdz četrām nodaļām. Trīs līdz seši vadi veido rotu. Vads var pildīt arī patstāvīgus uzdevumus. Vadu parasti komandē leitnants vai virsleitnants. Vada lielums un apakšvienību skaits tajā ir atkarīgs no konkrētās valsts militārās struktūras, ieroču šķiras (piemēram, izlūkvads, tanku vads u.c.) un miera vai kara apstākļiem. Latvijas Nacionālajos Bruņotajos spēkos vads ir viens no karaspēka apakšvienību veidiem.