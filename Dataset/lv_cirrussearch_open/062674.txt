Luijs Perijs Andersons (angļu: Louis Perry Anderson; dzimis 1953. gada 24. martā , miris 2022. gada 21. janvārī) bija amerikāņu stendapa komiķis, aktieris, rakstnieks un spēļu šovu vadītājs. Andersons izveidoja animācijas seriālu Life with Louie un televīzijas situāciju komēdijseriālu The Louie Show, kā arī sarakstīja četras grāmatas. No 1999. gada līdz 2002. gadam vadīja spēļu šovu Family Feud. Par lomu televīzijas kanāla FX komēdijseriālā Baskets, Andersons saņēma trīs nominācijas Primetime Emmy balvai un 2016. gadā vienu balvu ieguva. Atveidojis nelielu lomu filmā "Aizliegtā brīvdiena" (1986). Filmējies Džona Lendisa komēdijā "Uz Ameriku pēc princeses" (Coming to America, 1988) un filmas 2021. gada turpinājumā. Andersons uzstājās stendapa šovā Louie: Larger Than Life Lasvegasā no 2003. līdz pat 2012. gadam.