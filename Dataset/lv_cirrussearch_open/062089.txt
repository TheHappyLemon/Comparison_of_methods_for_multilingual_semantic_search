Franko Kauzio (itāļu: Franco Causio, dzimis 1949. gada 1. februārī) ir bijušais Itālijas futbolists, spēlēja malējā uzbrucēja pozīcijā, bijis Itālijas futbola izlases dalībnieks. Savas karjeras veiksmīgāko posmu aizvadījis Juventus FC komandā, ar ko viņš izcīnīja sešus Itālijas A sērijas čempionu titulus. Itālijas futbola izlases sastāvā spēlējis no 1972. līdz 1983. gadam. Ar izlasi uzvarējis 1982. gada FIFA Pasaules kausā. Piedalījies arī 1974. un 1978. gada FIFA Pasaules kausā, kā arī 1980. gada Eiropas čempionātā.