Velička (poļu: Wieliczka) ir pilsēta Polijas dienvidos, Mazpolijas vojevodistē, uz dienvidaustrumiem no Krakovas. Pazīstama ar senām sāls raktuvēm, kuras darbojās no 12. gadsimta līdz 2007. gadam. Kopš 1978. gada raktuves iekļautas UNESCO Pasaules mantojuma sarakstā un ir tūrisma objekts. Raktuves izvietotas deviņos dažādos līmeņos, raktuvju kopējais garums ir apmēram 300 km. Galerijās atrodas daudzi mākslas darbi, altāri un skulptūras, veidoti no sāls. Tomēr Polijas vissenākās sāls raktuves atrodas tuvējā Bohņā. Velička ir grupas Scorpions basģitārista Pāvela Moncivodas (Paweł Mąciwoda, 1967) dzimtā pilsēta.