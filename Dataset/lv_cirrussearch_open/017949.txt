Austrumeiropas hokeja līga (AEHL) (krievu: Восточно-европейская хоккейная лига) bija starptautiska hokeja līga, kas pastāvēja no 1995. līdz 2004. gadam. Līgu izveidoja Baltkrievijas, Latvijas, Lietuvas un Ukrainas klubi pēc Starptautiskās hokeja līgas izjukšanas. AEHL beidza pastāvēt 2004. gadā, kad tajā galvenokārt dominēja Baltkrievijas klubi. Pēc līgas izjukšanas, liela daļa klubu turpināja spēlēt Baltkrievijas Ekstralīgā.