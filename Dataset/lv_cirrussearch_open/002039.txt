Portlendas "Trail Blazers" (angļu: Portland Trail Blazers) ir profesionāls ASV basketbola klubs, kas bāzēts Portlendā, Oregonas štatā, ASV. Klubs spēlē Nacionālās basketbola asociācijas Rietumu konferences Ziemeļrietumu divīzijā. Tas tika dibināts 1970. gadā un kopš dibināšanas brīža spēlē NBA. Savas pastāvēšanas vēsturē "Trail Blazers" ir vienu reizi uzvarējis NBA (1977), 3 reizes kļuvis par konferences uzvarētāju un 4 reizes — divīzijas čempionu. Mājas spēles komanda aizvada Moda Center arēnā.