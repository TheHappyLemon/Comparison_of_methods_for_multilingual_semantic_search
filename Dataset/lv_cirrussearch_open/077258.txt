Ņeftekamska (krievu: Нефтекамск, baškīru: Нефтекама) ir pilsēta Baškortostānā Krievijas Federācijā. Tajā dzīvo 118 tūkstoši iedzīvotāju, tā ir ceturtā lielākā Baškortostānas pilsēta pēc iedzīvotāju skaita (pēc Ufas, Sterļitamakas un Salavatas). Pilsēta atrodas Kamas krastos, 220 km no Ufas. Vidējais iedzīvotāju vecums — 36 gadi. 27 cilvēki ir Ņeftekamskas Goda pilsoņi. Ņeftekamska ir liels Baškortostānas rūpniecības un kultūras centrs. Tajā ir autobūves uzņēmums NEFAZ, kas ražo pašizgāzējus, autobusus un speciālo tehniku.