Džons Džeikobs Astors IV (angļu: John Jacob Astor IV) bija amerikāņu biznesmenis, nekustamo īpašumu attīstītjs, investors, izgudrotājs, rakstnieks un pulkvežleitnants Spānijas—ASV karā. Astors nomira 1912. gada 15. aprīlī uz kuģa Titāniks, kas saskrienoties ar aisbergu nogrima. Viņš bija bagātākais pasažieris uz Titānika un tajā laikā tika uzskatīts par vienu no bagātākajiem cilvēkiem pasaulē. Viņa bagātība ir lēsta ap 87 miljoniem ASV dolāru, kas mūsdienu naudas izteiksmē ir ap 2,2 miljardiem ASV dolāru. Četrus mēnešus pēc Astora nāves piedzima viņa otrais dēls.