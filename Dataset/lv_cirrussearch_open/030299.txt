Neimegena (nīderlandiešu: Nijmegen) ir pilsēta Nīderlandes austrumos netālu no Vācijas robežas pie Reinas attekas Vālas. Tā tiek uzskatīta par Nīderlandes senāko pilsētu. Politiski Neimegena tradicionāli ir kreisi noskaņota. Pazīstama kā Starptautiskā Neimegenas četru dienu pārgājiena (Nijmeegse Vierdaagse) norises vieta, kas ir lielākais šāda veida pasākums pasaulē.