Dmitrijs Žabotinskis (dzimis 1980. gada 19. janvārī) ir bijušais latviešu hokejists, vārtsargs. Karjeras laikā kļuvis par četrkārtēju Latvijas čempionu hokejā. Karjeras lielāko daļu aizvadījis HK Liepājas Metalurgs un HK Rīga 2000 sastāvos. Latvijas hokeja izlases rindās piedalījies 2008. un 2009. gada Pasaules čempionātos, taču nevienā spēlē laukumā tā arī nav devies. Pašlaik (2017) ir Latvijas čempionāta komandas HK Kurbads vārtsargu treneris.