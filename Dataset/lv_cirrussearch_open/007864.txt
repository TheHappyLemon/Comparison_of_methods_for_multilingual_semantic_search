1977.—1978. gada Nacionālās basketbola asociācijas sezona bija 32. NBA sezona. Šajā sezonā piedalījās 22 komandas (visas no ASV). Par NBA čempioniem kļuva Vašingtonas "Bullets" spēlētāji, kas septiņu spēļu finālsērijā pieveica Sietlas "SuperSonics" ar 4—3. Finālsērija ilga no 21. maija līdz 7. jūnijam. Par regulārās sezonas vērtīgāko spēlētāju tika atzīts Bils Voltons ("Trail Blazers"), par finālsērijas vērtīgāko tika atzīts Vess Anselds ("Bullets"), savukārt Džordžs Džervins ("Spurs") bija sezonas rezultatīvākais spēlētājs. 1977. gada NBA drafts notika 1977. gada 10. jūnijā, tajā Milvoki "Bucks" ar pirmo numuru izvēlējās Kentu Bensonu. 28. NBA Visu zvaigžņu spēle notika Omni Coliseum arēnā Atlantā, Džordžijā. Tajā Austrumu komanda uzvarēja Rietumus ar 133—125. Par spēles vērtīgāko spēlētāju tika atzīts Bufalo "Braves" spēlētājs Rendijs Smits.