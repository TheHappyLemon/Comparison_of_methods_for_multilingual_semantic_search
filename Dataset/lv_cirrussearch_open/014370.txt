Stomatoloģija ir medicīnas nozare, kas nodarbojas ar mutes dobuma, žokļu un blakus esošo un ar tām saistīto vietu slimību izpēti un ārstēšanu. Svarīga stomatoloģijas sadaļa ir zobārstniecība (dažreiz terminu "zobārstniecība" lieto kā sinonīmu stomatoloģijai). Tiek uzskatīts, ka stomatoloģija ir vajadzīga cilvēka pilnīgai veselībai kopumā. Ārstus, kas nodarbojas ar stomatoloģiju, sauc par stomatologiem. Parasti stomatologiem ir viens vai vairāki palīgi, lai nodrošinātu kvalitatīvāku mutes veselības pakalpojumu sniegšanu. Pirmā stomatologu skola tika dibināta ASV, Ohaio štatā 1828. gada februārī, pašlaik tur atrodas stomatoloģijas muzejs. Indas ielejas civilizācijā stomatoloģija ir pastāvējusi jau kopš 7. gadu tūkstoša pirms mūsu ēras.