2012. gada NBA Visu zvaigžņu spēle bija 61. NBA Visu zvaigžņu spēle. Tā notika 2011.—2012. gada NBA sezonas laikā 2012. gada 26. februārī Amway Center arēnā Orlando, Floridas štatā. Spēli organizē Orlando "Magic" vienība. Orlando tika nosaukta par spēles norises vietu NBA komisāra Deivida Stērna paziņojumā 2010. gada 4. maijā. Šī bija otrā reize, kad Orlando notiek NBA Visu zvaigžņu spēle (iepriekš 1992. gadā). Tāpat šī bija pirmā reize kopš 2003. gada spēles, kad spēle notiek Austrumu konferences komandas mājvietā. Visu zvaigžņu spēles nedēļas nogalē NBA kalendārā bija pārtraukums. Tajā norisināsies vairāki konkursi un tiks aizvadītas vairākas spēles, tai skaitā slavenību spēle, jauno spēlētāju spēle (NBA līgas debitanti pret otrgadniekiem), slam-dunk (bumbas trieciens grozā no augšas) konkurss, trīspunktu metienu konkurss. Visu zvaigžņu spēlē sacentās spēlētāji no Austrumu un Rietumu konferenču komandām. Balsojums par abu komandu sākumsastāviem sākās 4. janvārī. 2. februārī tika paziņoti spēles starta piecinieki. Visu zvaigžņu spēlē sacentās spēlētāji no Austrumu un Rietumu konferenču komandām. Ar rezultātu 152—149 spēlē uzvarēja Rietumu konferences komanda. Par spēles vērtīgāko spēlētāju tika atzīts Rietumu komandu pārstāvošais Kevins Durants (Oklahomasitijas "Thunder"), kurš guva 36 punktus un savāca 7 atlēkušās bumbas. Rietumu komandu pārstāvošais Kobe Braiants (Losandželosas "Lakers") guva 27 punktus, tādējādi kopumā Visu zvaigžņu spēlēs viņš bija savācis 271 punktu, pārspēdams Maiklu Džordanu (262 punkti). Austrumu komandu pārstāvošais Dveins Veids (Maiami "Heat") spēlē guva triple-double (24 punkti, 10 atlēkušās bumbas, 10 rezultatīvas piespēles), tādējādi kļūstot par trešo spēlētāju NBA vēsturē, kas Visu zvaigžņu spēlē guvis triple-double. Klātienē spēli vēroja 17 125 skatītāji.