Imagine Dragons ir amerikāņu alternatīvā roka grupa no Lasvegasas, ASV, kas dibināta 2008. gadā. Grupas sastāvā pašlaik ir Dens Renoldss, Bens Makī, Veins "Vings" Sērmons un Denjels Placmans. Grupa kļuva pazīstama 2012. gada septembrī ar savu debijas studijas albumu Night Visions, kas sasniedza 2. vietu Billboard 200 topā. ASV albums ticis pārdots vairāk nekā 2 miljonos kopiju. Mūzikas žurnāls Rolling Stone grupas singlu Radioactive nosauca par 2013. gada lielāko roka hitu. Par šo singlu grupa saņēma Grammy balvu par labāko roka uzstāšanos. Grupa izdevusi piecus studijas albumus, no kuriem jaunākais ir Mercury – Act 1 (2021).