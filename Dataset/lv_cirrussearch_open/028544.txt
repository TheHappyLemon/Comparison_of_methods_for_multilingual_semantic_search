Kurts Voldemārs Klāsens (vācu: Kurt Woldemar Classen, dzimis 1893. gada 3. septembrī (pēc vecā stila — 22. augustā) - 1973[nepieciešama atsauce]) bija Latvijas baltvācu burātājs. Dzimis Rīgā, tirgotāja Ernsta Eberharda Klāsena un viņa sievas Elizabetes Marijas Elfrīdes dzimušas Hāke ģimenē. Piedalījies 1928. gada vasaras olimpiskajās spēlēs Amsterdamā, ieņēmis 11. vietu 12 pēdu buru laivu (Dinghy) klasē. Bija studējis mehāniku Rīgas Politehniskajā institūtā (no 1911) un Latvijas Universitātē (no 1922), taču diplomu neieguva. Kopā ar ģimeni 1939. gadā repatriējies uz Vāciju.