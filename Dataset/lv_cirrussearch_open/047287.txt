Dižais Pasaules Arhitekts tiek lietots gan kā Dievs teoloģiskā izpratnē, gan kā konceptuāls Augstākās būtības jeb Visa pirmsākuma vispārinājums dažādās gnostiskās pseidofilosofiskās sistēmās. Piemēram, brīvmūrniecībā Dižais Pasaules Arhitekts ir Augstākās būtības izpausme, ļaujot katram brīvmūrniekam šīs kategorijas interpretēt individuāli. Savukārt rožkrustiešu tradīcijā atšķirībā no monoteistiskajām reliģijām Dieva tēls aptver plašu gara izpausmju diapazonu — sākot no pilnīgas visu lietu un parādību apziņas (omnisence) un beidzot ar misticisma pilnu zemapziņu. Jēdziena Dižais Pasaules Arhitekts saknes sakņojas jau antīkajā pasaulē. Piemēram, jēdzienu Demiurgs (grieķu: δημιουργός dēmiourgós, latīņu: demiurgus), kas tulkojumā nozīmēja amatnieks, arī cilvēks, kas strādā citu cilvēku labā (dievišķa Pasaules sākuma principu pirmais ieviesis grieķu filosofs Platons). Kopš tā laika šis jēdziens dažādos variantos un apzīmējumos tiek izmantots līdz pat mūsdienām, piemēram, gnosticismā.