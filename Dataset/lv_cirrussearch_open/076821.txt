Šis raksts ir par mūziķi. Par citiem cilvēkiem ar uzvārdu Prinss skatīt nozīmju atdalīšanas lapu. Prinss Rodžers Nelsons (angļu: Prince Rogers Nelson; 1958. gada 7. jūnijs — 2016. gada 21. aprīlis) bija amerikāņu mūziķis. Prinss bija produktīvs dzejnieks un mūziķis, kas izlaidis vairākus simtus dziesmu ar savu vārdu, kā arī sadarbībā ar citiem māksliniekiem. Saņēmis Kinoakadēmijas balvu par labākajām oriģināldziesmām un Grammy balvu par mūziku filmai "Purpura lietus" (Purple Rain, 1984), kā arī Zelta globusa balvu par dziesmu The Song of the Heart filmai "Jautrās pleznas" (Happy Feet, 2006). 2004. gadā Prinss tika uzņemts Rokenrola slavas zālē. Prinss nomira 2016. gada 21. aprīlī, nāves cēlonis — opioīda fentanila pārdozēšana.