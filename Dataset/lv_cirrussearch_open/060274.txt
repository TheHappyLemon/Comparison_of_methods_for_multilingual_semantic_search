75. BAFTA kino balvas tika pasniegtas labākajām pilnmetrāžas spēlfilmām un dokumentālajām filmām, kas 2021. gadā demonstrētas Lielbritānijas kinoteātros. Balvu pasniegšanas ceremonija norisinājās 2022. gada 13. martā Karaliskajā Albertholā Londonā, un tās pasniedza Britu Kino un televīzijas mākslas akadēmija. Nominanti paziņoti 2022. gada 3. februārī. Ceremoniju vadīja aktrise un komiķe Rebela Vilsone. "Uzlecošās zvaigznes" nominācijas, vienīgā kategorija par kuru balso Apvienotās Karalistes iedzīvotāji, tika paziņotas 2022. gada 1. februārī. Filma "Kāpa" saņēma visvairāk (11) nominācijas. Savukārt filmas "Suņa spēks" un "Belfāsta" attiecīgi saņēma astoņas un sešas nominācijas.