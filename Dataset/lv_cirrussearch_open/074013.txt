Interpol ir amerikāņu alternatīvā roka grupa, kas tika dibināta 1997. gadā Ņujorkā. Grupas dalībnieki ir Pols Benkss (balss, ģitāra), Deniels Keslers (ģitāra, balss), Karloss Denglers (basģitāra, taustiņinstrumenti) un Sems Fogarīno (bungas, perkusijas). Līdz šim grupa ir izdevusi četrus albumus: Interpol debijas albums Turn On The Bright Lights iznāca 2002. gadā, tam sekoja 2004. gadā izdotais albums Antics un 2007. gadā izdotais Our Love To Admire, kā arī 2010. gadā izdotais albums Interpol.