Skaties arī jēdzienu ar līdzīgu nosaukumu: Šarlote. Šarlota (angļu: Charlotte) ir pilsēta ASV, Ziemeļkarolīnas štata lielākā pilsēta un Meklburgas apgabala administratīvais centrs. Pēc 2010. gada ASV Tautas skaitīšanas datiem pilsētā dzīvo 731 424 iedzīvotāju. Pēc iedzīvotāju skaita šī ir 17. lielākā pilsēta valstī. Šarlota ir liels ASV finanšu centrs, pašlaik šī ir otra lielākā banku bāzēšanās vieta valstī aiz Ņujorkas. Šeit bāzējas arī viena no lielākajām valsts bankām Bank of America. Šarlota ir mājvieta vairākiem Ziemeļamerikas augstāko līgu sporta spēļu klubiem: Nacionālās futbola līgas klubam Šarlotas "Panthers", Nacionālās basketbola asociācijas klubam Šarlotas "Hornets", kā arī šeit atrodas NASCAR Slavas zāle. Šarlotā bāzēts arī Amerikas hokeja līgas klubs Šarlotas "Checkers". Pilsēta atrodas starp Apalačiem un Atlantijas okeānu, starp Vašingtonu un Atlantu.