Dammāma (arābu: الدمام, ad-Dammām) ir pilsēta Saūda Arābijā, Šarkījas provinces administratīvais centrs. 2012. gadā pilsētā dzīvoja 1,03 miljoni iedzīvotāju. Pēc šī rādītāja tā ir sestā lielākā Saūda Arābijas pilsēta. Dammāmas aglomerācijā, kurā ietilpst arī Zahrāna, Hubera un Tukba, dzīvo vairāk nekā 4 miljoni iedzīvotāju. Aglomerācijā atrodas Karaļa Fahda starptautiskā lidosta (KFIA), kas pēc platības ir lielākā lidosta pasaulē. Dammāmā atrodas arī lielākā Persijas līča osta pēc kravas apgrozījuma.