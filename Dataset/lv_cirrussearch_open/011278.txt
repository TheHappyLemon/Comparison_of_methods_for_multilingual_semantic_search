Tvaika lokomotīve ir autonoma lokomotīve ar tvaika dzinēja iekārtu. Tvaika lokomotīves bija pirmie pa sliedēm braucošie transportlīdzekļi. Pateicoties tvaika lokomotīvēm, izveidojās dzelzceļu sistēma, jo tieši pa tiem 19. gadsimtā un 20. gadsimta pirmajā pusē veica lielu daudzumu iekšēju un starptautisku pārvadājumu, veicinot valstu ekonomiskā stāvokļa uzlabošanos. Tvaika lokomotīves pastāvīgi tika pilnveidotas un uzlabotas, kā rezultātā izveidojusies liela konstrukciju daudzveidība. Tomēr no 20. gadsimta vidus tvaika lokomotīvēm nācās piekāpties modernākām lokomotīvēm — elektrolokomotīvēm un dīzeļlokomotīvēm —, kas ir daudz ekonomiskākas par tvaika lokomotīvēm. Taču daudzās pasaules valstīs tvaika lokomotīves joprojām izmanto ikdienas apritē. Tvaika lokomotīve ТЭ-036 Latvijas dzelzceļa vēstures muzejā Tvaika lokomotīve L-4578 Gulbenes stacijā Šaursliežu tvaika lokomotīve M1-631 Ventspilī Tvaika lokomotīve SU 251-98 pie Valgas stacijas