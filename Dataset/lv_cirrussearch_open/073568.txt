Klauss Filips Marija Šenks grāfs fon Štaufenbergs (vācu: Claus Philipp Maria Schenk Graf von Stauffenberg; dzimis 1907. gada 15. novembrī, miris 1944. gada 21. jūlijā) bija vācu aristokrāts un vērmahta virsnieks, kurš bija neveiksmīgās 20. jūlija sazvērestības pret Ādolfu Hitleru viens no līderiem un atentāta tiešais izpildītājs. Sazvērestību atbalstīja Vērmahta virsnieku aprindas, un tajā bija plānots nogalināt Ādolfu Hitleru un likvidēt NSDAP varu Vācijā.