Gotska Sandēne (zviedru: Gotska Sandön) ir neapdzīvota Zviedrijai piederoša sala Baltijas jūras vidusdaļā 38 km uz ziemeļiem no Gotlandes. Salu veido ar mežu apaugušas smilšu kāpas, piekrastē plūstošās smiltis. Salā nav pastāvīgo iedzīvotāju, tikai infrastruktūru apkalpojošais personāls. Salā atrodas bāka, novadpētniecības un dabas muzejs, helikopteru nosēšanās laukums un kempings. Kopš 1909. gada sala ir Gotska Sandēnes nacionālā parka daļa. Vasarās populārs tūrisma galamērķis.