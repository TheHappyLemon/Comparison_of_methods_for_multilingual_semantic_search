Supermēness ir pilnmēness vai jauna mēness sakritība ar Mēness tuvāko punktu Zemei tā eliptiskajā orbītā, kā rezultātā Mēness no Zemes ir redzams lielākajā izmērā. Termins "supermēness" nav astronomisks, bet gan radies no mūsdienu astroloģijas. Mēness saistība ar okeāna un zemes garozas svārstībām ir radījusi apgalvojumus, ka supermēness fenomens var būt saistīts ar lielāku risku tādiem notikumiem kā zemestrīces un vulkānu izvirdumi, bet pierādījumi šādai saistībai tiek uzskatīti par nepārliecinošiem. Pretējais fenomens tiek saukts par mikromēnesi, lai arī šis termins ir mazāk izplatīts.