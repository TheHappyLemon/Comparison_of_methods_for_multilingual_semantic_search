Āfrikas nagaiņi (Paenungulata) ir zīdītāju klases (Mammalia) virskārta, kas pieder Āfrikas placentāļiem (Afrotheria). Tā apvieno 3 mūsdienās dzīvojošu sugu kārtas (ziloņus, sirēnas un dasijus) un 2 izmirušas kārtas. Šīs grupas bāzes kārta ir damanu karta (Hyracoidea) un tai seko embritopodi (Embrythopoda). Atlikušās trīs kārtas — sirēnas, desmostilijas un snuķaiņi ir savstarpēji vistuvāk radniecīgas. Zinātnieki uzskata, ka šīm pēdējām trim kārtām bijis kopīgs ūdenī dzīvojošs priekštecis, kas dzīvojis Tetisa jūras piekrastēs.