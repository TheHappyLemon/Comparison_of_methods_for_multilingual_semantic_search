Džoana Kroforda (angļu: Joan Crawford; dzimusi Lusille Feja Lesueura (Lucille Fay LeSueur) 1904. gada 23. martā Sanantonio, Teksasas štatā, ASV; mirusi 1977. gada 10. maijā Ņujorkā, ASV) bija amerikāņu kino, televīzijas un teātra aktrise. Viņa karjeru uzsāka kā ceļojoša teātra trupu dejotāja, taču vēlāk sāka darboties Brodvejā. Amerikas Filmu institūta balsojumā viņa atzīta par 10. visu laiku izcilāko sieviešu mākslinieci. 1945. gadā viņa saņēma Amerikas Kinoakadēmijas balvu kā labākā aktrise par lomu filmā Mildred Pierce.