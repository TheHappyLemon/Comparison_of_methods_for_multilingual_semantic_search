Hījumā apriņķis (igauņu: Hiiu maakond jeb Hiiumaa) ir viens no 15 Igaunijas apriņķiem. Tas sastāv no Hījumā salas un vairākām citām mazākām salām. Austrumos to no Lēnes apriņķa šķir Hari šaurums, bet dienvidos no Sāres apriņķa — Soelas šaurums. Hījumā apriņķi apskalo Baltijas jūra. Hījumā apriņķis ir mazākais Igaunijas apriņķis gan platības, gan iedzīvotāju skaita ziņā. Apriņķa administratīvais centrs ir Kerdla. Pēc 2017. gada teritoriālās reformas Hījumā apriņķī ir tikai viens pagasts — Hījumā pagasts.