Šajā uzskaitījumā apkopoti 1932. gada ziemas olimpisko spēļu medaļnieki. Šīs bija III ziemas olimpiskās spēles un pirmās, kas notika ārpus Eiropas. 1932. gada olimpiskās spēles notika ASV pilsētā Leikplesidā no 1932. gada 4. līdz 15. februārim. Šajās olimpiskājās spēlēs piedalījās 252 sportisti (gandrīz divas reizes mazāk sportistu nekā 1928. gada olimpiskajās spēlēs) no 17 Nacionālajām Olimpiskajām komitejām (NOK). Medaļas tika pasniegtas 14 disciplīnās 7 sporta veidos. Olimpiskā programma palika līdzīga iepriekšējām ziemas olimpiskajām spēlēm, tikai ar dažiem izņēmumiem: netika rīkotas ne skeletona, ne militārās patruļas sacensības. Šajās olimpiskajās spēlēs kā demokstrāciju sporta veidi tika parādīti kērlings kā arī suņu pajūgu sacensīnas un ātrslidošanas sieviešu disciplīna. Leikplesidas olimpiskajās spēlēs varēja piedalīties gan vīrieši, gan sievietes, lai gan vienīgās disciplīnas, kur sievietes varēja saņemt medaļas bija daiļslidošanā sieviešu disciplīnā un pāru disciplīnā. Siltā laika dēļ bobsleja četrinieku sacensības notika divas dienas pēc spēļu slēgšanas ceremonijas, kas bija 13. februārī. Kopā medaļas izcīnīja 87 sportisti. Visvairāk medaļu izcīnīja ASV sportisti, kopumā 12 medaļas. Norvēģijas un Kanādas sportisti ieguva otro un trešo vietu medaļu kopvērtējumā — attiecīgi 10 un 7 medaļas. Tikai četras citas valstis — Zviedrija, Somija, Austrija un Vācija — ieguva vairāk par vienu medaļu. 10 no 17 piedalošajām NOK ieguva vismaz vienu medaļu, savukārt 7 NOK ieguva vismaz vienu zelta medaļu. Norvēģijas sportiste Sonja Henije ieguva savu otro zelta medaļu daiļslidošanā. Andrē Žolī un Pjērs Brunē ieguva trešo medaļu pēc kārtas. Daiļslidošanā vīriešu disciplīnā austrietis Karls Šēfers pārspēja trīskārtējo olimpisko čempionu Gillisu Grāfstrēmu no Zviedrijas. Amerikānis Edijs Īgans kļuva par pirmo sportistu, kas ieguva medaļas gan ziemas olimpiskajās spēlēs, gan vasaras olimpiskajās spēlēs. Viņš 1920. gada vasaras olimpiskajās spēlēs ieguva zelta medaļu boksā vieglajā svara kategorijā un Leikplesijas olimpiskajās spēlēs ieguva zelta medaļu bosleja četrinieku sacensībās. Kaut gan viņš nav vienīgais sportistis, kas kopš tā laika ir ieguvis medaļas gan ziemas olimpiskajās spēlēs, gan vasaras olimpiskajās spēlēs, Īgens joprojām ir vienīgais sportists, kas abās ir ieguvis zelta medaļu.