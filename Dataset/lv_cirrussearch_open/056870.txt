Šis raksts ir par filmu. Par citām jēdziena Borats nozīmēm skatīt nozīmju atdalīšanas lapu. "Borats: Amerikas kultūras mācība par labu lieliskajai Kazahstānai" (angļu: Borat: Cultural Learnings of America for Make Benefit Glorious Nation of Kazakhstan), plašāk pazīstama kā vienkārši Borats (Borat), ir 2006. gada komēdiju filma, kuru uzņēmis Lerijs Čārlzs (Larry Charles) filmu studijā "20th Century Fox". Britu komiķis Saša Barons Koens bija gan filmas scenārists, gan producents, gan arī filmas galvenās lomas, Borata Sagdijeva, atveidotājs. Borats šajā filmā bija izdomāts žurnālists no Kazahstānas, kurš devās caur Savienotajām Valstīm, piefiksējot visu, kas notiek saskarē ar amerikāņiem. 2020. gadā tika izlaists filmas turpinājums — Borat Subsequent Moviefilm.