Stefans Basils Molinjē (angļu: Stefan Basil Molyneux; dzimis 1966. gada 24. septembrī, Atlonā, Īrijā) ir kanādiešu izcelsmes raidieraksta vadītājs un YouTube satura veidotājs. Molinjē savos video parasti runā par anarhokapitālismu, politiku, daudzkulturālismu, libertārismu, antifeminismu, un ģimenes attiecībām. Molinjē ir Donalda Trampa prezidentūras kampaņas atbalstītājs. Laikraksts The Washington Post apraksta Molinjē kā alternatīvi labējo politisko uzskatu piekritēju, savukārt CNN Molinjē raksturo kā labējas politikas atbalstītāju.