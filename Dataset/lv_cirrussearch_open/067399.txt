Kinska (ukraiņu: Кінська — ‘Zirgu [upe]’) ir upe Ukrainas dienvidos, Dņepras kreisā krasta pieteka Zaporižjas apgabalā. Sākas Pieazovas augstienē pie Zrazkoves ciema, plūst ziemeļrietumu un rietumu virzienā pa Piedņepras zemieni. Ieplūst Dņepras upē (Kahovkas ūdenskrātuvē) pie Malokateriņivkas. Lielākā pieteka ir Žerebeca (55 km gara, labā). Lielākās pilsētas krastos ir Polohi un Orihiva. Līdz 18. gadsimtam Kinska bija robežupe starp Zaporižjas kazakiem un Krimas hanisti, tās tatāru nosaukums ir Yilki Su — ‘Savvaļas zirgu ūdens’ pēc vēl 19. gadsimtā tās krastos mitušajiem tarpāniem.