Wikipedia Zero bija Wikimedia Foundation projekts, kur mērķis ir piedāvāt piekļuvi Vikipēdijai bez maksas cilvēkiem bez interneta pieejas, īpaši jaunattīstības valstīs. Programma tika uzsākta 2012. gadā. 2013. gada martā Wikipedia Zero ieguva SXSW Interaktīvo balvu par aktīvismu. Programmas mērķis ir samazināt šķēršļus piekļuvei brīvām zināšanām; viens no lielākajiem šķēršļiem ir izmaksas par mobilo datu pārraides izmantošanu. Programma pirmoreiz tika realizēta Malaizijā 2012. gada maijā. 2012. gada oktobrī Wikipedia Zero tika uzsākta Taizemē un Saūda Arābijā ar operatoriem dtac un Saudi Telecom Company. 2013. gada maijā pievienojās Pakistāna ar Mobilink un jūnijā Šrilanka ar Dialog. 2018. gada februārī projekts paziņoja par iniciatīvas beigām, norādot, ka tiks izstrādāta jauna partnerattiecību stratēģija. Neskatoties uz pakalpojumu sniegšanu 900 miljoniem cilvēku, projektu uzskatīja par apdraudētu izaugsmes trūkuma un mobilo tālruņu datu cenu krituma dēļ.