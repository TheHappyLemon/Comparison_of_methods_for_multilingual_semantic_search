"Pārgalvis" (angļu: Daredevil) ir 2003. gada amerikāņu supervaroņu filma, kuras režisors ir Marks Stīvens Džonsons. Filma ir balstīta uz Marvel Comics tāda paša nosaukuma tēlu. Galvenās lomas filmā atveido Bens Afleks, Dženifere Gārnere, Kolins Ferels, Maikls Klārks Dankans un Džons Favro. Filmas pirmizrāde notika 2003. gada 14. februārī. Mets Mērdoks toksisko atkritumu ietekmes rezultātā ir zaudējis redzi, tomēr citas viņa sajūtas ir uzlabojušās. Mērdoks savas jaunās spējas izmanto, lai cīnītos ar noziedzību Ņujorkas ielās.