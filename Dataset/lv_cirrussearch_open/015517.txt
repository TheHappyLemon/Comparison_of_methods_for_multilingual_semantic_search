HC Kladno ir hokeja komanda, kas bāzēta Kladno, Čehijā, un spēlē Čehijas Ekstralīgā. Komanda dibināta 1924. gadā. Tā pastāvēšanas laikā klubs ir izcīnījis sešus Čehoslovākijas čempiones titulus, 2003. gadā izcīnījis arī Čehijas Ekstralīgas čempiones titulu. 2002.—03. gada sezonā, kā arī no 2014. līdz 2019. gadam komanda spēlēja Čehijas 1. līgā. Kladno sistēmā uzauguši daudzi ievērojami čehu spēlētāji - Jaromīrs Jāgrs, Patriks Eliāšs, Tomāšs Vokouns, Mareks Židlickis, Tomāšs Plekanecs, Tomāšs un Františeks Kaberle, Ladislavs Kons, Františeks Pospīšils un daudzi citi. 2013.—14. gada sezonu komandas rindās aizvadīja Lauris Bajaruns, savukārt 2012.—13. gada sezonā vairākas spēles Kladno sastāvā aizvadīja arī Koba Jass.