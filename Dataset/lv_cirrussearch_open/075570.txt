Pjērs Fricis Lidērs (franču: Pierre Fritz Lueders; dzimis 1970. gada 26. septembrī Edmontonā, Kanādā) ir bijušais kanādiešu bobslejists-pilots, kurš piedalījies četrās Olimpiskajās spēlēs un izcīnījis divas medaļas (abas divniekos): zelta medaļu 1998. gadā Nagano un sudraba medaļu 2002. gadā Soltleiksitijā. Pēc sportista karjeras — beigām treneris. FIBT pasaules čempionātos kanādietis ir izcīnījis astoņas medaļas: divas zelta medaļas "divnieku" ieskaitē (2004, 2005), trīs sudraba medaļas "divniekos" (1995, 1996, 2003), vienu sudraba medaļu "četriniekos" (2007) un divas bronzas medaļas "četriniekos" (1999, 2005). Pjēram Lidēram kopumā ir 10 Pasaules kausa tituli: seši "divniekos", viens "četriniekos" un trīs apvienotajā ieskaitē. Bobslejists atteicās no iespējas 2006. gada Olimpiskajās spēlēs būt par Kanādas Olimpiskās komandas karognesēju. Viņš ir pirmais pilots, kurš izmēģināja Vistleras trasi.