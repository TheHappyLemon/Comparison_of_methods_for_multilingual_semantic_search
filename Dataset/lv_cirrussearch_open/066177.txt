Latvijas—Igaunijas Basketbola līga, šobrīd nosaukta tās galvenā sponsora vārdā PafBet Latvijas—Igaunijas Basketbola līga, ir basketbola čempionāts, kurā piedalās Latvijas un Igaunijas spēcīgākie vīriešu basketbola klubi, bet kopš 2022. gada arī Ukrainas vadošais klubs. Līga tika izveidota 2018. gadā, un par tās čempioniem ir kļuvuši BK Ventspils (2019), Tallinas "Kalev/Cramo" (2021) un VEF Rīga (2022), Slobožanskes "Prometey" (2023). Vienā sezonā uzvarētāji netika noskaidroti, jo 2020. gadā čempionātu pārtrauca Covid-19 pandēmija. Pēc Latvijas—Igaunijas Basketbola līgas sezonas noslēguma Latvijas un Igaunijas klubi noskaidro savas valsts čempionus, izspēlējot, attiecīgi Latvijas Basketbola līgas un Igaunijas Basketbola līgas izslēgšanas spēles. 2023.—2024. gada sezonā čempionātā spēlē 8 komandas no Igaunijas, 7 komandas no Latvijas (VEF Rīga, BK Ventspils, BK Ogre, BK Liepāja, BK Latvijas Universitāte, Valmiera Glass VIA, Rīgas Zeļļi), kā arī Ukrainas vadošais klubs Slobožanskes "Prometey".