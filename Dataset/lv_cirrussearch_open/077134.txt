Krievijas demogrāfija ietver demogrāfijas datus par Krievijas Federācijas iedzīvotāju skaitu, etnisko sastāvu, urbanizācijas līmeni, dzimumstruktūru, vecumstruktūru u.c. radniecīgu informāciju. Krievijas Federācija ir atšķirīgu, daudzu nāciju sabiedrība, kurā dzīvo vairāk kā 160 etnisko grupu. Lai gan Krievijas iedzīvotāju skaits ir salīdzinoši liels, valsts milzīgo izmēru dēļ apdzīvotības blīvums ir zems. Visblīvāk apdzīvota ir Krievijas Eiropas daļa, Urālu kalnu apkaime un dienvidrietumu Sibīrija. 73% no iedzīvotājiem dzīvo pilsētās. Pēc 2020. gada skaitīšanas rezultātiem divas lielākās pilsētas Krievijā ir Maskava (vairāk nekā 13 miljoni iedzīvotāju) un Sanktpēterburga (vairāk nekā 5 miljoni). 14 citās pilsētās ir starp vienu un diviem miljoniem iedzīvotājuː Novosibirskā, Jekaterinburgā, Kazaņā, Ņižņijnovgorodā, Krasnojarskā, Čeļabinskā, Samarā, Ufā, Rostovā pie Donas, Krasnodarā, Omskā, Voroņežā, Permā un Volgogradā.