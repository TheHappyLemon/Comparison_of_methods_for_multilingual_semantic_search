Facebook ir sociālais medijs un tiešsaistes sociālais tīkls. Tā īpašnieks ir uzņēmums Meta Platforms, kas bāzēts Menloparkā, Kalifornijā. Pakalpojumu izveidoja Marks Zakerbergs kopā ar citiem Hārvarda koledžas studentiem, un tas publiski kļuva pieejams 2004. gada 4. februārī. Aktīvo lietotāju skaits 2023. gada beigās bija vairāk nekā 3 miljardi. Facebook lietotāji var pievienoties tīkliem, kas sakārtoti pa pilsētām, darbavietām, skolām un reģioniem, sazināties ar citiem cilvēkiem. Viņi arī var pievienot draugus, sūtīt elektroniskās vēstules un publicēt ziņas par sevi.