Matiass Ekholms (zviedru: Mattias Ekholm, dzimis 1990. gada 24. maijā) ir zviedru hokejists, spēlē aizsarga pozīcijā. Pašlaik (2023) Ekholms pārstāv NHL komandu Edmontonas "Oilers". Iepriekš spēlējis arī Zviedrijas komandās Mora IK un Brynäs IF, AHL komandā Milvoki "Admirals" un NHL komandā Našvilas "Predators". 2022.–2023. gada sezonas laikā 2023. gada 28. februārī Ekholms un 2023. gada NHL drafta sestās kārtas izvēle tika aizmainīti uz Edmontonas "Oilers" apmaiņā pret 2023. gada drafta pirmās kārtas izvēli, 2024. gada ceturtās kārtas izvēli, aizsargu Taisonu Beriju un jauno uzbrucēju Reidu Šēferu. Zviedrijas hokeja izlases sastāvā spēlējis četros Pasaules čempionātos.