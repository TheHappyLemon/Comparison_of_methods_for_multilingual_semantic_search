Football Club Lorient, biežāk zināms kā FC Lorient vai vienkārši Lorient, ir Francijas futbola klubs no Lorjānas Morbiānas departamentā, Bretaņā. Klubs ir dibināts 1926. gadā. 2020.—2021. gada sezonā spēlēs Francijas futbola augstākajā līmenī — 1. līgā (Ligue 1). Mājas spēles komanda aizvada Stade du Moustoir stadionā, kur ir 18 500 skatītāju vietas. Lorient augstākais sasniegums Francijas čempionātā ir 7. vieta 2009.—2010. gada sezonā, klubs ir vienreiz (2002. gadā) izcīnījis Francijas kausu.