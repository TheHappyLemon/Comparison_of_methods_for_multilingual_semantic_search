Šis raksts ir par pilsētu Krievijā, kas bijusi pazīstama kā Neihauzene . Par citām jēdziena Neihauzene nozīmēm skatīt nozīmju atdalīšanas lapu. Gurjevska (krievu: Гурьевск, līdz 1946. gadam - Neihauzene (vācu: Neuhausen)) ir strauji augoša pilsēta un rajona centrs Kaļiņingradas apgabalā uz ziemeļaustrumiem no Karaļaučiem. Līdz 1945. gadam Neihauzenes vēsture bija Austrumprūsijas vēstures sastāvdaļa. Pilsēta attīstījās ap 1262. gadā dibināto Neihauzenes pili. Pēc Austrumprūsijas piešķiršanas PSRS, 1946. gadā Neihauzene tika pārdēvēta padomju ģenerālmajora Stepana Gurjeva (Степа́н Саве́льевич Гу́рьев, 1902-1945) vārdā, kurš kritis kaujās par Pillavu.