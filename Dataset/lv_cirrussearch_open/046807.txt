Pasaules čempionāts rokasbumbā vīriešiem ir rokasbumbas nacionālo izlašu turnīrs, ko rīko Starptautiskā Handbola federācija. Pirmais čempionāts notika 1938. gadā. Pašlaik čempionāts tiek rīkots katru otro gadu. Visvairāk čempiontitulu ir izcīnījusi Francijas izlase — 6. Līdz šim par čempionēm ir kļuvušas tikai Eiropas izlases. Pirmajā čempionātā 1938. gadā piedalījās tikai 4 izlases, kas sacentās apļa turnīrā, lai noskaidrotu uzvarētāju. Par pirmajiem pasaules čempioniem kļuva Vācijas izlase. Otrais pasaules čempionāts tika aizvadīts 1954. gadā. No 1995. līdz 2019. gadam finālturnīrā piedalījās 24 izlases. 2021. gada pasaules čempionāta finālturnīrā pirmoreiz piedaljās 32 izlases.