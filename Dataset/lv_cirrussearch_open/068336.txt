Programmatūras kvalitātes nodrošināšana ir kvalitātes prasību un kvalitātes kontroles mērījumu rezultātu novērtēšanas process, lai nodrošinātu, ka tiek izmantoti atbilstoši kvalitātes standarti un darbības. Programmatūras kvalitātes nodrošināšana aptver visu programmatūras izstrādes procesu, tostarp prasību izstrādi, programmatūras projektēšanu, kodēšanu, koda pārskatīšanu, pirmkoda kontroli, programmatūras konfigurācijas pārvaldību, testēšanu, versiju pārvaldību un programmatūras integrāciju. To veido mērķi, saistības, spējas, darbības, mērījumi, verifikācija un validācija. Programmatūras kvalitātes nodrošināšana ietver trīs galvenas darbības (Katra no šīm darbībām ir būtiska kvalitātes nodrošināšanai, un tās jāpiemēro integrēti un visaptveroši, lai sasniegtu kvalitatīvu programmatūru un lietotāju apmierinātību.): preventīvās darbības, kuras novērš kvalitātes trūkumus jau no sākuma detektīvās darbības, lai atklātu kvalitātes problēmas ar testēšanas palīdzību korektīvās darbības, lai novērstu atklātās problēmas un uzlabotu procedūras un standartus. Kvalitātes nodrošināšana ir preventīvs pasākums, lai novērstu defektus un nodrošinātu, ka darbs tiek veikts pareizi, savukārt kvalitātes kontrole ir reaktīvs pasākums, lai identificētu un labotu defektus pēc tam, kad darbs ir pabeigts.