Cīņas sports 1928. gada vasaras olimpiskajās spēlēs bija viens no olimpiādes programmā iekļautajiem sporta veidiem. Tā sacensības notika Nīderlandes pilsētā Amsterdamā grieķu-romiešu cīņā no 30. jūlija līdz 1. augustam, brīvajā cīņā no 2. līdz 5. augustam. Kopā cīņas sportā tika sadalīti 13 medaļu komplekti. Olimpiādes sacensībās grieķu-romiešu cīņā piedalījās arī divi Latvijas cīkstoņi. Kārlis Pētersons (pussmagais svars) dalīja 9.—10. vietu, Alberts Zvejnieks (smagais svars) dalīja 8.—13. vietu.