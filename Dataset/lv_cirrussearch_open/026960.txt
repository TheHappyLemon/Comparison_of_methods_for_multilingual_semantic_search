Rubber Soul ir sestais grupas The Beatles albums. Tas tika izdots dažas nedēļas pirms Ziemassvētkiem, tādēļ tas bija ļoti ienesīgs. Tas bieži tiek saukts par vienu no labākajiem mūzikas albumiem visā mūzikas vēsturē. Albums ir pat atgriezies pārdotāko albumu topos 1987. gada maijā (uz trim nedēļām), kā arī vēl pēc desmit gadiem. Albumā klausītāji var dzirdēt arī tehniskus jauninājumus, piemēram, dziesmas "In My Life" klavesīna solo patiesībā netiek spēlēts uz klavesīna. Džordžs Mārtins patiesībā to spēlēja uz klavierēm. Viņam neizdevās spēlēt baroka stilā, tādēļ šis gabals tika ierakstīts divreiz lēnāk. Kad tas tika paātrināts, tas jau izklausījās pēc klavesīna. Neizmantotās dziesmu versijas var noklausīties "The Beatles Anthology 2".