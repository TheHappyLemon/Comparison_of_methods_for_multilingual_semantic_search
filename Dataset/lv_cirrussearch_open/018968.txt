"Mazais zēns" (angļu: Little Boy) ir atombumbas, kas tika nomesta un uzspridzināta virs Hirosimas Otrā pasaules kara laikā, koda vārds. Tā bija 4400 kg smaga, 3 m gara, tās diametrs bija 71 cm. Tajā bija 64 kg urāna-235. "Mazo zēnu" 1945. gada 6. augustā virs Hirosimas nogādāja pulkvedis Pols Tibetss un kapteinis Roberts A. Luiss ar Boeing B-29 Superfortress Enola Gay bumbvedēju. Atombumba tika izmesta virs Hirosimas no 9360 m augstuma un 580 m augstumā tā tika uzspridzināta. Šī bija pirmā atombumba, kas tika izmantota kā ierocis. Otra — "Resnais vīrs" — tika nomesta virs Nagasaki trīs dienas vēlāk. "Mazais zēns" eksplodēja ar 16 TNT kilotonnu lielu enerģiju. Dažādos neatkarīgos avotos tiek norādīts, ka 1945. gada decembrī no atombumbas sprādziena bija miruši 90 000—166 000 cilvēku. Sprādziena rezultātā tika iznīcināti vairāk nekā 50% pilsētas ēku. Iespējams, atombumba tika nosaukta Franklina Rūzvelta vārdā.