Jēkaba vēstule ir viena no Jaunās Derības grāmatām, pirmā no tā sauktajām vispārējām vēstulēm (vēstule netika adresēta kādai konkrētai draudzei vai personai). Vēstulē ir piecas nodaļas. Vēstule tikusi rakstīta "divpadsmit ciltīm, kas dzīvo izkaisītas". Par vēstules autoru tradicionāli tiek uzskatīts pirmās draudzes Jeruzalemē vadītājs Jēkabs. Autors pats sevi vēstulē sauc par "Jēkabu, Dieva un Kunga Kristus kalpu". Jēkaba vēstulē ir vairāki praktiski norādījumi.