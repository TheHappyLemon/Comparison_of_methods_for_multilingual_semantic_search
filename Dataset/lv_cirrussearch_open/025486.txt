Frančesko Konkoni (itāļu: Francesco Conconi; dzimis 1935. gada 19. aprīlī Komo, Itālijā) ir sporta ārsts un zinātnieks ar tādiem audzēkņiem kā Mikēle Ferrāri un Luidži Čekīni. Konkoni ir profesors Ferrāras universitātē Itālijā, kur viņš vada Centro Studi Biomedici Applicati allo Sport jeb Biomedicīnas izpētes institūtu. Viņa pētījumi koncentrējās uz dopinga lietošanas noteikšanas metodēm, bet viņš ir plašāk zināms ar savām darbībām dopinga pielietošanā un tiek apgalvots, ka viņš riteņbraukšanas sportā ieviesa EPO lietošanu. Konkoni sagatavoja Frančesko Mozeru viņa veiksmīgajam mēģinājumam pārspēt stundas rekordu 1984. gadā Mehiko.