2015. gada Pasaules sieviešu šaha čempionāts notika no 2015. gada 16. marta līdz 7. aprīlim Krievijas pilsētā Sočos. Finālistes noskaidroja 64 spēlētāju izslēgšanas turnīrā. Sākotnēji tas bija plānots no 2014. gada 11. līdz 31. oktobrim, bet problēmas sponsoru un uzņēmējvalsts atrašanā, visbeidzot, piespieda starptautisko šaha organizāciju FIDE 2014. gada 24. septembrī paziņot par čempionāta atlikšanu, plānojot to 2015. gada sākumā Sočos. Finālā, Ukrainas šahiste Marija Muzičuka, uzvarēja Krievijas pārstāvi Natāliju Pogoņinu. Šīs uzvaras rezultātā Muzičuka ieguva lielmeistara (GM) titulu, kvalificējās 2015. gada FIDE pasaules kausa turnīram, un ieguva tiesības aizstāvēt savu titulu 2016. gada Pasaules sieviešu šaha čempionātā pret sieviešu 2013.—2014. gada FIDE Grand Prix uzvarētāju Hou Jifaņu.