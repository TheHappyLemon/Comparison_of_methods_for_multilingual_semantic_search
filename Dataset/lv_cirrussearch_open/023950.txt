Peršotravenska (ukraiņu: Першотравенськ) ir apgabala pakļautības pilsēta Ukrainas dienvidos, Dņipropetrovskas apgabalā. Izvietojusies apgabala austrumdaļā 123 km no apgabala centra Dņipro. Apdzīvotā vieta dibināta 1954. gadā sakarā ar jaunu akmenogļu šahtu būvniecību jaunapgūstamajā Rietumdonbasa baseinā. 1957. apdzīvotajai vietai piešķirts ciemata statuss ar nosaukumu Šahtarske (Шахтарське). 1960. gadā piešķirts pilsētciemata statuss un pārdēvēta par Peršotravnevi (Першотравневе — ‘1. maija [ciemats]’). 1963. gadā nodota ekspluatācijā pirmā šahta. 1966. gadā piešķirtas pilsētas tiesības, pārdēvēta tagadējā vārdā un pakļauta Pavlohradas pilsētas padomei. 1989. gadā piešķirts apgabala pakļautības pilsētas statuss.