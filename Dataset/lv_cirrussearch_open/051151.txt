Hortobāģas nacionālais parks (ungāru: Hortobágyi Nemzeti Park) ir 1973. gadā izveidots nacionālais parks Ungārijas austrumos. Radīts, lai aizsargātu Alfeldas jeb Lielā Ungārijas līdzenuma stepes dabu un tās iedzīvotāju tradicionālo dzīvesveidu. Alfelda stepe lielākajā Ungārijas daļā ir meliorēta un pārveidota lauksaimniecības vajadzībām, bet nacionālā parka teritorijā saglabājusies relatīvi neskarta. 1999. gadā nacionālais parks iekļauts UNESCO Pasaules mantojuma sarakstā.