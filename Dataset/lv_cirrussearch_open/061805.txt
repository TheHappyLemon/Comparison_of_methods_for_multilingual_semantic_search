Stērlingas pils (angļu: Stirling Castle) ir viduslaiku pils Skotijas centrālajā daļā, Stērlingas pilsētā. Tā ir viena no lielākajām un svarīgākajām Skotijas pilīm un atvērta apmeklētājiem. No trim pusēm to norobežo klinšu kraujas. Kaut arī pils rakstos zināma no 12. gadsimta sākuma, lielākā daļa saglabājušos celtņu ir no 15. līdz 17. gadsimtam. Līdz Skotijas karalistes pievienošanai Lielbritānijai pils bija viena no svarīgākājām Skotijas karaļu rezidencēm. Šeit kronēti vairāki Skotijas karaļi, to starpā Marija Stjuarte 1542. gadā, vairāki šeit dzimuši un/vai miruši. Pils piedzīvojusi vismaz astoņus aplenkumus.