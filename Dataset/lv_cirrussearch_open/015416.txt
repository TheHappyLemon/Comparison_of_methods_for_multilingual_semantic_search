Urda (igauņu: Urda) ir pieturas punkts Tallinas - Keilas dzelzceļa līnijā Harju apriņķa Saues pagastā un atrodas 14 km attālumā no Tallinas centrālās dzelzceļa stacijas. Urdas pieturas punktā apstājas lielākā daļa Keilas, Paldiski, Rīsiperes un Kloga-Rannas virzienā kursējošo elektrovilcienu (izņemot Keilas ekspresi). Urda ir viens no jaunākajiem dzelzceļa pieturas punktiem Igaunijā, kas līdztekus ar Padulu Eiropas reģionālā attīstības fonda projekta ietvaros izbūvēts 2008. gadā. Urdas pieturas punktā izbūvēta viena pasažieru platforma ar augstuma atzīmi 550 mm. Platformas garums - 30 m. Pasažieru iekāpšana un izkāpšana pieturas punktā tiek veikta no vilciena sastāva pirmā vagona.