Šis raksts ir par futbolistu. Par citām jēdziena Millers nozīmēm skatīt nozīmju atdalīšanas lapu. Gerds Millers (vācu: Gerd Müller; dzimis 1945. gada 3. novembrī, miris 2021. gada 15. augustā) bija Rietumvācijas futbolists, viens no visu laiku labākajiem futbola uzbrucējiem pasaulē. Rietumvācijas izlases sastāvā aizvadījis 62 spēles, kurās guvis 68 vārtus. Bundeslīgā, pārstāvot Minhenes "Bayern", aizvadījis 427 spēles, kurās guvis 365 vārtus. Eiropas klubu sacensībās 74 spēlēs guvis 66 vārtus. Viņa rekords vienas sezonas laikā visos turnīros ir 67 vārti. 1970. gada Pasaules čempionāta finālturnīra rezultatīvākais spēlētājs (10 vārti). 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Miris 2021. gada 15. augustā.