Alberts fon Bukshēvdens (vācu: Albrecht von Buxthoeven, latīņu: Adalbertus Canonicus Rigensis; dzimis apmēram 1165. gadā, miris 1229. gada 17. janvārī), arī Alberts no Apeldernas, bija garīdznieks, diplomāts, politiķis, trešais Līvzemes (Ikšķiles) bīskaps, vēlāk pirmais Rīgas bīskaps. Galvenais vācu feodāļu un katoļu baznīcas ekspansijas vadītājs Baltijā 13. gadsimta sākumā. Tiek uzskatīts par Rīgas dibinātāju, viņa valdīšanas laikā uzcēla Rīgas Doma baznīcu.