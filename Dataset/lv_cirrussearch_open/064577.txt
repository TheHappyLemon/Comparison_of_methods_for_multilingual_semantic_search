Kalush ir ukraiņu repa mūzikas grupa, kas izveidota 2019. gadā. Grupas dibinātājs un reperis ir Oļegs Psjuks. Grupā darbojas arī multiinstrumentālists Ihors Didenčuks un dejotājs Vlads Kuročka (MC KylymMen). Didenčuks ir arī elektrofolka mūzikas grupas Go A, kas pārstāvēja Ukrainu 2021. gada Eirovīzijas dziesmu konkursā, dalībnieks. 2021. gada sākumā grupa izveidoja papildprojektu Kalush Orchestra ar Timofeju Muzičuku, Vitāliju Dužiku, Sašu Tabu un Džoniju Divniju. Atšķirībā no oriģinālās grupas, Kalush Orchestra savā mūzikas stilā pievienoja arī Ukrainas tradicionālās mūzikas elementus. 2022. gadā grupa ar dziesmu Stefania (Стефанія) uzvarēja 2022. gada Eirovīzijas dziesmu konkursā, iegūstot 631 punktu un izcīnot Ukrainai trešo uzvaru konkursā.