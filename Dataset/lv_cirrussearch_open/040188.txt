Trāķija (grieķu: Θρᾴκη, latīņu: Thracia) bija Romas impērijas province, kuras teritorija ietvēra iekarotās Trāķijas zemes. 314. gadā Romas imperatora Diokletiāna valdīšanas laikā tā tika sadalīta četrās daļās, austrumu daļā (tagadējā Turcijā) tika izveidota Eiropas province ar galvaspilsētu Perintu (tagad turku: Marmara Ereğlisi) un Heminonta (Haemimontus) ar galvaspilsētu Adrianopoli (tagad Edirne). Rietumu daļā (tagadējā Bulgārijā) tupināja pastāvēt samazinātā Trāķijas province ar galvaspilsētu Filipopoli (tagad Plovdiva) un Rodopas province (Rhodope) ar galvaspilsētu Trajanopoli (grieķu: Τραϊανούπολη, tagad Aleksandrupoles daļa Grieķijā). Pēc 395. gada Trāķijas province atradās Austrumromas impērijas sastāvā. Mūsdienās tās teritorija sadalīta starp Bulgārijas, Grieķijas un Turcijas valstīm.