Stīvens Makmanamans (angļu: Steven McManaman, dzimis 1972. gada 11. februārī) ir bijušais Anglijas futbolists, spēlēja pussarga pozīcijā, bijis Anglijas futbola izlases dalībnieks. Pašlaik Makmanamans strādā par futbola komentētāju ESPN un BT Sport. Savu karjeru Makmanamans sāka Liverpool, kur viņš nospēlēja 9 sezonas. 1999. gadā viņš pievienojās La Liga komandai Real Madrid. 2000. gadā viņš kļuva par pirmo Anglijas spēlētāju, kurš ir uzvarējis UEFA Čempionu līgā, nespēlējot Anglijas komandā. Divus gadus vēlāk viņš kļuva arī par pirmo Anglijas spēlētāju, kurš Čempionu līgā ir uzvarējis divas reizes. Ar Real Madrid komandu viņš divreiz uzvarēja La Liga turnīrā. 2003. gadā viņš pievienojās Manchester City, kur viņš karjeru noslēdza. Anglijas futbola izlases sastāva piedalījies 1998. gada FIFA Pasaules kausā, kā arī 1996. un 2000. gada Eiropas čempionātā.