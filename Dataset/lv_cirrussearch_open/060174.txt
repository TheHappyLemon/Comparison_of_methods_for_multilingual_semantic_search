Rampa vīriešiem bija viena no 11 disciplīnām snovbordā 2022. gada ziemas olimpiskajās spēlēs. Sacensības notika Gentinas sniega parkā, Džandzjakou. 2022. gada 9. februārī tika aizvadīta kvalifikācijas kārta, bet 11. febuārī notika fināla sacensības. Sacensībās startēja 25 sportisti no 12 valstīm. Olimpisko zelta medaļu šajā disciplīnā ieguva Japānas sportists Ajumu Hirano (labākais rezultāts finālā — 96.00 punkti), sudraba medaļu ieguva Austrijas sportists Skotijs Džeimss (labākais rezultāts finālā — 92.50 punkti), bet bronzas medaļu ieguva Šveices sportists Jans Šērers (labākais rezultāts finālā — 87.25 punkti). Hirano šī bija pirmā olimpiskā zelta medaļa, bet Šērers ieguva savu pirmo olimpisko medaļu.