Grāfs Joahans Ludvigs "Lucs" Švērins fon Krozigks (vācu: Johann Ludwig "Lutz" Graf Schwerin von Krosigk; dzimis 1887. gada 22. augustā, miris 1977. gada 4. martā) bija Vācijas valsts darbinieks. Vācijas valdības vadītājs pēc Hitlera pašnāvības Berlīnē 1945. gada 30. aprīlī. Studēja tiesības un politiskās zinības Hallē, Lozannā un Oksfordā. 1932. gadā Francis fon Pāpens iecēla Kroszigku par Vācijas finanšu ministru. Turpināja darbu arī Kurta fon Šleihera un Ādolfa Hitlera valdībās. Krosigks un Vilhelms Friks bija vienīgie valdības ministri, kuri pildīja savus pienākumus visu Hitlera valdīšanas laiku. Pēc Hitlera nozīmētā varas mantinieka Jozefa Gebelsa pašnāvības 1945. gada 1. maijā, Kārlis Dēnics piedāvāja Krosigkam vadīt t.s. Flensburgas valdību. Vācijai kapitulējot, Flensburgas valdība tika atlaista. 1949. gadā Krozigks tika notiesāts uz 10 gadiem Nirnbergas procesa Ministriju prāvā, bet 1951. gadā amnestēts. Pēc kara sarakstījis grāmatas par ekonomiku un atmiņas.