Almoravidu dinastija jeb Murābitūnu dinastija (arābu: المرابطون, Al-Murābiṭūn) bija berberu dinastija, kura no 1040. līdz 1147. gadam Ziemeļāfrikā un Pireneju pussalā bija izveidojusi impēriju. Almoravidu dinastiju izveidojās vairāku berberu cilšu (lamtunu, gudālu, masufu) apvienībā mūsdienu Mauritānijas un Rietumsahāras teritorijā. Viņi pakļāva Magribas rietumus (mūsdienu Maroku) un Andalusu (Spānijas dienvidus). 1062. gadā dibināja Marrākešu, kas kļuva par valsts galvaspilsētu. 1147. gadā Amoravidu dinastiju pakļāva Almohadu kalifāts un tā beidza pastāvēt.