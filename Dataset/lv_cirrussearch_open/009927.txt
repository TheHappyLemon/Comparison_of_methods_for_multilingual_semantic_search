Džozue Alesandro Džuzepe Karduči (itāļu: Giosuè Alessandro Giuseppe Carducci, dzimis 1835. gada 27. jūlijā, miris 1907. gada 16. februārī) bija itāļu dzejnieks un skolotājs. 1906. gadā "par radošo enerģiju, svaigo stilu un lirisko spēku" viņš saņēma Nobela prēmiju literatūrā. Karduči ir studējis Pizas universitātē, bet 1860. gadā kļuva par itāļu literatūras profesoru Boloņā, kur nostrādāja vairāk nekā 40 gadus. Starp Karduči ievērojamākajiem darbiem ir Rime nuove (1887; "Jaunā lirika") un Odi barbare (1877; "Odas barbariem").