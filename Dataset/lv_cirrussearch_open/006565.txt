Paulinija (portugāļu: Paulínia) ir pilsēta Sanpaulu štatā, Brazīlijā. Tā atrodas aptuveni 119 km uz ziemeļiem no štata administratīvā centra Sanpaulu. Paulinijas kopējā platība ir 139,332 km², bet iedzīvotāju skaits pēc Ģeogrāfijas un statistikas institūta datiem 2010. gadā bija 82 150 cilvēki. Līdz 1964. gadam Paulinija bija daļa no Kampinasas pilsētas. Pilsēta ir nosaukta pazīstama Kampinasas reģiona zemnieka vārdā (José Paulino Nogueira). Sākotnēji tas bija dzelzceļa stacijas nosaukums, bet tikai vēlāk kļuva par visas apdzīvotās vietas nosaukumu. Paulinijā atrodas viena no lielākajām naftas pārstrādes rūpnīcām (Refinaria de Paulínia) Latīņamerikā.