Zelta Ordas hani (mongoļu: Алтан Ордын хангууд) 13.-15. gadsimtā bija valdnieki Mongoļu impērijas Džuči ulusā (dēvēta par Zelta Ordu), pēc impērijas sairšanas tie kļuva patstāvīgi valdnieki. Viņiem bija pakļautas plašas zemes mūsdienu Krievijas Federācijas, Baltkrievijas, Ukrainas, Kazahstānas un Uzbekistānas teritorijā. Krievu hronikās Zelta Ordas hani tika dēvēti par cariem. Valdnieku rezidence bija Saraja jeb "Batija Saraja" (pie Astrahaņas), no 1285. gada Jaunā Saraja jeb Berkes Saraja (pie Volgogradas, agrākās Caricinas).