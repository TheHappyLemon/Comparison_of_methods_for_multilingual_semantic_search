Kamils Pisaro (franču: Camille Pissarro, izrunā: [kamij pisaʁo]; dzimis 1830. gada 10. jūlijā, miris 1903. gada 13. novembrī) bija dāņu/franču gleznotājs. Gleznojis ielas, pilsētu nomales, lauku ainavas. Viens no impresionisma pamatlicējiem. Vienīgais, kas savus darbus izstādījis visās astoņās impresionistu grupas izstādēs. Bijis daudzu ietekmīgu mākslinieku mentors un draugs, daudzi Pisaro pazinušie aprakstīja viņu kā "tēvu Pisaro". Arī vairāki Pisaro pēcteči kļuvuši par gleznotājiem vai ir strādājuši šajā nozarē.