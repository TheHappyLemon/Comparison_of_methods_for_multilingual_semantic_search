Veisieji (lietuviešu: Veisiejai) ir pilsēta Lietuvā starp Lazdijiem un Druskininkiem, tās apkārtnē vairāki ezeri. Rakstos pirmoreiz minēta 1501. gadā. Pilsētas tiesības no 1792. gada. Pēc Polijas dalīšanām iekļāvās Krievijā. Netālu no pilsētas (Vainežerē) 1831. gadā mira Polijas nacionālā varone Emīlija Plātere. 1885. gadā Veisiejos par ārstu strādāja esperanto autors Ludviks Zāmenhofs. 1956. gadā ieguva pilsētas tiesības. Pilsētas vārdā nosaukta viena no pasaules lielākajām elektronisko komponenšu ražotājkompānijām Vishay Intertechnology, jo firmas dibinātāja vecmāmiņa dzīvoja Veisiejos.