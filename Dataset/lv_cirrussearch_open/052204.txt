Borislavs Stankovičs (serbu: Борислав "Бора" Станковић; dzimis 1925. gada 9. jūlijā, miris 2020. gada 20. martā) bija serbu basketbolists, basketbola treneris un sporta funkcionārs. Spēlētāja karjeras laikā spēlējis KK Crvena zvezda un KK Partizan (bija spēlējošais treneris) sastāvā, trīs reizes kļuvis par Dienvidslāvijas līgas čempionu. Pēc spēlētāja karjeras beigām bija treneris Dienvidslāvijas un Itālijas klubos turpmākos 20 gadus. Pēc tam sācis darboties dažādās sporta organizācijās, tai skaitā Starptautiskajā basketbola federācijā (ģenerālsekretārs no 1976. līdz 2003. gadam) un Starptautiskajā Olimpiskajā komitejā. Viņa vadības FIBA laikā tika atļauts NBA spēlētājiem piedalīties olimpiskajās spēlēs. Stankovičs ir uzņemts Basketbola slavas zālē, Sieviešu basketbola slavas zālē un FIBA slavas zālē. Saņēmis Olimpisko ordeni.