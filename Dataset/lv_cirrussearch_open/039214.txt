Šarleruā Briseles Dienvidu lidosta (Brussels South Charleroi Airport, franču: Aéroport de Charleroi Bruxelles-Sud), saukta arī Goseljē lidosta (nīderlandiešu: Luchthaven van Gosselies), ir starptautiska lidosta Beļģijā. Izvietojusies 7 km uz ziemeļiem no Šarleruā centra un 46 km uz dienvidiem no valsts galvaspilsētas Briseles. Pēc pasažieru plūsmas un apkalpoto lidojumu skaita otra lielākā valsts lidosta pēc Briseles Nacionālās lidostas. Šarleruā lidostai ir divi termināļi un 1 skrejceļš. Lidostā darbojas arī trīs lidotāju skolas.