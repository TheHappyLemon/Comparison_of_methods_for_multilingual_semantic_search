Nesta Kārters (angļu: Nesta Carter; dzimis 1985. gada 11. oktobrī) ir Jamaikas vieglatlēts, startē 100 un 200 m sprinta disciplīnās. Piedalījies divās Olimpiskajās spēlēs (2008, 2012). Abās reizēs Jamaikas 4x100 m stafetes komandas sastāvā izcīnīja zelta medaļu, individuālajās sacensībās nav piedalījies. Ar panākumiem startējis arī Pasaules čempionātā, kopumā izcīnot četras medaļas, no kurām divas ir zelta (2011. gads Tegu un 2013. gads Maskavā), viena sudraba (2007. gads Osakā) un viena bronza (2013. gads Maskavā), bronzu izcīnījis individuālajā 100 m sprintā, pārējās izcīnītas Jamaikas sastāvā stafetē. Kārtera personiskais rekords ir 9,78 s, kas ir viens no labākajiem rezultātiem šīs distances vēsturē.