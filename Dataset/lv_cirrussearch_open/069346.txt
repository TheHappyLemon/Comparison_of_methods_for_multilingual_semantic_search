Šis raksts ir par hokeja klubu Maskavas CSKA. Par citām jēdziena Maskavas CSKA nozīmēm skatīt nozīmju atdalīšanas lapu. Maskavas CSKA (krievu: ХК ЦСКА Москва) ir hokeja komanda, kura bāzēta Maskavā, Krievijā. Tā ir nopelniem bagātākā PSRS un Krievijas hokeja komanda. Tā 32 reizes kļuvusi par PSRS čempioni, 20 reizes izcīnījusi Eiropas kausu, kā arī 1991. gadā uzvarēja Špenglera kausa izcīņā. Klubā savulaik spēlējuši tādi spēlētāji kā Helmuts Balderis, Pāvels un Valērijs Burē, Sergejs Fjodorovs, Vjačeslavs Fetisovs, Aleksandrs Frolovs, Valērijs Harlamovs, Boriss Mihailovs, Vjačeslavs Kozlovs, Igors Larionovs, Aleksandrs Mogiļnijs, Vladislavs Tretjaks, Sergejs Zubovs un daudzi citi. Tāpat kā pārējās bijušās Krievijas Superlīgas komandas, arī CSKA, sākot ar 2008-09 sezonu, spēlē jaunizveidotajā Kontinentālajā hokeja līgā.