Ichaks Saggi Nehors (ivritā: רַבִּי יִצְחַק סַגִּי נְהוֹר), pazīstams kā Īzaks Aklais, angliski Isaac the Blind, (ap 1160-1235), bija akls kabalists, kas kalpoja par rabīnu Vovēras (Vauvert) pilsētiņā tagadējās Francijas dienvidos. Rabīns tika ironiski saukts par "Saggi Nehor", kas aramiešu valodā nozīmē "Vairāk gaismas". Tiek uzskatīts, ka mistiķis ir autors vienam no Kabalas pamattekstiem Bahir.