Soda (latīņu: sodanum no arābu: صداع ṣudā — līdzeklis pret galvassāpēm) ir nātrija un ogļskābes sāļu (parasti tehnisko) kopējs nosaukums, bez tam nātrija hidroksīdu dažkārt dēvē par kaustisko sodu. Kalcinētā soda - bezūdens nātrija karbonāts Na2CO3. Mazgājamā soda - nātrija karbonāta kristālhidrāts ar 10 molekulām ūdens (Na2CO3·10H2O); var saturēt arī mazāku ūdens daudzumu. Dzeramā soda - nātrija hidrogēnkarbonāts NaHCO3. Kaustiskā (kodīgā) soda - nātrija hidroksīds NaOH.