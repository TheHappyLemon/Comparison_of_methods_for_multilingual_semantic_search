Vieglatlētikā 2008. gada vasaras olimpiskajās spēlēs tika sadalīti 47 medaļu komplekti. Sacensības sākās 15. augustā (nedēļu pēc olimpisko spēļu atklāšanas) un norisinājās nākamās 10 dienas, līdz pat olimpisko spēļu noslēgumam. Sacensības tika aizvadītas Pekinas nacionālajā stadionā. Vīriešu un sieviešu sacensībās bija nelielas atšķirības. Vīrieši sacentās par 24 medaļu komplektiem, bet sievietes par 23, jo viņām nebija sacensību 50 kilometru soļošanā. Bija arī nelielas atšķirības dažos sporta veidos — vīrieši sacentās 110 metru barjerskriešanā un desmitcīņā, bet sievietēm barjerskrējiena distance bija 100 metri un desmitcīņas vietā notika septiņcīņa.