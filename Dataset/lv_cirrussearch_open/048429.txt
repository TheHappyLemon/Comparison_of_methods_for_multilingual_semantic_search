Hellas Sat 3 / Inmarsat S EAN ir sakaru operatoru Hellas Sat (ArabSat meitas uzņēmums) un Inmarsat sakaru pavadonis. Tas ģeostacionārajā orbītā tika palaists 2017. gada jūnijā. Hellas Sat aparatūra nodrošina sakaru pakalpojumus Eiropā, Tuvajos un Vidējos Austrumos un Āfrikā. Inmarsat aparatūra nodrošina mobilos sakarus Eiropā aviācijas sakaru tīklam EAN, paredzēta galvenokārt lidmašīnu pasažieriem, kā arī drošības un glābšanas dienestiem. Pavadoni izgatavoja Francijas uzņēmums Thales Alenia Space uz platformas Spacebus-4000C4 bāzes. Hellas Sat derīgā krava ir 44 Ku un 1 Ka joslas raiduztvērēji. Inmarsat raiduztvērēji darbojas S un Ka joslā. Hellas Sat 3 tika palaists 2017. gada 28. jūnijā 21:15 UTC ar nesējraķeti Ariane 5ECA (lidojums VA238) no Gviānas kosmiskā centra kopā ar sakaru pavadoni GSAT-17. Hellas Sat 3 / Inmarsat S EAN tika izvietots ģeostacionārajā orbītā punktā 39° austrumu garuma, līdzās Hellas Sat 2.