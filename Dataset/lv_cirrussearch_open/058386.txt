Tomāšs Galāseks (čehu: Tomáš Galásek, dzimis 1973. gada 15. janvārī) ir Čehijas futbola treneris un bijušais futbolists, spēlējis pussarga pozīcijā, bijušais Čehijas futbola izlases dalībnieks. Savu karjeru sācis Čehijas komandā Banik Ostrava. 1996. gadā pārcēlies uz Nīderlandes klubu Willem II. Savus vislielākos panākumus guvis Nīderlandes komandā Ajax, ar ko viņš izcīnīja divus Eredivisie titulus un divus Nīderlandes kausus. Vēlāk spēlējis Vācijas komandās 1. FC Nürnberg, Borussia Monchengladbach un FSV Erlangen-Bruck. Čehijas futbola izlasi pārstāvējis 2006. gada FIFA Pasaules kausā, kā arī 2004. un 2008. gada Eiropas čempionātā.