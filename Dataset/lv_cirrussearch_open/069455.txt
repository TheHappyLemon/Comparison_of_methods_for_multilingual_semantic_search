Deksters Flečers (angļu: Dexter Fletcher; dzimis 1966. gada 31. janvārī) ir angļu kinorežisors un aktieris. Atveidojis lomu Gaja Ričija filmā "Nav dūmu bez stobriem" (Lock, Stock and Two Smoking Barrels, 1998) un HBO seriālā Band of Brothers (2001). Viņa pirmā loma bija Alana Pārkera filmā Bugsy Malone (1976). 2011. gadā režisējis savu pirmo filmu Wild Bill (2011). Vēlāk režisējis romantisko filmu Sunshine on Leith (2013) un biogrāfisko filmu "Slēpes pa gaisu" (Eddie the Eagle, 2016). Flečers nomainīja Braienu Singeru režisora amatā filmā par grupu Queen, "Bohēmista rapsodija" (2018), tomēr titros viņš minēts tikai kā izpildproducents. 2019. gada Flečers režisēja Rocketman, biogrāfisku filmu par Eltonu Džonu. 1997. gadā Flečers apprecēja lietuviešu teātra režisori Daļu Ibelhauptaiti. Flečeram ir gan britu, gan lietuviešu pilsonība, ko viņam piešķīra 2021. gadā par Lietuvas vārda un kultūras nešanu pasaulē.