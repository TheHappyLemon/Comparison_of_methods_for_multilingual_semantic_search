Marjano Rahojs Brejs (spāņu: Mariano Rajoy Brey, izrunā: [maˈɾjano raˈxoi βɾei]; dzimis 1955. gada 27. martā) ir spāņu politiķis, Spānijas premjerministrs no 2011. gada 21. decembra līdz 2018. gada 1. jūnijam. Laikā no 1999. līdz 2003. gadam Hosē Marijas Asnara vadītajā valdībā bijis dažādu nozaru ministrs. Kopš 2004. gada marta ir Tautas partijas līderis, kuras biedrs ir kopš 1989. gada. Rahojs bijis arī parlamenta mazākuma līderis laikā no 2004. gada aprīļa līdz 2011. gada decembrim, kad kļuva par Spānijas premjerministru.