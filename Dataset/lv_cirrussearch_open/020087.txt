Tamīms bin Hameds bin Halīfa al Tānī (arābu: تميم بن حمد آل ثاني, Tamīm bin Ḥamad Āl Ṯānī; dzimis 1980. gada 3. jūnijā) ir pašreizējais Kataras emīrs. Valda kopš 2013. gada, kad viņam varu nodeva tobrīdējais emīrs, viņa tēvs Hameds bin Halīfa al Tānī. Mācījies Sandhērstas militārajā akadēmijā, ko absolvējis 1998. gadā. Darbojies sporta nozarē, ir Starptautiskās Olimpiskās komitejas loceklis, kā arī Kataras Olimpiskās komitejas vadītājs. Saskaņā ar 2013. gada datiem viņš ir jaunākais valdošais monarhs pasaulē.