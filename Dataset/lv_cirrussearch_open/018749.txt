"Terminators 3: Mašīnu sacelšanās" (angļu: Terminator 3: Rise of the Machines) ir 2003. gada ASV zinātniskās fantastikas asa sižeta filma, kuras režisors ir Džonatans Mostovs. Filmā pēc Skynet neveiksmes Sāras Konoras nogalināšanā pirms ir dzimis viņas dēls un paša Džona nogalināšanā bērnībā no nākotnes atsūtītā terminatore T-X cenšas nogalināt pēc iespējas vairāk pretošanās kustības locekļus, kā arī pašu Džonu. Filmā galvenās lomas atveido Arnolds Švarcenegers, Niks Stols, Klēra Deinsa un Kristanna Lokena. Šī ir pēdējā Švarcenegera loma kino pirms kļūšanas par Kalifornijas gubernatoru. Šī ir trešā daļa "Terminatora" filmu sērijā un turpinājums 1991. gada filmai "Terminators 2: Pastarā diena".