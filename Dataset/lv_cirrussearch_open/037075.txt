Roberts ir populārs vīriešu personvārds, īsais variants latviski Robis. Seno ģermāņu valodā nozīmējis "slavā mirdzošs", "tik slavens, ka mirdz" (*χrōþi, Hrōþ vai Hrōð — 'slava', 'varenība', 'gods' un *berχta — 'mirdzošs', 'spožs'). Popularitāti ieguvis no Skotijas karaļa un nacionālā varoņa Roberta Brūsa vārda. Latviešu kalendārā Roberta vārdadiena ir 14. janvārī. 2018. gadā bija populārākais jaundzimušo zēnu vārds Latvijā.