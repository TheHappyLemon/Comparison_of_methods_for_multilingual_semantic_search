Georgs Henriks Breitners (George Hendrik Breitner, dzimis 1857.gada 12.septembrī Roterdamā, miris 1923.gada 5.jūnijā Amsterdamā) - nīderlandiešu gleznotājs un fotogrāfs. Līdz ar gleznotāju Izāku Izraēlsu (Isaac Israëls) un dzejnieku Vilemu Klosu (Willem Kloos) pieskaitāmi t.s. "astoņdesmitajiem" (De Tachtigers) - māksliniekiem, kuri parādījās XIX gadsimta 80. gados un raksturīgi ar reālisma iezīmēm daiļradē. Gleznojis Amsterdamas ielas un parastos iedzīvotājus, dažādu citu sižetu darbus. Līdz ar impresionisma un citu moderno stilu parādīšanos Breitners tika gandrīz aizmirsts. Tomēr XX gadsimta beigās atkal parādījās interese par Breitnera mākslu. 1996. gadā tika atrasta liela Breitnera Amsterdamas fotogrāfiju kolekcija.