Kagajanas ielejas valodas ir viena no austronēziešu valodu saimes malajiešu-polinēziešu valodu apakšgrupām, tiek iekļauta filipīniešu valodu Ziemeļlusonas valodu apakšgrupā. Tajā iekļautas 12 zināmas valodas ar aptuveni 0,7 miljoniem runātāju. Izplatītas Lusonas salas ziemeļdaļā Kordiljeras un Kagajanas Ielejas reģionos. Lielākās no grupas valodām ir ibanagu valoda (ap 400 tūkstoši runātāju), itavisu valoda (170 tūkstoši), isnagu valoda (40 tūkstoši) un gadangu valoda (30 tūkstoši).