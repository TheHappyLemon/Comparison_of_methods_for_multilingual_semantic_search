Adrianu Koreija Klaro (portugāļu: Adriano Correia Claro; dzimis 1984. gada 26. oktobrī Kuritibā, Brazīlijā) ir bijušais brazīliešu futbolists, spēlēja aizsarga un pussarga pozīcijā, bijis Brazīlijas izlases dalībnieks. Karjeru uzsācis Brazīlijas kluba Coritiba Foot Ball Club sastāvā, ar to divas reizes uzvarot Campeonato Paranaense sacensībās. 2004. gadā uzsāka karjeru Spānijā, pirmos 5 gadus pārstāvot Sevilla FC klubu. Tā sastāvā divas reizes uzvarēja UEFA kausa izcīņā, 2006. gadā triumfēja arī UEFA Superkausā, divas reizes uzvarēja Spānijas Karaļa kausa izcīņā un vienreiz — Spānijas Superkausā. 2010. gadā pārgāja uz FC Barcelona. Ar to tika svinēta uzvara 2011. gadā Spānijas Superkausā, La Liga un UEFA Čempionu līgā. Brazīlijas izlases sastāvā uzvarējis 2003. gada FIFA U-20 Pasaules kausā un 2004. gada Copa America.