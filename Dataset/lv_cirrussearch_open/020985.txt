Makreļu apakšdzimta jeb skumbriju apakšdzimta (Scombrinae) ir makreļu dzimtas (Scombridae) apakšdzimta, kas apvieno lielāko daļu makreļu dzimtas sugu. Izņēmums ir tauriņmakreles (Gasterochisma), kas tiek sistematizētas monotipiskajā tauriņmakreļu apakšdzimtā (Gasterochismatinae). Kopumā apakšdzimtā ir 50 sugas, kas tiek iedalītas 14 ģintīs un 4 ciltīs. Pazīstamākās no tām ir makreles un tunzivis.