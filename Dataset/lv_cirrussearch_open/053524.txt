Bernards Knūbels (vācu: Bernard Knubel; dzimis 1872. gada 13. novembrī, miris 1957. gada 14. aprīlī) bija vācu treka riteņbraucējs, 1896. gada vasaras olimpisko spēļu dalībnieks. Knūbels un viņa brāļi Johans un Antons bija riteņbraukšanas entuziasti. Antons Knūbels bija uzsācis velosipēdu ražošanu un izplatīšanu 1885. gadā, bet gāja bojā lidmašīnas avārijā 1915. gadā. Bernards Knūbels pārņēma brāļa biznesu. Ražotnē vēlāk tika ražoti arī motocikli un automašīnas. Uzņēmums joprojām ir ģimenes īpašumā ar nosaukumu Knubel un apmēram 400 darbiniekiem 11 atrašanās vietās.