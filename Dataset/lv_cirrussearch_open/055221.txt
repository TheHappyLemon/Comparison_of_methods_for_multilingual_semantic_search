Golfs 1900. gada vasaras olimpiskajās spēlēs bija viens no 20 oficiālajiem olimpiskajiem sporta veidiem. Šī bija pirmā reize, kad golfs bija iekļauts olimpisko spēļu programmā, kā arī viens no diviem sporta veidiem, kur šajās olimpiskajās spēlēs bija izdalītas sacensības sievietēm. Golfa turnīrs notika no 1900. gada 2. līdz 3. oktobrim Parīzes piepilsētas Kompjeņā. Tajās kopā startēja 22 sportisti, 12 vīrieši un 10 sievietes, no 4 valstīm. Šī bija pirmā reize, kad golfs bija iekļauts olimpisko spēļu programmā. Visvairāk olimpisko medaļu ieguva ASV sportisti, kopumā 4 sportisti. Vīriešu turnīrā zelta medaļu ieguva amerikānis Čārlzs Sendss, bet sieviešu turnīrā amerikāniete Margareta Ebota.