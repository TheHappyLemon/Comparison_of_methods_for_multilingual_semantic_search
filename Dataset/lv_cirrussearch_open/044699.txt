"Spiegu bērni 4: Visu laiku pasaulē" (angļu: Spy Kids: All the Time in the World) ir 2011. gada ASV piedzīvojumu komēdija, kuras režisors, scenārija autors, kā arī viens no producentiem un mūzikas autoriem ir Roberts Rodrigess. Galvenās lomas atveido Džesika Alba, Džoels Makheils, Aleksa Vega, Derils Sabara, Rovena Blanšarda, Meisons Kuks, Rikijs Džerveiss un Džeremijs Paivens. Filmas pirmizrāde notika 2010. gada 22. decembrī. Filma ir ceturtā filma "Spiegu bērnu" filmu sērijā un tiešs turpinājums 2003. gada filmai "Spiegu bērni 3D: Spēle Beigusies". Atvaļinājusies spiedze tiek uzaicināta atgriezties spiegošanā. Lai satuvinātos ar saviem audžubērniem, viņa abus bērnus iesaista savā jaunajā darbā, kurā jāaptur Laika glabātājs, pirms tas pārņem pasauli.