Manmohans Singhs (angļu: Manmohan Singh, pandžabu: ਮਨਮੋਹਨ ਸਿੰਘ; dzimis 1932. gada 26. septembrī) ir Indijas politiķis no Indijas Nacionālā kongresa partijas un Indijas 14. premjerministrs. 2004. gada 22. maijā kļuva par pirmo Indijas premjerministru — sikhu. Šajā amatā viņš bija līdz 2014. gada 26. maijam. Viens no ietekmīgākajiem 2000. gadu un 2010. gadu sākuma politiķiem Indijā, lielā mērā patiecoties tam, ka 1991. gadā bija finanšu ministrs Narasimhas Rao valdībā un bija viens no galvenajiem Indijas ekonomiskās liberalizācijas arhitektiem. Pirms iesaistīšanās aktīvā politikā strādāja Starptautiskajā Valūtas fondā un no 1982. līdz 1985. gadam bija Indijas Centrālās bankas vadītājs.