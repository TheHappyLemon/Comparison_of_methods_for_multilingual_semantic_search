Džermeins Marsiano Lenss (nīderlandiešu: Jeremain Marciano Lens, dzimis 1987. gada 24. novembrī) ir Nīderlandes futbolists, spēlē pussarga pozīcijā, bijis Nīderlandes futbola izlases dalībnieks. Kopš 2022. gada Lenss pārstāv Francijas Championnat National komandu Versailles. Savas karjeras laikā pārstāvējis komandas Nīderlandē, Ukrainā, Anglijā un Turcijā. Lielākos panākumus guvis ar Nīderlandes komandu AZ Alkmaar, kur viņš 2009. gadā kļuva par Eredivisie uzvarētāju, kā arī ar Ukrainas komandu Dynamo Kyiv, kuras rindās par Ukrainas Premjerlīgas čempionu viņš kļuva 2015. gadā. Nīderlandes futbola izlases sastāvā debitējis 2010. gada. Piedalījies 2014. gada FIFA Pasaules kausā.