Albrehts III (vācu: Albrecht III., saukts Albtrehts ar Bizi (vācu: Albrecht mit dem Zopf); dzimis 1349. gada 9. septembrī, miris 1395. gada 29. augustā) bija Austrijas hercogs no 1364. gada līdz 1395. gadam. Līdz 1379. gadam valdīja kopā ar brāli Leopoldu III. Hābsburgu dinastijas Albertīnu atzara ciltstēvs. 1365. gadā kopā ar brāļiem parakstīja Vīnes Universitātes dibināšanas dokumentus. Pēc vecākā brāļa Rūdolfa III nāves valdīja kopā ar brāli Leopoldu III, tomēr, saasinoties pretrunām, 1379. gadā brāļi sadalīja zemes savā starpā. 1377. gadā Albrehts piedalījās krusta gājienā uz Prūsiju.