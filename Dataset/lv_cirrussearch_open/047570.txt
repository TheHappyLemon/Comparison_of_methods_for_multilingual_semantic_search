Molde Fotballklubb ir profesionāls Norvēģijas futbola klubs no Moldes. Klubs ir dibināts 1911. gadā. Pašlaik spēlē Eliteserien, Norvēģijas futbola augstākajā līgā. Mājas spēles komanda aizvada Aker Stadion, kura ietilpība ir 11 249 vietas. Kluba futbolisti ir piecas reizes izcīnījuši līgas čempiontitulu un četras reizes ieguvuši Norvēģijas kausu. 1999.—2000. gada sezonā spēlēja UEFA Čempionu līgas grupu turnīrā.