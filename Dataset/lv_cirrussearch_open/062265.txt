"Apsūdzības lieciniece" (angļu: Witness for the Prosecution) ir 1957. gada ASV drāmas filma, kuras režisors ir Billijs Vailders. Filmā galvenās lomas atveido Tairons Pauers, Marlēna Dītriha, Čārlzs Lotons un Elza Lančestera. Filma ir balstīta uz 1953. gada Agatas Kristi lugas ar tādu pašu nosaukumu. Advokātam Vilfrīdam Robartsam (Lotons) jāaizstāv savs klients slepkavības prāvā, kurā viņš tiek apsūdzēts par bagātas, bezbērnu atraitnes, kura bija viņā iemīlējusies, nogalināšanā. "Apsūdzības lieciniece" pirmizrāde notika 1957. gada 17. decembrī. Filma tika nominēta sešām Amerikas Kinoakadēmijas balvām, tai skaitā kategorijās "Labākā filma", "Labākais režisors", "Labākais aktieris" (Lotons) un "Labākā aktrise otrā plāna lomā" (Lančestera), tomēr nevienu nesaņēma. Amerikas Kinoinstitūts filmu iekļāva savā AFI 10 Top 10 sarakstā 6. vietā kategorijā "labākās tiesu drāmas".