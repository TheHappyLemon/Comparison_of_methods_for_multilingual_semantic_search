Amanda Gormana (angļu: Amanda Gorman; dzimusi 1998. gadā) ir amerikāņu dzejniece un aktīviste. Viņas darbi koncentrējas uz apspiešanas, feminisma, rasu un marginalizācijas jautājumiem, kā arī uz Āfrikas diasporu. Gormana bija pirmā, kas saņēma ASV Nacionālo jauniešu dzejas balvu. Viņa 2015. gadā izdeva dzejas grāmatu The One for Whom Food Is Not Enough. 2021. gadā viņa ASV prezidenta Džo Baidena inaugurācijā deklamēja savu dzejoli The Hill We Climb.