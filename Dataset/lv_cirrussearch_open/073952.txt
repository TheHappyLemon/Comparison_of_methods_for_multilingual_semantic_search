Rīdigers Abramčiks (vācu: Rüdiger Abramczik; dzimis 1956. gada 18. februārī) ir bijušais VFR futbolists, tagad futbola treneris. No 2008. līdz 2010. gada beigām vadījis Latvijas futbola klubu FK Liepājas Metalurgs. Spēlētāja karjeras lielāko daļu viņš pavadījis dzimtas pilsētas komandā FC Schalke 04. 2004. gadā klubs, atzīmējot savu simtgadi, kluba fanu balsojumā viņš tika iekļauts simboliskajā gadsimta izlasē.