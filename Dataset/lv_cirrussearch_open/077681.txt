Jaunskotija (angļu: Nova Scotia, franču: Nouvelle-Écosse) ir viena no Kanādas desmit provincēm, kas atrodas Kanādas austrumu daļā. Tā ir viena no trim tā saucamajām Piejūras provincēm. Aizņem Jaunskotijas pussalu un Keipbretonas salu Atlantijas okeānā. Jaunskotijas galvaspilsēta un lielākā pilsēta ir Helifeksa. Pēc 2021. gada provizoriskajiem datiem Jaunskotijā dzīvo 969 383 iedzīvotāju un tā aizņem 55 491 km² lielu platību. Tā ir otrā mazākā Kanādas province pēc teritoriālās platības un septītā lielākā province pēc iedzīvotāju skaita.