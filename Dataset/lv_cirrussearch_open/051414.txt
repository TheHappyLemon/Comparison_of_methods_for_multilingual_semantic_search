Arcelor S.A. bija Luksemburgā bāzēta globāla kompānija, 2004. gadā pēc apgrozījuma lielākais tērauda ražotājs pasaulē. Nodibinājās 2002. gadā, apvienojoties Spānijas kompānijai Aceralia, Francijas kompānijai Usinor un Luksemburgas kompānijai ARBED. Kaut arī iesākumā tam stingri pretojās Francijas, Luksemburgas un Spānijas valdības, 2006. gadā kompāniju nopirka Mittal Steel Company, izveidojot kompāniju ArcelorMittal.