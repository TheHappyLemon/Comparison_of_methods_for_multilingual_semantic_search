Kosmonautu jūra ir Dienvidu okeānam piederīga malas jūra Antarktīdas piekrastē. Plešas aptuveni no 33 līdz 55° austrumu garuma grādiem. Rietumos atrodas Rīsera-Larsena jūra, ko atdala Gunnerusa grēda, austrumos — Sadraudzības jūra. Jūru pastāvīgi klāj dreifējošs ledus, daudz aisbergu. Antarktīdas piekrastē atrodas šādi ģeogrāfiskie objekti - virzienā no rietumiem uz austrumiem: Rīsera-Larsena pussala Prinča Ūlava krasts (pieder Karalienes Modas Zemei) Amundsena līcis Neipira kalni Kontinentālais šelfs šeit ir salīdzinoši šaurs un tāpēc jūra ir dziļa. Lielāko daļu gada tuvu aizsalšanai, kuģniecību jūrā ļoti apgrūtina ledus, aisbergi un pastāvīgā vulkāniskā aktivitāte. Jūras krastos darbojas japāņu polārstacija Šova. Uz bijušās Krievijas stacijas Molodjožnajas bāzes savu zinātnisko programmu plāno atklāt Baltkrievija. Jūrai nosaukumu 1962. gadā deva padomju antarktiskās ekspedīcijas dalībnieki.