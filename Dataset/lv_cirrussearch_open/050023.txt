Ksenofobija (sengrieķu: ξένος, xénos — ‘svešais’, ‘ārzemju’) ir fobija pret visu, kas ir svešs, nepazīstams. Tās parasti ir iracionālas bailes un naids pret svešiniekiem. Ksenofobija parasti izpaužas pret kādu personu grupu, piemēram, citu reliģiju pārstāvjiem, rasēm, ciltīm, etniskajām grupām, ārzemniekiem. Mūsdienu socioloģijā un sociālajā psiholoģijā šīs parādības tiek aprakstītas skaidrākos analītiskajos terminos (starpgrupu konflikts, etnocentrisms, etniskie stereotipi un aizspriedumi, sociālā neiecietība un tamlīdzīgi), taču tiem ir visiem vairākas kopīgas īpašības.