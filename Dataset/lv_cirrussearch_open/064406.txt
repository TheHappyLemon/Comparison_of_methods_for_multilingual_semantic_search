Ajdins Hrustičs (angļu: Ajdin Hrustic, dzimis 1996. gada 5. jūlijā) ir Austrālijas futbolists, spēlē pussarga pozīcijā, pārstāv Austrālijas futbola izlasi. Kopš 2022. gada Hrustičs pārstāv Itālijas A sērijas komandu Hellas Verona. Iepriekš spēlējis Nīderlandes komandā Groningen un Vācijas komandā Eintracht Frankfurt. Austrālijas futbola izlases sastāvā debitējis 2017. gadā. Ticis iekļauts izlases sastāvā 2022. gada FIFA Pasaules kausam.