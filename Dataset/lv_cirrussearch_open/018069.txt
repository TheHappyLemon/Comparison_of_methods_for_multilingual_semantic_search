Koordinātas: 61°12′32″S 54°05′07″W﻿ / ﻿61.20889°S 54.08528°W﻿ / -61.20889; -54.08528 Ērvinga kalns (angļu: Mount Irving) ir kalns Dienvidšetlendas salās Antarktikā, Klerensas salas un Piloto Pardo salu augstākā virsotne. Izvietojies salas dienvidu galā. Bijis zināms salu piekrastē kuģojušajiem roņu medniekiem jau no 1820. gadiem un saukts par Boulsa kalnu (Mount Bowles) pēc netālā Boulsa raga. 1974. gadā, lai izvairītos no nosaukumu dublēšanās (cits Boulsa kalns atrodas Livingstona salā), kalns pārdēvēts par godu britu admirālim, flotes hidrogrāfam (1960-1966) seram Edmundam Džordžam Ērvingam (Edmund George Irving). Kalnā pirmoreiz uzkāpa Britu Apvienoto dienestu alpīnistu komanda Malkolma Barlija (Malcolm Burley) vadībā 1970. gada 6. decembrī.