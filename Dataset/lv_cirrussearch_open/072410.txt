Ergenekon (turku: Ergenekon vai Ergenekon terör örgütü) Turcijā tiek uzskatīts par gladio (no itāļu: gladius, zobens, ar ko apzīmē dažādas pagrīdes organizācijas) tipa ultranacionālistisku un teroristisku grupējumu, un tam tiek piedēvēti dažādi noziegumi, piemēram intelektuāļu slepkavības (tai skaitā plānota Nobela prēmijas laureāta Orhana Pamuka nogalināšana) un mēģinājumi gāzt valsts varu un pastāvošo valsts iekārtu. Šobrīd (2008), pirmstiesas izmeklēšanas gaitā ir arestēti vairāki grupējuma dalībnieki, tai skaitā jurists Kemals Kerinčsizs, Strādnieku partijas līderis Dou Perinčeks, atvaļinātais ģenerālbrigadieris Veli Kīčīks, atvaļinātais ģenerālis Huršits Tolons un atvaļinātais ģenerālis Šeners Erujgurs. Apsūdzība celta Stambulas tiesā, kas atbildīga par lietām organizētās noziedzības un terorisma jomā.