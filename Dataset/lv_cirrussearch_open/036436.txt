Kentuki (angļu: Kentucky, izrunā: [kɨnˈtʌki]), oficiāli Kentuki Sadraudzība (Commonwealth of Kentucky), ir viens no Amerikas Savienoto Valstu štatiem, kas atrodas Dienvidu reģionā. Štata robežas nosaka upes, izņemot dienvidu robežu ar Tenesī štatu, kas ir taisna līnija, un dienvidaustrumu robežu ar Virdžīniju, kuru veido kalni. Atlikušie štati, ar kuriem robežojas Kentuki, ir Ilinoisa, Indiāna, Misūri, Ohaio un Rietumvirdžīnija. Štata administratīvais centrs ir Frankforta, lai gan pēc iedzīvotāju skaita ir vēl lielākas pilsētas: Luisvila un Leksingtona.