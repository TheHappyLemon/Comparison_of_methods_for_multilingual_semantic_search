Pauls Šulce-Naumburgs (vācu: Paul Schultze-Naumburg; dzimis 1869. gada 10. jūnijā, miris 1949. gada 19. maijā) bija vācu arhitekts, gleznotājs, publicists un politiķis. 1930. gadā iestājās NSDAP. Viens no nacistu arhitektūras teorētiķiem, modernisma arhitektūras noliedzējiem. No 1900. līdz 1917. gadam publicēja populāru grāmatu sēriju "Kultūras darbs" (Kulturarbeiten). No 1914. līdz 1917. gadam radīja, iespējams, savu pazīstamāko būvi - Cecilienhof Potsdamā, nākamo Potsdamas konferences vietu. 1922. gadā Pauls Šulce-Naumburgs apprecējās ar Margareti Derru. 1934. gadā pāris izšķīrās, bet Margarete dažas nedēļas pēc tam kļuva par Vilhelma Frika sievu. Pauls Šulce-Naumbergs darbojās valdībai tuvajā organizācijā "Vācu arhitektu un inženieru kaujas savienība" (Kampfbund deutscher Architekten und Ingenieure). 1944. gadā kā viens no četriem arhitektiem Pauls Šulce-Naumburgs tika iekļauts Gebelsa sastādītajā īpaši svarīgo kultūras darbinieku sarakstā (Gottbegnadeten list).