Kānpura (hindi: कानपुर, urdu: کانپور, izrunā: [ˈkɑːnpur]) ir pilsēta Indijas ziemeļos, Utarpradēšas štata dienvidaustrumos. Tā atrodas Gangas upes krastos. Līdz 1801. gadam, kad briti pakļāva Indiju, Kānpura bija tikai ciemats. Šeit briti izveidoja vienu no saviem nocietinājumiem, un Kānpura strauji auga. 2011. gadā Kānpurā dzīvoja 2,77 miljoni iedzīvotāju. Pēc šī rādītāja tā ir viena no lielākajām Indijas pilsētām. Kānpurā ir attīstītas dažādas rūpniecības nozares. Tāpēc dažreiz to dēvē par "Austrumu Mančestru".