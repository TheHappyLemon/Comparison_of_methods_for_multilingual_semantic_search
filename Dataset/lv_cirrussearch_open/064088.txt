Njuvles reģions (spāņu: Región de Ñuble) ir viens no Čīles 16 reģioniem. Izvietojies valsts vidusdaļā Klusā okeāna krastā, ziemeļos robežojas ar Maules reģionu, dienvidos — ar Biobio reģionu, bet austrumos — ar Argentīnu. Administratīvi reģions dalās trijās provincēs — Digiljina, Itata un Punilja. Reģiona administratīvais centrs ir Čiljana pilsēta. Citas lielākās pilsētas ir Sankarlosa, Koiveko un Bulnesa. Reģions dibināts 2017. gadā, nodalot to no Biobio reģiona. Nosaukums cēlies no Itatas pietekas Njuvles upes, kuras baseinā tas izvietojies.