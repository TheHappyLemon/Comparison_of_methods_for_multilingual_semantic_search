Džozefs (Džo) Mazulla (angļu: Joseph (Joe) Mazzulla; dzimis 1988. gada 30. jūnijā Rodailendas štatā, ASV) ir amerikāņu basketbola treneris. No 2022. gada viņš ir Nacionālās basketbola asociācijas (NBA) kluba Bostonas "Celtics" galvenais treneris (sākotnēji galvenā trenera aizstājējs). Džo Mazullas tēvs Dens Mazulla bija basketbolists un basketbola treneris. Spēlējis basketbolu vidusskolas un augstskolas līmenī. 2011. gadā pabeidza Rietumvirdžīnijas Universitāti. Uzreiz pēc universitātes Dž. Mazulla uzsāka trenera karjeru, sākotnēji kā trenera asistents koledžu basketbolā. 2019. gadā viņš nokļuva Bostonas "Celtics" sistēmā, kļūstot par vienu no galvenā trenera asistentiem. 2022. gada septembrī, pēc tam, kad komandas galveno treneri Imi Udoku izslēdza no komandas uz visu sezonu, Dž. Mazullu apstiprināja par galvenā trenera aizstājēju. 2023. gada februārī "Celtics" viņu nominēja par komandas galveno treneri.