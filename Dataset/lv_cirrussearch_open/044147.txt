"The Return of Swamp Thing" ir 1989. gada ASV zinātniskās fantastikas filma, kuras režisors ir Džims Vainorskis. Filmas sižets balstīts uz DC Comics tāda paša nosaukuma tēlu. Filma ir turpinājums 1982. gada filmai Swamp Thing. Filmā galvenās lomas attēlo Luiss Džourdans, Hetere Loklīra, Sāra Daglasa, Diks Duroks un Eiss Masks. Filmas pirmizrāde notika 1989. gada 12. maijā. Filmā Purva radība izglābj Abigeilu Arkeinu no viņas audžutēva Doktora Arkeina, kurš Abigeilu cenšas izmantot ģenētiskos eksperimentos.