Alfreds Molina (angļu: Alfred Molina, dzimis 1953. gada 24. maijā) ir angļu aktieris. Savu kino debiju piedzīvojis Stīvena Spīlberga filmā "Pazudušā šķirsta meklējumos" (1981). Vēlāk piedalījies tādās filmās kā Prick Up Your Ears (1987), Not Without My Daughter (1991), Enchanted April (1991), "Cilvēks, kurš pārāk maz zināja" (1997), "Naktis bugi stilā" (1997), "Šokolāde" (2000), "Frīda" (Frida, 2002), "Identitāte" (2003), "Luters" (Luther, 2003), "Zirnekļcilvēks 2" (2004), "Da Vinči kods" (2006), An Education (2009), Love Is Strange (2014) un "Zirnekļcilvēks: Mājupceļa nav" (2021). Ierunājis arī lomas filmās "Rango" (2011), "Mošķīšu universitāte" (2013), "Ralfs izposta internetu" (2018) un "Ledus sirds 2" (2019). Par lomu miniseriālā Feud (2017) Molina tika nominēts Zelta globusa balvai un Emmy balvai.