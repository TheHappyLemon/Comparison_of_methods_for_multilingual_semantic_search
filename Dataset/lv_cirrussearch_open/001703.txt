Jūhans Jūliuss Kristians Sibēliuss, biežāk pazīstams kā Žans vai Jans Sibēliuss (Johan Julius Christian Sibelius, Jean Sibelius; dzimis 1865. gada 8. decembrī, miris 1957. gada 20. septembrī), bija vēlīnā romantisma Somijas komponists. Viņa radītajai mūzikai tiek piešķirta liela loma somu nacionālās identitātes veidošanā. Dzimis Somijas zviedru ģimenē. Ž. Sibēliuss ir sacerējis septiņas simfonijas (astoto pēc sarakstīšanas pats ir iznīcinājis), tāpat arī dažādus citus skaņdarbus, no kuriem slavenākie ir Finlandia, Valse Triste, koncerts vijolei un Karēlijas svīta.