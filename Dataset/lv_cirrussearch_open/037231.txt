Rojs Ričards Šeiders (angļu: Roy Richard Scheider; dzimis 1932. gada 10. novembrī, miris 2008. gada 10. februārī) bija amerikāņu aktieris. Pazīstamākā Šeidera loma ir policijas priekšnieka loma 1975. gada Stīvena Spīlberga filmā "Žokļi" un 1978. gada Žano Švarca filmā "Žokļi 2". Ieguvis Amerikas Kinoakadēmijas balvas nominācijas par tēlojumu Viljama Frīdkina 1971. gada filmā "Franču sakarnieks" un Boba Fosa 1979. gada filmā All That Jazz. Pazīstams arī ar lomām filmās Klute (1971), The Seven-Ups (1973), Marathon Man (1976), Sorcerer (1977), Blue Thunder (1983), 2010: The Year We Make Contact (1984), 52 Pick-Up (1986), Naked Lunch (1991), "Lietusvīrs" (The Rainmaker, 1997) un "Soģis" (2004).