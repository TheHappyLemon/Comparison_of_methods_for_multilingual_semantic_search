Invasion of the Body Snatchers ir 1978. gada ASV zinātniskās fantastikas šausmu filma, kuras režisors ir Filips Kaufmans. Filmā galvenās lomas atveido Donalds Saterlends, Brūka Adamsa, Leonards Nīmojs, Džefs Goldblūms un Veronika Kartraita. Filma balstīta uz Džeka Finija 1955. gada romānu The Body Snatchers. Šī ir otrā romāna adaptācija pēc Dona Sīgela 1956. gada filmas ar tādu pašu nosaukumu. Filma stāsta par Sanfrancisko veselības inspektoru un viņa kolēģi, kuri atklāj, ka cilvēki tiek aizstāti ar citplanētiešu dublikātiem. Filmas Invasion of the Body Snatchers pirmizrāde notika 1978. gada 22. decembrī un to izplatīja United Artists. Filma nopelnīja 25 miljonus ASV dolāru. Sākotnēji tā saņēma dalītas kritiķu atsauksmes, tomēr tās vērtējums laika gaitā ir ievērojami audzis. Mūsdienās tā tiek uzskatīta gan par vienu no visu laiku labākajām rīmeikiem, gan par vienu no visu laiku labākajām zinātniskās fantastikas filmām. Tīmekļa vietnē Rotten Tomatoes filmai ir 92% vērtējums.