Janvāris Februāris Marts Aprīlis Maijs Jūnijs Jūlijs Augusts Septembris Oktobris Novembris Decembris Novembris (no latīņu: novem — 'deviņi') ir gada vienpadsmitais mēnesis. Latviešu mēneša senie nosaukumi ir salnas vai Mārtiņu mēnesis, savukārt lietuviešu senais nosaukums ir graudinis mėnuo, bet mūsdienās — lapkritis. Astroloģijā sākas ar Sauli Skorpiona zīmē, beidzas ar Sauli Strēlnieka zīmē. Katoļi 1. novembrī atzīmē Visu svēto dienu (t.i., to svēto, kam nav piešķirta sava svinamā diena). Mārtiņi 10. novembrī (katoļiem 11.) ir aptuveni vidus starp rudens un ziemas saulgriežiem. Tika uzskatīti par ziemas sākumu. Senāk Latvijā 25. novembrī (katoļiem 26.) tika atzīmētas Katrīnas, bet 30. — Andreji. Katrīnas dažās vietās uzskatīja par veļu laika beigām. Mūsdienu Latvijā tiek atzīmēts 11. novembris — Lāčplēša diena un 18. novembris — Latvijas Republikas proklamēšanas diena.