Džeremijs Lī Renners (angļu: Jeremy Lee Renner; dzimis 1971. gada 7. janvārī Modesto, Kalifornijā, ASV) ir amerikāņu aktieris, dziedātājs, dziesmu autors, kinoproducents, mūziķis. Pazīstams ar lomu tādās filmās kā "Sapieris" (2008), "Pilsēta" (2010), "Neiespējamā misija: Rēgu protokols" (2011), "Atriebēji" (2012), "Borna mantojums" (2012), "Ansītis un Grietiņa: Raganu mednieki" (2013), "Amerikāņu afēra" (2013) un "Atnācēji" (2016). Par lomu filmā "Sapieris" tika izvirzīts Amerikas Kinoakadēmijas balvai nominācijā "Labākais aktieris galvenajā lomā", savukārt par lomu filmā "Pilsēta" — kā labākais otrā plāna aktieris.