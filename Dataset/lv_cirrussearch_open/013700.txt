Pudučerri (tamilu: புதுச்சேரி) jeb Pondičeri (franču: Territoire de Pondichéry) ir Indijas savienības teritorija (administratīvā vienība), kuru veido četras Francijas bijušās kolonijas Indijā: Pudučerri, Kāraikāla, Mahe un Janama. Teritorijas administratīvais centrs un lielākā pilsēta ir Pudučerri, kas ir arī teritorijas nosaukuma pamatā. Pudučerri kopēja platība ir 492 km², bet iedzīvotāju skaits pārsniedz 1,24 miljonus.