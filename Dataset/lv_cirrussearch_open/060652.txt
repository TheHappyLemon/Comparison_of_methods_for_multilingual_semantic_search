Lasvegasas "Raiders" (angļu: Las Vegas Raiders) ir profesionāls amerikāņu futbola klubs, kas ir bāzēts Paradaisā, Nevadas štatā, ASV. Tas ir dibināts 1960. gadā kā Oklendas "Raiders". "Raiders spēlē Nacionālās futbola līgas (NFL) Amerikas futbola konferences Rietumu divīzijā. Klubs savas mājas spēles aizvada Allegiant Stadium stadionā. Klubs savā pastāvēšanas vēsturē ir uzvarējis trijās Superkausa izcīņās. No 1982. līdz 1994. gadam klubs pārstāvēja Losandželosas pilsētu, bet vēlāk komanda tika pārcelta atpakaļ uz Oklendu. 2020. gada klubs tika pārcelts uz Lasvegasu.