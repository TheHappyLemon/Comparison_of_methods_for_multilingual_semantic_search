"Čārlija Vilsona karš" (angļu: Charlie Wilson's War) ir 2007. gada ASV biogrāfiska kinokomēdija, kas balstīta uz Džordža Krila tāda paša nosaukuma grāmatu. Filmas režisors ir Maiks Nikolss. Galvenās lomas filmā atveido Toms Henkss, Džūlija Robertsa, Filips Sīmors Hofmans, Emilija Blanta, Eimija Adamsa un Neds Bītijs. Filmas pirmizrāde notika 2007. gada 21. decembrī. Filma balstīta uz Teksasas kongresmeņa Čārlija Vilsona dzīvesstāstu un slēptajām darbībām Afganistānā. Vilsons centās palīdzēt nemierniekiem viņu karā ar Padomju Savienību, tomēr šīm darbībām bija neparedzētas un ilgstošas sekas.