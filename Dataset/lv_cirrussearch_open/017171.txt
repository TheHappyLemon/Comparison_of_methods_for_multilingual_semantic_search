Atbilstoši portugāļu personvārdu došanas paražām šī cilvēka pirmais jeb mātes uzvārds ir Evanželista, bet otrais jeb tēva uzvārds — Moraess. Markušs Evanželista de Moraess (Brazīlijas portugāļu: Marcos Evangelista de Moraes; dzimis 1970. gada 7. jūnijā, Sanpaulu, Brazīlijā), labāk pazīstams kā Kafu (Cafu), ir divkārtējais FIFA Pasaules kausa ieguvējs Brazīlijas izlases sastāvā. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē.