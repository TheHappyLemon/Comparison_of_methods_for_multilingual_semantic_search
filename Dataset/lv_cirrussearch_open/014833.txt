Žilbērs de Lanuā (franču: Gilbert de Lannoy) jeb Gilberts no Lanuā (Ghillebert, Guillebert; 1386—1462) bija ceļojošs viduslaiku bruņinieks un diplomāts, kas vēlāk kļuva par Burgundijas hercoga Žana Bezbailīgā (Jean sans Peur) galminieku un sūtni. Uzrakstīja ceļojuma aprakstu (izdots kā Voyages et ambassades de messire Guillebert de Lannoy 1399-1450), kurā sniedza vērtīgas ziņas arī par Livonijas ģeogrāfiju un kultūru.