"Džeina Eira" (angļu: Jane Eyre) ir 2011. gada romantiska drāma, kas balstīta uz Šarlotes Brontē tāda paša nosaukuma romānu. Filmas režisors ir Kerijs Fukunaga. Galvenās lomas atveido Maikls Fasbenders, Mija Vašikovska, Džeimijs Bells un Džūdija Denča. Filmas pirmizrāde notika 2011. gada 9. martā Ņujorkā. Džeina Eira ir kautrīga guvernante, kura lēnām atkausē sava darba devēja Edvarda Ročestera sirdi, tomēr drīz vien Džeina atklāj, ka Edvards glabā briesmīgu noslēpumu.