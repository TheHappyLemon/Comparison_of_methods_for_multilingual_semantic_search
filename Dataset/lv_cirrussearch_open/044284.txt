"Kastīši" (angļu: The Boxtrolls) ir 2014. gada ASV animācijas filma, kuras režisori ir Greiems Anable un Entonijs Stači. Galvenos tēlus ierunājuši Bens Kingslijs, Elle Faninga, Dī Bredlijs Beikers, Stīvens Blums un Toni Kolete. Filmas pirmizrāde notika 2014. gada 31. augustā Venēcijas filmu festivālā. Filma 2014. gadā tika nominēta Amerikas Kinoakadēmijas balvai kategorijā "Labākā animācijas filma", kur tā zaudēja animācijas filmai "Lielais 6". Filmas galvenais varonis ir cilvēkbērns Egs, kuru ir uzaudzinājuši kastīši, atkritumus vācoši trollīši. Filmā Egs cenšas kastīšus pasargāt no kaitēkļu iznīcinātāja Arčibalda Snačera.