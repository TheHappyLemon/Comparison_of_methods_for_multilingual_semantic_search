Vestel (pilns nosaukums Vestel Elektronik Sanayi ve Ticaret A.Ş.) ir Turcijas elektronikas ierīču un sadzīves tehnikas ražotājs. Tas dibināts 1984. gadā. Galvenais birojs un ražotne atrodas Manisā. Vestel ir viens no lielākajiem sadzīves elektronikas (īpaši televizoru) ražotājiem Eiropā. Vestel grupā darbojas 24 meitas uzņēmumu, tiek nodarbināti aptuveni 15 tūkstoši darbinieku. Vestel Elektronik Sanayi ve Ticaret A.Ş. akcijas tiek kotētas biržā Borsa Istanbul (kods VESTL). Lielākais akcionārs ir Zorlu Holding (77,54 %).