Jans Rāss (nīderlandiešu: Jan Raas; dzimis 1952. gada 8. novembrī) ir bijušais profesionālais Nīderlandes šosejas riteņbraucējs, kurš karjeras laikā izcīnīja 115 uzvaras, ieskaitot 1979. gada Pasaules čempiona titulu Valkenburgā. Rāss uzvarēja arī 1979. un 1983. gada Flandrijas tūrē, 1982. gada Parīze—Rubē un 1977. gada Milāna—Sanremo, kā arī desmit Tour de France posmos. Sešreiz startējot Amstel Gold Race sacensībās, Rāss izcīnīja piecas uzvaras. Rāss tika uzskatīts par taktiski gudru sprinteri. Viņam problēmas sagādāja gari un stāvi kāpumi, bet labi padevās īsi kāpumi, kas raksturīgi ziemeļu klasikām.