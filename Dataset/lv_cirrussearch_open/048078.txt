Natālija Porivaja (krievu: Наталья Порывай, dzimusi 1973. gada 31. maijā), zināma ar pseidonīmu Nataša Koroļova (Наташа Королёва), ir Padomju Savienības, Ukrainas un Krievijas estrādes māksliniece, dziedātāja, aktrise un fotomodele. Plašu atpazīstamību ieguva pēc 1990. gadā izdotā albuma Желтые тюльпаны (“Dzeltenās tulpes”), kas tika ierakstīts kopā ar Igoru Nikolajevu. Natašas Koroļovas populārākie singli ir Маленькая страна, Чуть-чуть не считается un Синие лебеди. 2004. gadā Natašai Koroļovai tika piešķirts nopelniem bagātā Krievijas Federācijas mākslas darbinieka statuss.