Tanels Padars (igauņu: Tanel Padar, dzimis 1980. gada 27. oktobrī Huldā, Igaunijā) ir igauņu dziedātājs un ģitārists. Viņš vislabāk pazīstams ir ar uzvaru 2001. gada Eirovīzijas dziesmu konkursā kopā ar Deivu Bentonu un grupu 2XL. Padars kļuva slavens pēc uzvaras Igaunijas jauno izpildītāju konkursā Kaks takti ette 1999. gadā. 2000. gadā viņš bija viens no bekvokālistiem viņa toreizējai draudzenei Inesei 2000. gada Eirovīzijā. 2001. gadā Padars kopā ar puišu grupu 2XL un Deivu Bentonu, Eirovīzijas iesācējiem, startēja tā gada Eirovīzijā, kur arī uzvarēja ar dziesmu "Everybody". Šobrīd Tanels uzstājas kopā ar grupu, kura ir pazīstama kā The Sun, un pašlaik ir ļoti populāri Igaunijā. 2006. gadā Tanela un grupas dziesmas ir ierindojušās 1.;4.;12.;23.;29.;31. vietās. Dziesma "Hopelessness you" tika iekļauta MTV World Chart Express. Tanels Padars bija precējies ar bijušo modeli Katarīnu Kaldu. Tanela māsa Gerli Padara arī ir populāra dziedātāja Igaunijā, kura slavu iemantoja daudz agrāk par savu brāli.