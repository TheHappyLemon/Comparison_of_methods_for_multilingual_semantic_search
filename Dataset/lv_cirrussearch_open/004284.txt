Nataša Anna Bedingfīlda (Natasha Anne Bedingfield; dzimusi 1981. gada 26. novembrī Rietumsaseksā, Anglijā) ir angļu popdziedātaja un dziesmu autore. 1990. gadu sākumā muzicēja kopā ar brāli un māsu kristīgajā grupā The DNA Algorithm. 2004. gadā uzsāka savu solokarjeu un tajā pašā gadā izdeva savu debijas studijas albumu Unwritten. Albums tika novērtēts atzinīgi un pārdots vairāk nekā 2,3 miljonos kopiju visā pasaulē. 2007. gadā viņa tika nominēta Grammy balvai kategorijā "Labākais sieviešu vokāla izpildījums" par dziesmu "Unwritten". N. Bedingfīldas otrajā albumā N.B. (2007. gads) tika iekļauti vieni no viņas pazīstamākajiem singliem: "I Wanna Have Your Babies", "Soulmate" un "Say It Again". Vēl 2008. gadā izdeva trešo albumu Pocketful of Sunshine un 2009. gada nogalē sāka darbu pie ceturtā studijas albumu, ko ir paredzēts izdot ar nosaukumu Strip Me.