Andrejs Markovs (krievu: Андрей Марков; dzimis 1978. gada 20. decembrī) ir bijušais krievu hokejists, aizsargs, Krievijas hokeja izlases dalībnieks. Karjeras laikā aizvadījis 990 spēles Nacionālās hokeja līgas kluba Monreālas "Canadiens" sastāvā. Vairākas sezonas aizvadījis Krievijas Superlīgā un Kontinentālajā hokeja līgā, trīs reizes kļūstot par valsts čempionu. Izlases sastāvā izcīnījis trīs pasaules čempionātu medaļas.