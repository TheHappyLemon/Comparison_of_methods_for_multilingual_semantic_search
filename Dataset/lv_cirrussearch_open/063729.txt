Georgijs Asparuhovs Rangelovs (bulgāru: Георги Аспарухов Рангелов, dzimis 1943. gada 4. maijā, miris 1971. gada 30. jūnijā) bija Bulgārijas futbolists, spēlēja uzbrucēja pozīcijā, bijis Bulgārijas futbola izlases dalībnieks. Viens no visu laiku labākajiem bulgāru futbolistiem, Aspatuhovs bija pazīstams ar savu sitienu precizitāti, tehniku un spēli ar galvu. Viņš tika iebalsots kā 20. gadsimta labākais bulgāru futbolists, kā arī 40. labākais 20. gadsimta futbolists no Eiropas. Asparuhovs tika nominēts 1965. gada Zelta bumbas balvai. Bulgārijas futbola izlasi pārstāvējis no 1962. līdz 1970. gadam, kopumā 49 mačos gūstot 18 vārtus. Piedalījies 1962., 1966. un 1970. gada FIFA Pasaules kausā. Asparuhovs gāja bojā autoavārijā, 28 gadu vecumā. Levski Sofia stadions ir nosaukts viņa vārdā.