Das Schwarze Korps (no vācu valodas — 'Melnais korpuss') bija Schutzstaffel (SS) oficiālais laikraksts. Šis laikraksts iznāca katras nedēļas trešdienā un tika izplatīts SS biedriem par velti. Laikraksts bija naidīgs pret daudzām grupām un bieži tika publicēti raksti, kas nosodīja katoļu baznīcu, ebrejus, komunismu, brīvmūrniecību un citus. Katram SS biedram bija vēlams lasīt šo laikrakstu. Par Das Schwarze Korps izdošanu atbildēja Makss Āmanns. Laikraksta drukāšana notika Franca Ehera izdevniecībā. Galvenais redaktors bija SS štandartenfīrers Gunters d'Alkens (vācu: Gunter d'Alquen). Pirmais numurs iznāca 1935. gada 6. martā 70 000 eksemplāru tirāžā. Tā paša gada novembrī tā tirāža sasniedza jau 200 tūkstošus eksemplārus, bet 1944. gadā — 750 tūkstošus. Das Schwarze Korps pēdējais numurs iznāca 1945. gada 29. martā.