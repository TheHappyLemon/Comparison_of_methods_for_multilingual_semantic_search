Heisvela salas (angļu: Haswell Islands) ir klinšainu salu grupa Deivisa jūras piekrastē ziemeļos no Mabusa raga. Galvenā 1 km² lielā Heisvela sala atrodas 3 km attālumā no piekrastes. Pārējās mazākās salas izvietotas starp piekrasti un Heisvela salu (Tokareva sala, Goreva sala, Porjadina sala, Buromska sala, Zikova sala, Fulmaru sala). Buromska salā ierīkota Mirnijas polārstacijas kapsēta. Heisvela sala un tai pieguļošais malasledus ir izdalīti kā aizsargājama teritorija. Salas 1911.-1914. gadā atklāja un nokartēja Austrālāzijas antarktiskās ekspedīcija Daglasa Mosona vadībā. Salās bija liela imperatorpingvīnu kolonija un tās tika nosauktas par Rūkeri salām (Rookery Islands). 1955. gadā salu grupa tika pārdēvēta pēc galvenās salas nosaukuma.