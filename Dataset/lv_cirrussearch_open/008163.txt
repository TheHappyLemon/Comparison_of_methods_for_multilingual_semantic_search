Li Na (ķīniešu: 李娜, piņjiņs: Lǐ Nà; dzimusi 1982. gada 26. februārī Uhaņā, Ķīnā) ir bijusī ķīniešu tenisiste. Profesionālo karjeru uzsāka 1999. gadā. Li Na labākais sasniegums WTA Tūres vienspēļu rangā ir 2014. gada 17. februārī sasniegtā 2. vieta, dubultspēlēs viņa ir sasniegusi 54. vietu (2006. gada 28. augusts). Karjerā Li Na ir uzvarējusi 9 WTA vienspēļu un 2 dubultspēļu turnīros, bet lielāko panākumu Grand Slam sacensībās viņa sasniedza 2011. gada Francijas atklātajā čempionātā un 2014. gada Austrālijas atklātajā čempionātā, kurā svinēja uzvaru. 2001. gada Universiādē viņa izcīnīja uzvaru vienspēlēs un dubultspēlēs. Piedalījusies trijās Olimpiskajās spēlēs (2000, 2008, 2012). 2008. gadā Pekinā vienspēlēs izcīnīja 4. vietu. 2014. gada septembrī paziņoja par karjeras beigšanu.