Anna Haida (angļu: Anne Hyde; dzimusi 1637. gada 12. martā, mirusi 1671. gada 31. martā) bija Jorkas hercoga Džeimsa, vēlākā Anglijas karaļa Džeimsa II sieva, Anglijas karalieņu Marijas II un Annas māte. Pāris apprecējas Holandē 1660. gadā vēl pirms atgriešanās Anglijā. Laulības tika vērtētas pretrunīgi, jo, pēc daudzu domām, Haidas izcelsme nebija karaļa dzimtas cienīga. Pēc kāda laika Anna Haida pārgāja katolismā. Tas ietekmēja arī Džeimsu, kurš katolismā pārgāja 1668. gadā. Vēlāk tas bija viens no faktoriem, kas noveda pie t.s. Slavenās revolūcijas. Haida mira vēl pirms Džeimss kļuva par Anglijas karali.