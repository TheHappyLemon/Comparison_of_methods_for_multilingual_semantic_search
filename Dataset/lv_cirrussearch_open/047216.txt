"Dzelzs lēdija" (angļu: The Iron Lady) ir 2011. gada biogrāfiska drāma, kas balstīta uz Džona Kempbela biogrāfiju "The Iron Lady: Margaret Thatcher, from Grocer's Daughter to Prime Minister". Filmas režisore ir Filida Loida. Galvenās lomas atveido Merila Strīpa, Džims Brodbents, Īeins Glens, Olīvija Kolmane, Entonijs Heds, Nikolass Farels, Ričards E. Grants un Sjūzana Brauna. Filmas pirmizrāde notika 2011. gada 26. decembrī Austrālijā un Jaunzēlandē. Merila Strīpa par savu darbu filmā saņēma Amerikas Kinoakadēmijas balvu nominācijā "Labākā aktrise galvenajā lomā", Zelta globusa balvu nominācijā "Labākā dramatiskā aktrise", kā arī BAFTA kino balvu nominācijā "Labākā aktrise". Tāpat filma ieguva Amerikas Kinoakadēmijas balvu kategorijā "Labākais grims un matu sakārtojums" un BAFTA balvu kategorijā "Labākais grims un matu sakārtojums". Filma veidota par Anglijas premjerministres Mārgaritas Tečeres dzīvi pēc viņas vīra Denisa Tečera nāves.