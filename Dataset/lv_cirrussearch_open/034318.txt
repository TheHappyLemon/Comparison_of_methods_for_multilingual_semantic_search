Polijas administratīvo iedalījumu veido trīs līmeņu administratīvās vienības, kas pastāv kopš 1999. gada 1. janvāra. Pirmo līmeni veido 16 vojevodistes (poļu: województwo; vēsturiskais latviešu nosaukums — vaivadijas). Vojevodistes sīkāk tiek dalītas 380 apriņķos (poļu: powiatów), no tiem 66 ir pilsētas ar apriņķa tiesībām. Apriņķi sīkāk tiek iedalīti 2479 gminās (poļu: gminas). Gminas ir trīs veidu: 306 pilsētas gminas (poļu: gmina miejska), 602 pilsētas lauku gminas (poļu: gmina miejsko-wiejska) un 1571 lauku gminas (poļu: gmina wiejska).