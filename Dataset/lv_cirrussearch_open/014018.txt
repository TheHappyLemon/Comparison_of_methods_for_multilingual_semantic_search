Huans Manuels Mata Garsija (spāņu: Juan Manuel Mata García; dzimis 1988. gada 28. aprīlī) ir spāņu futbolists, spēlē pussarga pozīcijā, Spānijas futbola izlases dalībnieks. Profesionāļa karjeru sācis Spānijā Real Madrid Castilla kluba sastāvā, kas ir Madrides "Real" rezerves komanda (pirms tam trīs gadus aizvadījis "Madrid" futbola akadēmijā). 2007. gadā pārgājis uz Valencia klubu, kura sastāvā aizvadīja četrus gadus un piedalījās 129 līgas spēlēs, kurās guva 34 vārtus. Pēc tam parakstīja līgumu ar Anglijas Premjerlīgas klubu Chelsea. Tā sastāvā uzvarēja 2011.—2012. gada Čempionu līgas sezonā. No 2014. gada līdz 2022. gadam spēlēja Anglijas klubā Manchester United. Spēlējis dažādu vecumu Spānijas jaunatnes izlasēs. Pieaugušo izlasē debitējis 2009. gadā. Tās sastāvā uzvarējis 2010. gada FIFA Pasaules kausā.