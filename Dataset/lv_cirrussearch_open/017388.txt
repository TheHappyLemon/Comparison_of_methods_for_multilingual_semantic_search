Nokia 3100 ir Nokia trīsjoslu GSM mobilais telefons ar Series 40 programmatūras platformu. Telefons ražošanā nonāca 2003. gada trešajā ceturksnī, un tā mērķauditorija ir jaunieši. 3100 tika izstrādāts, par pamatu ņemot Nokia 6100, un kļuva par pēcteci Nokia 3510i. Telefons ir aprīkots ar 128x128 pikseļu izšķirtspējas pasīvo krāsu displeju (4096 krāsas), Java MIDP 1.0, XHTML, un WAP pārlūku, GPRS, Pop-Port savienojamību un litija jonu akumulatoru. Tas var arī atskaņot polifoniskās MIDI melodijas, un izmantot tās kā zvana signālus. Ir iznākuši vairāki 3100 varianti. Nokia 3100b ir paredzēts Amerikas GSM tīkliem, bet 3105 ir paredzēts CDMA tīkliem.