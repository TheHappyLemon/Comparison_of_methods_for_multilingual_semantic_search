Boriss Bekers (vācu: Boris Franz Becker; dzimis 1967. gada 22. novembrī Leimena, Rietumvācijā) ir bijušais vācu tenisists. B. Bekera augstākā vieta ATP vienspēļu rangā ir 1. vieta, kas tika sasniegta 1991. gada 28. janvārī. Sešas reizes ir uzvarējis Grand Slam turnīros. 17 gadu vecumā triumfēja ASV Atklātajā čempionātā, tā kļūdams par jaunāko ASV atklātā čempionāta uzvarētāju. Vēl ir svinējis 2 uzvaras Austrālijas atklātajā čempionātā, 3 uzvaras Vimbldonas čempionātā un 1 uzvaru ASV Atklātais čempionāts. Piedalījās 1992. gada vasaras olimpiskajās spēlēs, vienspēlēs viņš tika līdz 3. kārtai un dubultspēlēs kļuva par Olimpisko čempionu pārī ar Mihaelu Štihu. 2003. gadā tika uzņemts Tenisa slavas zālē. Žurnāls Tennis Magazine ierindoja viņu 18. vietā starp 40 izcilākajiem tenisistiem laika posmā no 1965. līdz 2005. gadam.