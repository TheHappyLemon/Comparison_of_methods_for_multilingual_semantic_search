Džaneta Luīze Jelena (angļu: Janet Louise Yellen; dzimusi 1946. gada 13. augustā) ir amerikāņu ekonomiste, kopš 2021. gada — ASV valsts kases sekretāre, kas šo amatu pārņēmusi no Stīva Manuhina un ir pirmā sieviete vēsturē, kura ieņem šo amatu. Pirms kļūšanas par Federālo rezervju sistēmas vadītāju no 1997. gada līdz 1999. gadam bija Ekonomisko konsultantu padomes (Council of Economic Advisers) vadītāja Billa Klintona valdībā. No 2004. līdz 2010. gadam bija Sanfrancisko Federālo rezervju bankas prezidente, bet no 2010. līdz 2014. gadam — Federālo rezervju sistēmas vadītāja vietniece. 2014. gadā kļuva par Federālo rezervju sistēmas vadītāju. 2021. gadā Džo Baidens Jelenu virzīja ASV valsts kases sekretāres amatam, ko vēlāk arī atbalstīja ASV Senāts. Džanetas Jelenas vīrs ir Nobela prēmijas laureāts Džordžs Akerlofs.