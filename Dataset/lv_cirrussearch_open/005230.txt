Lanxess Arena (iepriekš pazīstama kā Kölnarena) ir daudzfunkcionāla sporta arēna Ķelnē, Vācijā. Arēna tika atklāta 1998. gada 17. oktobrī. Šeit savas mājas spēles aizvada DEL līgas klubs Ķelnes "Haie" un Vācijas rokasbumbas Bundeslīgas komanda VfL Gummersbach. Tāpat Lanxess Arena tiek organizēti koncerti. Te ir notikuši 2007. gada Pasaules čempionāta rokasbumbā, 2010. gada Pasaules čempionāta hokejā, WWE mači. 2008. gada 8. jūnijā tika paziņots par arēnas nosaukuma mainīšanu uz pašreizējo.