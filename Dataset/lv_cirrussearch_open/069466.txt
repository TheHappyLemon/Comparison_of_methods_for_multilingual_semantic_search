"Augstākās pakāpes noziegumi" (angļu: High Crimes) ir 2002. gada ASV trillera filma, kuras režisors ir Karls Frenklins. Filmā galvenās lomas atveido Ešlija Džada, Morgans Frīmens, Džims Kevizels, Amanda Pīta un Ādams Skots. Filma ir balstīta uz Džozefa Faindera 1998. gada romānu ar tādu pašu nosaukumu. Filma stāsta par advokāti Klēru Kubiku (Džada), kuras vīru (Kevizels) FIB apsūdz nevainīgu civiliedzīvotāju noslepkavošanā militāras operācijas laikā pirms 15 gadiem. Lai palīdzētu noskaidrot patiesību un attaisnot vīru, viņa nolīgst militāro juristu Čārliju Graimsu (Frīmens). Filmas "Augstākās pakāpes noziegumi" pirmizāde notika 2002. gada 5. aprīlī un to izplatīja 20th Century Fox. Filma saņēma dalītus kritiķu vērtējumus, slavējot Džadas un Frīmena aktierspēli, bet kritizējot scenāriju. Tīmekļa vietnē Rotten Tomatoes filmai ir 30% vērtējums.