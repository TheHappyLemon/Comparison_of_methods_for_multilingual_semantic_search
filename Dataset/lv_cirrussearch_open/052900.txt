Latvijas Brīvo arodbiedrību savienība (LBAS) ir lielākā Latvijas arodbiedrību apvienība. Tā koordinē arodbiedrību darbu un pārstāv strādājošo un arodbiedrības biedru intereses valsts institūcijās. Tajā ietilpst 20 arodbiedrību. LBAS priekšsēdētājs kopš 2016. gada ir Egils Baldzēns. LBAS pārstāvji kopā ar Latvijas Darba devēju konfederācijas un Latvijas valdības pārstāvjiem veido Nacionālo trīspusējās sadarbības padomi. LBAS ir Eiropas Arodbiedrību konfederācijas (ETUC) un Starptautiskās Arodbiedrību konfederācijas (ITUC) dalīborganizācija.