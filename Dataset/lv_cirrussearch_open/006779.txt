Tūkstotis jeb 1000 ir naturāls skaitlis, kas atrodas starp 999 un 1001. Romiešu skaitļu sistēmā tūkstotis tiek apzīmēts ar M. Binārajā skaitīšanas sistēmā tūkstotis ir 1111101000, oktālajā skaitīšanas sistēmā ir 1750, bet heksadecimālajā skaitīšanas sistēmā ir 3E8. Sadalot tūkstoti pirmreizinātājos, iegūst 2×2×2×5×5×5. Normālformā to pieraksta šādi: 103. SI sistēmā tūkstoša daudzkārtnis ir kilo, piemēram, kilometrs, kilograms un tamlīdzīgi. Kādas mērvienības tūkstošo daļu raksta kā 10-3 un tās apzīmēšanai lieto prievārdu mili-, piemēram, metra tūkstošā daļa ir milimetrs (mm), grama tūkstošā daļa ir miligrams (mg). Kāda lieluma tūkstošo daļu sauc arī par promili (‰) no latīņu: per mille - "uz tūkstoti".