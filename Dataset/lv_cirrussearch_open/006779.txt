Hidroloģija (grieķu: Yδρoλoγια, Yδωρ — "ūdens", λoγoς — "mācība") ir zinātne, kas pēta Zemes ūdens kustību, izplatību, kvalitāti, aprites ciklus un citus ar to saistītus lielumus. Tiek pētītas gan ūdens ķīmiskās, gan fizikālās īpašības, kā arī bioloģiskie procesi, kas norisinās ūdenī. Hidroloģiju sīkāk iedala pēc tā, kas konkrēti tiek detalizēti pētīts. Piemēram, dažas no hidroloģijas apakšzinātnēm ir šādas: augsnes hidroloģija gultnes hidroloģija pazemes ūdeņu hidroloģija purvu hidroloģija sauszemes hidroloģija hidrometrija upju hidroloģija Pie hidroloģijas nepieder okeanogrāfija un meteoroloģija, jo šajās zinātnes tiek apskatītas ne tikai ar ūdeni saistīti jautājumi.