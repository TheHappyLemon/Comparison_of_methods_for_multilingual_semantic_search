Tetunu valoda (arī tetuma, tetumu valoda) ir austronēziešu saimes valoda, kurā runā ap 800 tūkstošiem cilvēku Austrumtimorā un diasporā citur pasaulē. Vēsturiski tetunu valoda ir bijusi Timoras lingua franca un šodien tā ir viena no Austrumtimoras valsts valodām. Laika gaitā stipri ietekmējusies no portugāļu valodas, no kuras aizgūts ne tikai vārdu krājums, bet arī daļa gramatisko konstrukciju. Indonēzijas okupācijas laikā tetumu valoda tika izstumta no oficiālās aprites, bet tika saglabāta kā vietējās katoļu baznīcas liturģiskā valoda.