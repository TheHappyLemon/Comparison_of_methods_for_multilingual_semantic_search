Supervaronis (angļu: Superhero) vai supervarone (angļu: Superheroine) ir tēls ar pārcilvēcisku fizisko spēku vai ar kādām citām pārdabiskām spējām. Kopš prototipiskā supervaroņa Supermena rašanās 1938. gadā stāsti par supervaroņiem, no epizodiskiem piedzīvojumiem līdz gadu ilgām sāgām, sāka pārņemt Amerikas komiksus un grafiskos romānus, vēlāk arī filmu un datorspēļu nozari. Pats apzīmējums ir pastāvējis jau kopš 1917. gada. Nosaukums Super Heroes pieder komiksu kompānijām DC Comics (Supermens, Betmens, Brīnumsieviete, utt.) un Marvel Comics (Zirnekļcilvēks, Halks, Kapteinis Amerika, utt.). Supervaroņiem nevajag būt ar pārcilvēcisku spēku, lai viņus varētu dēvēt par supervaroņiem, tomēr tos, kuri cīnās ar noziedzību, ģērbušies kā supervaroņi, bet kuriem nepiemīt nekādas superspējas, apzīmē ar jēdzienu maskējušies noziedzības apkarotāji.