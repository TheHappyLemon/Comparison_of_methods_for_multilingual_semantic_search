"Nepiedots" (angļu: Unforgiven) ir 1992. gada ASV vesterna filma, kuras režisors un galvenās lomas attēlotājs ir Klints Īstvuds. Filma ir par novecojošo Viljamu Maniju — slepkavu, kas pieņem vienu darba piedāvājumu vairākus gadus pēc tam, kā sācis pievērsties darbam fermā. Galvenās lomas tajā attēlo Īstvuds, Džīns Hekmens, Morgans Frīmens, Ričards Heriss. Filmu nominēja Amerikas Kinoakadēmijas balvai deviņās nominācijās, tā saņēma balvu četrās nominācijās: kā labākā filma, labākais režisors, labākais otrā plāna aktieris un labākā montāža. Trešais vesterns, kas saņem Kinoakadēmijas balvu kā gada labākā filma. 2004. gadā filmu iekļāva ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filmu".