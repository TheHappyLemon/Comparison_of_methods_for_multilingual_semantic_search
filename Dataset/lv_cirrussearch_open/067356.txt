Andrijs Capļijenko (ukraiņu: Андрій Цаплієнко; dzimis 1968. gada 12. oktobrī Harkivā, Ukrainas PSR, PSRS) ir ukraiņu televīzijas žurnālists, rakstnieks, raidījumu vadītājs un scenārists. Ukrainas Goda žurnālists (2011). 2014. gada 7. martā kopā ar grupu Ukrainas, Krievijas un Grieķijas žurnālistu Capļijenko smagi piekāva bruņoti prokrieviski noskaņoti aktīvisti, kad viņš filmēja Krievijas karaspēka uzbrukumu Ukrainas militārajai vienībai Sevastopolē. 2014. gada augustā Andrijs aizgāja no darba televīzijas kanālā Inter, kurā viņš bija nostrādājis 17 gadus. Pāriešanu uz kanālu 1+1 žurnālists skaidroja ar to, ka šis kanāls sniedz iespēju veidot reportāžas ukraiņu valodā. Capļijenko tika ievainots, pildot redakcijas uzdevumu Čerņihivas apgabalā 2022. gada 25. martā Krievijas iebrukuma Ukrainā laikā.