Apičhatpons Vīrasethakuls (taju: อภิชาติพงศ์ วีระเศรษฐกุล; Apichatpong Weerasethakul, dzimis 1970. gada 16. jūlijā) ir Taizemes kinorežisors, scenārists un producents. Strādājot ārpus Taizemes kinostudiju sistēmas, Vīrasethakuls ir režisējis vairākas neatkarīgās pilnmetrāžas filmas un īsfilmas. Viņa režisētā filma "Tēvocis Bunmī, kas var atcerēties savas iepriekšējās dzīves" (2010) saņēma Zelta palmas zaru 2010. gada Kannu kinofestivālā, filma Tropical Malady (2004) saņēma 2004. gadā saņēma festivāla žūrijas balvu, savukārt Blissfully Yours (2002) saņēma augstāko apbalvojumu Un Certain Regard sadaļā. Syndromes and a Century (2006) kļuva par pirmo taizemiešu filmu, kas piedalījās Venēcijas kinofestivālā. Cemetery of Splendour (2015) izrādīja 2015. gada Kannu kinofestivāla Un Certain Regard sadaļā. 2021. gadā režisējis pirmo filmu angļu valodā, Memoria, ar Tildu Svintoni galvenajā lomā. Viņa filmās tiek atspoguļotas tādas tēmas kā sapņi, daba, seksualitāte (tostarp viņa paša homoseksualitāte), Rietumu pasaules uztvere Āzijā un Taizemē. Viņa filmas izceļas ar netradicionālām stāstījuma struktūrām, kā arī ar darbu ar aktieriem amatieriem.