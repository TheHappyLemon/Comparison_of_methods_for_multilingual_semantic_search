Hasmoneji bija Hasmoneju karalistes valdošā dinastija no 140.-37. gadam p.m.ē., kad senās Izraēlas teritorijā pastāvēja neatkarīga ebreju valsts. Dinastiju izveidoja Simons Makabejs divas dekādes pēc tam, kad viņa brālis Jūda Makabejs bija sakāvis Seleukīdu armiju Makabeju sacelšanās laikā 165. g.p.m.ē. Karaliste bija vienīgā neatkarīgā ebreju valsts, kas izveidojās gadsimtos pēc Jūdas karalistes sagrāves. Hasmoneju dinastija valdīja 103 gadus, līdz 37. gadā p.m.ē. pie varas nāca Hērods Lielais, kurš apprecēja Hasmoneju princesi Mariamni, bet pēdējo Hasmoneju vīriešu līnijas pārstāvi pavēlēja noslīcināt.