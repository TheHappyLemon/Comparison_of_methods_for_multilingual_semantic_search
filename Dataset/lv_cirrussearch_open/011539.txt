GAZ-A (krievu: ГАЗ-А) ir vidējās klases faetona virsbūves vieglā automašīna. Ford A modeļa licencētā kopija, kā ražošanai aprīkojumu un dokumentāciju padomju valdība 1929. gadā iegādājās no ASV uzņēmuma Ford Motor Company. GAZ-A ir pirmais padomju masveida konveijera līnijās ražotais automobilis. Automobili ražoja no 1932. līdz 1936. gadam Gorkijas Automobiļu rūpnīcā un no 1933. līdz 1935. gadam Maskavas KIM. Pirmie divi automobiļi tika izlaisti 1932. gada 8. decembrī. Pavisam kopā tika saražoti 41917 šī modeļa automobiļi.