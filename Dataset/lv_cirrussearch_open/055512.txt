Džons Roberts Tortorella (angļu: John Robert Tortorella; dzimis 1958. gada 24. jūnijā) ir ASV hokeja treneris un bijušais hokejists. Pašlaik (2022) Tortorella ir NHL kluba Filadelfijas "Flyers" galvenais treneris. Tortorella iepriekš ir trenējis Tampabejas "Lightning", Ņujorkas "Rangers", Vankūveras "Canucks" un Kolumbusas "Blue Jackets". 2004. gadā, ar "Lightninig" komandu, Tortorella izcīnīja Stenlija kausu, finālā uzvarot Kalgari "Flames". Strādājis kā trenera asistents ASV hokeja izlasē 2005. gadā un kā galvenais treneris 2008. gada Pasaules čempionātā un 2016. gada Pasaules kausā. 2022. gada 17. jūnijā Džons Tortorella tika iecelts par NHL komandas Filadelfijas "Flyers" galveno treneri. Tortorella ir pirmais ASV dzimušais treneris, kas NHL ir izcīnījis 500 uzvaras, kā arī ieguvis divas Džeka Adamsa balvas.