Saipla krasts (angļu: Siple Coast) ir Rosa šelfa ledāja austrumu daļas piekrastes apgabals starp Širases krastu ziemeļos (80°10’S, 151°00’W) un Gūlda krastu dienvidos (83°30’S, 153°00’W). Krasts vāji definēts; 1961. gadā nosaukts par godu amerikāņu polārpētniekam Polam Saiplam (Paul A. Siple), ilggadējam Ričarda Bērda kompanjonam tā antarktiskajās ekspedīcijās. Kopš 1996. gada Saipla krastā darbojas amerikāņu vasaras polārstacija Saipldoma.