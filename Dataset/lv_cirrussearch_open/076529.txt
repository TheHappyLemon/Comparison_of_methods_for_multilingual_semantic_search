Šis raksts ir par futbolistu. Par citām jēdziena Rodrigess nozīmēm skatīt nozīmju atdalīšanas lapu. Maksimiliāno Rubēns "Maksi" Rodrigess (spāņu: Maximiliano Rubén "Maxi" Rodríguez; dzimis 1981. gada 2. janvārī Rosārio, Argentīnā) ir bijušais Argentīnas futbolists. Viņš parasti spēlēja kā malējais uzbrucējs vai pussargs. Viņam ir divas pilsonības: Argentīnas un Itālijas. Argentīnas futbola izlases sastāvā piedalījies 2006., 2010. un 2014. gada FIFA Pasaules kausā.