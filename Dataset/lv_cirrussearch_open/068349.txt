Adriatica Queen (agrākie nosaukumi Dana Regina, Nord Estonia, Thor Heyerdahl, Vana Tallinn) bija kruīzu prāmis. Prāmis būvēts 1974. gadā kā kompānijas DFDS kuģis ar nosaukumu Dana Regina. 1990. gadā šis prāmis nonāca Estline īpašumā un tika pārdēvēts par Nord Estonia. No 1990. līdz 1993. gadam tas kursēja maršrutā Stokholma-Tallina. 1993. gadā prāmis nonāca Larvik Line īpašumā un mainīja nosaukumu uz Thor Heyerdahl. 1994. gadā prāmis nonāca Tallink īpašumā, un to nosauca par Vana Tallinn. 2008. gada augustā līnijā Rīga-Stokholma Vana Tallinn tika aizstāts ar kuģi Silja Festival un kursēja paraleli prāmim Regina Baltica. 2011. gada jūnijā kuģis tika iznomāts un vēlāk pārdots kuģniecībai Allferries. Tas kuģoja Adrijas jūrā. 2014. gadā Turcijā kuģis sagriezts metāllūžņos.