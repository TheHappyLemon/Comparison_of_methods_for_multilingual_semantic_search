"Dedpūls" (angļu: Deadpool) ir 2016. gada amerikāņu supervaroņu filma, kuras režisors ir Tims Millers. Filma ir balstīta uz Marvel Comics tāda paša nosaukuma tēlu. Filmai 2018. gadā iznāca turpinājums "Dedpūls 2". Galvenās lomas filmā atveido Raiens Renoldss, Morēna Bakarina, Eds Skreins, T.J. Millers un Džīna Karano. Filmas pirmizrāde notika 2016. gada 8. februārī Parīzē. Filmā Veids Vilsons saņem eksperimentālu ārstēšanu no vēža. Tā rezultātā viņš iegūst mutantiem līdzīgas spējas, kā arī rētainu izskatu. Pieņemot Dedpūla identitāti, Vilsons cenšas atrast vīru, kurš ir atbildīgs par viņa jauno izskatu un spējām.