Koordinātas: 56°57′33.50″N 24°6′14.12″E﻿ / ﻿56.9593056°N 24.1039222°E﻿ / 56.9593056; 24.1039222 Lettonia ir studentu korporācija, kas vieno dažādu akadēmisko kursu studentus un vecāka gadagājuma studijas beigušos — filistrus, sekojot nacionāliem un patriotiskiem ideāliem, un veidotu kopējos principos sakņotu savstarpēju draudzību. Barjeru neeksistēšana starp dažādu vecumu, profesiju un sabiedriskā stāvokļa cilvēkiem vienotu mērķu un ideālu gaisotnē ir ļoti būtiska un unikāla iezīme. Lettonia ir uzskatāma par vecāko latviešu studentu korporāciju. Lettonias vēsture ir daļa no Latvijas vēstures. Tā sākās latviešu tautas atmodas laikmetā, kad latviešu studentiem radās iespēja studēt. Jau 1870. gadā Tērbatā tika nodibināta bibliotēka un sarīkota pirmā teātra izrāde latviešu valodā. Tika izdoti Jura Alunāna rakstu krājumi "Sēta, Daba, Pasaule" 5., 6., 7. un 8. burtnīca, enciklopēdisku rakstu krājumu virkne "Latvju tauta" Viļa Olava redakcijā, kā arī pirmais studentu dziesmu krājums latviešu valodā.