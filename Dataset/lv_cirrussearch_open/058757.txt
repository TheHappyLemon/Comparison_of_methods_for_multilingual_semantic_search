Abelardo Fernandess Atunja (spāņu: Abelardo Fernández Antuña, dzimis 1970. gada 19. aprīlī) ir Spānijas futbola treneris un bijušais futbolists, spēlēja centra aizsarga pozīcijā, bijis Spānijas futbola izlases dalībnieks. Gandrīz visu savu spēlētāja karjeru pavadījis Sporting Gijón un Barcelona komandās. Kopumā La Liga turnīrā 14 sezonu laikā nospēlējis 385 mačus un guvis 24 vārtus. Spānijas futbola izlases sastāva piedalījies 1994. un 1998. gada FIFA Pasaules kausā, kā arī 1996. un 2000. gada Eiropas čempionātā. Pēc spēlētāja karjeras beigām kļuvis par treneri. 2014. gadā kļuvis par sava bijušā kluba Sporting Gijón galveno treneri. Vēlāk bijis arī Deportivo Alavés un Espanyol treneris.