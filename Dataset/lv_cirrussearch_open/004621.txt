Žerārs Uljē (franču: Gérard Houllier; dzimis 1947. gada 3. septembrī Teruānā, miris 2020. gada 14. decembrī Parīzē) bija franču futbolists un treneris. Karjeras laikā viņš vadījis tādus pasaulē zināmus klubus kā Parīzes "Saint-Germain", Lionas "Olympique", kā arī Liverpool, ar ko 2001. gadā ieguva UEFA kausu. Ar "Olympique" viņš ieguvis divus Ligue 1 čempiontitulus, bet laika posmā no 1992. līdz 1993. gadam Uljē strādājis ar Francijas futbola izlasi. Bijis arī Francijas U-18 un U-20 izlašu galvenais treneris. Viņa pēdējais vadītais klubs bija Aston Villa. Uljē bijis gan UEFA, gan FIFA tehniskajā komitejā 2002. un 2006. gada Pasaules kausa izcīņu finālā. No 2012. līdz 2016. gadam bija Ņujorkas "Red Bulls" sporta direktors. Miris 2020. gada 14. decembrī 73 gadu vecumā.