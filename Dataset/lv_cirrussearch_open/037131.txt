Ņujorkas rātsnams (angļu: New York City Hall) ir Ņujorkas pilsētas vadības galvenā mītnes vieta, kas atrodas Ņujorkā, Ņujorkas štatā, ASV. Ēka atrodas Manhatanas dienvidu daļā. Ēkas celtniecība uzsākta 1803. gadā, bet pabeigta 1811. gadā. Tas ir vecākais rātsnams ASV, kas joprojām ir saglabājis savu sākotnējo funkciju. Ēkā atrodas pilsētas galvenā vadība. Pārējās trīspadsmit pašvaldības aģentūras atrodas netālu esošajā Manhatanas Pašvaldības ēkā, kas ir viena no lielākajām valdības ēkām pasaulē. 1966. gadā ēkas eksterjers, bet 1976. gadā ēkas interjers tika iekļauti Ņujorkas vēstures pieminekļu sarakstā. 1960. gadā ēka ieguva Nacionālā vēstures pieminekļa statusu.