"Eiss Ventura: zvēru detektīvs" (angļu: Ace Ventura: Pet Detective) ir 1994. gada ASV kinokomēdija, kuras režisors un viens no scenārija autoriem ir Toms Šeidieks. Galvenās lomas atveido Džims Kerijs, Šons Jangs, Kortnija Koksa, Touns Loks un Dens Marīno. Filmas pirmizrāde notika 1994. gada 4. februārī. 1995. gadā filmai iznāca turpinājums "Eiss Ventura 2: Dabas aicinājums". Filmā Eisam Venturam, zvēru detektīvam, ir jāatrod nolaupīts delfīns, kurš ir futbola komandas Maiami Dolphins talismans.