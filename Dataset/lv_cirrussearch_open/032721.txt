Željeznice Republike Srpske jeb ŽRS ir Serbu Republikas dzelzceļa uzņēmums. Tas ir viens no diviem Bosnijas un Hercegovinas dzelzceļa uzņēmumiem (otrs ir Federācijas ŽFBH). Galvenais birojs atrodas Dobojā. ŽRS nodarbojas ar dzelzceļa infrastruktūras uzturēšanu un pasažieru un kravu pārvadājumiem. Uzņēmumam pieder 425 km dzelzceļa līniju ar standarta (Eiropas) sliežu ceļa platumu 1435 mm Serbu Republikas teritorijā. 80 % sliežu ceļa ir elektrificēts. Željeznice Republike Srpske 65 % kapitāldaļu pieder akciju kapitāla fondam, 10 % — pensiju fondam, 5 % — restitūcijas fondam un 20 % ir privātais kapitāls.