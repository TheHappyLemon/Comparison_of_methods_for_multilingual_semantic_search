Kvavtemoks Blanko Bravo (spāņu: Cuauhtémoc Blanco Bravo, dzimis 1973. gada 17. janvārī) ir Meksikas politiķis un bijušais futbolists. Pašlaik (2021) Blanko ir Morelosas štata gubernators. Spēlējis uzbrucēja pozīcijā, savu lielāko daļu karjeras pavadījis dažādos Meksikas klubos. Blanko tiek uzskatīts par savas paaudzes vienu no labākajiem Meksikas futbolistiem. Savu slavu ieguvis spēlējot Club América komandā, kurā viņš kopumā nospēlēja vairāk nekā 300 mačus un guva vairāk nekā 100 vārtus. Meksikas futbola izlases sastāvā nospēlējis 120 mačus un guvis 39 vārtus. Piedalījies 1998., 2002. un 2010. gada FIFA Pasaules kausā. Ar izlasi izcīnījis divus CONCACAF Zelta kausus 1996. un 1998. gadā.