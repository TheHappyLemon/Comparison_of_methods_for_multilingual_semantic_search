Brians Laudrups (dāņu: Brian Laudrup, dzimis 1969. gada 22. februārī) ir bijušais Dānijas futbolists, spēlēja uzbrucēja un pussarga pozīcijā. Pašlaik Laudrups strādā par futbola komentētāju. 2004. gadā Laudrups tika iekļauts FIFA 100 sarakstā. Savas karjeras laikā Laudrups ir pārstāvējis dažādus Eiropas klubus. Savu karjeru sāka Dānijas Superlīgas komandā Brøndby IF, iegūstot arī divus Dānijas čempionu titulus. Vēlāk spēlējis Minhenes "Bayern", kā arī Itālijas Serie A komandas ACF Fiorentina un AC Milan. Ar Milānas komandu izcīnīja Itālijas čempionu titulu. Vēlāk Laudrups spēlēja Skotijas komandā Glāzgovas "Rangers", četrās sezonās iegūstot trīs reizes paliekot pirmajā vietā. Vēlāk spēlēja gan Chelsea, gan København, bet savu karjeru noslēdza Amsterdamas "Ajax". Laudrups spēlēja nozīmīgu lomu, kad Dānijas futbola izlase uzvarēja 1992. gada Eiropas čempionātā. 2004. gadā Brians un viņa vecākais brālis Mikāls tika iekļauti FIFA 100 sarakstā.