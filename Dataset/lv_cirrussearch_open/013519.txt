Šis raksts ir par dzelzceļa staciju. Par citām jēdziena Vecdaugava nozīmēm skatīt nozīmju atdalīšanas lapu. Vecdaugava ir dzelzceļa pieturas punkts Rīgas Ziemeļu rajonā Vecdaugavas apkaimē dzelzceļa līnijā Zemitāni—Skulte. Vecdaugavas pieturas punktā pietur lielākā daļa Carnikavas virzienā kursējošo elektrovilcienu. Vasaras papildreisi Rīga—Carnikava Vecdaugavā nepietur. Uz pieturas punktu iespējams aizbraukt arī ar 24. autobusu, vasaras sezonā arī ar 29. autobusu un 58. autobusu (pietura "Stacija Vecdaugava" Vecāķu prospektā). Pieturas punkta koka paviljonā biļešu kase nedarbojas.