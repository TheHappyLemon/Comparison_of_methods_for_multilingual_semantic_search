Nora-Padekalē (franču: Nord-Pas-de-Calais, izrunā: [nɔʁ pa də kalɛ]), arī Ziemeļi-Padekalē, ir vēsturisks Francijas reģions, kas robežojas ar Belģiju. Ziemeļrietumos to apskalo Padekalē jeb Duvras šaurums. Iedalās divos departamentos: Norā un Padekalē. Reģions likvidēts 2016. gada 1. janvārī, apvienojot to ar Pikardijas reģionu un izveidojot Augšfrancijas reģionu ar centru Lillē.