Atbilstoši portugāļu personvārdu došanas paražām šī cilvēka pirmais jeb mātes uzvārds ir Alviss, bet otrais jeb tēva uzvārds — da Silva. Daniēls Alviss da Silva (Brazīlijas portugāļu: Daniel Alves da Silva; dzimis 1983. gada 6. maijā Žuazeiru, Baijā, Brazīlijā), plašāk zināms kā Dani Alviss, ir profesionāls Brazīlijas futbolists, spēlē labās malas aizsarga pozīcijā, Brazīlijas izlases dalībnieks. 2001. gadā uzsāka karjeru Brazīlijas klubā Bahia. Pēc vienas sezonas viņš pārgāja uz Sevilla klubu. Ar Andalūzijas klubu divkārt uzvarējis UEFA kausā un Karaļa kausā. Kopš 2008. gada pārstāv FC Barcelona klubu. Barcelona klubam viņš pievienojās par 34 miljoniem eiro ar 6 miljonu vēlākām piemaksām, kļūstot par dārgāko futbola aizsargu vēsturē.[nepieciešama atsauce]