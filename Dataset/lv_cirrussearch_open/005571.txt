Zosu apakšdzimta (Anserinae) ir viena no pīļu dzimtas (Anatidae) apakšdzimtām, kas apvieno zosis un gulbjus. Zosu apakšdzimtā ir 25 mūsdienās dzīvojošas sugas, kas sistematizētas 5 ģintīs. Zosu apakšdzimtā ir arī viena izmirusi ģints. Pastāv arī alternatīva sistematizācija, kurā zosu ģintis tiek izdalītas zosu apakšdzimtā (Anserinae), bet gulbju ģintis gulbju apakšdzimtā (Cygninae). Par divām ģintīm zosu apakšdzimtā sistemātiķiem nav vienprātības, tās ir: Keipbarenas zosis (Cereopsis) un aizvēsturiskās Jaunzēlandes zosis (Cnemiornis). Abas ģintis iespējams pieder dižpīļu apakšdzimtai (Tadorninae), vai arī tās būtu jāizdala jaunā apakšdzimtā. Par zosīm tās nosauktas nosacīti, jo ir samērā liela auguma, bet nepieder īstajām zosīm — zosu ciltij (Anserini)