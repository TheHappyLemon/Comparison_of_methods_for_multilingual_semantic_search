"Trakie Ziemassvētki ar Kūperiem" (angļu: Love the Coopers) ir 2015. gada Ziemassvētku komēdija, kuras režisore un viena no producentēm ir Džesija Nelsone. Galvenās lomas atveido Alans Ārkins, Džons Gudmens, Eds Helmss, Džeiks Leisijs, Daiena Kītone, Entonijs Makijs, Amanda Saifreda, Džūna Skviba, Marisa Tomeja, Stīvs Mārtins un Olīvija Vailda. Filmas pirmizrāde notika 2015. gada 4. novembrī Ostinas filmu festivālā. Filmā tiek sekots četrām Kūperu ģimenes paaudzēm tieši pirms ikgadējās ģimenes atkalsatikšanās Ziemassvētku laikā.