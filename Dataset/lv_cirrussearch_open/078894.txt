Līga Dekmeijere (dzimusi 1983. gada 21. maijā Rīgā) ir latviešu tenisiste, kura specializējās dubultspēlēs. L. Dekmeijere ir izcīnījusi 19 ITF dubultspēļu titulus un 1 WTA dubultspēļu titulu. Viņas augstākā vieta WTA vienspēļu rangā ir bijusi 287. vieta, kuru viņa sasniedza 2002. gada 26. augustā, un 64. vieta dubultspēļu rangā, kuru sasniedza 2002. gada 26. augustā. L. Dekmeijere ir spēlējusi visu Grand Slam dubultspēļu turnīros. Savu vienīgo WTA dubultspēļu titulu viņa ieguva kopā ar poļu tenisisti Alīsju Rosolsku 2008. gada februārī Čīlē.