Sers Filips Entonijs Hopkinss (angļu: Philip Anthony Hopkins; dzimis 1937. gada 31. decembrī) ir velsiešu aktieris. Viņš tiek uzskatīts par vienu no izcilākajiem dzīvajiem aktieriem. Par Hanibāla Lektera lomu filmā "Jēru klusēšana" (1991) Hopkinss saņēmis Amerikas Kinoakadēmijas balvu kā labākais aktieris (1991). Otru reizi šo balvu saņēmis par lomu filmā "Tēvs" (2020) 83 gadu vecumā, kļūdams par vecāko aktieri, kas apbalvots ar Amerikas Kinoakadēmijas balvu kā labākais aktieris.