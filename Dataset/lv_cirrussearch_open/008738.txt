Ritgers Ulsens Hauers (nīderlandiešu: Rutger Oelsen Hauer; dzimis 1944. gada 23. janvārī, miris 2019. gada 19. jūlijā) bija nīderlandiešu teātra, televīzijas un kino aktieris. Viņš savu karjeru sāka kā galvenās lomas atveidotājs nīderlandiešu 1960. gados slavenajā seriālā Floris. Hauers vēlāk spēlēja lomas vairākās plaši pazīstamās filmās: Flesh + Blood, Blind Fury, "Pa asmeni skrejošais", The Hitcher, Nighthawks, "Grēku pilsēta", Ladyhawke, The Blood of Heroes un "Betmens: Sākums". Hauers ir saņēmis Zelta globusa balvu kā labākais aktieris otrā plāna lomā TV filmā Escape from Sobibor (1987).