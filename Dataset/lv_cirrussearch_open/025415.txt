Mesapiešu valoda ir izmirusi indoeiropiešu saimei piederoša valoda, kurā tika runāts mūsdienu Apūlijas reģionā Apenīnu pussalā. Pastāv uzskats, ka mesapiešu valoda varētu būt radniecīga ilīriešu valodai. Ēriks Hamps (Eric Hamp) 2007. gada grāmatā Comparative Studies on Albanian atbalstījis viedokli, ka albāņu valoda ir cēlusies no ilīriešu valodas un tā ir radniecīga mesapiešu valodai, kura, viņaprāt, ir agrāks ilīriešu dialekts.