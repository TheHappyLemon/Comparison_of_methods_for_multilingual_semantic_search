Adaptācija (angļu: Adaptation) ir 2002. gada drāma, kuras pamatā ir Sjūzanas Orleānas grāmata The Orchid Thief. Filmas režisors ir Spaiks Džonzs. Galvenās lomas filmā atveido Merila Strīpa, Nikolass Keidžs, Kriss Kūpers, Braians Kokss, Tilda Svintone, Rons Livingstons un Megija Jillenhola. Filmas pirmizrāde notika 2002. gada 6. decembrī ASV. Kriss Kūpers par savu darbu filmā ieguva Amerikas Kinoakadēmijas balvu nominācijā "Labākais aktieris otrā plāna lomā"; tāpat filma ieguva nominācijas kategorijās "Labākais aktieris galvenajā lomā", "Labākā aktrise otrā plāna lomā" un "Labākais adaptētais scenārijs". Filmas galvenais varonis ir scenārists Čārlijs Kaufmans, kuru noalgo, lai viņš uzrakstītu scenāriju, balstoties uz Sjūzanas Orleānas grāmatu Orchid Thief. Šis uzdevums izrādās grūtāks, nekā sākotnēji plānots.