Hulegu (mongoļu: Хүлэгү, Hulegu, dzimis 1217. gadā, miris 1265. gada 8. februārī), arī Hulagu, bija mongoļu valdnieks (hans), kas vadīja mongoļu karagājienus Dienvidrietumāzijā. Viņš bija Čingishana mazdēls, viņa vecākā dēla Tolui dēls, Hubilaja un Munkes brālis. Hulegu kļuva par pirmo jaunizveidotās valsts Ilhanāta valdnieku, kas tika izveidota aptuveni mūsdienu Irānas teritorijā. Hulegu 1258. gadā aplenca un iekaroja Bagdādi, tādēļ pilsēta uz laiku zaudēja arābu pasaules galvenā centra statusu. Bagdādē gāja bojā vairāki simti tūkstoši pilsētas aizstāvju un iedživotāju. 1260. gadā Hulegu iebruka Sīrijā, uzbrūkot arī Damaskai.