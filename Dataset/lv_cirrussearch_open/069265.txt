Koordinātas: 34°08′19″N 118°07′32″W﻿ / ﻿34.138577°N 118.125494°W﻿ / 34.138577; -118.125494 Kalifornijas Tehnoloģiju institūts (angļu: California Institute of Technology, zināms arī kā Caltech) ir privāta, kopapmācības izpētes universitāte, kas atrodas Pasadīnā, Kalifornijā, ASV. Institūts galveno uzsvaru liek uz dabaszinātnēm un inženieriju. Caltech arī uztur un izmanto Reaktīvās kustības laboratoriju, NASA organizāciju, kas uzrauga un izstrādā daudz bezpilota starpplanētu zonžu projektēšanu un darbību. Caltech ir salīdzinoši neliela augstskola ar aptuveni 2100 studentiem (ap 900 bakalauru un 1200 maģistru un doktoru), bet tiek vērtēta kā viena no 10 labākajām universitātēm pasaulē pēc tādiem parametriem kā citējamība, Nobela prēmiju skaits un vispārīgie universitāšu vērtējumi. Pasaules universitāšu akadēmiskajā reitingā ieņem 8. vietu (2016).