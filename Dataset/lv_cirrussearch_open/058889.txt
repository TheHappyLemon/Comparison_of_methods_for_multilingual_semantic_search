Kinoakadēmijas balva "Labākā aktrise galvenajā lomā" jeb "Oskara" balva labākajai aktrisei galvenajā lomā tiek pasniegta katru gadu. Nominācijas izvirza tikai tie Kinoakadēmijas locekļi, kas paši ir vai nu aktieri vai aktrises, bet uzvarētāju izvēlas visi Kinoakadēmijas locekļi. 1968. gadā balva tika pasniegta divām aktrisēm — Ketrinai Hepbērnai un Bārbrai Streisandei —, jo balsošanā abas aktrises ieguva vienādu balsu skaitu.