Peteri Lindbūms (somu: Petteri Lindbohm, dzimis 1993. gada 23. septembrī) ir somu hokejists, spēlē aizsarga pozīcijā, Somijas hokeja izlases pārstāvis. Kopš 2023. gada Lindbūms pārstāv Somijas hokeja līgas komandu Helsinku HIFK . Iepriekš Lindbūms ir spēlējis Somijas hokeja līgas komandās Helsinku "Jokerit" un Pori "Ässät", AHL komandā Čikāgas "Wolves", NHL komandā Sentluisas "Blues" un KHL klubā Helsinku "Jokerit". Somijas hokeja izlases sastāvā ir spēlējis 2019. gada Pasaules čempionātā, kur izcīnīja pirmo vietu.