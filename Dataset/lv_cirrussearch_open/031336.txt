Koalu dzimta jeb lāčsomaiņu dzimta (Phascolarctidae) ir viena no divām vombatveidīgo Austrālijas somaiņu dzimtām, kurā ir tikai viena mūsdienās dzīvojoša koalu suga un vairākas izmirušas sugas. Otra ir vombatu dzimta (Vombatidae), kuras sugas ir koalas tuvākie radinieki. Atšķirībā no citiem somaiņiem koalai soma atveras uz aizmuguri. Šādi soma atveras arī vombatiem. Senākās koalu fosilijas saglabājušās no miocēna vidus vai oligocēna beigām.