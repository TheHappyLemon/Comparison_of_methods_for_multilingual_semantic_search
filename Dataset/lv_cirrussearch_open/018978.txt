Amaģuaks (angļu: Amadjuak Lake) ir liels ezers Kanādā, Bafina salas dienvidu daļā. Ezers atrodas dienvidos no polārā loka. Viļņi izskalojuši ezera krastus, veidojot līdz 30 m augstas kaļķakmens klintis. Augstās klintis kontrastē ar apkārtējo līdzenumu. Visdrīzāk klintis arī devušas ezeram vārdu; inuitu valodā Angmaakjuak nozīmē ‘lielais krams’. Ziemeļos atrodas lielāks ezers — Netilings. Izteka plūst uz Netilingu, no kura savukārt Koukģuakas upe iztek uz Foksa baseinu. 3 zivju sugas. Apkārtējā tundra kalpo kā ziemeļbriežu barošanās vieta. Pavasarī ezera apkaimē ir visblīvākā ziemeļbriežu koncentrācijas vieta Kanādas arhipelāgā. Pirmās apmetnes ezera krastā izveidotas aptuveni pirms 4000 gadiem. Eiropieši ezera apvidu izpētīja 1924.—1926. gados. Šajā laikā ezera apkaimē uzturējās ļoti daudz inuiti. Mūsdienās ezera apkaime ir reti apdzīvota, jo inuiti mainījuši dzīves veidu.