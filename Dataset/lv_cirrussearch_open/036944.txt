Tektonika ir ģeoloģijas nozare, kas izmanto plātņu tektonikas teoriju. Tā pēta Zemes uzbūves un tās ģeoloģiskās attīstības savstarpējās sakarības tektonisko kustību un deformāciju ietekmē un veido tektoniskās kartes. Tektonika skaidro kalnu grēdu un kratonu veidošanās procesus, tā prognozē vulkānu izvirdumus un zemestrīces, kā arī iespējamās naftas un dabasgāzes ieguves vietas. Tektonikai ir vairākas apakšnozares, tai skaitā struktūrģeoloģija, tektonofizika, neotektonika.