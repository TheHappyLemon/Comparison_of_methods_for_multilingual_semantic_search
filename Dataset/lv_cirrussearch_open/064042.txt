"Labirinta skrējējs: Ugunskristības" (angļu: Maze Runner: The Scorch Trials) ir 2015. gada ASV zinātniskās fantastikas filma, kuras režisors ir Vess Bols. Filmā galvenās lomas atveido Dilans O'Braiens, Kaja Skodelario, Tomass Broudijs-Sangsters, Džankarlo Espozito, Eidans Gilens, Kihongs Lī, Berijs Pepers, Lili Teilore un Patrīcija Klārksone. Filma ir balstīta uz Džeimsa Dešnera 2010. gada romāna ar tādu pašu nosaukumu un ir triloģijas "Labirinta skrējējs" otrā filma, 2014. gada filmas "Labirinta skrējējs". Filmas scenārijs turpinās uzreiz pēc pirmās daļas beigām, kur Tomass ar savu klajumnieku grupu ir tikuši ārā no labirinta. Filmas "Labirinta skrējējs: Ugunskristības" pirmizrāde notika 2015. gada 18. septembrī un to izdeva 20th Century Fox. Filma saņēma dalītus kritiķu vērtējumus, īpaši kritizējot scenārija un varoņu attīstības trūkumu. Gluži kā pirmā filma, arī šī bija komerciāli veiksmīga, nopelnot 312,3 miljonus ASV dolāru pie 61 miljonu budžeta. Filmas turpinājums, "Labirinta skrējējs: Pretnāves zāles", tika izlaists 2018. gadā.