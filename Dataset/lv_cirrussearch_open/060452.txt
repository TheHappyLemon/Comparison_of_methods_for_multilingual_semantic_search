Dmitro Kuleba (ukraiņu: Дмитро Іванович Кулеба; dzimis 1981. gada 19. aprīlī) ir Ukrainas valstsvīrs, diplomāts un komunikāciju speciālists, pašlaik Ukrainas ārlietu ministrs. Viņš vienlaikus ir arī Ukrainas Nacionālās aizsardzības un drošības padomes loceklis. Kuleba ir viens no jaunākajiem augstākā līmeņa diplomātiem Ukrainas vēsturē. Iepriekš viņš strādājis par Ukrainas premjerministra vietnieku Eiropas un eiroatlantiskās integrācijas jautājumos, kā arī no 2016. līdz 2019. gadam par Ukrainas pastāvīgo pārstāvi Eiropas Padomē.