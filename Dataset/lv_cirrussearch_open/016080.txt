Pers Fābians Lāgerkvists (zviedru: Pär Fabian Lagerkvist; dzimis 1891. gada 23. maijā, miris 1974. gada 11. jūlijā) bija zviedru rakstnieks. Viņš rakstījis poēmas, lugas, romānus, stāstus un esejas. Viena no centrālajām tēmām viņa darbos bija labā un ļaunā jautājums. P. Lāgerkvists izmantoja reliģiozus motīvus un tēlus no kristīgās tradīcijas savos darbos, taču nesekoja baznīcas doktrīnām. 1951. gadā rakstnieks tika apbalvots ar Nobela prēmiju literatūrā.