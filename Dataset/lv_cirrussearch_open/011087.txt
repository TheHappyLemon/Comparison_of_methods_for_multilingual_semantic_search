BSAT-3c/JCSAT-110R ir Japānas uzņēmumu Broadcasting Satellite System Corporation un JSAT Corporation kopējs sakaru pavadonis, kas palaists 2011. gadā. Tas apkalpo klientus pamatā Japānas teritorijā. Pavadoni izgatavojusi kompānija Lockheed Martin uz platformas A2100A bāzes. Kosmiskā aparāta masa startā bija 2910 kg, izmēri: 5,3 × 2,0 × 1,9 m. ir divas neatkarīgas derīgās kravas ar 12 Ku joslas raidītājiem katrā. BSAT-3c/JCSAT-110R tika palaists 2011. gada 6. augustā 22:54 UTC ar nesējraķeti Ariane 5ECA no Gviānas kosmiskā centra kopā ar Japānas pavadoni Astra 1N. Kosmiskais aparāts tika ievadīts ģeostacionārajā pārejas orbītā. Ģeostacionāro orbītu pavadonis sasniedza paša spēkiem. Tas tika pozicionēts punktā 110° austrumu garuma. 26. septembrī Lockheed Martin BSAT-3c/JCSAT-110R nodeva operatoram ekspluatācijā.