Šis raksts ir par Ungārijas un Horvātijas karali. Par Franku valsts majordomu skatīt rakstu Kārlis Martels. Kārlis Martels (itāļu: Carlo Martello d'Angiò, ungāru: Anjou Károly; dzimis 1271. gada 8. septembrī, miris 1295. gada 12. augustā) bija titulārs Ungārijas karalis no 1290. gada līdz savai nāvei 1295. gadā un Horvātijas karalis no 1290. līdz 1295. gadam. Neapoles karaļa Kārļa II dēls. Tā kā māte bija Ungārijas karaļa Ištvāna V meita, pēc karaļa Lāslo IV nāves pretendēja uz Ungārijas karaļa troni, tomēr reāli Ungārijā valdīja Andrāšs III. Mira epidēmijā Neapolē. Bija Dantes draugs, pieminēts "Dievišķajā komēdijā". Kārļa Martela dēlam Kārlim izdevās iegūt Ungārijas troni 1312. gadā.