Artura līcis Artura līcis (angļu: Arthur Harbour, spāņu: Bahía Arthur) ir ap 2,5 km plats un līdz 1,8 km garš līcis Anveras salas piekrastē Antarktīdā. Izvietojies starp Bonaparta un Norsela zemesragiem. Līcī atrodas vairākas nelielas salas. Līci pirmā apmeklēja FIDS ekspedīcija 1955. gada 28. februārī un nosauca par godu tā laika Folklenda Salu gubernatoram seram Reinoram Arturam (Sir Oswald Raynor Arthur). Līča piekrastē tagadējā Amsleru salā no 1955. līdz 1958. gadam darbojās britu polārstacija Bāze N. 1964. gadā tai līdzās tika izbūvēta ASV Pālmeras pagaidu stacija, bet 1968. gadā Gemedža ragā — tagadējā Pālmeras stacija.