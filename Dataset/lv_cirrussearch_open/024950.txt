Abrahams Gotlobs Verners (vācu: Abraham Gottlob Werner; dzimis 1749. gada 25. septembrī, miris 1817. gada 30. jūnijā) bija vācu ģeologs, dažkārt dēvēts par "vācu ģeoloģijas tēvu". Neptūnisma teorijas autors. Kaut arī teorija kā tāda mūsdienās ir atmesta, tomēr Vernera idejas par iežu viedošanos okeāna dibenā un no tā izrietošie stratigrāfijas pamati ir ietekmējušas mūsdienu ģeoloģijas teorijas. Gandrīz visu savu darbīgo mūžu pasniedza Freibergas Universitātē (nav zināms, ka kādreiz būtu ceļojis ārpus Saksijas), ietekmējot ģeoloģijas attīstību caur saviem skolniekiem.