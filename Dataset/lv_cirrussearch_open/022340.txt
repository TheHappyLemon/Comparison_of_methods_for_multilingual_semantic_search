Čārlzs Vorens Fērbenkss (angļu: Charles Warren Fairbanks; dzimis 1852. gada 11. maijā, miris 1918. gada 4. jūnijā) bija amerikāņu politiķis no Republikāniskās partijas. No 1897. līdz 1905. gadam bija senators no Indiānas, bet no 1905. līdz 1909. gadam - ASV viceprezidents prezidenta Teodora Rūzvelta laikā. 1916. gada vēlēšanās atkal kandidēja uz viceprezidenta amatu (Čārlzs Hjūzs bija prezidenta kandidāts), tomēr vēlēšanās uzvarēja Vudro Vilsons. Fērbenksas pilsēta Aļaskā nosaukta šī politiķa vārdā.