Žeremī Menezs (franču: Jérémy Ménez, dzimis 1987. gada 7. maijā) ir Francijas futbolists, spēlē uzbrucēja pozīcijā, bijis Francijas futbola izlases dalībnieks. Kopš 2023. gada Menezs pārstāv Itālijas B sērijas komandu Bari. Savu karjeru 2004. gadā sācis Francijas komandā Sochaux, kur viņš kļuva par visu laiku jaunāko Ligue 1 futbolistu. Vēlāk divus gadus pavadījis Monaco, bet 2008. gadā pievienojies Itālijas komandai Roma, kur noslēdzis četru gadu līgumu. Roma komandas rindās Menezs debitēja UEFA Čempionu līgā un trīs sezonu laikā aizvadīja kopumā 112 mačus un guva 12 vārtus. 2011. gadā atgriezies Francijā un noslēdzis trīs gadu līgumu ar Paris Saint-Germain, bet pēc līguma beigām kā brīvais aģents pievienojies AC Milan. Francijas futbola izlases sastāvā debitējis 2010. gadā. Piedalījies 2012. gada Eiropas čempionātā.