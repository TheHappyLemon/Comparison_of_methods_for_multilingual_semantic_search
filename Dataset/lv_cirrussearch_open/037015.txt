2017. gada Strade Bianche bija šosejas riteņbraukšanas viendienas sacensības, kuras notika 4. martā. Tā bija 11. reize, kad notika Strade Bianche sacensības un tās bija piektās sacensības 2017. gada UCI Pasaules tūres kalendārā un pirmā reize, kad tās iekļautas UCI Pasaules tūres kalendārā. Polijas sportists Mihals Kvjatkovskis (Team Sky) kļuva par otro sportistu aiz Fabiana Kančellāras, kurš sacensībās uzvarējis vairākas reizes. Kvjatkovskis veica izšķirošo izrāvienu no četru favorītu grupas aptuveni 15 kilometrsu līdz finišam un spēja izcīnīt uzvaru vienatnē. Otro vietu ieņēma Gregs Van Avermāts no BMC Racing Team, atpaliekot piecpadsmit sekundes, bet vēl divas sekundes vēlāk trešajā vietā finišēja Lotto-Soudal pārstāvis Tims Vellenss. Sacensībās startēja arī Latvijas sportists Toms Skujiņš, pārstāvot Cannondale–Drapac komandu. Skujiņš finišēja 75. vietā.