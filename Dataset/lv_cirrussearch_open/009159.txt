Sergejs Lazarevs (krievu: Сергей Вячеславович Лазарев; dzimis 1983. gada 1. aprīlī Maskavā) ir krievu mūziķis, aktieris, dejotājs un TV šovu vadītājs. Bijis grupas Smash!! solists, ar grupu tika izcīnīta uzvaru pirmajā Jaunajā vilnī 2002. gadā. Kopumā izdevis sešus albumus, no kuriem divi izdoti kopā ar Smash!!. Pēc grupas izjukšanas 2006. gadā uzsāka solokarjeru. 2006. gadā piedalījās TV šovā Dancing on Ice, kur ieguva 2. vietu. 2016. gada Eirovīzijas dziesmu konkursā pārstāvēja Krieviju ar dziesmu You Are the Only One, kur ieguva 3. vietu. Sergejs atgriezās 2019. gada Eirovīzijas dziesmu konkursā Telavivā, Izraēlā ar dziesmu Scream. Savā pusfinālā viņš ieguva 6. vietu, kas ļāva kvalificēties finālam. Finālā viņš ieguva 3. vietu.