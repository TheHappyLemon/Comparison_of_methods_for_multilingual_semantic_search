Šis raksts ir par pasaku. Par filmu skatīt rakstu Apburtā princese (filma). Ērkšķrozīte, zināma arī kā Apburtā princese, ir pasaka, kuras sižets ir par princesi, kuru ļaunā feja nobūrusi, viņai aizmiegot uz simts gadiem. Pasakā stāsta par to, ka princese savā sešpadsmitajā dzimšanas dienā sadur pirkstu uz vārpstiņas un nomirs, bet labā feja neļauj viņai nomirt, tā vietā viņa aizmieg. Viņu var pamodināt tikai princis, kurš viņu iemīlēs un noskūpstīs. Par pasakas pirmsākumiem uzskata viduslaiku galmu romantisko stāstu Perceforest (publicēts 1528. gadā), bet tās motīvu savā pasakā ir izmantojis Šarls Pero. Savukārt brāļi Grimmi savā pasaku krājumā ir pārstāstījuši Šarla Pero versiju. Pēc pasakas motīviem ir uzņemta Volta Disneja 1959. gada animācijas filma “Apburtā princese”.