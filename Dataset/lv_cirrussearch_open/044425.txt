"Skaistule un briesmonis" (angļu: Beauty and the Beast) ir 2017. gada romantiska fantāzijas filma, kuras režisors ir Bils Kondons. Galvenās lomas atveido Emma Votsone, Dens Stīvenss, Lūks Evanss, Kevins Klains un Jūens Makgregors. Filmas pirmizrāde notika 2017. gada 23. februārī Londonā. Filma tika nominēta divām Amerikas Kinoakadēmijas balvām: "Labākais mākslinieka darbs" un "Labākie kostīmi". Šī ir 18. visu laiku ienesīgākā filma. Filmā kāds egoistisks princis tiek nolādēts un kļūst par briesmoni uz visu mūžu. Izglābt viņu varēs vien iemīlēšanās kādā jaunā, skaistā sievietē, kuru viņš tur ieslodzītu savā pilī.