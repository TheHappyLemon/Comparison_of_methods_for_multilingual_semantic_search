Rennas metro (franču: Métro de Rennes) ir metro līnija Francijas pilsētā Rennā. Tā tika atklāta 2002. gada 15. martā un izmanto Siemens transporta sistēmas VAL automātisko iekārtu tehnoloģiju. Metro ir viena 9,4 kilometrus gara A līnija, kura izvietota no pilsētas ziemeļrietumiem uz dienvidaustrumiem no J.F. Kennedy līdz La Poterie stacijām caur Rennas dzelzceļa (metro pietura Gares). Kopumā tai ir 15 stacijas, no kurām trīspadsmit ir pazemē. La Poterie staciju un viaduktus projektējis Normens Fosters. Stacijas ir aprīkotas ar platformu durvīm, kas novērš pasažieru piekļūšanu sliedēm. Līdz 2008. gadam Renna bija mazākā pilsēta pasaulē ar savu metro līniju, līdz tika atklāts Lozannas metro. Rennā ir ap 220 000 iedzīvotāju. Tomēr kopumā metro līnija apkalpo ap 410 000 cilvēku 37 pašvaldībās. Vidēji katru dienu tiek pārvadāti 135 000 pasažieri un tiek plānots apjoma pieaugums līdz 180 000, kas varētu novest pie pārblīvētības sastrēgumstundās.