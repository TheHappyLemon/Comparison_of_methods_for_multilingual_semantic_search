Pols Grīngrass (angļu: Paul Greengrass; dzimis 1955. gada 13. augustā) ir angļu kinorežisors, scenārists un producents. Savu pirmo filmu Resurrected režisējis 1989. gadā. Kļuvis pazīstams ar filmu "Asiņainā svētdiena" (Bloody Sunday, 2002), par ko saņēmis Zelta lāci Berlīnes starptautiskajā kinofestivālā. Plašu atpazīstamību ieguvis, režisējot trīs "Džeisona Brona" filmas: "Borna pārspēks" (2004), "Borna ultimāts" (2007) un "Džeisons Borns" (2016). Par filmu United 93 (2006) saņēmis BAFTA kino balvu kategorijā "Labākais režisors", kā arī nominēts Amerikas Kinoakadēmijas balvai kategorijā "Labākais režisors". Citas pazīstamākās Grīngrasa filmas ir "Zaļā zona" (2010), "Kapteinis Filipss: Somālijas pirātu gūstā" (2013), 22 July (2018) un News of the World (2020). 2008. gadā The Daily Telegraph Grīngrasu nosauca par vienu no ietekmīgākajām britu kultūras personībām.