Vīnes "Austria" ir Austrijas futbola klubs no Vīnes. Dibināts 1911. gadā, spēlē Austrijas Bundeslīgā. Viens no titulētākajiem futbola klubiem Austrijā, tas ir 24 reizes izcīnījis Austrijas čempionu titulu un 27 reizes ieguvis Austrijas kausu. Lielākais panākums Eiropas klubu turnīros ir iekļūšana UEFA Kausu ieguvēju kausa finālā 1978. gadā. Divreiz uzvarējis Mitropa kausā. Mājas spēles aizvada Generali Arena stadionā (līdz 2010. gadam pazīstams kā Franca Horra stadions). Stadiona rekonstrukcijas laikā no 2016. līdz 2018. gadam klubs izmantoja Ernsta Hapela stadionu.