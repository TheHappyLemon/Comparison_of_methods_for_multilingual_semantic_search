Aplikatūra (no latīņu: aplicare — pielikt) ir pirkstu izvietojuma un maiņas veids mūzikas instrumentu spēlē. Nošu rakstā aplikatūras mēdz apzīmēt ar arābu cipariem virs vai zem attiecīgās nots. Aplikatūras izvēli nosaka arī mākslinieka individualitāte un muzikālā domāšana. Veiksmīga aplikatūra atvieglo tehnisko grūtību pārvarēšanu skaņdarba izpildīšanā.