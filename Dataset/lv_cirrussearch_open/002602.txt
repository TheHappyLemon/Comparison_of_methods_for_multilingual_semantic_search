Nīva Kavana (īru: Niamh Kavanagh; dzimusi 1968. gada 13. februārī Dublinā, Īrijā) ir īru dziedātāja. Viņa, pārstāvot Īriju, piedalījās un uzvarēja 1993. gada Eirovīzijas dziesmu konkursā Milstrītā, Īrijā ar dziesmu In Your Eyes. Tāpat viņa pārstāvēja Īriju 2010. gada Eirovīzijas dziesmu konkursā, kas norisinājās Oslo, Norvēģijā, ar dziesmu It's for You. Savā pusfinālā viņa ieņēma 9. vietu, kas ļāva kvalificēties finālam. Finālā tika ieņemta 23. vieta.