Herolds Adriāns Rasels "Kims" Filbijs (angļu: Harold Adrian Russell "Kim" Philby; dzimis 1912. gada 1. janvārī, miris 1988. gada 11. maijā) bija britu izlūkdienesta darbinieks un vienlaicīgi padomju uzlūkdienesta darbinieks. Bija viens no t.s. Kembridžas piecinieka spiegu grupas un sekmīgākais publiski zināmais padomju spiegs Aukstā kara laikā. 1944. gadā kļuva par britu izlūkdienesta MI6 nodaļas vadītāju, kas uzraudzīja padomju uzlūkdienesta aktivitātes Lielbritānijā. Pēckara gados bija britu uzlūkdienesta vadītājs Turcijā, vēlāk britu uzlūkdienesta pārstāvis Vašingtonā. 1963. gadā caur Beirūtu pārbēga uz Padomju Savienību, kur nodzīvoja līdz mūža galam 1988. gadā.