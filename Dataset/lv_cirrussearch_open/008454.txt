Bernardo Bertoluči (itāļu: Bernardo Bertolucci; dzimis 1941. gada 16. martā, miris 2018. gada 26. novembrī) bija itāļu kinorežisors un scenāriju autors. Nozīmīgākās Bertoluči filmas ir "Konformists", "Pēdējais tango Parīzē" (Last Tango in Paris), "Pēdējais imperators" (The Last Emperor), "Skaistuma nolaupīšana" (Stealing Beauty) un "Sapņotāji". Visveiksmīgākā no tām ir filma "Pēdējais imperators", kas ieguva vairākas Amerikas Kinoakadēmijas balvas, Cēzara balvu un Zelta globusu. Bertoluči 2011. gada Kannu kinofestivālā par mūža ieguldījumu kinomākslā saņēma arī Zelta palmas zaru.