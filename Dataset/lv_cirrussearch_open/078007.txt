11 metru soda sitiens ir brīvsitiena paveids futbolā, ko izpilda divpadsmit jardu (aptuveni vienpadsmit metru) attālumā no vārtiem. Starp vārtiem un bumbu atrodas vienīgi aizstāvošās komandas vārtsargs. Sitienu piešķir komandai, pret kuru pārkāpti noteikumi pretinieku soda laukumā, pēc kā parasti tiktu piešķirts tiešais brīvsitiens. Ja spēle nevar beigties neizšķirti (nākamajā turnīra posmā tiek tikai viena no abām komandām), uzvarētāju var noteikt pēc spēles 11 metru sitienu sērijā.