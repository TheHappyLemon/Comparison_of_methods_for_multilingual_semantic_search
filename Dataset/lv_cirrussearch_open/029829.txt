Isabelle (agrākais nosaukums Isabella) ir Igaunijas kuģniecības Tallink kruīza prāmis. Uzbūvēts 1989. gadā Horvātijas kuģu būvētavā Brodosplit. Pierakstīts Rīgas ostā. Kursē maršrutā Rīga—Stokholma. Sākotnēji tas ar nosaukumu Isabella bija Somijas kuģniecības SF Line īpašumā. 1992. gadā pārbūvēts Nāntali. 1995. gadā pārdots Viking Line. 2000. un 2007. gadā vēlreiz pārbūvēts Nāntali. 2013. gadā kuģi nopirka Igaunijas uzņēmums Tallink. Tas tika pārdēvēts par Isabelle un pierakstīts Rīgas ostā. 2013. gada maijā prāmis sāka kursēt līnijā Rīga—Stokholma, nomainot līdz šim šajā līnijā kursējošo prāmi Silja Festival. 2017. gada 16. februārī pēc tehniskās apskates Somijā,. kuģis pārkrāsots baltā krāsā.