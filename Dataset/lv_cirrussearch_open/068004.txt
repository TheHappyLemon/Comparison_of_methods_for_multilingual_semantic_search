Ordenis "Par nopelniem Lietuvas labā" (lietuviešu: Ordinas «Už nuopelnus Lietuvai») ir Lietuvas Republikas valsts apbalvojums. Ordenis dibināts 2002. gada 18. jūnijā, lai apbalvotu Lietuvas un ārvalstu pilsoņus par īpašiem nopelniem Lietuvas labā dažādās profesionālās darbības jomās. Ordenim "Par nopelniem Lietuvas labā" ir piecas šķiras un ordeņa medaļa. Tā šķiras ir (no augstākās uz zemāko): Lielkrusts , Komandiera Lielkrusts, Komandiera krusts, Virsnieka krusts, Bruņinieka krusts.