Vīnkopība ir dārzkopības nozare — vīnogu audzēšana. Vīnogas var svaigā veidā izmantot uzturā, kā arī var tās apstrādāt, iegūstot vīnu, rozīnes, sulu, etiķi, ievārījumu un vīnogu sēklu eļļu. Ne tikai pasaulē, bet arī Latvijā tiek audzētas vīnogas, galvenokārt Kurzemes un Zemgales reģionos. Ar vīnkopību nodarbojas vairākās valstīs, tur kur ir piemērotākais klimats. Viena no tām ir Ķīna, kur 2012. gadā bija vislielākā vīnogu raža, ar iegūtu 9,6 miljonu tonnu ražu. Tāpat arī liela vīnogu raža ir tādās valstīs kā ASV, Itālija, Francija, Spānija, Turcija, Čīle, Argentīna, Irāna, Dienvidāfrika.