Ethereum ir vienādranga izkliedētās skaitļošanas platforma, balstīta uz atvērtā pirmkoda protokolu, kas izmanto publisku transakciju žurnālu (blokķēdi) un viedo līgumu. Tā nodrošina decentralizētu Tjūringa pilnīgu virtuālo mašīnu, sauktu par Ethereum Virtual Machine (EVM), kas var izpildīt skriptus, izmantojot starptautisku tīklu ar publiskajiem mezgliem. Tāpat tā nodrošina kriptonaudu, sauktu par ēteriem (ether), ko var pārsūtīt no viena konta otram, lai atmaksātu dalībnieku mezglus par izdarītajiem aprēķiniem. Ethereum ir arī iekšējais darījumu cenu noteikšanas mehānisms — gāze (gas), ko izmanto, lai mazinātu surogātpastu un piešķirtu resursus tīklam.