Airine Palšīte (lietuviešu: Airinė Palšytė; dzimusi 1992. gada 13. jūlijā Viļņā) ir lietuviešu vieglatlēte, startē augstlēkšanas sacensībās. Lietuvas rekordiste augstlēkšanā gan stadionā, gan telpās. Absolvējusi Viļņas Universitāti. Guvusi panākumus jauniešu vecumā. 2015. gada Universiādē guvusi uzvaru ar 1,84 m, savukārt 2011. gada Universiādē izcīnījusi sudraba medaļu ar 1,96 m. 2013. gada Eiropas U-23 čempionātā izcīnījusi sudraba medaļu ar 1,92 m. 2015. gada Eiropas čempionātā telpās (1,94 m) un 2016. gada Pasaules čempionātā telpās (1,96 m) izcīnījusi 4. vietu. 2016. gada Eiropas čempionātā izcīnījusi sudraba medaļu (1,96 m). Vairākas reizes kļuvusi par Lietuvas čempioni. 2014. gadā uzstādīja Lietuvas rekordu — 1,98 m. 2017. gada Eiropas čempionātā telpās Belgradā A. Palšīte kļuva par čempioni, uzstādot jaunu personisko un Lietuvas rekordu — 2,01 m.