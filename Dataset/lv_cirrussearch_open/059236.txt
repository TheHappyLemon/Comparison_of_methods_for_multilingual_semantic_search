Ians Džeimss Rašs (angļu: Ian James Rush, dzimis 1961. gada 20. oktobrī) ir bijušais Velsas futbolists, spēlēja uzbrucēja pozīcijā, bijis Velsas futbola izlases dalībnieks. Rašs ir vislabāk pazīstams, spēlējot Liverpool komandā, laika posmos no 1980. līdz 1987. gadam, kā arī no 1988. līdz 1996. gadam. Viņš ir Liverpool komandas visu laiku labākais vārtu guvējs. Visos turnīros kopā guvis 346 vārtus. Astoņas sezonas bijis Liverpool komandas labākais vārtu guvējs, 1984. gadā ieguvis arī Anglijas Pirmās divīzijas labākā vārtu guvēja godu, kā arī Eiropas Zelta zābaku. Kopā ar Liverpool komandu piecas reizes kļuvis par Anglijas čempionu, izcīnījis trīs FA kausus, piecus Anglijas Līgas kausus un divus Eiropas kausus. Spēlējis arī vairākās Anglijas, Itālijas, Velsas un Austrālijas komandās. Velsas futbola izlasi pārstāvējis no 1980. līdz 1996. gadam. Kopsummā 73 mačos guvis 28 vārtus. Līdz 2018. gadam bijis Velsas izlases rezultatīvākais spēlētājs.