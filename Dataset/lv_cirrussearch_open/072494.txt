Roberts Volpols, Pirmais Orfordas grāfs (angļu: Robert Walpole, 1st Earl of Orford; dzimis 1676. gada 26. augustā, miris 1745. gada 18. martā) bija britu XVIII gadsimta pirmās puses vigu politiķis. Valdīja ar karaļu Džordža I un Džordža II atbalstu. Kaut arī oficiāli šāda amats nepastāvēja, ietekmes uz valdību dēļ tiek uzskatīts par pirmo Lielbritānijas premjerministru. Volpola valdības laikā, kura turpinājās 21 gadu, britu parlamentā dominējošā kļuva vigu frakcija. Volpols bija pirmais tradicionālās Lielbritānijas premjerministra rezidences Dauningstrītā iemītnieks. Zaudēja ietekmi 1741. gadā pēc britu zaudējuma Kartahenas kaujā Dženkinsa auss karā ar Spāniju.