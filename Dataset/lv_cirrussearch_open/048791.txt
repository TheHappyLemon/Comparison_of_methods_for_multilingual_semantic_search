Gruzija piedalījās 2000. gada vasaras olimpiskajās spēlēs, kas notika Austrālijas pilsētā Sidnejā no 2000. gada 15. septembra līdz 1. oktobra. Šī bija otrā reize, kad Gruzija piedalījās vasaras olimpiskajās spēlēs kopš Padomju Savienības sabrukuma. Gruzijas olimpisko komandu 2000. gada vasaras olimpiskajās spēlēs veidoja 36 sportisti, 27 vīrieši un 9 sievietes, kuri startēja 13 olimpiskajos sporta veidos. Visvairāk sportistu, 13 sportisti, no Gruzijas startēja cīņas sportā. Gruzija pirmo reizi bija pārstāvēta peldēšanā. Gruzija šajās vasaras olimpiskajās spēlēs izcīnīja 6 bronzas medaļas, tādējādi ierindojoties 68. vietā pēc iegūto medaļu kopskaita. Trīs no sešām medaļām tika izcīnītas cīņas sportā un tās izcīnīja Akaki Čačua, Muhrans Vahtangadze un Eldars Kurtanidze. Vladimers Čanturija izcīnīja medaļu boksā, Giorgijs Vazagašvili izcīnīja medaļu džudo un Giorgijs Asanidze izcīnīja medaļu svarcelšanā. Gruzijas karognesējs olimpisko spēļu atklāšanas ceremonijā bija svarcēlājs Giorgijs Asanidze.