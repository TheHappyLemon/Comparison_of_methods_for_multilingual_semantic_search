Šis raksts ir par Beļģijas provinci. Par Nīderlandes provinci skatīt rakstu Limburga (Nīderlande). Limburga (nīderlandiešu: Limburg, vācu: Limburg, franču: Limbourg) ir viena no desmit Beļģijas provincēm valsts austrumu daļā, Flandrijā. Province robežojas ar Nīderlandi ziemeļos un austrumos, ar Ljēžas provinci dienvidos un ar Antverpenes provinci un ar Flāmu Brabanti rietumos. Provinces administratīvais centrs un lielākā pilsēta ir Haselta. Nākamās lielākās pilsētas ir Genka, Beringena, Sinttreidena un Māsmehelena. Provinces kopējā platība ir 2 414 km², pēc 2013. gada datiem provincē dzīvo 844 621 iedzīvotāji. Province sākotnēji bija daļa no Limburgas hercogistes, kas 1648. gadā tika sadalīta starp Nīderlandes apvienotajām provincēm un Spāņu Nīderlandi. 1815. gadā teritorija tika atkal apvienota Nīderlandes Karalistes sastāvā, bet 1839. gadā noslēdzot miera līgumu starp Beļģiju un Nīderlandi reģions tika atkārtoti sadalīts starp abām valstīm.