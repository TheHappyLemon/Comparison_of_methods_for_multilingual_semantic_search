Timotijs Lerojs Linsekums (angļu: Timothy Leroy Lincecum; dzimis 1984. gada 15. jūnijā) ir profesionāls amerikāņu beisbolists, spēlē pičera pozīcijā. Pašlaik (2012) pārstāv MLB klubu Sanfrancisko "Giants", kurā aizvadījis visu profesionāļa karjeru. T. Linsekums ir divkārtējs Nacionālās līgas Saja Janga balvas ieguvējs, turklāt viņš ir pirmais spēlētājs, kurš abās pirmajās pilnībā aizvadītajās sezonās saņem šo balvu. Kopā ar Sanfrancisko "Giants" viņš 2010. gadā guva uzvaru Pasaules sērijā. Pičers ir piedalījies četrās Visu zvaigžņu spēlēs.