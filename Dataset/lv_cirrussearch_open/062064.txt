"Nebeidzamā dzeja" (spāņu: Poesía sin fin) ir 2016. gada Čīles un Francijas drāmas filma, kuras režisors un scenārija autors ir Alehandro Hodorovskis. Filmā galvenās lomas atveido Brontiss Hodorovskis, Adans Hodorovskis un Pamela Floresa. "Nebeidzamā dzeja" ir turpinājums autobiogrāfiskajai filmai "Realitātes deja" (2013), kas fokusējās uz Hodorovska bērnību Tokopiljas pilsētā. Filma attēlo Hodorovska pusaudžu gadus un pavadīto jaunību Santjago bohēmiskajā Matukavas apkaimē 40. gadu beigās un 50. gadu sākumā. "Nebeidzamā dzeja" pirmizrāde notika 2016. gada 14. maijā Kannu kinofestivālā.