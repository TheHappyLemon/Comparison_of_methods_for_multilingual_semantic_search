Petrela (spāņu: Base Antártica Petrel) ir Argentīnas vasaras polārstacija Antarktīdā. Izvietota Dandī salas rietumu galā Velčnesa ragā Antarktikas šauruma krastā. Zemesragā 1952. gada janvārī operācijas Petrel (vētrasputns) ietvaros tika izveidota Argentīnas kara flotes patversme, kas 1967. gada 22. janvārī tika pārveidota par pastāvīgu staciju (Estación Aeronaval Petrel). Līdz 1977. gadam Petrela darbojās kā vissezonas stacija, kurā tika veikti pētījumi meteoroloģijā, glacioloģijā, bioloģijā, ziemeļblāzmas novērojumi. Stacija var uzņemt līdz 55 cilvēkiem. Pēc 1978. gada darbojas kā sezonāla vasaras stacija. 1990. gadā pārņemta Argentīnas Antarktikas institūta pārziņā.