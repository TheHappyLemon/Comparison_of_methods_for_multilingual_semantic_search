Santa Klausa parks (somu: Santa Park) ir 1998. gadā atklāts izklaides parks Somijā, Lapzemē, kas veltīts Ziemassvētku tēmai, jo viena no tradīcijām vēsta, ka Ziemasvētku vecītis dzīvo Lapzemē. Izklaides parks atrodas uz Ziemeļu polārā loka, 8 kilometrus uz ziemeļaustrumiem no Rovaniemi centra, netālu no Rovaniemi lidostas pie Ziemassvētku vecīša ciema. Izklaides parks ir populārs tūrisma objekts, sevišķi Ziemassvētku sezonā. Parks izveidots Sientevāras klints alā, atveidojot Santa Klausa biroju.