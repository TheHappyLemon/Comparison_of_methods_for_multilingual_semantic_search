"Krutie kruķi" (angļu: Hot Fuzz) ir 2007. gada asa sižeta britu komēdija par policistiem. Filmas režisors ir Edgars Raits. Scenārija autori ir Raits un Saimons Pegs, kurš arī atveido seržanta Nikolasa Eindžela lomu. Eindžels ir izcils policists no Londonas, kurš tiek nosūtīts uz mazpilsētu jo priekšniecībai ir bail, ka viņa fonā pārējie policisti izskatās nekompetenti. Kopā ar kolēģi, kuru atveido Niks Frosts, Eindžels izmeklē vairākas slepkavības, kuras pārējie mazpilsētas iedzīvotāji uzskata par nelaimes gadījumiem. Šī ir otrā filma Three Flavours Cornetto triloģijā.