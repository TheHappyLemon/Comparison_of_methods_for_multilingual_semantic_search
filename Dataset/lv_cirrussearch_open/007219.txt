Mars Express (no angļu: "Marsa ekspresis") ir ESA starpplanētu zonde Marsa izpētei. Galvenie uzdevumi bija veikt planētas foto ģeoloģijas (10 m izšķirtspējā), mineraloģijas (100 m izšķirtspējā) un atmosfēras sastāva kartēšanu, kā arī pētīt Marsa pazemes struktūru, globālo atmosfēras cirkulāciju. Mars Express līdz Marsam nogādāja arī nolaižamo aparātu Beagle 2, kas diemžēl cieta neveiksmi nolaižoties. Mars Express konstrukcija tika izmantota Veneras zondes Venus Express izgatavošanā.