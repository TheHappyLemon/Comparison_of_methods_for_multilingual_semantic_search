Ruslans Nakoņečnijs (vai Ruslans Nakonečnijs, ukraiņu: Руслан Наконечний; dzimis 1989. gada 21. aprīlī Mariupolē) ir ukraiņu modernās pieccīņas sportists, kas kopš 2015. gada pārstāv Latviju. Pārstāvējis Doneckas apgabalu, Ukrainā bija izlases otrais numurs. Kopš 2014. gada vidus trenējas un strādā Latvijā, savukārt kopš 2015. gada 1. janvāra sacensībās pārstāv Latviju. Saeima piešķīrusi Latvijas pilsonību par īpašiem nopelniem valsts labā. Pirmajā starptautiskajā startā, pārstāvot Latviju, izcīnīja uzvaru Pasaules kausa otrajā posmā Ēģiptē. 2015. gada oktobrī Saeima piešķīra Nakoņečnijam Latvijas pilsonību par īpašiem nopelniem valsts labā. Kvalificējies startam 2016. gada vasaras olimpiskajās spēlēs. Augstākos izglītību Nakonečnijs ieguvis Doneckas Nacionālajā Medicīnas Universitātē.