Ulfs Kirstens (vācu: Ulf Kirsten, dzimis 1965. gada 4. decembrī) ir Vācijas futbola treneris un bijušais futbolists, spēlējis uzbrucēja pozīcijā, bijis Austrumvācijas un Vācijas futbola izlases dalībnieks. Kirstens ir pirmais spēlētājs, kurš ir nospēlējis kopumā 100 mačus ar divām dažādām izlasēm. Savas karjeras laikā spēlējis Austrumvācijas klubā Dynamo Dresden un Vācijas klubā Bayer Leverkusen. Trīs reizes kļuvis par Vācijas Bundeslīgas labāko vārtu guvēju. Vācijas futbola izlases sastāvā piedalījies 1994. un 1998. gada FIFA Pasaules kausā, kā arī 2000. gada Eiropas čempionātā.