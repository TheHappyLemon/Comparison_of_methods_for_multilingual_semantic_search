"Liekulības tirgus" (angļu: Vanity Fair) ir 2004. gada ASV un Apvienotās Karalistes vēsturiska drāma, kuras režisore ir Mira Neira. Galvenās lomas atveido Rīza Viterspūna, Džonatans Rīzs Meijers, Džeimss Pūrfojs, Eilīna Atkinsa, Bobs Hoskinss, Gabriels Bairns un Džims Brodbents. Filmas pirmizrāde notika 2004. gada 1. septembrī ASV. Filmas sižets norisinās 19. gadsimta sākumā. Bekija Šārpa, kura uzauga Londonas nabadzīgajā daļā, cīnās, lai izkļūtu no nabadzības un kopā ar savu labāko draudzeni Amēliju paceltos uz augstāku sociālo slāni.