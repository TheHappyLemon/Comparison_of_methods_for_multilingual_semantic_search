Ziemeļāfrika ir Āfrikas ziemeļu reģions, kurš pārsvarā atrodas Sahāras tuksneša teritorijā. Atšķirībā no Melnās Āfrikas lielākā daļa Ziemeļāfrikas iedzīvotāju ir eiropeīdās rases pārstāvji. Vairumā gadījumu iedzīvotājiem ir arābu un berberu saknes un tie runā arābu valodā un praktizē islāmu. Tāpēc šo valstu arhitektūrai, literatūrai un citām mākslas nozarēm ir raksturīgs kopīgs arābu stils. Vairākās valstīs runā franču un retāk spāņu valodā.