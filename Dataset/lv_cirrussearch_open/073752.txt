Led Zeppelin II ir otrais britu rokgrupas Led Zeppelin albums. Balstoties uz iepriekšējā albuma idejām, grupa attīstīja smago roku, radot dziesmas, kurās vēl vairāk dominēja elektriskās ģitāras un basģitāras rifi un bungas. Daļa kritiķu uzskata, ka šis albums atstāja lielāku ietekmi uz rokmūziku nekā pirmais. Dziesmas kā "Whole Lotta Love" un "Heartbreaker" tiek uzskatītas par vienām no vislabākajām Džimija Peidža kompozīcijām, kamēr instrumentālais skaņdarbs "Moby Dick" demonstrēja Džona Bonhema bundzinieka spējas.