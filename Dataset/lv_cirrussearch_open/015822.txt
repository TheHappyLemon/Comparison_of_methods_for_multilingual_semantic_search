Doktors No (angļu: Dr. No) ir 1962. gada britu spiegu filma, kuras režisors ir Terenss Jangs. Šī ir pirmā filma par Džeimsu Bondu, viņu attēlo Šons Konerijs. Filmas sižets ir balstīts uz Iana Fleminga 1958. gada romānu ar tādu pašu nosaukumu. Filmā Bonds tiek nosūtīts uz Jamaiku, lai izmeklētu britu specdienesta aģenta nāvi. Galvenās lomas tajā atveido Šons Konerijs, Džozefs Vaismens, Urzula Andresa, Džeks Lords un Džons Kicmillers. Oficiālais filmas budžets bija viens miljons ASV dolāru, taču ienākumi sasniedza 59 miljonus.