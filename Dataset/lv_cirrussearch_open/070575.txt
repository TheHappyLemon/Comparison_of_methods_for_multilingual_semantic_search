Bonifācijs III (latīņu: Bonifacius III; dzimis ap 540. gadu, miris 607. gada 12. novembrī) bija Romas pāvests 607. gadā no februāra līdz novembrim. Bonifācijs III bija pāvesta Sabiniāna pēctecis. Sabiniāna vietā viņš tika ievēlēts jau 606. gadā, bet, gandrīz gadu aizkavējoties Konstantinopolē, pilntiecīgi par pāvestu kļuva 607. gadā. Viņam bija ciešas attiecības ar Austrumromas impērijas valdnieku Fokasu, un tas palīdzēja Bonifācijam III kļūt par visas kristīgās pasaules pāvestu. Līdz tam Konstantinopolē patriarhi mēģināja centās sevi pasludināt par visas kristīgās pasaules pāvestiem. Bonifācija III laikā tika pieņemts arī dekrēts, kas aizliedza apspriest pāvesta pēcteča kandidātus kamēr esošais pāvests vēl atrodas savā amatā. Pēc Bonifācija III par Romas pāvestu kļuva Bonifācijs IV.