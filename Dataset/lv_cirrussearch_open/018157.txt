Šis raksts ir par bijušo uzņēmumu. Par 2013. gadā dibināto uzņēmumu skatīt rakstu News Corp. News Corporation bija ASV masu mediju korporācija, kuras vadība atradās Ņujorkā, ASV (Rokfellera centrā). Tā bija pasaulē otra lielākā mediju grupa pēc ienākumiem (2011. gada dati), kā arī trešā lielākā izklaides industrijā (2009. gada dati). Uzņēmuma kontrolpakete pieder Rupertam Mērdokam un viņa ģimenes locekļiem. News Corporation 1979. gadā Mērdoks dibināja Adelaidā, Austrālijā, taču kopš 2004. gada 12. novembra tas ir ASV uzņēmums. Tam pieder Fox News, The Wall Street Journal, Twentieth Century Fox, kā arī vairāki citi uzņēmumi. 2011. gadā News Corporation tika iesaistīts telefonu noklausīšanās skandālā. Uzņēmums darbību pārtrauca 2013. gada 28. jūnijā, kad tas tika sadalīts divos uzņēmumos: 21st Century Fox un News Corp.