Blur ir Apvienotās Karalistes rokgrupa, kas izveidota 1988. gadā Londonā. Gandrīz visu grupas pastāvēšanas laiku tajā bijuši četri dalībnieki: Deimons Olbārns (balss), Greiems Koksons (ģitāra, balss), Alekss Džeimss (basģitāra) un Deivs Rountrijs (bungas). Koksons tikpat kā nepiedalījās priekšpēdējā albuma Think Tank ierakstā un aizgāja no grupas 2002. gadā. Grupa izjuka 2003. gadā, tomēr 2008. gadā paziņoja par apvienošanos, sastāvā iekļaujot arī Koksonu. Blur līdz šim izdevuši deviņus studijas albumus.