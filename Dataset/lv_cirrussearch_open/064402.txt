Rafaels Diass Beluli (portugāļu: Raphael Dias Belloli, dzimis 1996. gada 14. decembrī) ir Brazīlijas futbolists, spēlē uzbrucēja pozīcijā, pārstāv Brazīlijas futbola izlasi. Kopš 2022. gada Rafiņa spēlē La Liga komandā FC Barcelona. Iepriekš spēlējis Brazīlijas komandā Avaí, Portugāles komandās Vitória un Sporting CP, Francijas komandā Rennes un Anglijas komandā Leeds United. Brazīlijas futbola izlases sastāvā debitējis 2021. gadā. Ticis iekļauts izlases sastāvā 2022. gada FIFA Pasaules kausam.