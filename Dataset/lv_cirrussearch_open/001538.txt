"Kristus nes krustu" (1515/16) ir Hieronīma Bosa glezna. Tai ir savam laikam neraksturīga kompozīcija — kompozicionāli glezna sastāv no tuvplānā attēlotām sejām. Gleznas centrā attēlots Kristus, kurš nes krustu (krustam ir T veida forma, tāpat kā citos Bosa darbos). Pretstatīts labais un ļaunais — mierīgā Kristus seja centrā un to ieskaujošās saviebtās vīriešu sejas, kas pauž ļaunumu un muļķību. Gleznā redzama arī Svētā Veronika, kurai rokās ir audums ar Kristus attēlu. Bosa īstenotajam seju gleznojumam šajā darbā bija liela ietekme uz karikatūru zīmēšanas attīstību.