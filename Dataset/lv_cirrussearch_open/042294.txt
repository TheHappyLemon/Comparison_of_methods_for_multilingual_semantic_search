Gabrovas apgabals (bulgāru: Област Габрово) ir apgabals Bulgārijas centrālajā daļā, nosaukts tā galvenās pilsētas — Gabrovas — vārdā. Tas robežojas ar Veliko Tarnovas apgabalu ziemeļos un austrumos, Stara Zagoras apgabalu dienvidos un Lovečas apgabalu rietumos un ziemeļos. Apgabals sadalīts četrās pašvaldībās, bet tā kopējais iedzīvotāju skaits ir 125 238 (2016. gada aprīlis). Gabrovas apgabalā atrodas senlaicīgas ciematu apbūves muzejs "Boženci" un Etaras etnogrāfiskais brīvdabas muzejs. Centrālbalkānu nacionālais parks (daļēji atrodas arī blakus apgabalos) ir UNESCO Pasaules mantojuma kandidātobjekts.