Viktors Logunovs (krievu: Виктор Алексеевич Логунов; dzimis 1944. gada 21. jūlijā, miris 2022. gada 10. oktobrī) bija padomju treka riteņbraucējs. Viņš piedalījās 1964. gada vasaras olimpiskajās spēlēs, kopā ar latvieti Imantu Bodnieku startējot 2000 metru tandēma sprintā un izcīnot sudraba medaļu. Šajās pašās olimpiskajās spēlēs viņš startēja arī 1 kilometra individuālajā braucienā, izcīnot 9. vietu. Pēc sportista karjeras beigām viņš strādāja par treka riteņbraukšanas treneri un gatavoja Apvienoto komandu 1992. gada olimpiskajām spēlēm.