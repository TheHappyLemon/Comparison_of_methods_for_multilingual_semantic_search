Princese Liliana (dzimusi Liliana Meja Devīsa (angļu: Lillian May Davies) 1915. gada 30. augustā, mirusi 2013. gada 10. martā) bija Zviedrijas princese un Hallandes hercogiene, kura bija precējusies ar karaļa Kārļa XVI Gustava tēva brāli princi Bertilu, vēlāk kļūstot par atraitni. Princeses Lilianas oficiālais tituls bija Viņas Karaliskā Augstība Zviedrijas Princese Liliana, Hallandes hercogiene.