"Supermens" (angļu: Superman, Superman: The Movie) ir 1978. gada ASV supervaroņu filma, kuras režisors ir Ričards Doners. Filma ir balstīta uz DC Comics tēlu Supermenu. Filma ir stāsts par supervaroni Supermenu, kas dzimis uz izdomātas planētas Kriptona. Viņš uzauga uz Zemes, Smolvilas pilsētiņā. Vēlāk viņš kļuva par reportieri Klārku Kentu Metropolisas pilsētā. Filmā Supermens cīnās pret Leksu Lutoru. Lomas attēlo Marlons Brando, Džīns Hekmens, Kristofers Rīvs un Margota Kidera. Filmas uzņemšana ilga no 1977. gada marta līdz 1978. gada oktobrim. Filmas pirmizrāde notika 1978. gada 10. decembrī Vašingtonā.