Šis raksts ir par pilsētu Japānā. Par japāņu futbolistu skatīt rakstu Hiroši Kanadzava. Kanadzava (japāņu: 金沢市, Kanazawa-shi) ir pilsēta Japānā, Čjūbu reģionā. Tā ir Isikavas prefektūras lielākā pilsēta un administratīvais centrs. 2020. gadā pilsētā dzīvoja 462 tūkstoši iedzīvotāju. Pilsēta atrodas Honsju salas centrālās daļas ziemeļrietumu piekrastē, pie Japāņu jūras. Tā ir ostas pilsēta. Edo perioda laikā, 17. gadsimtā Kanadzava bija bagātā Maedas klana galvaspilsēta.