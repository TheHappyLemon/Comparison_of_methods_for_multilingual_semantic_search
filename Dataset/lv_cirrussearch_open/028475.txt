Franču akadēmija (franču: Académie française, izrunā: [akademi fʁɑ̃ˈsɛz]) ir vecākā Francijas zinātniskā iestāde, viena no piecām Francijas institūta akadēmijām. To 1635. gadā dibinājis kardināls Rišeljē, akadēmijas darbība tika pārtraukta 1793. gadā Franču revolūcijas laikā, 1803. gadā akadēmijas darbību atjaunoja Napoleons Bonaparts. Akadēmijas sastāvā ir 40 locekļi, kas tiek ievēlēti uz mūžu. Akadēmijas galvenais mērķis ir franču valodas un literatūras izpēte, normu izveide. Tā izdod franču valodas vārdnīcas un gramatiku.