Jevhens Selezņovs (ukraiņu: Євген Селезньов; dzimis 1985. gada 20. jūlijā) ir bijušais ukraiņu futbolists, spēlēja uzbrucēja pozīcijā, pārstāvējis Ukrainas futbola izlasi. Ar Doneckas "Šahtar" komandu izcīnījis Ukrainas Premjerlīgas titulu 2011—12. gada sezonā, kā arī UEFA kausu 2009. gadā. Ar Dnipro komandu spēlējis UEFA Eiropas līgas 2014—15. gada sezonas finālā. Ukrainas futbola izlasi pārstāvējis no 2008. līdz 2018. gadam, kopumā 58 mačos gūstot 11 vārtus. Pārstāvējis izlasi 2012. un 2016. gada Eiropas čempionātā.