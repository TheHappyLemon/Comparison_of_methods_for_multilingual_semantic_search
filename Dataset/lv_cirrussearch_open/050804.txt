Uzvaras kolonna (vācu: Siegessäule (palīdzība·info), no Sieg ‘uzvara’ + Säule ‘kolonna’) ir piemineklis Berlīnē, Vācijā. To projektējis Heinrihs Straks pēc 1864. gada Prūsijas uzvaras karā ar Dāniju. Tas tika atklāts 1873. gada 2. septembrī un tikmēr Prūsija bija uzvarējusi arī Austriju un tās vācu sabiedrotos Austrijas—Prūsijas karā (1866) un Franciju Francijas—Prūsijas karā (1870—71), dodot statujai papildu nozīmi. Šīs uzvaras Vācijas apvienošanas karos mainīja sākotnējo statujas projektu, papildinot to ar 8,3 metrus augstu un 35 tonnas smagu Viktorijas statuju, ko radīja Frīdrihs Drake. Kolonnai mozaīkas veidojis Antons fon Verners. Berlīnes iedzīvotāji devuši statujai nosaukumu Goldelse (aptuvenā nozīme "Zelta Elza"). Uzvaras kolonna ir viens no nozīmīgākajiem Berlīnes tūrisma objektiem un no tās skatu laukuma (ir ieejas maksa) paveras skats uz pilsētu.