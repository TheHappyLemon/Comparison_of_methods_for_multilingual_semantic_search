"Varenais no Oza zemes" (angļu: Oz the Great and Powerful) ir 2013. gada ASV fantāzijas piedzīvojumu filma, kuras režisors ir Sems Reimi. Filmas sižets veidots pēc Laimena Frenka Bauma grāmatām par Oza zemi. Tās darbība notiek 20 gadus pirms grāmatas "Brīnumainais burvis no Oza zemes" notikumiem. Filma ir par iluzionistu Oskaru Digsu, kas nokļūst Oza zemē, kur sastop trīs raganas: Teodoru, Evanoru un Glindu. Digsam jācenšas glābt Oza zemi. Filmā galvenās lomas attēlo Džeimss Franko, Mila Kūnisa, Reičela Vaisa, Mišela Viljamsa, Zeks Brefs, Bills Kobss, Džoija Kinga un Tonijs Kokss. "Varenais no Oza zemes" pirmizrāde notika 2013. gada 14. februārī Holivudā. Filma nominēta dažādām balvām dažādās nominācijās.