Imagine ir Džona Lenona otrais solo albums, kurš tika ierakstīts un izdots 1971. gadā. Albumā iekļautās dziesmas bija maigākas, vairāk komerciālas un mazāk avangardiskas, atšķirībā no pirmajā albumā John Lennon/Plastic Ono Band iekļautajām. Imagine tiek uzskatīts par Lenona slavenāko darbu, un 2003. gadā žurnāls Rolling Stone savā pasaules labāko albumu sarakstā to ierindoja 76. vietā.