Pāvests Soters (latīņu: Soterius; dzimšanas datums nav zināms, miris ap 174. gadu) bija Romas bīskaps un līdz ar to katolisma tradīcijā tiek uzskatīts par vienu no Romas pāvestiem. Šajā amatā viņš bija aptuveni no 167. līdz 174. gadam. Bieži tiek uzskatīts, ka viņš, tāpat kā citi sākotnējie Romas bīskapi, bija moceklis, bet oficiāli viņam šis statuss nav piešķirts. Toties viņš ir atzīts par svēto. Sotera piemiņas diena ir 22. aprīlis.