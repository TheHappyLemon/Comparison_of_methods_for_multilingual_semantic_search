Džons Viljams Koltreins (angļu: John William Coltrane; dzimis 1926. gada 23. septembrī, miris 1967. gada 17. jūlijā) bija amerikāņu džeza saksofonists un komponists. Koltreins sākotnēji muzicēja bībopa un hārdbopa manierē, vēlākās karjeras laikā viņš palīdzēja ieviest skaņkārtu lietojumu džezā (modālais džezs) un vēl vēlāk kļuva par vienu no galvenajiem brīvā džeza mūziķiem.