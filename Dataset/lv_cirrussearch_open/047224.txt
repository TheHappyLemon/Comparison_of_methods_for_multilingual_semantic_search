"Ledus princese" (angļu: Ice Princess) ir 2005. gada Kanādas un ASV sporta filma, kuras režisors ir Tims Faivels. Galvenās lomas atveido Džoana Kjūsaka, Kima Ketrela, Mišela Trahtenberga un Haidena Panetjēra. Filmas pirmizrāde notika 2005. gada 18. martā. Keisija ir talantīga un gudra studente, kura vēlas tikt Hārvardā. Lai tiktu pie stipendijas, viņai jāizveido projekts fizikā, kuru Keisija izvēlas veidot par savu hobiju - daiļslidošanu. Drīz vien šis projekts pārvēršas par Keisijas sapņa - kļūšanas par daiļslidošanas čempioni - piepildīšanu.