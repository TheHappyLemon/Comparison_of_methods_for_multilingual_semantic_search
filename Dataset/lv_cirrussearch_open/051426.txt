Karaliskais Tehnoloģiju institūts (zviedru: Kungliga Tekniska högskolan, saīsinājumā KTH) ir 1827. gadā dibināta valsts tehniskā augstskola Zviedrijas galvaspilsētā Stokholmā. Kaut arī dibināta 1827. gadā, skolas attīstībai var izsekot no 1697. gada, kad Kristofers Polhems Stokholmā nodibināja Mehānisko laboratoriju (Laboratorium Mechanicum). 2020. gada QS pasaules universitāšu reitings KTH iekļāva pasaules universitāšu pirmajā simtniekā. KTH sastāv no piecām skolām un piecām studentu pilsētiņām, kas atrodas Stokholmā un tās apkaimē. Bijušo un esošo pasniedzēju un studentu vidū minami fiziķis Hanness Alfvēns, matemātiķis Lennarts Karlesons (Lennart Carleson), aktieris Dolfs Lundgrēns, fiziķe Līze Meitnere, fiziķis Kajs Sīgbāns, matemātiķis Staņislavs Smirnovs (Станисла́в Cмирно́в).