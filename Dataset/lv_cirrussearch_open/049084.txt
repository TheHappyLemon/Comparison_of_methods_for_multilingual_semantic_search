"Tamija" (angļu: Tammy) ir 2014. gada komēdija, kuras režisors un viens no scenārija autoriem ir Bens Falkone. Galvenās lomas atveido Melisa Makārtija (arī viena no filmas producentiem un scenārija autoriem), Sūzana Sarandona, Elisone Dženija, Gerijs Kouls, Marks Duplass, Dens Akroids un Ketija Beitsa. Filmas pirmizrāde notika 2014. gada 2. jūlijā. Tamija tiek atlaista no darba, bet neilgi pēc tam uzzina, ka viņas vīrs ir bijis neuzticīgs. Pēc abām neveiksmēm Tamija dodas ceļojumā kopā ar savu vecmāmiņu Pērlu.