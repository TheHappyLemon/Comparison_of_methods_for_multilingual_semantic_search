Džons Draidens (angļu: John Dryden; dzimis 1631. gada 19. augustā, miris 1700. gada 12. maijā) bija angļu dzejnieks, dramaturgs, kritiķis un tulkotājs. Ietekmīgs dzejnieks Restaurācijas periodā, angļu literatūras periodu no 1660. līdz 1700. gadam mēdz dēvēt par "Draidena laiku". 1668. gadā kļuva par pirmo Anglijas dzejnieklaureātu (Poet Laureate). Dzimis Northemptonšīrā. Studēja Kembridžas Universitātē, kuru beidza 1654. gadā. Nākot pie varas Čārlzam II, izvirzījās par ietekmīgāko dzejnieku galmā. Nepieņemdams Slaveno revolūciju, kad par karali kļuva Džeimss II, attālinājās no galma, tomēr pievērsās antīko autoru tulkošanai angliski.