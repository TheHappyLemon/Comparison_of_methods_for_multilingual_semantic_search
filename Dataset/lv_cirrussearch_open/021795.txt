Tule (grieķu: Θούλη, latīņu: Thule) ir leģendāra sala vai zeme Eiropas ziemeļos, ko pirmais aprakstījis Senās Grieķijas ceļotājs Pītejs (ap 380—310 p.m.ē.) savā sacerējumā «Par Okeānu» (Περί τού Ωκεανού). Pīteja sacerējums nav saglabājies, bet jau vairāki viņa laikabiedri apšaubīja tādas zemes pastāvēšanu. Viduslaikos Tules nosaukums dažādos laikos attiecināts uz daļu Britānijas, Skandināvijas, Jitlandes, Fēru, Šetlendas, Hebridu salām, Islandi, Grenlandi un pat Sāmsalu.