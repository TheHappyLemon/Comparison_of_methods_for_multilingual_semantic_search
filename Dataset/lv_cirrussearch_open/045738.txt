"Kādā jaukā dienā" (angļu: One Fine Day) ir 1996. gada ASV romantiska kinokomēdija, kuras režisors ir Maikls Hofmans. Galvenās lomas atveido Mišela Feifere, Džordžs Klūnijs, Čārlzs Dērnings un Meja Vitmena. Filmas pirmizrāde notika 1996. gada 20. decembrī. Divi vientuļie vecāki Melānija un Džeks, kuru bērni mācās vienā klasē, nepaspēj aizvest savus bērnus uz ekskursiju. Tā rezultātā Melānijai un Džekam visas dienas garumā jāpieskata savs un otra bērns.