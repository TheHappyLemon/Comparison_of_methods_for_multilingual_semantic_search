Frederiks Steipltons (angļu: Frederick Stapleton; dzimis 1877. gada 11. martā, miris 1939. gada 11. septembrī) bija angļu ūdenspolo spēlētājs un peldētājs. Izcīnījis zelta medaļu 1900. gada vasaras olimpiskajās spēlēs. 1900. gada vasaras olimpiskajās spēlēs Parīzē Steipltons startēja gan peldēšanā, gan ūdenspolo. Ūdenspolo turnīrā viņš, būdams Jauktās komandas Osborne Swimming Club biedrs, izcīnīja zelta medaļu. Savukārt peldēšanā viņš startēja 200 metros brīvajā stilā un 200 metru šķēršļu joslā. 200 metru brīvā stila peldēšanā, ar rezultātu 2:55.0, viņš finālā ieguva 6. vietu. Savukārt 200 metru šķēršļu joslas peldēšanā viņš ieguva 5. vietu, ar rezultātu 2:55.0.