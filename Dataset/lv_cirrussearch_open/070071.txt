24. austrumu meridiāns ir meridiāns, kas iet no Ziemeļpola līdz Dienvidpolam, šķērsojot Arktisko okeānu, Eiropas un Āfrikas austrumu daļas, Indijas okeāna rietumu daļu un Austrumantarktīdu. Vienīgā galvaspilsēta, kuru šķērso 24. austrumu meridiāns, ir Rīga, tādēļ to reizēm dēvē par Rīgas meridiānu. Polos tam pretstatās 156. rietumu meridiāns, kas iet pāri Havaju salām un Aļaskai. Visās teritorijās, ko šķērso 24. austrumu meridiāns, saullēkta un saulrieta laiki ir vienādi un lielākā daļa šī meridiāna šķērsoto valstu pieder UTC+2 laika joslai. Tomēr UTC+1 lieto Norvēģijā, Zviedrijā, Polijā, Čadā un Centrālāfrikas Republikā, bet UTC+3 Balkrievijā un Sudānā.