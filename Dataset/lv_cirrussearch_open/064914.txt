Ziemeļsavo (somu: Pohjois-Savo, zviedru: Norra Savolax) ir viens no Somijas reģioniem valsts vidienē, vēsturiskā Savonijas novada ziemeļdaļa. Robežojas dienvidos ar Dienvidsavo, rietumos — ar Vidussomiju, ziemeļos — ar Ziemeļpohjanmā un Kainū, bet austrumos — ar Ziemeļkarēliju. Reģionā 19 pašvaldības, no kurām 5 ir pilsētas — Kuopio (121 557 iedzīvotāji; administratīvais centrs), Īsalmi (20 960), Varkausa (19 978). Kiuruvesi (7758) un Suonenjoki (6891).