Austrija (Austrijas Karaliste) bija pārstāvēta 1900. vasaras olimpiskajās spēlēs, kas norisinājās Francijas galvaspilsētā Parīzē no 1900. gada 14. maija līdz 28. oktobrim. Šīs bija otrās vasaras olimpiskās spēles, kurās startēja Austrija, lai gan tā bija daļa no Austroungārijas, Ungārijas dalība tiek dalīta atsevišķi. Šajās olimpiskajās spēlēs Austriju pārstāvēja 16 sportisti (visi vīrieši), kuri startēja četros sporta veidos — jāšanā, paukošanā, peldēšanā un vieglatlētikā. No šiem pirmo reizi tā bija pārstāvēta jāšanā un vieglatlētikā. Austrija šajās olimpiskajās spēlēs izcīnīja 6 olimpiskās medaļas, 3 sudraba un 3 bronzas medaļas. Medaļu kopvērtējumā Austrija šajās spēlēs bija 16. vietā. Lielākā daļa no tām, 4 medaļas, tika izcīnītas peldēšanā, savukārt divas medaļas tika iegūtas paukošanā. Paukošanā tās bija pirmās olimpiskās medaļas Austrijai. Peldētāji Oto Vāle un Karls Ruberls katrs izcīnīja pa divām olimpiskajām medaļām šajās olimpiskajās spēlēs.