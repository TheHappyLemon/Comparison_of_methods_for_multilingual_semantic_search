Vīriešu vienspēles bija viena no četrām tenisa disciplīnām 1900. gada vasaras olimpiskajās spēlēs. Sacensības notika no 1900. gada 6. līdz 11. jūlijam Puto salā, Parīzes pilsētas ziemeļrietumu daļā uz sarkanā māla seguma kortiem. Šajās sacensībās startēja 13 tenisisti no 3 valstīm. Neviens no iepriekšējo 1896. gada Atēnu olimpisko spēļu tenisa vienspēļu medaļniekiem šajās olimpiskajās spēlēs nestartēja. Pirmoreizi olimpisko spēļu vēsturē Lielbritānijas sportisti izcīnīja visas olimpiskās medaļas. Zelta medaļu šajās olimpiskajās izcīnīja Lorenss Dohertijs, sudraba medaļu — Harolds Mahoni, bet bronzas medaļas ieguva Redžinalds Dohertijs un Artūrs Noriss.