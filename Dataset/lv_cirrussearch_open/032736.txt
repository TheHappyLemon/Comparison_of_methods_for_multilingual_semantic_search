Jans Neruda (čehu: Jan Neruda; dzimis 1834. gada 9. jūlijā, miris 1891. gada 22. augustā) bija čehu rakstnieks, dzejnieks un žurnālists, reālisma un Maija skolas (Májovci) literārās kustības pārstāvis. Dzimis tirgotāja ģimenē Prāgā, kur nodzīvoja visu mūžu. Studēja tiesības un filozofiju. No 1860. gada strādāja par žurnālistu. Kaut arī nebija precējies, uzturēja tuvas attiecības ar čehu rakstnieci Karolinu Svetlu. Čīliešu dzejnieks Pablo Neruda par savu literāro pseidonīmu izvēlējās Jana Nerudas uzvārdu.