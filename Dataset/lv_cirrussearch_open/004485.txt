1977. gada Tour de France bija 64. Tour de France daudzdienu velobrauciens, kas notika no 1977. gada 30. jūnija līdz 24. jūlijam. Dalībniekiem bija jāveic 4092 km 22 posmu laikā un to viņi paveica ar vidējo ātrumu 35,419 km/h. Šajā gadā velobraucienā otro reizi karjerā uzvarēja Bernārs Tevenē. Pagājušā gada uzvarētājs Lisjēns Van Imps cerēja atkārtot panākumu. Tiesa, aktīvi viņa cerības centās sagraut gan Ennī Kuipērs, gan Tevenē. Galu galā triumfēja pēdējais no viņiem, turklāt ar mazāko starpību kopš 1968. gada Tour de France. Pēdējo Tour de France velobraucienu šajā gadā veica pieckārtējais čempions Edijs Merkss, kurš sasniedza finišu sestajā pozīcijā. Savukārt Jops Zūtemelks nespēja piedalīties cīņā par uzvaru, jo saņēma 10 minūšu sodu par dopinga lietošanu.