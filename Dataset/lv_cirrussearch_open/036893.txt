chown (abreviatūra no change owner) ir komanda, ko izmanto Unix līdzīgajās sistēmās, lai nomainītu īpašnieku failu sistēmas failiem vai direktorijiem. Neprivileģēti (parasti) lietotāji, kas vēlas nomainīt sev piederoša faila grupas piederību, var izmantot komandu chgrp. Īpašnieku jebkuram sistēmas failam var nomainīt tikai superlietotājs. Lietotājs nevar "atdot" faila īpašumtiesības, pat ja šis fails pieder viņam. Līdzīgi tikai grupas dalībnieks var nomainīt faila grupas identifikatoru uz šo grupu.