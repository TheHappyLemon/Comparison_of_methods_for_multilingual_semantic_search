Koordinātas: 71°55′S 5°10′E﻿ / ﻿71.917°S 5.167°E﻿ / -71.917; 5.167 Svarthamarens (norvēģu: Svarthamaren) ir nunataks Antarktīdā, Mīliga-Hofmaņa kalnu grēdā. Kalnu pēc 1956.-1960. gadu ekspedīciju aerofotogrāfijām uzmērīja un nokartēja norvēģu kartogrāfi un nosauca par "Melno āmuru". Kalna ziemeļu pakājē atrodas Norvēģijas vasaras polārstacija Tora, kas ierīkota lielākās Antarktīdā antarktisko vētrasputnu kolonijas (ap 250 000 pāru) pētīšanai. Pats nunataks ir noteikts par īpaši aizsargājamu dabas teritoriju.