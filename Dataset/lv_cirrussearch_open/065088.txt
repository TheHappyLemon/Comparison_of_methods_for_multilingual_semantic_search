Faro nacionālais parks (franču: Parc national du Faro, angļu: Faro National Park) ir 1980. gadā izveidots nacionālais parks Kamerūnas ziemeļos, pie Nigērijas robežas. Apdraudēto sugu vidū nacionālā parka teritorijā mīt gepards (Acinonyx jubatus), melnais degunradzis (Diceros bicornis), Āfrikas zilonis (Loxodonta), dzīvo liela nīlzirgu (Hippopotamus amphibius) populācija.