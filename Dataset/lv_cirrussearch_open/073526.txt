Garo nažu nakts (vācu: Nacht der langen Messer), arī Operācija Kolibri (Unternehmen Kolibri), bija Vācijas nacistisko varas iestāžu režīma ārpustiesas slepkavību sērija, kas notika no 1934. gada 30. jūnija līdz 2. jūlijam. To izvērsa NSDAP valdošā frakcija pret NSDAP daļu, ko vadīja Gregors Štrasers, pret SA vadību, kā arī virkni vācu labējo konservatīvo politiķu. SA (Sturmabteilung) bija paramilitāra organizācija, nozīmīga daļa no agrīnās nacistu kustības. Ādolfs Hitlers bija pret SA un tās līderi Ernstu Rēmu, jo viņaprāt organizācija kļuva par daudz neatkarīga, kā arī manīja, ka organizācijas biedri uz ielām veic nelikumīgas darbības, tādā veidā izrādot draudus viņa varai. Hitlers vēlējās arī, lai Reihsvērs kļūtu par galveno militāro spēku valsti, kuru apdraudēja SA. NSDAP gan baidījās, gan nicināja SA. Baidījās galvenokārt tādēļ, ka Rēma ambīcijas varētu būt Reihvēra pakļaušana savai organizācijai. Hitlers šo attīrīšanu izmantoja, lai arī tiktu vaļā no viņa režīma kritiķiem, kā arī no veciem ienaidniekiem.