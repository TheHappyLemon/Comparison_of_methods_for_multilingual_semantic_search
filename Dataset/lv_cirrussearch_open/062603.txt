Šarls Girē (franču: Charles Guiraist; dzimšanas un miršanas datums nav zināms) bija franču burātājs, olimpiskās sudraba un bronzas medaļas ieguvējs 1900. gada vasaras olimpiskajās spēlēs. Girē 1900. gada Parīzes olimpiskajās spēlēs startēja burāšanas sacensībās. Open klases sacensībās viņš nefinišēja. 3 līdz 10 tonnu laivu klases 2. braucienā viņš izcīnīja sudraba medaļu, bet šīs pašas disciplīnas 1. braucienā — bronzas medaļu. Šajās disciplīnās viņš startēja kopā ar Morisu Giflē, A. Dibuā, Ž. Dibuā, un Robēru Giflē.