74. ikgadējais Kannu kinofestivāls ir kinofestivāls, kas norisinājās 2021. gadā no 6. līdz 17. jūlijam, lai arī sākotnēji kinofestivāla norise tika plānota no 11. līdz 22. maijam. Amerikāņu režisors Spaiks Lī tika uzaicināts otro reizi būt par festivāla žūrijas vadītāju, pēc tam, kad COVID-19 pandēmija Francijā liedza viņam vadīt 2020. gada Kannu kinofestivāla žūriju. Filmu atlase tika izsludināta 2021. gada 3. jūnijā. Kinofestivālu atklāja franču kinorežisora Leosa Karaksa mūzikls "Anete". Artura Harari filma Onoda, 10 000 nuits dans la jungle atklāja Un Certain Regard filmu sadaļu. Goda zelta palmas zara balvu saņēma amerikāņu aktrise Džodija Fostere un itāļu kinorežisors Marko Belokio. Zelta palmas zara balvu ieguva režisores Žilijas Dikurno filma "Titāns", Dukorno kļuva par otro sievieti, kas saņēmusi balvu un pirmo, kas saņēmusi balvu viena pati (in 1993. gadā Džeina Kempione balvu saņēma kopā ar Čeņu Kaigi). 2021. gada 17. jūlijā balvu pasniegšanas ceremonijas sākumā žūrijas vadītājs kļūdoties paziņoja galvenās balvas saņēmēju, kas bija jāpaziņo ceremonijas beigu daļā. Ceremonijas saimniece bija aktrise Dorija Tiljē.