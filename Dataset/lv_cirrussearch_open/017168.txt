Pieteka ir ūdenstece, kas ieplūst citā ūdenstecē (upē) vai ūdenstilpē, bet neieplūst tieši jūrā vai okeānā. Pietekas kādai konkrētai upei dala labā krasta pietekās un kreisā krasta pietekās (to nosaka pēc upes plūšanas virziena). Izšķir arī dažādas kārtas pietekas konkrētai ūdenstecei, atkarībā no tā, vai tās ietek galvenajā upē vai kādā no tās pietekām. Uzskaitījumos parasti pirmās raksta[nepieciešama atsauce] pietekas, kas atrodas vistuvāk upes, kurā tā ieplūst, iztekai, bet pēdējās — tās, kas atrodas vistuvāk upes, kurā tā ieplūst, ietekai.