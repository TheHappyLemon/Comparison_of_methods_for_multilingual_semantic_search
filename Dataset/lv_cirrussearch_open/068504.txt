Agridžento brīvais pašvaldību konsorcijs (itāļu: Libero consorzio comunale di Agrigento) ir Itālijas provinces līmeņa administratīvā iedalījuma vienība valsts dienvidrietumos, Sicīlijas autonomajā reģionā. Izvietojies salas dienvidrietumos Vidusjūras krastā pie Sicīlijas šauruma, administratīvi tajā ietilpa Pelāgu salas. Konsorcija lielākā pilsēta un administratīvais centrs ir Agridžento, citas lielākās pilsētas — Šaka, Likata, Kanikati un Favāra. Izveidots 2015. gada 4. augustā, par pašvaldību konsorciju reorganizējot Agridžento provinci.