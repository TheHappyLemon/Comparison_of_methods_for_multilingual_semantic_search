Beninas futbola izlase ir nacionālā futbola komanda, kas pārstāv Beninu starptautiskās futbola sacensībās. Beninas futbola izlasi pārvalda Beninas Futbola federācija. Līdz 1975. gadam komanda bija pazīstama ar nosaukumu Dahomejas futbola izlase, līdz Dahomeja pārtapa par Beninu. Savu pirmo spēli izlase aizvadīja 1959. gadā pret Nigēriju. Beninas izlase nekad nav kvalificējusies Pasaules kausa finālturnīram. Āfrikas Nāciju kausā Benina ir piedalījusies četras reizes, labāko rezultātu sasniedza 2019. gadā, kad iekļuva ceturtdaļfinālā.