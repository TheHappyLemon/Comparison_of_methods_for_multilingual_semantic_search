Hidžāza vilājets (turku: Hicaz Vilayeti) bija Osmaņu impērijas province no 1872. līdz 1919. gadam. Hidžāza vilājets ietvēra visu Sarkanās jūras Arābijas pussalas piekrastes teritoriju (Hidžāza reģionu) no Sīrijas vilājeta līdz Jemenas vilājeta ziemeļu robežai. Neraugoties uz dabas resursu trūkumu, reģions kā islāma dzimtene bija ļoti nozīmīgs politiski, līdz ar to tas bija osmaņu valdīšanas leģitimitātes avots. Ārpus pilsētām osmaņu vara bija vāja. Pastāvīgie turku garnizoni atradās tikai Mekā un Medīnā.