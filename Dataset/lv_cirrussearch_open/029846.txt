Andrusovas pamiers (poļu: Rozejm w Andruszowie, krievu: Андрусовское перемирие), dažkārt minēts arī kā Andrusovas miera līgums, bija viens no starptautiskajiem līgumiem, kas izbeidza krievu-poļu (1654-1667) karu. Noslēgts 1667. gada 30. janvārī starp Krievijas caristi un Polijas-Lietuvas kopvalsti Andrusovas ciemā Smoļenskas tuvumā. To Krievijas caristes vārdā parakstīja Livonijas vaivads Afanasijs Ordins-Naščokins, bet Polijas-Lietuvas vārdā Žemaitijas ģenerālstārasts Juršis Hlebavičs. Līgumā Polija atzina Smoļenskas un Kreisā krasta Ukrainas pievienošanu Krievijai, savukārt Krievija par labu Polijai-Lietuvai atteicās no kara laikā ieņemtās Latgales.