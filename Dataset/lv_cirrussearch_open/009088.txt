Elēna Meja Gendija (angļu: Ellen May Gandy; dzimusi 1991. gada 15. augustā Bromlijā, Apvienotajā Karalistē) ir britu peldētāja, specializējusies tauriņstila distancēs. Piedalījusies divās Olimpiskajās spēlēs (2008, 2012). 2011. gada Pasaules čempionātā sportiste izcīnīja sudraba medaļu 200 m tauriņstila distancē. Eiropas čempionātā izcīnījusi sudraba medaļu 4×200 m brīvajā stilā un bronzu 200 m tauriņstila distancē. Viņai pieder Eiropas rekords 200 m tauriņstila distancē.