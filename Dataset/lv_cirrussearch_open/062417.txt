Larsena šaurums (angļu: Larsen Sound, inuītu: Ki’muagiaq) ir jūras šaurums starp Kanādas Arktiskajā arhipelāgā. Atdala Būtijas pussalu austrumos no Velsas Prinča salas ziemeļos, Viktorijas salas rietumos un Karaļa Viljama salas dienvidos. Savieno Franklina šaurumu ziemeļos un Maklintoka šaurumu ziemeļrietumos ar Viktorijas šaurumu dienvidrietumos un Džeimsa Rosa šaurumu dienvidaustrumos. Nosaukts par norvēģu polārajam kuģotājam Henrijam Larsenam (Henry Asbjörn Larsen), kurš kā pirmais 1940.—1942. gadā izkuģoja Ziemeļrietumu jūrasceļu virzienā no rietumiem uz austrumiem un 1944. gadā kā pirmais izkuģoja Ziemeļrietumu jūrasceļu vienā vasarā virzienā no austrumiem uz rietumiem.