Ivo Viktors (čehu: Ivo Viktor, dzimis 1942. gada 21. maijā) ir bijušais Čehijas futbolists, spēlēja vārtsarga pozīcijā, bijis Čehoslovākijas futbola izlases dalībnieks. Viktors tiek uzskatīts par vienu no labākajiem čehu, kā arī par vienu no sava laika labākajiem vārtsargiem. 1976. gadā ieguvis trešo vietu Ballon d'Or balsojumā, piecas reizes ticis atzīts par Čehoslovākijas gada futbolistu, kā arī divas reizes ieguvis Eiropas gada labākā vārtsarga balvu. Ar Dukla Prague komandu trīs reizes uzvarējis Čehoslovākijas 1. līgā. Čehoslovākijas futbola izlases sastāvā spēlējis no 1966. līdz 1977. gadam, kopā aizvadot 63 mačus. Palīdzējis izlasei uzvarēt 1976. gada Eiropas čempionātā. Piedalījies arī 1970. gada FIFA Pasaules kausā.