Edvards "Edijs" Patriks Frānsiss Īgans (angļu: Edward "Eddie" Patrick Francis Eagan; 1897. gada 26. aprīlis — 1967. gada 14. jūnijs) bija amerikāņu sportists. Viņš ir viens no diviem sportistiem, kas izcīnījuši zelta medaļu gan vasaras, gan ziemas olimpiskajās spēlēs. 1920. gada vasaras olimpiskajās spēlēs viņš piedalījās boksa sacensībās, kur izcīnīja zelta medaļu light-heavyweight svara kategorijā. Piedalījās arī 1924. gada vasaras olimpiskajās spēlēs, kur zaudēja pirmajā kārtā. Vēlāk startēja arī ziemas olimpiskajās spēlēs. 1932. gadā E. Īgans piedalījās bobsleja sacensībās Billija Fiskes vadītajā četriniekā. Šajās sacensībās tika gūta uzvara. Viņš ir pašlaik (pēc 2010. gada Vankūveras olimpiskajām spēlēm) vienīgais sportists, kas ir izcīnījis zelta medaļu gan vasaras, gan ziemas olimpiskajās spēlēs dažādos sporta veidos (zviedrs Jiliss Grefstrems (Gillis Grafström) izcīnīja zelta medaļu vienīgi daiļslidošanā, kas sākotnēji bija iekļauta vasaras olimpisko spēļu programmā, pēc tam — ziemas olimpisko spēļu programmā).