"Kā nozagt miljonu" (angļu: How to Steal a Million) ir 1966. gada ASV kinokomēdija, kuras režisors ir Viljams Vailers. Filmā galvenās lomas atveido Odrija Hepbērna, Pīters O'Tūls, Īlaijs Volahs, Hjū Grifits un Šarls Bojērs. Filmas darbība norisinās Parīzē un tā stāsta par mākslas viltotāja meitu, kura sadarbojas ar laupītāju, lai nozagtu vienu no sava tēva viltojumiem un nosargātu viņu noslēpumu. "Kā nozagt miljonu" pirmizrāde notika 1966. gada 13. jūlijā. Lai gan filmas darbība notiek Francijā, visi varoņi runā angļu valodā. Hepbērnas apģērbus izstrādāja luksusa zīmols Givenchy. Tīmekļa vietnē Rotten Tomatoes filmai "Kā nozagt miljonu" ir 100% vērtējums.