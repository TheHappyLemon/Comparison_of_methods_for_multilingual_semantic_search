Klinšu salas (angļu: Rock Islands) jeb Čelabaheba (angļu: Chelbacheb) ir faktiski neapdzīvots arhipelāgs Palau. Pēc dažādiem datiem arhipelāgā ietilpst 250 līdz 445 salas ar augstumu līdz 207 metri virs jūras līmeņa. Kopš 2012. gada ar nosaukumu Klinšu salu dienvidu lagūna iekļautas UNESCO Pasaules mantojuma sarakstā. Klinšu salas ir vulkānikas izcelmes kaļķakmens veidojumi. Daudzas no tām ir sēnēm līdzīgas formas ar tirkīzzilām lagūnām, ko ieskauj koraļļu rifi. Šajā teritorijā dzīvo vairāk nekā 385 koraļļu sugu, novērojama liela bioloģiskā daudzveidība. Citu starpā arhipelāgā novērojami dugongi un vismaz trīspadsmit haizivju sugas. Salas bija apdzīvotas vsmaz pāris tūkstošu gadu, līdz 18./19. gadsimtā vairums iedzīvotāju arhipelāgu pameta, pārceļoties uz lielākām salām. Arhipelāgā saglabājušās ciemu atliekas, seni apbedījumi un klinšu zīmējumi. Mūsdienās salas ir populārs tūrisma objekts un niršanas vieta.