Pakri pussala (igauņu: Pakri poolsaar) ir pussala Igaunijas ziemeļrietumos. Pussala ietilpst Harju apriņķī un atrodas starp Pakri un Laheperes līčiem. Pakri pussalas garums ir 12 km, platums nedaudz lielāks par 5 km un kopējā platība ir aptuveni 40 km2. Pussalas augstākais punkts sniedzas 31 metru virs jūras līmeņa. Augstākais stāvkrasts (glints) ir 25 metrus augsts. Pussalā ir daudz laukakmeņu. Uz pussalas atrodas Paldiski pilsēta, Pakri bāka, Pakri vēja parks. Daļa pussalas kopš 1998. gada ir dabas rezervāts.