"Ēnu armija" (franču: L'Armée des ombres, itāļu: L'armata degli eroi) ir 1969. gada Francijas un Itālijas Otrā pasaules kara drāmas filma, kuras režisors un scenārija autors ir Žans Pjērs Melvils. Filmā galvenās lomas atveido Lino Ventura, Pols Moriss, Žans Pjērs Kasels un Simona Sinjorē. Filma balstīta uz tāda paša nosaukuma Žozefa Kesela 1943. gada grāmatu. Filma stāsta par mazu Franču pretošanās kustības grupu, kuri sadarbojas ar Sabiedrotajiem, nogalina informatorus un cenšas izvairīties un sagūstīšanas un nāves soda izpildes. Filmas "Ēnu armija" pirmizrāde notika 1969. gada 12. septembrī. Izdošanas brīdī filmu Francijā neuztvēra pozitīvi, jo to izdeva neilgi pēc Studentu maija nemieriem. Franču kritiķi nosodīja to par Šarla de Golla slavināšanu. Negatīvās kritikas dēļ filmu plaši neizplatīja ārzemēs, un ASV tās pirmizrāde notika tikai 2006. gadā. Vairāku amerikāņu kritiķu vērtējumā tā atzīta par vienu no 2006. gada labākajām filmām.