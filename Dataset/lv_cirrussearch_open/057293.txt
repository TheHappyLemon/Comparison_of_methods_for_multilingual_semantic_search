PHP: Hypertext Preprocessor (no angļu: "PHP Hiperteksta priekšprocesors") ir atvērtā pirmkoda skriptu valoda, kura sākotnēji bija paredzēta servera puses lietojumos dinamiska tīmekļa lapu ģenerēšanai. PHP var izmantot arī ar komandrindas saskarni. PHP ir no platformām neatkarīga valoda, kas nozīmē, ka kodēt programmu var vienā vidē, bet izplatīt citā vidē. PHP var darbināt gan Windows operētājsistēmā, gan uz daudzām Unix versijām un Mac OS X. PHP ir brīvā programmatūra, un tiek izplatīta ar PHP licences noteikumiem.