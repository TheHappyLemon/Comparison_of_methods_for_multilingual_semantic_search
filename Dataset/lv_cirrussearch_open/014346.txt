Latviju 1994. gada ziemas olimpiskajās spēlēs pārstāvēja 27 sportisti, 20 vīrieši un 7 sievietes, kas sacentās 6 ziemas olimpiskajos sporta veidos. 1994. gada ziemas olimpiskās spēles norisinājās Norvēģijas pilsētā Lillehammerē no 1994. gada 12. februāra līdz 27. februārim. Šīs bija Latvijas 5. ziemas olimpiskās spēles. Labākos rezultātus šajās olimpiskajās spēlēs izcīnīja daiļslidotāju pāris Jeļena Berežnaja un Oļegs Šļahovs, kas izcīnīja 8. vietu. Jeļena Berežnaja nākamajās 1998. gada Nagano ziemas olimpiskajās spēlēs pārstāvēja Krievijas komandu un izcīnīja sudraba medaļu. Latvijas karognesējs atklāšanas ceremonijā bija bobslejists Zintis Ekmanis.