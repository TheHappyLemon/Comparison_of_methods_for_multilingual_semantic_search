"Pērkona dienas" (angļu: Days of Thunder) ir 1990. gada ASV spraiga sižeta sporta filma, kuras režisors ir Tonijs Skots. Filmā galvenās lomas atveido Toms Krūzs, Roberts Djuvals, Rendijs Kveids, Nikola Kidmena, Kerijs Elvess un Maikls Rukers. Filma stāsta par jauno un karstasinīgo braucēju, kuram tiek iespēja piedalīties NASCAR sacensībās. Filmas "Pērkona dienas" pirmizrāde notika 1990. gada 27. jūnijā un to izplatīja Paramount Pictures. Filma saņēma dažādus kritiķu vērtējumus, slavējot sacīkšu ainas, Hansa Cimmera mūziku, kā arī Krūza un Djuvala aktierspēli, bet kritizējot oriģinalitātes trūkumu, scenāriju un līdzību ar filmu "Labākais šāvējs". Filmu nominēja Amerikas Kinoakadēmijas balvai kategorijā "Labākā skaņa". "Pērkona dienas" nopelnīja 157,9 miljonus ASV dolāru pie 60 miljonu budžeta. Tīmekļa vietnē Rotten Tomatoes filmai ir 38% vērtējums.