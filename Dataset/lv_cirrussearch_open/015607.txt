Frenks Džeimss Kūpers (angļu: Frank James Cooper; dzimis 1901. gada 7. maijā, miris 1961. gada 13. maijā), pazīstams kā Gērijs Kūpers (Gary Cooper), bija amerikāņu aktieris. Karjeras laikā viņš filmējās vairāk nekā 100 filmās. Piecas reizes tika nominēts Amerikas Kinoakadēmijas balvai kā labākais aktieris, divas reizes — par lomām filmās Sergeant York un High Noon — viņš arī saņēma šo balvu. 1999. gadā viņš iekļuva Amerikas Kinoinstitūta saraksta "Visu laiku izcilākā vīriešu kārtas zvaigzne" 11. vietā. 2003. gadā AFI's 100 Years...100 Heroes and Villains sarakstā tika iekļauti trīs viņa atveidotie tēli: Vils Keins filmā High Noon, Lū Gērigs filmā The Pride of the Yankees un Alvins Jorks filmā Sergeant York.