Šis raksts ir par autosportistu. Par citām jēdziena Klārks nozīmēm skatīt nozīmju atdalīšanas lapu. Džeimss "Džims" Klārks, jaunākais (angļu: James "Jim" Clark, Junior; 1936. gada 4. marts — 1968. gada 7. aprīlis) bija angļu sacīkšu pilots, pazīstams pateicoties karjerai Formula 1, kur viņš kļuva par divkārtēju čempionu. Pateicoties Klārka dominancei, daudzi viņu uzskata par vienu no pasaules visu laiku labākajiem autosportistiem. Klārka durvis uz Formula 1 atvērās, kad viņš kādās sacīkstēs zaudēja tikai Lotus komandas bosam Kolinam Čepmenam. Viņš ieveda Džimu Formula Junior. 1960. gadā brits debitēja F1 ar Lotus. Viņa pirmā sacīkste gan nesakrita ar sezonas pirmo, pārējie jau bija paspējuši nobraukt 3 (ieskaitot Indy 500). Jau Portugālē, savā piektajā sacīkstē, pilotam izdevās kāpt uz goda pjedestāla. Sezonu viņš beidza vienpadsmitais ar astoņiem punktiem. 1961. gadā viņš nedaudz uzlaboja sniegumu, bet 1962. gadā ar trim uzvarām ierindojās otrajā vietā kopvērtējumā. 1963. gadā Džims izcīnīja 7 uzvaras no 10 un uz pjedestāla nekāpa tikai pirmajā sacīkstē. Tādējādi viņš pārliecinoši kļuva par pasaules čempionu. 1964. gadā viņš izcīnīja salīdzinoši maz - 3 uzvaru, tādēļ ierindojās 3. vietā. 1965. gadā viņš atkal dominēja un izcīnīja savu otro titulu. Nākamajā sezonā viņš izcīnīja vienu uzvaru un sesto vietu kopvērtējumā. 1967. gadā viņam bija četras uzvaras un viņš jau pakāpās uz trešo vietu. Viņš uzvarēja 1968. gada pirmo sacīksti, tomēr Formula 2 sacīkstē Hokenheimas trasē viņš piedzīvoja avāriju un gāja bojā.