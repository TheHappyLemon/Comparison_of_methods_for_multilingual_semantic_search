Alesio Čerči (itāļu: Alessio Cerci, dzimis 1987. gada 23. jūlijā) ir Itālijas futbolists, spēlē uzbrucēja pozīcijā, bijis Itālijas futbola izlases dalībnieks. Savu karjeru sācis AS Roma komandā, no kuras ticis izīrēts Brescia, Pisa un Atalanta komandām. 2010. gada augustā Čerči tika pārdots uz Fiorentina. Pēc divām sezonām Florencē, viņš pievienojās Torino komandai 2012. gadā. 2014. gada septembrī Čerči pievienojās Spānijas komandai Atletico Madrid, bet ticis izīrēts Itālijas komandām AC Milan un Genoa. Itālijas futbola izlases sastāvā debitējis 2013. gadā. Piedalījies 2014. gada FIFA Pasaules kausā.