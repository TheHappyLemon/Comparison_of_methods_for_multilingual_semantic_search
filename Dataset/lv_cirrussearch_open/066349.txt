Air Serbia ir Serbijas nacionālā lidsabiedrība. Dibināta 1927. gadā kā Aeroput un 82% no uzņēmuma pieder Serbijas valstij. No 1947. līdz 2013. gadam kompānijas nosaukums bija Jat Airways. Uzņēmuma galvenā mītne atrodas Serbijas galvaspilsētā Belgradā, bet galvenā bāze ir Belgradas Nikolas Teslas starptautiskā lidosta. 2023. gada janvārī Air Serbia veica lidojumus uz 80 lidostām 34 valstīs, tai skaitā uz Ķīnu un ASV.