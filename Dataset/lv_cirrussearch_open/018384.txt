STSAT-2C (나로과학위성) bija Dienvidkorejas eksperimentālais pavadonis. Tas orbītā palaists 2013. gada martā nesējraķetes Naro-1 pirmajā veiksmīgajā startā pēc diviem iepriekšējiem neveiksmīgiem. Tādējādi Dienvidkoreja kļuva par kosmisko lielvalsti, ar savu raķeti no savas valsts teritorijas veiksmīgi palaižot savu pavadoni. Kosmiskā aparāta masa bija aptuveni 100 kg. Izmēri 76 × 102 × 116 cm. Pavadonī uzstādītas sešas eksperimentālas ierīces: lāzera atstarotājmasīvs, kas ļauj noteikt kosmiskā aparāta atrašanās vietu ar lāzera altimetrijas palīdzību; Langmuir zonde, lai noteiktu plazmas elektronu temperatūru, elektronu blīvumu un elektrisko potenciālu; kosmiskās radiācijas efektu monitors, lai pētītu Zemei tuvo kosmisko vidi; žiroskops; infrasarkanais sensors; femptosekundes lāzera oscilators STSAT-2C tika palaists 2013. gada 30. janvārī 07:00 UTC ar nesējraķeti Naro-1 no Naro kosmosa centra. 2014. gada septembrī paziņots, ka pavadonis neatbild uz komandām kopš aprīļa. Tad tika aprēķināts, ka tas noies no orbītas 2021. gadā. 2019. gada 13. novembrī STSAT-2C nogāja no orbītas un sadega Zemes atmosfērā.