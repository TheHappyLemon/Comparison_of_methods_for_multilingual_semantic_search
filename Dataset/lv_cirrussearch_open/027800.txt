Patrīcija Ārkete (angļu: Patricia Arquette; dzimusi 1968. gada 8. aprīlī) ir amerikāņu aktrise. Pazīstama ar lomām tādās filmās kā "Īstā mīlestība" (1993), "Eds Vuds" (1994), "Nemodiniet gulošu suni" (Flirting with Disaster, 1996), "Ceļš uz nekurieni" (1997), The Hi-Lo Country (1998), "Augšāmceļot mirušos" (Bringing Out The Dead, 1999), Stigmata (1999), Holes (2003), "Puikas gadi" (2014). Par lomu filmā "Puikas gadi" saņēmusi dažādas nominācijas un apbalvojumus, tai skaitā Amerikas Kinoakadēmijas balvu kā labākā otrā plāna aktrise. No 2005. līdz 2011. gadam uzņēmusies seriālā Medium, par lomu kurā trīs reizes nominēta Zelta globusa balvai un divas reizes — Emmy balvai (vienu Emmy balvu arī ieguva). 2015. gadā sākusi tēlot seriālā "CSI: kibernoziegumi".