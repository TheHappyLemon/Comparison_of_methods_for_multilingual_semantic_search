Kataras futbola izlase ir nacionālā futbola komanda, kas pārstāv Kataru starptautiskās futbola sacensībās. Izlasi pārvalda Kataras Futbola asociācija. Savu pirmo spēli aizvadīja 1970. gadā pret Bahreinas izlasi, piekāpjoties ar 1:2. Izlase līdz šim nav kvalificējusies FIFA Pasaules kausa finālturnīram, taču 2022. gadā pirmoreiz piedalījās kā turnīra rīkotāji. Kataras izlase ir piedalījusies vienpadsmit Āzijas kausa finālturnīros, 2019. gadā un 2023. gadā izcīnīja Āzijas čempiontitulu. Kataras izlase regulāri piedalās Persijas līča kausā un ir trīs reizes uzvarējusi šajā turnīrā (1992., 2004. un 2014. gadā). 2014. gadā komanda ir uzvarējusi arī Rietumāzijas (WAFF) čempionātā.