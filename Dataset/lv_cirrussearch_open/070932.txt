The Gallopin' Gaucho ir 1928. gada ASV animācijas īsfilma un otrā īsfilma ar Mikipeli galvenajā lomā, nākamā īsfilma ir Plane Crazy, bet iepriekšējā — "Tvaikonis Villijs". Disneja studiju darbu pie animācijas īsfilmas mēmās versijas pabeidza 1928. gada augustā, bet to neizdeva, jo turpināja darbu pie īsfilmas "Tvaikonis Villijs". To izdeva skaņas versijā pēc īsfilmas "Tvaikonis Villijs" 1928. gada 30. decembrī. Gan Mikipele, gan Minnija Mausa jau bija debitējuši īsfilmas Plane Crazy testa seansos 1928. gada 15. maijā. Tomēr filma neieguva atzinību no izplatītājiem, kad sākotnēji to piedāvāja kā mēmo filmu. The Gallopin' Gaucho bija otrais veiksmes mēģinājums tās veidotājiem Voltam Disnejam un Abam Aiveksam. Aiverkss ir vienīgais īsfilmas animators. Rojs Disnejs savā virsgrāmatā ierakstīja īsfilmas kopējo budžetu, kas galu galā izmaksāja 4249,73 US$, kas ir par aptuveni 720 dolāriem vairāk nekā Plane Crazy budžets. Kā norāda nosaukums, īsfilma bija paredzēta kā parodija Daglasa Fērbenksa filmai The Gaucho, kuras pirmizrāde notika 1927. gada 27. novembrī. Pēc oriģinālās filmas īsfilmas notikumi risinās Argentīnas pampās, kurās gaučo lomu atveido Mikijs. 2024. gada 1. janvārī animācijas īsfilma ASV kļuva par neaizsargājamu darbu.