Projektu vadība (angļu: project management) ir plānošanas, motivēšanas, organizēšanas un resursu uzraudzības darbību kopums, lai sasniegtu noteiktu projekta mērķi. Projektu vadības procesa galvenais uzdevums ir nodrošināt projekta mērķu sasniegšanu, ņemot vērā galvenos projekta ierobežojumus: termiņi, kvalitāte, budžets un projekta sfēra. Projektu vadība ir zināšanu, iemaņu, instrumentu un metožu pielietojums, lai plānotu darbību realizāciju, uz mērķa sasniegšanu projektu prasību ietvaros. Projektu vadība ir viena no menedžmenta daļām.[nepieciešama atsauce] Starptautisku projektu vadības sertifikāciju veic vairākas organizācijas, no tām starptautiski atzītākie sertifikāti ir Prince2 (izsniedz AXELOS), IPMA (izsniedz International Project Management Association) un PMP (izsniedz Project Management Institute).