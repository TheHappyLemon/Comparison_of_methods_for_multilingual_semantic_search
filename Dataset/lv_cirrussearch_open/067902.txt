Preses brīvība ir konstitucionālas garantijas plašsaziņas līdzekļu neatkarīgai darbībai attiecīgajā valstī. Tai ir būtiska nozīme demokrātijas veidošanā un pilsoniskās līdzdalības veicināšanā. Preses brīvība tiek interpretēta kā pilsoņu tiesības brīvi izveidot plašsaziņas līdzekli un izplatīt informāciju. Tā ir viena no senākajām konstitucionāli nostiprinātajām personas tiesībām un ir neatņemama informācijas brīvības sastāvdaļa. Pirmo reizi tā tika pasludināta Francijas Cilvēka un pilsoņa tiesību deklarācijā 1789. gadā. Demokrātiskās valstīs preses brīvība tiek uzskatīta par īpašu vārda brīvības gadījumu, un to regulē līdzīgs tiesību aktu kopums.