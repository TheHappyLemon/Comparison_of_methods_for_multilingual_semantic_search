Jastšembe Zdroja (poļu: Jastrzębie-Zdrój) ir pilsēta Polijas dienvidos, Silēzijas vojevodistē pie Čehijas robežas. Līdz 20. gadsimta sākumam - kūrortpilsēta. Strauji sāka attīstīties 20. gadsimta vidū, kad pilsētas apkārtnē sāka iegūt akmeņogles. Arī mūsdienās Jastšembezdroja ir liels ogļu ieguves centrs ar vairākām lielām šahtām. 1980. gada 2. septembrī šeit tika parakstīta t.s. Jastšembes vienošanās starp valdību un streikojošajiem ogļračiem. Līdzīgas vienošanās tika noslēgtas arī Gdaņskā un Ščecinā, un kopā tās noveda pie arodapvienības "Solidaritāte" izveidošanas.