Novosibirska (krievu: Новосибирск) ir pilsēta Krievijas Federācijas Sibīrijas daļā, Rietumsibīrijas līdzenuma dienvidaustrumos pie Obas upes. Tā ir Krievijas trešā lielākā pilsēta (aiz Maskavas un Sanktpēterburgas), lielākā pilsēta Sibīrijas federālajā apgabalā, apgabala un federālā apgabala centrs. Liels militārās rūpniecības, zinātnes un izglītības centrs. Šeit atrodas daudzas no labākajām Krievijas augstskolām un pētniecības institūtiem.