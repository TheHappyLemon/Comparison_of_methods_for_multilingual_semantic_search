Deivids Džošua Rubins (angļu: David Joshua Rubin; dzimis 1976. gada 26. jūnijā Ņujorkā, ASV) ir amerikāņu politikas komentētājs, bijušais komiķis, YouTube personība un sarunu šovu vadītājs. Viņš ir YouTube un BlazeTV politisko sarunu šova The Rubin Report veidotājs un vadītājs, kas sākotēji tika translēts TYT tīklā, kuru Rubins pameta 2015. gadā. 2013. gada janvārī Rubins uzsāka darbu tīklā The Young Turks, kur vadīja šovu The Rubin Report. Pēc diviem gadiem Rubins pameta tīklu, turpinot šova pārraidi tīklos RYOT un Ora TV. Kopš 2016. gada raidījums The Rubin Report ir daļa no Glena Beka dibinātā tīkla BlazeTV. Viņš ir ticis aprakstīts kā daļa no "tumšā intelektuālā tīkla" (Intellectual Dark Web). 2020. gada aprīlī Rubins izlaida savu grāmatu Don't Burn This Book, kas iekļuva The New York Times bestselleru sarakstā, lai arī grāmata bija izpelnījusi kritiku.