Galda bietes (Beta vulgaris subsp. vulgaris 'Conditiva' Group), arī dārza bietes un sarkanās bietes, ir dārzeņi, sakņaugi, kurus kultivēšanas rezultātā iegūst no parasto biešu sugas. Uzturā galvenokārt izmanto tās sakni, bet var lietot arī svaigas biešu lapas. Bietes ir daudzu ēdienu sastāvdaļa, piemēram, biešu zupas, boršča, salātu, siļķes kažokā un tā tālāk. Bietes ar ķimenēm un etiķi tiek arī marinētas.