Papeete (franču: Papeete, taitiešu: Pape’ete) ir Franču Polinēzijas, Francijas aizjūras teritorijas, galvaspilsēta. Tā atrodas Taiti salā, Biedrības salu grupā. Papeete ir Vējpuses Salu administratīvais centrs. 2017. gadā pilsētā dzīvoja aptuveni 26,9 tūkstoši iedzīvotāju. Kopā ar piepilsētām, no kurām lielākā ir Faaa, iedzīvotāju kopējais skaits sasniedz 136 tūkstošus. Papeetes ostā regulāri piestāj kruīza kuģi.