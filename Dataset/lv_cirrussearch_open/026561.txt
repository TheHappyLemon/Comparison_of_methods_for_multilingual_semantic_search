Cipardati jeb digitālie dati (angļu: digital data) ir informācija, ko var pārraidīt kā impulsu jeb signālu plūsmu, kurā signāls atbilst ciparam viens, bet signāla trūkums — ciparam nulle. Pārraidāmā informācija tiek kodēta ar ciparu nulle un viens bezgalīgi daudzām kombinācijām ar šo ciparu virknēm. Atbilstošie impulsi var būt, piemēram, elektriski vai optiski gaismas impulsi. Tos pārraida pa kabeļu vai bezkabeļu tīkliem. Gaismas impulsus pārvada pa speciāliem optiskās šķiedras kabeļiem, pa kuriem lielu daudzumu informācijas var droši un bez zudumiem pārvadīt lielā attālumā.