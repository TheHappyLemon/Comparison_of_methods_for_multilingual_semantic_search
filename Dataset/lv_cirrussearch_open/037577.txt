Terseira (portugāļu: Ilha de Terceira) ir sala Portugālei piederošajā Azoru salu arhipelāgā. Izvietojusies arhipelāga vidusdaļā. Salas platība ir 400 kvadrātkilometri un tajā dzīvo ap 56 000 iedzīvotāju, no kuriem 35 000 apmetušies Azoru salu senākajā pilsētā Angrā du Eroižmu. Tā ir arhipelāga vēsturiskā galvaspilsēta un UNESCO Pasaules mantojuma objekts. Pilsētā atrodas Azoru augstākā tiesa un salā izvietotas Portugāles, kā arī ASV Gaisa spēku daļas.