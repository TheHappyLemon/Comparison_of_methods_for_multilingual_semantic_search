Mac OS ir grafiskas lietotāja saskarnes operētājsistēmu sērija, kuru izstrādā Apple Inc. (agrākā Apple Computer, Inc.) tās Macintosh datoru sistēmām. Ieskaitot Mac OS X, tā ir otrā populārākā operētājsistēma pasaulē (2011. gadā tās lietotāju daļa bija 5,25 %). Tieši ar Macintosh lietošanas ērtumu popularitāti ieguva grafiskā lietotāju saskarne. Pirmoreiz tā parādījās 1984. gadā ar Macintosh 128K izlaišanu, bet bez īpaša nosaukuma; parasti to dēvēja par "sistēmas programmatūru" (System software), tikai vēlāk tā ieguva nosaukumu Mac OS. Pirmās Mac OS versijas bija savietojamas ar Motorola 68000 procesora Macintosh. Kad Apple izveidoja datorus ar PowerPC, operētājsistēma tika pārstrādāta šai arhitektūrai. Pēdējā vesija, kas izmantoja 68000 saimes procesorus (68040), bija Mac OS 8.1. Mac OS X (versija 10.0 "Cheetah"), kurš aizstāja "klasisko" Mac OS, ir savietojams tikai ar PowerPC.