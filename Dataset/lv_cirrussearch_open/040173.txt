Uzņēmējs (angļu: businessperson, arī entrepreneur) plašā nozīmē ir fiziska persona, komersants, kam pieder un kas vada uzņēmumu, parasti ar mērķi gūt peļņu. Uzņēmējs ir atvasinājums no vārda "uzņemties", tas ir - uzņemties iniciatīvu, atbildību un risku par kādu saimniecisku pasākumu. Latvijā jēdziens "uzņēmējs" juridiski bija noformulēts 1990. gadā pieņemtajā likumā "Par uzņēmējdarbību" . Taču līdz ar Komerclikuma pieņemšanu šis likums savu spēku zaudēja. Komerclikumā jēdziens "uzņēmējs" tika aizstāts ar jēdzienu "komersants".