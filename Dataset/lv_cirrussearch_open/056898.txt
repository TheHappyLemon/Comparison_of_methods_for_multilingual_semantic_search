Frīdrihs "Frics" Valters (vācu: Friedrich "Fritz" Walter, 1920. gada 31. oktobris—2002. gada 17. jūnijs) bija Vācijas futbolists. Visu savu karjeru pavadījis savas dzimtās pilsētas Kaizerslauternes komandā 1. FC Kaiserslautern. Spēlējis uzbrūkošā pussarga un uzbrucēja pozīcijā. Rietumvācijas futbola izlases sastāvā piedalījies 61 spēlē un guvis 33 vārtus. Bijis izlases kapteinis komandā, kura uzvarēja 1954. gada FIFA Pasaules kausā. Friča brālis Otmārs Valters arī bija izlases futbolists.