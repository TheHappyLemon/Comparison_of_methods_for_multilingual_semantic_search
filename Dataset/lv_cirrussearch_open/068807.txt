Aditya-L1 ir Indijas Saules izpētes kosmiskais aparāts. Zondes izgatavošanu un palaišanu nodrošināja Indijas kosmosa pētījumu organizācija (ISRO). Zonde tika palaista 2023. gada 2. septembrī. To ievadīja aptuveni 1,5 miljonu kilometru attālumā no Zemes halo orbītā ap Zemes un Saules Lagranža punktu L1, kur tā novēro Saules atmosfēru, saules magnētiskās vētras un to ietekmi uz vidi ap Zemi.