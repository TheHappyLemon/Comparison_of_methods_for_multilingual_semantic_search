Petija Djūka (angļu: Patty Duke; dzimusi 1946. gada 14. decembrī, mirusi 2016. gada 29. martā) bija amerikāņu aktrise. 1963. gadā ieguva Amerikas Kinoakadēmijas balvu kā Labākā aktrise otrā plāna lomā, atveidojot Helenas Keleres lomu filmā The Miracle Worker. Tolaik viņa bija jaunākā Kinoakadēmijas balvas ieguveja. 1980. gados Djūka bija ASV Kinoaktieru ģildes prezidente. Djūka bija precējusies četras reizes. Viens no viņas trim bērniem Šons Astins ir pazīstams ar lomu "Gredzenu pavēlnieka" filmu sērijā.