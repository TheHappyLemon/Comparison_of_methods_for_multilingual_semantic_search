Paraolimpiskās spēles jeb paralimpiskās spēles ir starptautiskas daudzu sporta veidu sacīkstes, kas notiek ik pēc četriem gadiem. Tajās piedalās sportisti ar fiziskiem traucējumiem, tai skaitā sportisti ar kustību traucējumiem, amputētām ķermeņa daļām, aklumu un cerebrālo trieku. Paraolimpiskās spēles iedalās vasaras un ziemas paraolimpiskajās spēlēs, un tās notiek tūlīt pēc attiecīgajām olimpiskajām spēlēm. Visas paraolimpiskās spēles organizē Starptautiskā Paraolimpiskā komiteja. Pirmās vasaras paraolimpiskās spēles notika 1960. gadā Romā, Itālijā, savukārt pirmās ziemas paraolimpiskās spēles notika 1976. gadā Ērnšeldsvīkā, Zviedrijā.