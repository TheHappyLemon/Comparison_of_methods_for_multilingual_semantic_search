Velcra ir somu mūzikas grupa, izveidota 1999. gadā. Grupas mūzika satur sievietes vokālu (gan tīru, gan distorsētu) ar smagi distorsētām ģitārām, ritmiskiem bītiem un bagātīgi izmantotiem sempliem, ko var definēt kā industriālo metālu vai repmetālu. No pirmā albuma Consequences of Disobedience izlaistie singli "Can't Stop Fighting" un "My Law" ieguva piekto vietu Somijas singlu topā, bet singls "Our Will Against Their Will" no nākamā albuma Between Force and Fate sasniedza šajā topā trešo vietu.