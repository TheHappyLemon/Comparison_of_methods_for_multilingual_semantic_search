Zvirbuļu dzimta (Passeridae) ir maza auguma zvirbuļveidīgo (Passeriformes) putnu dzimta, kas apvieno 43 sugas un kas tiek iedalītas 8 ģintīs. Daudzas zvirbuļu sugas ligzdas vij cilvēku ēku tuvumā, bet divām sugām — mājas zvirbulim (Passer domesticus) un lauku zvirbulim (Passer montanus) lielākā daļa populācijas mājo pilsētās vai citu apdzīvoto vietu tuvumā. Iespējams tādēļ šīs ir vienas no vispazīstamākajām putnu sugām pasaulē. Arī Latvijā ir sastopams mājas zvirbulis un lauku zvirbulis. Tās ir vienīgās zvirbuļu dzimtas sugas Latvijā.