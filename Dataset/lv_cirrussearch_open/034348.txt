Kristiāns IV (dāņu: Christian 4.; dzimis 1577. gada 12. aprīlī, miris 1648. gada 28. februārī) bija Dānijas un Norvēģijas karalis no 1588. līdz 1648. gadam. Valdīja 59 gadus un ir visilgāk valdījušais monarhs Skandināvijas vēsturē. Kristiāna IV valdīšanas laikā Dānija piedzīvoja savas ietekmes zenītu, kaut arī pamazām to aizēnoja Zviedrijas ietekmes palielināšanās. Dānijas vēsturē Kristiāns IV palicis kā viens no aktīvākajiem, populārākajiem un ietekmīgākajiem karaļiem. Kristiāns IV tomēr personīgi ticēja raganām un atbalstīja raganu prāvas valstī. Neveiksmīgi iesaistījās Trīsdesmitgadu karā protestantu pusē. Dibinājis vairākas pilsētas, to skaitā mūsdienu Oslo, kas līdz 1925. gadam tika saukta karaļa vārdā par Kristiāniju.