Heinrihs Barts (vācu: Heinrich Barth, dzimis 1821. gada 16. februārī, miris 1865. gada 25. novembrī) bija vācu Āfrikas apceļotājs. Dzimis Hamburgas tirgotāja ģimenē. No 1839. līdz 1844. gadam studēja Berlīnes universitātē. Studiju laikā apceļoja Itāliju. No 1845. līdz 1849. gadam apceļoja Ziemeļāfriku, Ēģipti un Tuvos Austrumus. No 1850. līdz 1855. gadam apceļoja Rietumāfriku. Barts bija viens no pirmajiem eiropiešu ceļotājiem, kurš, zinādams vietējās valodas, spēja un vēlējās vākt materiālus zinātniski.