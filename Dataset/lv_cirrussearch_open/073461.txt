Getisburgas uzruna (angļu: Gettysburg Address) ir viena no ASV prezidenta Abrahama Linkolna runām un viena no visvairāk citētajām runām ASV vēsturē. Šo runu prezidents teica ASV pilsoņu kara laikā 1863. gada 19. novembrī, ceturtdienas pēcpusdienā. Tajā tika runāts par Kareivju Nacionālo kapsētu, kura atrodas Getisburgā (Gettysburg), Pensilvānijas štatā. Šajā kapsētā apglabāti kareivji, kuri krita kaujā pie Getisburgas cīņā pret ASV Konfederācijas karavīriem četrarpus mēnešus iepriekš.