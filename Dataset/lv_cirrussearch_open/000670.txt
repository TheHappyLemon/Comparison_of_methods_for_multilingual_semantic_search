Karless Pujols i Saforkada (katalāņu: Carles Puyol i Saforcada, izrunā: [ˈkaɾles ˈpujol]; dzimis 1978. gada 13. aprīlī) ir profesionāls Spānijas futbolists, kas spēlēja aizsarga pozīcijā. 2014. gadā viņš beidza savu profesionālā futbolista karjeru, kuru bija aizvadījis tikai vienā klubā FC Barcelona. Galvenokārt viņš spēlēja centra aizsarga pozīcijā, bet var spēlēt arī kādā no malējām aizsargu pozīcijām, biežāk labajā malā. Viņš bija arī ilglaicīgs FC Barcelona komandas kapteinis, šo amatu 2004. gada augustā pārņemot no Luisa Enrikes. FC Barcelona sastāvā guvis uzvaru vairāk nekā 15 turnīros, tai skaitā piecas reizes uzvarējis Spānijas čempionātā un trīs UEFA Čempionu līgā.