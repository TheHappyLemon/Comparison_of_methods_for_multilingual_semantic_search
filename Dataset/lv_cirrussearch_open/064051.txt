"Neredzamais viesis" (spāņu: Contratiempo) ir 2016. gada Spānijas mistērijas trillera filma, kuras režisors un scenārija autors ir Oriols Paulo. Filmā galvenās lomas atveido Mario Kasass, Ana Vagenere, Hosē Koronado un Bārbara Lennija. Veiksmīgam slepkavībā apsūdzētam uzņēmējam un viņa aizstāvības advokātei ir nepilnas trīs stundas laika, lai nāktu klajā ar aizstāvības plānu. Filmas "Neredzamais viesis" pirmizrāde notika 2016. gada 23. septembrī. Filma saņēma pārsvarā pozitīvas kritiķu atsauksmes un nopelnīja 30,7 miljonus ASV dolāru.