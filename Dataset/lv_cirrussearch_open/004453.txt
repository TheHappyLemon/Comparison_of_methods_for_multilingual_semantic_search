Ņujorkas "Rangers" (angļu: New York Rangers) ir profesionāls ASV hokeja klubs, kas ir bāzēts Manhatanā, Ņujorkā, ASV. Klubs spēlē Nacionālās hokeja līgas Austrumu konferences Metropolitēna divīzijā. Šis ir viens no diviem NHL klubiem, kas ir bāzēti Ņujorkā, otrs klubs ir Ņujorkas "Islanders". Tas tika dibināts 1926. gadā un kopš dibināšanas brīža spēlē NHL. Savas pastāvēšanas vēsturē "Rangers" ir 4 reizes uzvarējis NHL, 1 reizi ir kļuvis par konferences uzvarētāju un 5 reizes — divīzijas čempionu. Mājas spēles komanda aizvada Madison Square Garden hallē.