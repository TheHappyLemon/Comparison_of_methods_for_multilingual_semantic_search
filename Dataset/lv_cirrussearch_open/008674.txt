Malme (zviedru: Malmö) ir pilsēta Zviedrijas galējos dienvidos — Skonē, Ēresunda šauruma krastā. Šauruma otrā krastā atrodas Dānijas galvaspilsēta Kopenhāgena, ar kuru Malme veido kopīgu aglomerāciju. Kopš 2000. gada abas pilsētas savieno tilts. Pilsētā ir bāzēts Allsvenskan futbola līgas klubs Malmes FF. Viena no rūpnieciski visattīstītākajām pilsētām Zviedrijā (piemēram, kuģu būves uzņēmums Kockums). Tomēr 20. gadsimta otrajā pusē piedzīvojusi saimniecības lejupslīdi — 1995. gadā Malmē procentuāli bija vislielākais bezdarbnieku skaits Zviedrijā.[nepieciešama atsauce]