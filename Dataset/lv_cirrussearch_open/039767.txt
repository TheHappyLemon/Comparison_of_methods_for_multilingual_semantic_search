2017.—2018. gada Francijas futbola 1. līgas sezona bija 80. Francijas futbola čempionāta spēcīgākās līgas (Ligue 1) sezona. Tā sākās 2017. gada 4. augustā un noslēdzās 2018. gada 19. maijā. Iepriekšējie čempioni bija AS Monaco. Čempionātā uzvarēja Parīzes "Saint-Germain" futbolisti, izcīnot 7. Francijas čempionu titulu kluba vēsturē. Par sezonas rezultatīvāko spēlētāju, gūstot 28 vārtus, kļuva Parīzes "Saint-Germain" uzbrucējs Edinsons Kavani.