Žozefs Luijs Gē-Lisaks (franču: Joseph Louis Gay-Lussac, arī Luijs Žozefs Gē-Lisaks; dzimis 1778. gada 6. decembrī, miris 1850. gada 9. maijā) bija franču ķīmiķis un fiziķis. 1800. gadā absolvējis Parīzes Politehnisko institūtu, pēc tam no 1809. līdz 1832. gadam bija profesors tajā un Parīzes Universitātē. No 1832. gada — Parīzes botāniskā dārza profesors. Tiek uzskatīts par gāzu pētniecības pamatlicēju. Ir autors diviem likumiem, kas saistīti ar gāzi (pirmais Gē-Lisaka likums ir gāzu termiskās izplešanās likums). Gē-Lisaks ieguva zilskābi, ciānu. Viņš ir viens no 72 franču zinātniekiem, kura vārds iegravēts Eifeļa tornī, Parīzē.