"Pārpratums Redrokvestā" (angļu: Red Rock West) ir 1993. gada ASV neo-noir trillera filma, kuras režisors ir Džons Dāls. Filmā galvenās lomas atveido Nikolass Keidžs, Deniss Hopers, Lara Flinna Boila un Džeitī Volšs. Filma stāsta par bez darba esošo Maiklu (Keidžs), kuru svešā pilsētā notur par profesionālu slepkavu un nolīgst, lai viņš nogalinātu vietējā šerifa sievu. Filmas "Pārpratums Redrokvestā" pirmizrāde notika 1993. gada 16. jūnijā. Filma saņēma pozitīvas kritiķu atsauksmes un iekļuva vairāku kritiķu gada labāko filmu sarakstos. Tīmekļa vietnē Rotten Tomatoes filmai ir 98% vērtējums.