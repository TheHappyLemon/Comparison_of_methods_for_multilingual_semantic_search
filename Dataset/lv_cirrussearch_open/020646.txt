Kreoliskās valodas ir tādas valodas, kuras ir radušās vairāku dažādu valodu mijiedarbībā, tām sajaucoties un izveidojot atšķirīgu jaunu valodu. Daudzi vārdi no iepriekšējām valodām tiek pārņemti, tomēr veidojas atšķirīga izruna un gramatika. Kreolistika jeb kreoloģija ir kreolisko valodu pētniecība, un kā tāda tā ir valodniecības apakšnozare. Personu, kas nodarbojas ar šo pētniecību, sauc par kreolistu.