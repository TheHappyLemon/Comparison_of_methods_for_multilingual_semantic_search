Tarnobžega (poļu: Tarnobrzeg) ir pilsēta Polijas dienvidaustrumos, Piekarpatu vojevodistē Vislas krastos. Administratīvi robežojas ar Sandomežas pilsētu Vislas otrā krastā. No 17. gadsimta pilsēta bija Tarnovsku šļahtas dzimtas rezidence. Līdz 1918. gadam pilsēta ietilpa Austroungārijā. Pēc Otrā pasaules kara - ķīmiskās rūpniecības (sēra ieguve un pārstrāde) centrs, tomēr mūsdienās šahtas ir slēgtas nerentabilitātes dēļ.