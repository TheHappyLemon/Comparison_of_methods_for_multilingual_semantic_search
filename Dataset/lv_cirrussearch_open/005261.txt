Zārbrikene (vācu: Saarbrücken, izrunā: [zaːɐ̯ˈbʁʏkən], franču: Sarrebruck, izrunā: [saʁbʁyk]) ir pilsēta Vācijas dienvidrietumos, Zāras federālās zemes administratīvais centrs. Tā atrodas Zāras upes krastos. Pilsētas nosaukums burtiskā tulkojumā ir "Zāras tilti", atsaucoties uz tiltiem pāri Zāras upei. Zārbrikenē ir attīstīta smagā rūpniecība; tās čugunlietuve, kas dibināta 1873. gadā, ir iekļauta UNESCO Pasaules mantojumu sarakstā. Pilsēta smagi cieta Otrā pasaules kara laikā, kad tā tika spēcīgi sabombardēta.