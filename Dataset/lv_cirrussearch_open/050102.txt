"Lēlanda Savienotās valstis" (angļu: The United States of Leland) ir 2003. gada ASV drāma, kuras režisors un scenārija autors ir Metjū Raiens Hodžs. Galvenās lomas filmā atveido Dons Čīdls, Raiens Goslings, Kriss Kleins, Džena Malone, Lena Olina, Kevins Speisijs, Mišela Viljamsa un Mārtins Donovans. Filmas pirmizrāde notika 2003. gada 18. janvārī. Lēlands ir pusaudzis, kurš atrodas nepilngadīgo cietumā par intelektuāli atpalikušā Raiena slepkavību. Pēc šī notikuma Lēlands, kā arī viņa un noslepkavotā Raiena ģimenes cenšas aprast ar slepkavības sekām.