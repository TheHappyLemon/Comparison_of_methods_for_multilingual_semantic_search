Alberts Karls Verkmillers (vācu: Albert Karl Werkmüller; dzimis 1879. gada 31. decembrī, miršanas datums nav zināms) bija vācu vieglatlēts, vingrotājs un futbolists, 1900. gada vasaras olimpisko spēļu dalībnieks. 1900. gada vasaras olimpiskajās spēlēs Parīzē startēja 200 metru skriešanas disciplīnā. Šajā disciplīnā viņš kvalifikācijas kārtas skrējienā ieguva 4. vietu un fināla skrējienam nekvalificējās. 1900. gadā viņš ar savu futbola klubu BFC Preussen Berlin uzvarēja Vācijas čempionātā. Viņš piedalījās arī “Pirmajā vispārējā Vācijas futbola dienā” 1900. gada 28. janvārī, kad tika dibināta Vācijas Futbola asociācija.