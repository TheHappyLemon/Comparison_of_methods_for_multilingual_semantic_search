Jaroslavs Popovičs (ukraiņu: Ярослав Попович; dzimis 1980. gada 4. janvārī) ir bijušais Ukrainas šosejas riteņbraucējs, kura profesionāļa karjera ilga no 2002. līdz 2016. gadam. Viņš ir dzimis Drohobičā, Ukrainas PSR, PSRS. 2001. gadā viņš kļuva par U23 Pasaules čempionu grupas braucienā un 2002. gadā kļuva par profesionāli, pievienojoties Landbouwkrediet-Colnago, kur viņš atzīstami startēja Giro d'Italia sacensībās, 2003. gadā ierindojoties trešajā vietā. 2005. gadā pievienojoties Discovery Channel, viņa uzmanība vairāk tika pievērsta Tour de France, kur 2005. gadā viņš uzvarēja jauno braucēju klasifikācijā un 2006. gadā uzvarēja 12. posmā. Kad 2007. gadā Discovery Channel komanda tika likvidēta, viņš 2008. gadā pievienojās Silence-Lotto, bet vēl pēc gada, 2009. gadā, pārcēlās uz Astana. 2010. un 2011. gadā viņš pārstāvēja Team RadioShack. Kopš 2012. gada viņš pārstāvēja Lidl–Trek.