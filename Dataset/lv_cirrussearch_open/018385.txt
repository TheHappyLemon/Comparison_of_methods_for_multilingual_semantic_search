Krimas tatāru valoda (qırımtatar tili) jeb krimiešu valoda (qırım tili) ir tjurku valoda, kurā galvenokārt runā Krimas tatāri, kas dzīvo Krimā un Centrālāzijā. Šī valoda ir tikai attāla radiniece tatāru valodai, būdama tuvāka galvenokārt Kaukāzā runātajām tjurku valodām. Krimas tatāru valodu prot gandrīz pusmiljons cilvēku, no kuriem vairāk nekā 260 tūkstoši dzīvo Krimā. Centrālāzijā dzīvo aptuveni 150 tūkstoši Krimas tatāru valodas pratēju, bet Bulgārijā un Rumānijā ap 30 tūkstošiem. Valodas rakstībā tiek izmantots gan latīņu alfabēts, gan kirilica.