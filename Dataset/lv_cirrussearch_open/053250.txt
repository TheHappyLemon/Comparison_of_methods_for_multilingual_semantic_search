Nikosijas "Olympiakos" (grieķu: Ολυμπιακός Λευκωσίας) ir profesionāls Kipras futbola klubs no Nikosijas, pašlaik spēlē Kipras futbola augstākajā līgā — Pirmajā divīzijā. Tas ir dibināts 1931. gadā. Komanda mājas spēles aizvada Makarija stadionā. Kluba futbolisti ir trīs reizes izcīnījuši Kipras čempiontitulu, vienreiz uzvarējuši Kipras kausa izcīņā un vienreiz ieguvuši Kipras superkausu. Kluba krāsas ir melna un zaļa. 2011. gadā klubu pārstāvēja Latvijas futbola vārtsargs Andrejs Pavlovs.