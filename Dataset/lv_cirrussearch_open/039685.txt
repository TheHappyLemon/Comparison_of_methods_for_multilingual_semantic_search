Terenss Hauards (angļu: Terrence Dashon Howard; dzimis 1969. gada 11. martā) ir amerikāņu aktieris un dziedātājs. Pirmās nozīmīgās lomas atveidoja 1995. gada filmās Dead Presidents un Mr. Holland's Opus, televīzijas un kino popularitāti iemantoja laika posmā no 2004. līdz 2006. gadam. Viņš tika nominēta Amerikas Kinoakadēmijas balvai kategorijā "Labākais aktieris galvenajā lomā" par lomu filmā "Plūst un mainīties" (Hustle & Flow). Hauards atveidojis nozīmīgas lomas arī daudzās citās filmās, tajā skaitā filmās Winnie, "Rejs" (Ray), Lackawanna Blues, "Sadursme", "Četri brāļi" (Four Brothers), "Kļūsti bagāts vai mirsti mēģinot" (Get Rich or Die Tryin), Idlewild, "Sirds mūzika" (August Rush), "Svešinieks tevī" (The Brave One) un "Gūsteknes" (Prisoners). Hauards atveidoja Džeimsa Roda lomu filmā "Dzelzs vīrs" un videospēles adaptācijā, tomēr turpmākajās filmas sērijas daļās viņš tika aizvietots ar Donu Čīdlu. Terenss Hauards atveido galveno lomu televīzijas seriālā "Impērija". Viņa debijas albums Shine Through It tika izdots 2008. gada septembrī.