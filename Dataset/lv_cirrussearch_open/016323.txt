Karakali, karakalu ģints (Caracal) ir kaķu dzimtas (Felidae) plēsēju ģints, kurā apvienotas divas mūsdienās dzīvojošas sugas. Nesenā pagātnē tā tika uzskatīta par monotipisku ģinti ar vienu sugu — karakalu (Caracal caracal). Ģenētiskās analīzes liecina, ka karakalam ļoti tuvu radniecīgi ir gan Āfrikas zeltainais kaķis, gan servals. Visas trīs sugas no kopējā priekšteča atdalījušās pirms 5,4 miljoniem gadu. Tādēļ ir izvirzīts priekšlikums visas trīs sugas iekļaut karakalu ģintī. Šobrīd karakalu ģintī ir iekļauts Āfrikas zeltainais kaķis, bet servals joprojām tiek sistematizēts monotipiskā servalu ģintī.