Kolumbija (angļu: Columbia River) ir lielākā upe Ziemeļamerikas ziemeļrietumu reģionā. Upe sākas Klinšu kalnos, Britu Kolumbijā, Kanādā, tad plūst uz ziemeļrietumiem un dienvidiem līdz Vašingtonas štatam, ASV, pēc tam sāk tecējumu uz rietumiem, kur tā veido Vašingtonas un Oregonas štatu robežu, pēc tam ietek Klusajā okeānā. Kolumbijas upe ir 2000 km gara, tās garākā pieteka ir Sneika. Kolumbijas baseins (668 000 km2) ir aptuveni Francijas lielumā un ietver septiņus ASV štatus un vienu Kanādas provinci.