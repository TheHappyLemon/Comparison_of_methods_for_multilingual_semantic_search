Šis raksts ir par kinofilmu. Par scenāristu skatīt rakstu Daltons Trambo. "Trambo" (angļu: Trumbo) ir 2015. gada amerikāņu biogrāfiskā drāma. Filmas režisors ir Džejs Roučs. Galvenās lomas atveido Braians Krenstons, Daiena Leina, Helēna Mirena, Luiss C.K., Ele Feninga, Džons Gudmens un Maikls Stalbergs. Filma ir stāsts par Holivudas scenārista Daltona Trambo dzīvi un ir balstīta uz Brūsa Aleksndera Kūka sarakstītās biogrāfijas "Daltons Trambo". Filmas pirmizrāde norisinājās 2015. gada 12. septembrī Starptautiskajā Toronto kinofestivālā, bet ASV kinoteātros to demonstrēt sāka 2016. gada 6. novembrī. Kopumā filma saņēma pārsvarā pozitīvas atsauksmes, bet galvenās lomas atveidotājs Braians Krenstons tika nominēts vairākām kino nozares balvām, tajā skaitā arī Amerikas Kinoakadēmijas balvai nominācijā "Labākais aktieris galvenajā lomā", tomēr filma arī tika kritizēta par vēsturiskām neprecizitātēm un personu un notikumu neprecīzu atveidi.