Šis raksts ir par Turcijas pilsētu. Par citām jēdziena Urla nozīmēm skatīt nozīmju atdalīšanas lapu. Nezināma vērtība "gwebsite" Urla ir pilsēta Turcijā, Izmiras ilā. Pilsēta atrodas mazā zemesšaurumā uz Urlas pussalas Egejas jūras Izmiras līcī. Pilsēta ir izstiepta gar jūras krastu un aptver ievērojamu pussalas teritoriju. Liela daļa pilsētas teritorijas ir neapbūvēta un pieder citās pilsētās dzīvojošiem zemes īpašniekiem. Urlas ilče (rajons) robežojas ar ila galvaspilsētu Izmiru un Gizelbahči, kur apbūve ir intensīvāka. Tā kā Izmira ir ļoti tuvu (tikai 35 km), ievērojama Urlas iedzīvotāju daļa ir turīgākie Izmiras iedzīvotāji, kas gandrīz katru dienu ceļo no ila centra uz Urlu pa jaunuzbūvēto sešjoslu autostrādi. Neskatoties uz to, Urlas ilče ir saglabājusi savu piepilsētas kūrorta ainavu Karaburunas pussalas krastos. Austrumos ilče robežojas ar Češmes un Karaburunas ilčēm.