Kārlis III Resnais (vācu: Karl III. Der Dicke, franču: Charles III le Gros; dzimis 839. gada 13. jūnijā, miris 888. gada 13. janvārī) bija franku valdnieks, Karolingu imperators no 881. līdz 888. gadam. Ludviga Vācieša dēls. Dzīves laikā Kārlis III pārvaldīja dažādas sava vecvectēva Kārļa Lielā pārvaldītās impērijas daļas. No 884. (pēc Karlomana II nāves) līdz 888. gadam pārvaldīja Rietumfranku valsti, no 882. līdz 887. gadam — Austrumfranku valsti. Vēl bijis Itālijas karalis (879—887), par imperatoru pāvests Jānis VIII viņu kronēja 881. gada 12. februārī.