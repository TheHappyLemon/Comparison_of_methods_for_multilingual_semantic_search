Šona Mačela Džonsone (angļu: Shawn Machel Johnson; dzimusi 1992. gada 19. janvārī Demoinā, Aiovas štatā, ASV) ir bijusī amerikāņu sporta vingrotāja. Viņa ir 2008. gada vasaras olimpisko spēļu čempione sacensībās uz baļķa un komandu sacensību, individuālo daudzcīņas sacensību un brīvo kustību otrās vietas ieguvēja. 2007. un 2008. gada ASV čempionātā uzvarēja individuālajās sacensībās. 2007. gada Pasaules čempionātā kļuva par čempioni individuālajās sacensībās. 2009. gada 19. maijā svinēja uzvaru ASV TV šova "Dejo ar zvaigzni" 8. sezonas šovā. 2012. gada jūnija sākumā paziņoja par karjeras beigšanu.