Niko Kraņčars (horvātu: Niko Kranjčar, izrunā: [nǐːkɔ krâɲt͡ʃaːr], dzimis 1984. gada 13. augustā) ir bijušais Horvātijas futbolists, bijis Horvātijas izlases dalībnieks. Divas reizes Niko Kraņčars ir kļuvis par Horvātijas čempionu — vienu reizi ar Dinamo Zagreb, bet otru reizi ar Hajduk Split. 2006. gadā par 3,5 miljoniem sterliņu mārciņām Kraņčaru iegādājās Anglijas Premjerlīgas klubs Portsmouth, ar kuru 2008. gadā ieguva FA kausu. 2009. gadā par 2,5 miljoniem sterliņu mārciņām Kraņčars pārgāja uz Tottenham Hotspur. Pēc 2012. gada Eiropas futbola čempionāta pievienojās Ukrainas Premjerlīgas klubam Dynamo Kyiv. Spēlējis arī Anglijas klubā Queens Park Rangers un Ņujorkas "Cosmos". Horvātijas futbola izlasē Kraņčars debitēja 2004. gada 18. augustā spēlē pret Izraēlas izlasi. Pirmos vārtus izlases labā guva 2005. gada 4. jūnijā pret Bulgārijas izlasi. Izlases sastāvā piedalījies 2006. gada FIFA Pasaules kausa, kā arī 2008. un 2012. gada Eiropas čempionāta finālturnīros. Kopumā izlasē aizvadījis 81 spēli un guvis 15 vārtus.