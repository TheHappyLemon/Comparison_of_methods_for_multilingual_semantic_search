Āfrikas kukaiņēdāji (Afroinsectiphilia) ir zīdītāju klases (Mammalia) virskārta, kas pieder Āfrikas placentāļiem (Afrotheria). Tā apvieno 3 mūsdienās dzīvojošu sugu kārtas. Šīs virskārtas sugas ir sastopamas Āfrikā vai to izcelsme ir sastīta ar Āfriku. Virskārta ir izveidota, balstoties uz pēdējo gadu molekulārajiem pētījumiem. Lielākā daļa šīs grupas kārtu vēl nesenā pagātnē tika iedalītas pie kukaiņēdājiem. Starp šīs grupas sugām nav morfoloģiskas līdzības, to radniecību var noteikt, tikai izmantojot DNS pētījumus.