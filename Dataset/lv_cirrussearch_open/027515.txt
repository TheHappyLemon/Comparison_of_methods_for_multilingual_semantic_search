Danīdina (angļu: Dunedin, maoru: Ōtepoti) ir pilsēta Jaunzēlandes dienvidos, Otago reģionā Dienvidsalā, Klusā okeāna krastā. Danīdina atrodas 795 kilometru uz dienvidiem no Jaunzēlandes galvaspilsētas Velingtonas un 1422 kilometru attālumā no Jaunzēlandes otrās lielākās pilsētas Oklendas. Pilsētas kopējā platība ir 3314 km², pēc 2014. gada datiem pilsētas teritorijā dzīvo 127 000 iedzīvotāji, bet tās pilsētas daļā dzīvo 118 500 iedzīvotāji. Tā ir piektā lielākā Jaunzēlandes pilsēta un otrā lielākā Dienvidsalas pilsēta. Danīdina ir nozīmīgs Jaunzēlandes kultūras, izglītības un vēstures centrs. Pilsētas teritorijā atrodas 1869. gadā dibinātā Danīdinas Universitāte, kas ir vecākā Jaunzēlandes universitāte.