Raimons Gutalss (nīderlandiešu: Raymond Goethals, dzimis 1921. gada 7. oktobrī, miris 2004. gada 6. decembrī) bija Beļģijas futbolists un futbola treneris, spēlējis vārtsarga pozīcijā. Visu savu spēlētāja karjeru aizvadījis Beļģijā, bet vēlāk kļuvis par treneri. 1968. gadā viņš kļuva par Beļģijas futbola izlases galveno treneri, vadot komandu 1970. gada FIFA Pasaules kausā un 1972. gada Eiropas čempionātā. Vēlāk vadījis vairākas komandas gan Beļģijā, gan Francijā, gan Brazīlijā, gan arī Portugālē. 1993. gadā ar Marseļas "Olympique" viņš kļuva par pirmo treneri, kas ir aizvedis Francijas komandu līdz triumfam UEFA Čempionu līgā.