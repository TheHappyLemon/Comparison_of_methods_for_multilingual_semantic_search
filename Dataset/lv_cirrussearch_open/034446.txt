Braunšveigas un Lineburgas hercogiene Sofija Šarlote (vācu: Sophie Charlotte Herzogin von Braunschweig und Lüneburg; dzimusi 1668. gada 30. oktobrī, mirusi 1705. gada 1. februārī) bija pirmā Prūsijas karaliene - konsorte no 1701. gada 18. janvāra līdz savai nāvei 1705. gada 1. februārī kā karaļa Prūsijā Frīdriha I sieva. Hanoveres Sofija Šarlote bija Hannoveres kūrfirsta Ernsta Augusta vienīgā meita. Sofijas Šarlotes brālis 1714. gadā kļuva par Lielbritānijas karali Džordžu I. Sofija Šarlote ar Frīdrihu Vilhelmu I apprecējās 1684. gada 8. oktobrī. Pāris lielākoties dzīvoja šķirti, Hanoveres Sofija Šarlote dzīvoja pilī Berlīnē, ko pēc viņas nāves pārdēvēja viņas vārdā par Šarlotenburgas pili. Sofija Šarlote atbalstīja māksliniekus un mūziķus, sarakstījās ar Leibnicu.