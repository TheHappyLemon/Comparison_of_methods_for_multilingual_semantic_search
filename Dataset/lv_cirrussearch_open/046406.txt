Kinoakadēmijas balva par izciliem sasniegumiem populārajā filmā jeb Kinoakadēmijas balva par labāko populāro filmu bija Kinoakadēmijas ierosināta balva, ko pasniegtu ikgadējā Amerikas Kinoakadēmijas balvas pasniegšanas ceremonijā. 2018. gada 8. augustā tika paziņots par jaunas kategorijas izveidi. Jau nākamajā mēnesī Kinoakadēmija paziņoja, ka balva netiks pasniegta 91. Kinoakadēmijas balvas pasniegšanas ceremonijā, kā bija plānots iepriekš. Kategorijas ieviešana tika atlikta, lai "papildu izpētītu un apkopotu informāciju par jauno kategoriju".