Harijs Klements Stabss (angļu: Harry Clement Stubbs) (dzimis 1922. gada 30. maijā, miris 2003. gada 29. oktobrī), labāk zināms pēc literārā pseidonīma kā Hals Klements (Hal Clement), bija amerikāņu zinātniskās fantastikas rakstnieks, precīzās zinātniskās fantastikas (angļu: hard science fiction) autors. Sarakstījis apmēram pusotru desmitu romānu un ap pussimtu stāstu. Viņš nodarbojās arī ar mākslu, veidojot astronomiski orientētus mākslas darbus ar pseidonīmu Džordžs Ričards (George Richard).