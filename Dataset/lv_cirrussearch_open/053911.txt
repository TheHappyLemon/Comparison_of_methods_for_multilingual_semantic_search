Nogometni klub Celje, saīsināti NK Celje, ir Slovēnijas futbola klubs no Ceļes. Tas ir dibināts 1919. gadā kā SK Celje. Pašlaik spēlē Slovēnijas futbola čempionāta augstākajā līmenī — Pirmajā līgā (PrvaLiga). Mājas spēles komanda aizvada stadionā Z'dežele, kura ietilpība ir 13 059 vietas. 2019.—2020. gada sezonā pirmo reizi izcīnīja Slovēnijas čempiontitulu. 2005. gadā klubs ir uzvarējis Slovēnijas kausa izcīņā. 1946. gadā pēc apvienošanās ar citu pilsētas klubu tika nosaukts par NK Kladivar. Dienvidslāvijas laikā pārsvarā spēlēja Slovēnijas Republikas līgā, 1964. gadā tajā uzvarēja un iekļuva Dienvidslāvijas Otrajā līgā, kurā nospēlēja vienu sezonu. No 1992. līdz 2006. gadam kluba nosaukums bija Publikum.