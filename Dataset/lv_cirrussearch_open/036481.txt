Koordinātas: 23°8′3.49″N 82°22′55.32″W﻿ / ﻿23.1343028°N 82.3820333°W﻿ / 23.1343028; -82.3820333 Havanas Universitāte (spāņu: Universidad de La Habana) ir universitāte, kas atrodas Vedado distriktā, Kubas galvaspilsētā Havanā. Universitāte dibināta 1728. gada 5. janvārī un ir vecākā Kubas universitāte, kā arī pirmā universitāte, kas ir dibināta Amerikā. Sākotnēji universitāte tika dibināta kā reliģiska iestāde, šobrīd Havanas universitātei ir 15 fakultātes ar tālmācības centriem visā Kubā. Sākotnēji universitāti sauca par "Real y Pontificia Universidad de San Gerónimo de la Habana". Šajā laikā, lai izveidotu universitāti vajadzēja karaliskās personas vai pāvesta atļauju, lai tiktu iekļauti vārdi Real y Pontificia. Šo apstiprinājumu universitātei deva pāvests Innocents XIII un Spānijas karalis Filips V. 1842. gadā universitāte mainīja savu statusu, lai kļūti par laicīku, karalistu un literāru iestādi. Tās nosaukums tika mainīts uz "Real y Literaria Universidad de La Habana", savukārt vēlāk, kad Kuba bija neatkarīga valsts, tās nosaukums tika mainīts uz "Universidad Nacional" Universitātes ēka tika izveidota 1902. gada 1. maijā uz kalna Vedado apkārtnē. Ēkas interjeru veidoja Armando Menocals. Ēkā ir 7 freskas, kas pārstāv literatūru, zinātni, mākslu, domāšanu, liberālo mākslu, literatūru un tiesu. Galvenās ēkas priekšā atrodas bronzas statuja Alma Mater, kas tika izveidota 1919. gadā un tās autors ir mākslinieks Mario Korbels. Universitātes galvenā bibliotēka "Rubén Martínez Villena" tika dibināta pēc 1936. gada.