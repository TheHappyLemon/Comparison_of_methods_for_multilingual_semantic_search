Treviss Vernons Grīns (angļu: Travis Vernon Green, dzimis 1970. gada 20. decembrī) ir Kanādas hokeja treneris un bijušais hokejists. Pašlaik (2021) Grīns ir NHL komandas Vankūveras "Canucks" galvenais treneris. 1989. gada NHL draftā Grīnu ar 23. numuru 2. kārtā izvēlējās Ņujorkas "Islanders". Vēlāk spēlējis Anahaimas "Mighty Ducks", Fīniksas "Coyotes", Toronto "Maple Leafs" un Bostonas "Bruins". Savu karjeru noslēdza Nacionālās līgas komandā EV Zug. Kanādas hokeja izlases sastāvā piedalījies trīs Pasaules čempionātos. 1997. gada Pasaules čempionātā Somijā, izcīnījis pirmo vietu. Savu trenera karjeru sācis WHL komandā Portlendas "Winterhawks". No 2013. gada līdz 2017. gadam trenējis AHL komandu Jūtikas "Comets". Kopš 2017. gada Grīns ir Vankūveras "Canucks" galvenais treneris.