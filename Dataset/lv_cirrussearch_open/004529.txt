Karls Nilsens (dāņu: Carl Nielsen, dzimis 1865. gada 9. jūnijā Sortelunā (dāņu: Sortelund) pie Odenses, miris 1931. gada 3. oktobrī Kopenhāgenā) bija dāņu komponists. Iespējams, pazīstamākais dāņu klasiskās mūzikas komponists. Slavens ar 6 simfonijām un operām "Sauls un Dāvids" (Saul og David, 1901) un "Maskarāde" (1905). Dānijā populāru dziesmu autors. Dzimis 1865. gadā relatīvi nabadzīgā krāsotāja ģimenē. Strādājis par taurētāju militārajā orķestrī. Mācījās vijoļspēli un mūzikas teoriju Kopenhāgenas konservatorijā. 1894. gadā notika Nilsena 1. simfonijas pirmatskaņojums. Līdz 1905. gadam Nilsens spēlēja vijoli Kopenhāgenas Karaliskajā teātrī.