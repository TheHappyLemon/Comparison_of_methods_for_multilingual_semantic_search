Šis raksts ir par pašreizējo klubu. Par agrāko klubu skatīt rakstu Denveras "Nuggets" (1948—1950). Denveras "Nuggets" (angļu: Denver Nuggets) ir profesionāls ASV basketbola klubs, kas ir bāzēts Denverā, Kolorādo štatā, ASV. Klubs spēlē Nacionālās basketbola asociācijas Rietumu konferences Ziemeļrietumu divīzijā. Tas tika dibināts 1967. gadā kā Denveras "Rockets" un kopš 1976. gada spēlē NBA. Savas pastāvēšanas vēsturē "Nuggets" ir izcīnījis 10 divīzijas čempiontitulus, bet 2022.—2023. gada NBA sezonu noslēdza ar savu pirmo čempiontitulu. Mājas spēles komanda aizvada Ball Arena arēnā.