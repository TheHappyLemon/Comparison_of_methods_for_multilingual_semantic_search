Protagors (sengrieķu: Πρωταγόρας, Protagóras, dzimis ap 486. gadu p.m.ē., miris ap 411. gadu p.m.ē.) bija Senās Grieķijas filozofs, sofisma kustības pamatlicējs. Viņš uzskatīja, ka visas zināšanas, vērtības, likumi un tradīcijas ir tikai subjektīvas aktivitātes izpausme. Protagora darbi līdz mūsdienām nav saglabājušies, par viņa darbiem tiek spriests izmantojot tikai citu darbus. Ir zināms, ka 441. gadā p.m.ē. Protagors izraidīts no Atēnām par ķecerību un viņa darbs “Par dieviem” sadedzināts, jo tas sācies ar vārdiem “Par dieviem mēs nevaram zināt, vai tie ir vai to nav, jo to noskaidrot kavē gan tēmas neskaidrība, gan cilvēka mūža īsums”.