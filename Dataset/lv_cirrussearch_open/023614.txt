Šajā uzskaitījumā apkopoti Bizantijas (Austrumromas impērijas) imperatoru uzskaitījums no 324. gada līdz 1453. gadam, kad notika Konstantinopoles krišana. Ar 395. gada ediktu imperators Teodosijs I Lielais Romas impēriju sadalīja divās daļās – Austrumromā un Rietumromā. Pēc pēdējā Rietumromas imperatora Romula Augustula gāšanas no varas 476. gadā, Austrumromas imperatori uzskatīja sevi par vienīgajiem Senās Romas varas mantiniekiem. Tiešā valdnieku radniecība ar Romas imperatoru Flāviju dinastiju pārtrūka 711. gadā pēc Hēraklija dinastijas valdnieku gāšanas. Šīs dinastijas laikā panīka latīņu valodas lietošana impērijas pārvaldē un par vienīgo Austrumromas pārvaldes valodu kļuva grieķu valoda. Tādēļ līdz 7. gadsimtam Austrumromas valdnieki lietoja latīņu titulus Imperator Caesar Augustus un Dominus, bet vēlāk grieķu Basileus (grieķu: Βασιλεύς) un Autokrator (grieķu: Αὐτοκράτωρ, "patvaldnieks").