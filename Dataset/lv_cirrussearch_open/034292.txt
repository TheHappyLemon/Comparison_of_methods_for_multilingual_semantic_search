Naials Makgins (angļu: Niall McGinn, dzimis 1987. gada 20. jūlijā Danganonā, Ziemeļīrijā) ir britu futbolists, Ziemeļīrijas kluba Glentoran un bijušais Ziemeļīrijas futbola izlases spēlētājs. Spēlē malējā pussarga pozīcijā. Futbolista karjeru sācis 2005. gadā dzimtās pilsētiņas klubā Dungannon Swifts. 2008. gadā pārgājis uz citu Ziemeļīrijas klubu — Derry City, bet pēc gada noslēdzis līgumu ar Skotijas klubu Celtic. Kopš 2012. gada cita Skotijas Premjerlīgas kluba — Aberdeen F.C. sastāvā. Ziemeļīrijas pieaugušo izlasē debitējis 2008. gada novembrī pārbaudes spēlē pret Ungāriju, bet pirmos vārtus guvis 2012. gada oktobrī kvalifikācijas mačā pret Portugāli.