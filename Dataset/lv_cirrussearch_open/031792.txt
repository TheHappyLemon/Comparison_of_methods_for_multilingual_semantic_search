Londonas administratīvo iedalījumu veido 32 Londonas rajoni (London borough) un Londonas Sitija (City of London). Pašreizējie administratīvie rajoni tika izveidoti 1965. gada 1. aprīlī pēc Londonas administratīvās teritorijas paplašināšanas. 12 administratīvie rajoni, kuru teritorijas atradās Londonā pirms reformas, tiek dēvēti par Iekšējo Londonu, savukārt atlikušie 20, kurus izveidoja uz jaunpievienotās Londonai teritorijas, — Ārējo Londonu. Trim rajoniem ir piešķirts apzīmējums "karaliskais" (royal), un vienam no tiem ir city statuss. Administratīvie rajoni sīkāk iedalās pilsētas daļās.