Davids Savārs (franču: David Savard, dzimis 1990. gada 22. oktobrī) ir Kanādas hokejists, spēlē aizsarga pozīcijā. Kopš 2021. gada Savārs pārstāv NHL komandu Monreālas "Canadiens". 2009. gada NHL draftā Savāru ar kopējo 94. numuru ceturtajā kārtā izvēlējās Kolumbusas "Blue Jackets". Desmit sezonas pavadījis Kolumbusas "Blue Jackets" rindās. 2021. gadā Savārs tika aizmainīts uz Tampabejas "Lightning", ar ko viņš togad izcīnīja Stenlija kausu. 2021. gadā noslēdzis līgumu ar Monreālas "Canadiens". Kanādas hokeja izlases sastāvā izcīnījis zelta medaļu 2015. gada Pasaules čempionātā.