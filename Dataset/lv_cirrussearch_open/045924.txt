"Pokémon® Detektīvs Pikaču" (angļu: Pokémon: Detective Pikachu) ir 2019. gada ASV un Japānas fantāzijas un ģimenes filma, kuras režisors ir Robs Letermans. Galvenās lomas atveido Raiens Renoldss, Džastiss Smits un Kens Vatanabe. Filmas darbība norisinās lielpilsētā. Filma ir stāsts par jaunieti Timu Gudmanu, kurš izmeklē sava tēva noslēpumaino pazušanu. Izmeklēšanu Tims veic kopā ar pikaču, kuru viņš ir spējīgs saprast. Filma ir balstīta uz datorspēļu sērijas un anime seriāla "Pokemoni" motīviem. Šī ir pirmā pilnmetrāžas filma par pokemoniem, kura nav anime.