"Dabas filozofijas matemātiskie principi" (latīņu: Philosophiæ Naturalis Principia Mathematica), bieži lietots saīsinātais nosaukums "Principi" (Principia), ir no trim grāmatām sastāvošs Īzaka Ņūtona darbs. Darbs pirmoreiz ticis publicēts 1687. gada 5. jūlijā. Pēc personīgā pirmā izdevuma izlabošanas Ņūtons 1713. un 1726. gadā izdeva vēl divus izdevumus. Darbā tikuši publicēti dinamikas pamatlikumi, tādējādi tika likti pamati klasiskajai mehānikai, vispasaules gravitācijas likums, Keplera likumi. "Dabas filozofijas matemātiskie principi" tiek uzskatīts par vienu no svarīgākajiem darbiem zinātnes vēsturē. Grāmata tika izpārdota piecu gadu laikā. Formulējot savu fizikas teoriju, Ņūtons attīstīja un izmantoja matemātiskas metodes, kas pašlaik ir iekļautas rēķinu zinātnē. Tāpat viņš teorijas izklāstā neizmantoja sevis radīto populāro analītisko metodi.