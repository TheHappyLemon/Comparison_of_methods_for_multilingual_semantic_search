2017. gada Amstel Gold Race bija šosejas riteņbraukšanas viendienas sacensības, kuras notika 16. aprīlī. Tā bija 52. reize, kad notika Amstel Gold Race sacensības un tās bija sešpadsmitās sacensības 2017. gada UCI World Tour kalendārā. Sacensībās ceturto reizi uzvarēja Filips Žilbērs (Quick-Step Floors), pārspējot Team Sky pārstāvi Mihalu Kvjatkovski divu dalībnieku sprintā. Pjedestālu noslēdza Mihaels Albasīni no Orica–Scott, kurš uzvarēja nelielas dalībnieku grupas sprintā desmit sekundes aiz pirmajiem diviem finišētājiem. Žilbēra uzvara kopā ar uzvaru Flandrijas tūrē pirms divām nedēļām padarīja viņu par trešo braucēju, kurš šajās divās sacensībās uzvarējis viena gada laikā; bez viņa to paveicis Edijs Merkss un Jans Rāss.