2004. gada Haiti apvērsums (franču: Coup d'État du 29 février 2004 à Haïti) ir notikumi 2004. gada februārī Haiti, kas noveda pie demokrātiski ievēlētā prezidenta Žana Bertrāna Aristīda gāšanas. Nemieri Haiti sākās februāra sākumā, kad ASV trenēts grupējums — Kanibālu armija, vēlāk pazīstams kā Nacionālās atbrīvošanas un atjaunošanas fronte, — ieņēma trešo lielāko valsts pilsētu Gonaivesu. 22. februārī tika ieņemta arī otra lielākā pilsēta — Kaphaitjena. Februāra beigās šķita, ka nemiernieki varētu ieņemt arī galvaspilsētu Portoprensu. 29. februārī Aristīds atkāpās no prezidenta amata un ar ASV lidmašīnu tika aizvests uz Centrālāfrikas Republiku. Aristīds to sauc par "nolaupīšanu" un skaidroja, ka ticis piespiests parakstīt atkāpšanos. ASV to noliedz un uzskata, ka Aristīds pats lūdzis pārvešanu uz Centrālāfriku.