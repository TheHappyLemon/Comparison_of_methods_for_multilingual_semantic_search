Andrejs Mjagkovs (krievu: Андрей Васильевич Мягков, dzimis 1938. gada 8. jūlijā, miris 2021. gada 18. februārī) bija padomju / krievu aktieris un rakstnieks, Krievijas PFSR Tautas skatuves mākslinieks, PSRS Valsts prēmijas ieguvējs. 1965. gadā absolvēja Maskavas Dailes teātra studiju un sāka darbību teātrī Современник Maskavā. Tajā pašā 1965. gadā debitēja kā kinoaktieris filmā "Zobārsta piedzīvojumi", kur attēloja galveno lomu. 1977. gadā sāka strādāt A. Čehova vārdā nosauktajā Maskavas Dailes teātrī kā aktieris un režisors. Kļuva pazīstams ar lomām Eldara Rjazanova filmās "Likteņa ironija jeb Vieglu garu!" (1975), "Dienesta romāns" (1977), "Garāža" (1979) un "Cietsirdīgā romance" (1984). Tēlojis arī filmās: "Brāļi Karamazovi" (1968), "Turbinu dienas" (1976) un "Deribasova ielā labs laiks, bet Braitonbīčā atkal līst" (1992).