Šis raksts ir par 1968. gadā dibināto universitāti franču valodā. Par citām jēdziena Lēvenas Katoļu universitāte nozīmēm skatīt nozīmju atdalīšanas lapu. Lēvenas Katoļu universitāte (franču: Université catholique de Louvain) ir 1968. gadā dibināta universitāte Beļģijas pilsētā Lēvenlanēvā, Valoņu Brabantē, kaut arī universitātes vēsture iesākusies 1425. gadā. Tā ir lielākā franču valodas universitāte valstī. Atrodas speciāli universitātei būvētā pilsētā Lēvenlanēvā ("Jaunajā Lēvēnā"). Pilsēta tika uzcelta pēc tam, kad senā, 1425. gadā dibinātā, Lēvenes Universitāte tika pēc lingvistiskā principa sadalīta divās atsevišķās universitātēs, nīderlandiešu valodas Lēvenas Katoļu universitātei paliekot vēsturiskajā Lēvenā. Bijušo un esošo pasniedzēju un studentu vidū minami kardināls Gotfrīds Dannēlss (Godfried Danneels), citologs Kristiāns de Divs (Christian de Duve), filozofs Gustavo Gutjeress (Gustavo Gutiérrez), fiziķis Abduls Kadīrs Hans (Abdul Qadeer Khan), feministe Lisa Irigareja (Luce Irigaray), astronoms Žoržs Lemetrs, filozofe Šantala Mufa (Chantal Mouffe), mūks Dominiks Pīrs (Dominique Pire), teologs Edvards Šillebēkss (Edward Schillebeeckx), dzejnieks Emils Verharns (Émile Verhaeren).