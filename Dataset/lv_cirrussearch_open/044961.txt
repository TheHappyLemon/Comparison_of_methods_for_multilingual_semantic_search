"Dziedi!" (angļu: Sing) ir 2016. gada ASV animācijas filma, kuras režisors un scenārija autors ir Gērts Dženingss. Galvenās lomas ierunājuši Metjū Makonahijs, Rīza Viterspūna, Sets Makfārlins, Skārleta Johansone, Džons Reilijs un Tarons Edžertons. Filmas pirmizrāde notika 2016. gada 11. septembrī Toronto kinofestivālā. Filmā antropomorfa dzīvnieku grupa piedalās dziedāšanas konkursā, ko izveidojis koala lācis, kurš mēģina izglābt savu teātri.