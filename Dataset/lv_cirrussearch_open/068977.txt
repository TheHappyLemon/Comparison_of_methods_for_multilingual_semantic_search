Emre Mors (turku: Emre Mor; dzimis 1997. gada 24. jūlijā) ir Turcijas futbolists, spēlē uzbrucēja pozīcijā, pārstāvējis Turcijas futbola izlasi. Kopš 2022. gada Mors spēlē Turcijas Superlīgas komandā Stambulas "Fenerbahçe". Dzimis Dānijā, kur Nordsjælland komandā sācis savu profesionālo karjeru. Vēlāk spēlējis arī Vācijas komandā Dortmundes "Borussia", Spānijas komandā Celta Vigo, Turcijas komandās Stambulas "Galatasaray" un Fatih Karagümrük, kā arī Grieķijas komandā Pirejas "Olympiacos". Turcijas futbola izlases rindās debitējis 2016. gadā. Pārstāvējis izlasi 2016. gada Eiropas čempionātā.