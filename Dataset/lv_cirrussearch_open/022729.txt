Egils Bojārs (dzimis 1968. gada 13. decembrī Līvānos) ir bijušais latviešu bobslejists. Bija stūmējs Sanda Prūša ekipāžā, Latvijas čempions divniekā (1994). 1998. gada ziemas olimpiskajās spēlēs bobsleja četriniekos ieguva 6. vietu. 1995. gada FIBT pasaules čempionātā ieguva 8. vietu, 1996. gadā — 12. vietu, 1997. gadā — 10. vietu, 1999. gadā — 8. vietu četriniekā. Vēlāk bija vairākkārtējs Latvijas čempions un rekordists svaru bumbu celšanā. Pēc Daugavpils Universitātes beigšanas nodarbojās ar uzņēmējdarbību.