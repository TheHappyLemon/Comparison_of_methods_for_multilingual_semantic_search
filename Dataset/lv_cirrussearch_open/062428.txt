Denijs Lebrens Glovers (angļu: Danny Lebern Glover; dzimis 1946. gada 22. jūlijā) ir amerikāņu aktieris, režisors un politiskais aktīvists. Glovers ir vislabāk pazīstams, attēlojot galveno lomu "Nāvējošais ierocis" (Lethal Weapon) filmu sērijā. Attēlojis galvenās lomas filmās "Purpura krāsa" (The Color Purple, 1985), To Sleep with Anger (1990), "Plēsoņa 2" (Predator 2, 1990), Angels in the Outfield (1994) un Operation Dumbo Drop (1995), kā arī otrā plāna lomas filmās Silverado (1985), "Liecinieks" (Witness, 1985), A Rage in Harlem (1991), "Sapņu meitenes" (2005), "Snaiperis" (2007), "Pēc noskatīšanās attīt" (2008), "Nāve bērēs" (Death at a Funeral, 2010), "Aiz kulisēm" (2014), Sorry to Bother You (2018), The Last Black Man in San Francisco (2019), "Mirušie nemirst" (2019) un "Džumandži: Nākamais līmenis" (2019). 2021. gadā Glovers saņēma Džīna Heršolta humanitāro balvu. Ticis nominēts piecām Emmy balvām un četrām Grammy balvām.