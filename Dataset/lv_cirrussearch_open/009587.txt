Gabriela Bonī "Koko" Šanela (franču: Gabrielle Bonheur "Coco" Chanel; 1883. gada 19. augusts — 1971. gada 10. janvāris) bija franču modes dizainere. Viņa bija viena no ietekmīgākajām 20. gadsimta modes darbiniecēm. K. Šanela ir viena no pasaulē pazīstamākajiem modes brendiem Chanel dibinātāja. Viņas ārkārtīgā ietekme uz modi bija iemesls, kāpēc K. Šanela bija vienīgā no sieviešu tērpu modelēšanas industrijas, kas tika iekļauta Time 100: The Most Important People of the Century sarakstā. Tad, kad Koko Šanelai bija 12 gadi, viņas māte nomira.