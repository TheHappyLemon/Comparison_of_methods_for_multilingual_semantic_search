90 (deviņdesmit) ir skaitlis, kas veselo skaitļu rindā atrodas starp 89 un 91. Romiešu skaitļu sistēma 90 tiek pierakstīts šādi — XC —, bet binārajā skaitīšanas sistēmā deviņdesmit ir 1011010, oktālajā skaitīšanas sistēmā — 132 un heksadecimālajā skaitīšanas sistēmā — 5A. Sadalot 90 pirmskaitļos, sanāk 2 × 3 × 3 × 5. Ķīmisko elementu periodiskā tabulā 90 ir torija (Th) atomskaitlis. Latvijā un daudzās citās valstīs transportlīdzekļu ātruma ierobežojums ārpus apdzīvotām vietām ir 90 km/h. Ģeometrijā 90° veido taisnu leņķi. Zemes Ziemeļpola un Dienvidpola ģeogrāfiskais platums ir 90°. Futbolā spēles ilgums bez papildlaika ir 90 minūtes. Daudzās augstskolās vienas lekcijas ilgums parasti ir 90 minūtes.