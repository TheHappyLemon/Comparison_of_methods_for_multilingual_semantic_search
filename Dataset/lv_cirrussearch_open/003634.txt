Floids Lendiss (angļu: Floyd Landis; dzimis 1975. gada 14. oktobrī Fārmersvilā, Pensilvānijā, ASV) ir bijušais profesionālais amerikāņu šosejas riteņbraucējs. Viņš uzvarēja 2006. gada Tour de France, bet uzvarētāja tituls tika atņemts pēc dopinga atklāšanas tūres laikā ņemtajās analīzēs (par uzvarēju atzina Oskaru Pereiro). F. Lendiss ir uzvarējis Parīze-Nica, Tour de Georgia un Tour of California velobraucienos, visas trīs uzvaras tika izcīnītas 2006. gadā.