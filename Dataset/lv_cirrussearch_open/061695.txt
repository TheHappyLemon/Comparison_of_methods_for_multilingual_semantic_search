Domeniko Krišito (itāļu: Domenico Criscito, dzimis 1986. gada 30. decembrī) ir bijušais Itālijas futbolists, spēlēja kreisās malas aizsarga pozīcijā, bijis Itālijas futbola izlases dalībnieks. Savu karjeru sācis Genoa komandā. 2004. gadā pievienojies Juventus, kur viņš nespēja nostiprināties komandas rindās un 2006. gadā atgriezies atpakaļ Genoa. 2011. gadā pievienojies Krievijas komandai Zenit Saint Petersburg, kur pavadījis septiņus gadus, izcīnot divus Premjerlīgas čempionu titulus un nospēlējot 225 mačus. 2018. gadā atgriezies Genoa. Itālijas futbola izlasi pārstāvējis no 2009. līdz 2018. gadam. Piedalījies 2010. gada FIFA Pasaules kausā un 2008. gada vasaras olimpiskajās spēlēs.