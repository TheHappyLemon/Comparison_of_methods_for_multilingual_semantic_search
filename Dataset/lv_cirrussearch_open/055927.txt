Viktors Antuāns Žils Kadē (franču: Victor Antoine Jules Cadet; dzimis 1878. gada 17. jūnijā, miris 1911. gada 22. septembrī) bija franču peldētājs un ūdenspolo spēlētājs. Startējis 1900. gada vasaras olimpiskajās spēlēs, kur peldēšanas sacensībās izcīnīja sudraba medaļu. 1900. gada vasaras olimpiskajās spēlēs Parīzē viņš startēja gan peldēšanas, gan ūdenspolo sacensībās. Sudraba medaļu viņš izcīnīja peldēšanas 200 metru komandu sacensībās. Viņš šajā disciplīnā startēja kopā ar Morisu Ošpjē, Viktoru Ošpjē, Žilu Verbeku un Žozefu Bertrānu un kopā ieguva 51 punktu, un piekāpās tikai Vācijas komandai. Peldēšanā viņš startēja arī 200 metros brīvajā stilā, kur startēja tikai pirmās kārtas sacensībās. Ūdenspolo turnīrā viņš bija komandas Tritons Lillois biedrs. Komanda pirmās kārtas mačā zaudēja Lielbritānijas komandai — Osbornas peldēšanas klubs.