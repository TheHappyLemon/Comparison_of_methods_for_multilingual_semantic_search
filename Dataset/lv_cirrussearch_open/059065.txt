1985.—1986. gada Eiropas kausa sezona bija Eiropas spēcīgākā futbola klubu turnīra 31. sezona. Sezona ilga no 1985. gada 18. septembra līdz 1986. gada 7. maijam. Finālspēle norisinājās Ramon Sanchez Pizjuan stadionā Seviljā. Par Eiropas kausa uzvarētājiem pirmo reizi kļuva Rumānijas klubs Steaua București, kas finālā, pēcspēles 11 metru sitienu sērijā, uzvarēja Spānijas komandu FC Barcelona. Steaua București kļuva par pirmo Austrumu bloka komandu, kas ir uzvarējusi finālā.