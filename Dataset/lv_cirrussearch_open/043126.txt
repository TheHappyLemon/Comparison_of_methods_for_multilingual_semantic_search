Trešais Pasaules čempionāts šahā sievietēm notika 1931. gada jūlijā Prāgā. Turnīrā piedalījās 5 dalībnieces no 5 valstīm — Austrijas, Anglijas, Čehoslovākijas, Vācijas un Zviedrijas. To izspēlēja pēc apļa sistēmas divos riņķos. Dalībnieču sastāv bija tāds pats kā pirms gada otrajā čempionātā. Vera Menčika uzvarēja visās partijās, iegūstot 8 punktus un saglabājot iepriekš izcīnīto čempiones titulu. Otrā bija Paula Kalmara-Volfa ar 4 punktiem, trešo vietu ieguva Agnese Stīvensone — 3½ punkti.