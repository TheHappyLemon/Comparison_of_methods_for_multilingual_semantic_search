“Don't Cha” ir amerikāņu grupas Pussycat Dolls debijas singls. Dziesma tika izdota 2005. gadā kā PCD albuma vadošais singls. Singls sevī iekļauj arī repera Busta Rhymes versiju, tā producents ir Cee – Lo Green. Neskatoties uz kritiķu sliktajām atsauksmēm, singls kļuva par ievērojamu hitu. Tas sasniedza topu virsotnes vairākās valstīs, ieskaitot Austrāliju, Jaunzēlandi, Kanādu, Vāciju un Apvienoto Karalisti. ASV dziesma sasniedza otro vietu un uz šo brīdi ir grupas veiksmīgākais singls.