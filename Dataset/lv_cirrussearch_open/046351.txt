Aerosols ir dispersā sistēma, kurā smalkas cietas daļiņas vai šķidruma pilieni izkliedēti gaisā vai citā gāzē. Aerosoli var būt dabiski vai antropogēni. Dabisko aerosolu piemēri ir migla, putekļi, putekšņi, kas izdalās no mežiem, kā arī geizera garaiņi. Antropogēnu aerosolu piemēri ir dūmi, smogs, citi gaisa piesārņojumi ar sīkām daļiņām. Šķidrums vai cietās daļiņas ar diametru parasti ir <1 μm; lielākas daļiņas ar ievērojamu nogulsnēšanās ātrumu padara maisījumu par suspensiju, bet atšķirība nav skaidri saskatāma. Sadzīvē par aerosoliem dēvē no metāla flakoniem zem spiediena izsmidzināmos aerosolus. Citi aerosolu izmantošanas veidi ietver pesticīdu izplatīšanu, elpošanas orgānu slimību ārstēšanu un aizdedzināšanas tehnoloģiju izmantošanu. Slimības var izplatīties arī ar maziem pilieniņiem elpas veidā, ko arī sauc par aerosoliem (vai dažreiz bioaerosoliem). Aerosola zinātne aptver aerosola veidošanos un noņemšanu, aerosolu tehnoloģisko pielietojumu, aerosola ietekmi uz vidi un cilvēkiem un citas tēmas.