Džeks Sentklērs Kilbijs (angļu: Jack St. Clair Kilby; dzimis 1923. gada 8. novembrī, miris 2005. gada 20. jūnijā) bija Amerikas Savienoto Valstu fiziķis, izgudrotājs, inženieris un universitātes profesors. Viņa darbības lauks bija elektronika. 2000. gadā ieguva Nobela prēmiju fizikā “par ieguldījumu integrālo shēmu izgudrošanā”. Šajā gadā Nobela prēmiju fizikā ieguva arī Žoress Alfjorovs un Herberts Kroemers, bet par citiem panākumiem.