Lielais Magelāna Mākonis (angļu: Large Magellanic Cloud, LMC) ir pundurgalaktika, kas kalpo par lielāko pavadoni Piena Ceļa galaktikai. Lai gan Lielais Magelāna Mākonis atrodas gandrīz 160 000 gaismas gadu attālumā, tas ir saskatāms ar neapbruņotu aci tikai Dienvidu puslodē starp Zelta Zivs un Galda zvaigznāju. Kopā ar Piena Ceļu, Andromedas un citām mazākām galaktikām Lielais Magelāna Mākonis veido daļu no Lokālās galaktiku grupas.