Alternatīvais tūrisms ir tūrisma veids, kas tiek definēts kā pretstats ierastajam masu tūrismam. Tas ir kopējs apzīmējums jaunām tūrisma formām, kas tiek attīstītas un veicinātas masu tūrisma vietā – parasti skaita ziņā ierobežotām tūristu grupām vai individuāliem ceļotājiem, videi saudzīgas, bieži arī specifiskas intereses un hobijus ietverošas. Ne Pasaules Tūrisma organizācija, ne citi oficiāli avoti nav snieguši precīzu alternatīva tūrisma definīciju, tādēļ profesionālajā vidē var sastapt dažādas interpretācijas.