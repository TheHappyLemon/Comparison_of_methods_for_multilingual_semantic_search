Mortens Pers Olsens (dāņu: Morten Per Olsen, dzimis 1949. gada 14. augustā) ir Dānijas futbola treneris un bijušais futbolists, spēlējis libero pozīcijā, bijis Dānijas futbola izlases dalībnieks. Olsens 15 gadus bija Dānijas futbola izlases galvenais treneris, vadot komandu 2002. gada FIFA Pasaules kausā, 2004. gada Eiropas čempionātā, 2010. gada FIFA Pasaules kausā un 2012. gada Eiropas čempionātā. Vēl viņš, vadot Brøndby IF, ieguva divus Dānijas Superlīgas titulus, bet, vadot Ajax, viņš ieguva izcīnīja Eredivisie titulu. Kā spēlētājs, Olsens pārstāvēja vairākus Beļģijas klubus, kā arī Vācijas klubu 1. FC Köln. Ar Anderlecht viņš 1983. gadā izcīnīja UEFA kausu. Dānijas futbola izlases sastāvā Olsens nospēlēja kopumā 102 mačus un guva 4 vārtus. Astoņdesmitajos gados 50 mačus bijis izlases kapteinis. Pārstāvējis izlasi 1984. un 1988. gada Eiropas čempionātā, kā arī 1986. gada FIFA Pasaules kausā.