Augstlēkšana no vietas vīriešiem bija viena no 23 disciplīnām, kas tika aizvadīta vieglatlētikas sacensību ietvaros 1900. gada vasaras olimpiskajās spēlēs Parīzē. Sacensības notika 1900. gada 16. jūlijā Kruakatelānā, Buloņas meža teritorijā. Tajās startēja 3 sportisti, visi no ASV. Zelta medaļu, ar rezultātu 1.655 metri, izcīnīja Rejs Evrijs. Sudraba medaļu, ar rezultātu 1.525 metri, ieguva Ērvings Baksters. Savukārt bronzas medaļu, ar rezultātu 1.50 metri, ieguva Luiss Šeldons. Zelta medaļas ieguvējs Rejs Evrijs, ar rezultātu 1.655 metri, uzstādīja olimpisko rekordu šajā disciplīnā.