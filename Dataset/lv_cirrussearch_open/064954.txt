Sanahinas klosteris (armēņu: Սանահին) ir Armēņu apustuliskās baznīcas klosteris, kas atrodas Armēnijas ziemeļos, Lori marzē. 1996. gadā klosteris kopā ar netālo Hahpatas klosteri iekļauts UNESCO Pasaules mantojuma sarakstā. Bizantijas stila klostera baznīca celta 951. gadā, kaut arī leģenda vēsta, ka klosteris dibināts 4. gadsimtā. Pārējās klostera celtnes datētas ar 10. — 13. gadsimtu. Klosterī darbojās skriptorijs un akadēmija. 1064. gadā klosteri izpostīja seldžuki, bet 1104. gadā — persieši. 1139. gadā to nopostīja zemestrīce.