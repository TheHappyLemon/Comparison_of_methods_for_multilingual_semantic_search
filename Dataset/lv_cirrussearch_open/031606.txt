Dīzeļdegviela jeb sarunvalodā vienkārši dīzelis ir degviela dīzeļdzinēju darbināšanai. Ar to darbina arī gāzturbīnas. Dīzeļdegvielu veido naftas izdalītu ogļūdeņražu maisījums. Aptuveni 75% no dīzeļdegvielas veido alkāni, bet atlikušos 25% veido aromātiskie ogļūdeņraži, piemēram, naftalīns. Dīzeļdegvielas kvalitāti raksturo cetānskaitlis. Vienkāršrunā dīzeļdegvielu sauc arī par soļarku, saļarku vai saļaru (no krievu: солярка — 'solārelļa').