Andreass Kepke (vācu: Andreas Köpke, dzimis 1962. gada 12. martā) ir bijušais Vācijas futbolists, spēlēja vārtsarga pozīcijā, bijis Vācijas futbola izlases dalībnieks. Savas karjeras laikā pārstāvējis vairākus Vācijas klubus un Francijas klubu Marseille. Ar Vācijas futbola izlasi uzvarējis 1990. gada FIFA Pasaules kausā un 1996. gada Eiropas čempionātā, kur viņš bija izlases pamatvārtsargs. No 2004. gada līdz 2021. gadam Kepke bija Vācijas futbola izlases vārtsargu treneris.