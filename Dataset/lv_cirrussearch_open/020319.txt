Koordinātas: 62°40′14.9″S 60°11′10.7″W﻿ / ﻿62.670806°S 60.186306°W﻿ / -62.670806; -60.186306 Frīzlends (angļu: Mount Friesland) vai Barnāra kalns (spāņu: Monte Barnard) ir kalns Dienvidšetlendas salās Antarktikā, Livingstona salas augstākā virsotne. Izvietojies Tangras kalnu grēdā salas austrumos. Kalns bija zināms jau 19. gadsimta sākuma amerikāņu un britu roņu medniekiem, kas to dēvēja par «Frīzlendas kalnu» pēc salas tā laika nosaukuma «Frīzlenda». 1825. gadā Džeimss Vedels salas piekrastē esošu kalnu (mūsdienās Nīdlpīks) nodēvēja par Barnāra kalnu (Barnard Peak) par godu kapteinim Barnāram (Capt. C.H. Barnard), bet pēc 1900. gada šis nosaukums kļūdaini tika attiecināts uz Frīzlenda kalnu. Pēc FIDS ekspedīcijas 1950. gadu beigās kalnam tika atgriezts sākotnējais nosaukums, bet Čīles un Argentīnas avotos tas joprojām tiek dēvēts par Barnāra kalnu. Kalnā pirmā 1991. gada 30. decembrī uzkāpa kataloņu alpīnisti Fransesks Savats (Francesc Sàbat) un Horhe Enrike (Jorge Enrique) no netālās Spānijas polārstacijas Huankarlosa I.