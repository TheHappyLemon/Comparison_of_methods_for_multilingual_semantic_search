Šis raksts ir par politisku partiju. Par citām jēdziena NPD nozīmēm skatīt nozīmju atdalīšanas lapu. Vācijas Nacionāldemokrātiskā partija (vācu: Nationaldemokratische Partei Deutschlands, NPD) ir galēji labēja nacionālistu politiskā partija Vācijā, kas dibinātā 1964. gadā kā Vācu Impērijas partijas (Deutsche Reichspartei, DRP) pēctece. Tās vadītājs kopš 2014.gada ir Franks Francs. Agrākais līderis Udo Foigts, kurš partiju vadīja no 1996. līdz 2011.gadam, 2014.gadā tika no NPD saraksta ievēlēts Eiropas Parlamentā. 2004. g. partijā bija 5300 reģistrēto biedru. Bija pārstāvēta vairākos federālo zemju parlamentos 1960.-jos gados. 2003. g. federālā valdība, bundesrāte un bundestāga cēla prasību par NPD aizliegšanu, bet Vācijas Konstitucionālā tiesa to noraidīja. Vācijas drošības dienests (Verfassungschutz) uzskata NPD par apdraudējumu konstitucionālajai iekārtai. 2004. gada reģionālajās vēlēšanās Saksijā partija ieguva 9,12% balsu, kas tai deva 12 deputātu vietas (no 124) Saksijas reģionālajā parlamentā - landtāgā. Tomēr 2009. gada reģionālajās vēlēšanās Saksijā partija ieguva 5.6% balsu, kas tai deva 8 deputātu vietas (no 132) Saksijas landtāgā. 2005. gada federālajās parlamenta vēlēšanās NPD ieguva 1,6 procentus balsu visā valstī, bet 2009. gada federālajās parlamenta vēlēšanās - 1,5 procentus, negūstot pārstāvniecību parlamentā. 2006. gada septembra reģionālajās vēlēšanās Meklenburgā-Priekšpomerānijā NPD ieguva 7,3% balsu, iegūstot 6 vietas (no 71) šīs federālās zemes parlamentā.