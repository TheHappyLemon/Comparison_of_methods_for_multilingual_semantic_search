Somālijas pussala, arī Āfrikas rags, ir pussala Austrumāfrikā, kas iestiepjas Arābijas jūrā. Tā atrodas Eritrejas, Džibutijas, Etiopijas un Somālijas valstu teritorijās. Somālijas pussalu uztver arī kā vienu no Pasaules reģioniem. Tā aizņem apmēram 2 000 000 km² lielu teritoriju ziemeļu virzienā no ekvatora, un kopējais iedzīvotāju skaits pussalā tiek lēsts ap 100 miljoniem cilvēku. Somālijas pussala pārsvarā ir kalnaina. No pārējā Āfrikas kontinenta to atdala Austrumāfrikas lūzumzona, un ir teorija, ka dažu miljonu gadu laikā tā atdalīsies no Āfrikas kontinenta. Civilizācija Somālijas pussalas teritorijā pastāv jau apmēram 123 000 gadu.