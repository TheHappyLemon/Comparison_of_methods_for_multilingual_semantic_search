"Tētuks" (angļu: Big Daddy) ir 1999. gada komēdija, kuras režisors ir Deniss Dugans. Galvenās lomas atveido Ādams Sendlers, Džoija Lorēna Adamsa, Džons Stjuarts, Robs Šneiders, Kouls Sprouss, Dilans Sprouss un Leslija Manna. Filmas pirmizrāde notika 1999. gada 25. jūnijā. 32 gadus vecais Sonijs ir slinķis, kurš nespēj pabeigt jurisprudences studijas. Sonija draudzene Vanesa piedraud viņam, ka abi izšķirsies, ja Sonijs nepieaugs. Kādu dienu Sonijs pamostas un saprot, ka viņa dzīvoklī ir pamests piecgadīgs puika vārdā Džulians. Sonijs sāk par Džulianu rūpēties, kā rezultātā Sonijs iemācās rīkoties kā pieaudzis cilvēks.