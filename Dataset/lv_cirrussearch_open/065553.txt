Nasir al-Dina al-Tusi Šamahi astrofizikas observatorija (azerbaidžāņu: Nəsirəddin Tusi adına Şamaxı Astrofizika Rəsədxanası) ir astrofizikas observatorija Azerbaidžānā, Šamahi pilsētas nomalē, Lielajā Kaukāzā kalnu dienvidu nogāzēs, 1500 m augstumā. To pārvalda Azerbaidžānas Nacionālā Zinātņu akadēmija. Observatorija dibināta 1960. gadā. Tā ir nosaukta viduslaiku persiešu astronoma Nasir al-Dina al-Tusi vārdā. Observatorijas kompleksā ir centrālā ēka, viesnīca un celtnes ar astronomiskajiem instrumentiem.