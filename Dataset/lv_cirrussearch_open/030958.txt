Grafiskās programmas ir programmatūra, kas ļauj veidot, rediģēt vai pārlūkot grafiskos failus. Datorgrafiku var sadalīt trijās kategorijās — rastra grafika, vektorgrafika un trīsdimensiju grafika. Daudzas grafiskās programmas paredzētas tikai vektora attēlu vai tikai rastra attēlu apstrādei, bet pastāv arī programmas, kas ietver sevī abus tipus. Ir pietiekami viegli pārvērst vektora attēlu rastrā, pretējais uzdevums ir pietiekami sarežģīts, bet pastāv programmas arī priekš tā (t. s. vektorizatori). Programmas darbam ar trīsdimensiju grafiku var izmantot kā vektora (piemēram, sarežģītu objektu būvei), tā arī rastra (piemēram kā tekstūras) attēlus. Daudzas grafiskās programmas ļauj importēt un eksportēt dažādos grafiskos formātos.