Piedņestras Moldāvu Republikas bruņotie spēki (krievu: Вооружённые силы Приднестровской Молдавской Республики ВС ПМР) ir neatzītās Piedņestras Moldāvu Republikas bruņots formējums. Tie tika izveidoti 1991. gada 6. septembrī, tās sastāvā ir 4000 karavīru (iespējams mobilizēt 5-7,5 tūkstošus). Pēc bruņota konflikta ar Moldovu līdz 1992. gada beigām tika izveidotas Aizsardzības ministrijas galvenās struktūras, jauna organizatoriskā un štatu struktūra, formējumi, vienības un apakšvienības, kā arī izstrādāts kaujas un mobilizācijas gatavības plāns. 1993. gada 14. martā Piedņestras bruņotie spēki nodeva zvērestu. Piedņestrā pastāv vispārējs militārais dienests, obligātā militārā dienesta termiņš ir 1 gads. Tie, kas ir pabeiguši obligāto militāro dienestu, veido rezervi.