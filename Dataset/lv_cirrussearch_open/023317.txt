Gonoreja (latīņu: gonorrhoea), arī triperis, ir seksuāli transmisīva slimība, ko izraisa gonokoka baktērijas. Parastie simptomi ir izdalījumi no dzimumorgāniem un sāpīga urinācija, sievietēm var būt sāpes vēdera lejasdaļā. Infekcija ar gonoreju galvenokārt notiek dzimumakta rezultātā. Gonoreja var radīt neauglību. Ja gonoreja netiek ārstēta, tā var skart arī acu gļotādu. Lai ārstētu gonoreju, tiek izmantotas antibiotikas.