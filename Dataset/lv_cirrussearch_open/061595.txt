Pīters Osaze Odemvingijs (angļu: Peter Osaze Odemwingie, dzimis 1981. gada 15. jūlijā) ir bijušais Nigērijas futbolists, spēlēja uzbrucēja pozīcijā, bijis Nigērijas futbola izlases dalībnieks. Dzimis Taškentā, Uzbekistānā, kur dzīvojis līdz 12 gadu vecumam. Viņa tēvs ir no Nigērijas, bet māte no Krievijas. Savu futbolista karjeru uzsācis Nigērijā, bet 2002. gadā pārcēlies uz Beļģiju. 2004. gadā pievienojies Francijas komandai Lille OSC, kur trīs sezonu laikā kopumā aizvadījis 100 mačus. 2007. gadā pievienojies Krievijas komandai Lokomotiv Moscow, bet 2010. gadā Anglijas komandai West Bromwich Albion, kur spēlējis līdz 2013. gadam. Vēlāk Anglijas Premjerlīgā spēlējis arī Cardiff City un Stoke City rindās. Spēlētāja karjeru noslēdzis Indonēzijā. Nigērijas futbola izlases sastāvā piedalījies 2010. un 2014. gada FIFA Pasaules kausā. Izcīnījis sudraba medaļu 2008. gada vasaras olimpiskajās spēlēs.