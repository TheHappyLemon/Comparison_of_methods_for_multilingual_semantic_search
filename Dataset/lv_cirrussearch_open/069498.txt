Playtone (stilizēti PLAY•TONE; Playtone Productions un The Playtone Company) ir ASV kino un televīzijas producēšanas kompānija, ko 1998. gadā dibināja aktieris Toms Henkss un producents Gērijs Gecmans. Kompānijas nosaukums aizgūts no tāda paša nosaukuma izdomātas ierakstu kompānijas 1996. gada filmā That Thing You Do!, kuras režisors un scenārists ir Henkss; tiek izmantots tas pats kompānijas logotips, parasti filmas sākumā to pavada īss instrumentālais fragments no filmas tituldziesmas ar dažām variācijām katrā filmā atkarībā no tās žanra. Filmas panākumi kalpoja kā atspēriena punkts, lai izveidotu īstu Playtone Records ierakstu kompāniju. Kopš kompānijas izveides, Playtone ar HBO noslēgts ekskluzīvs televīzijas producēšanas sadarbības līgums. Playtone projekti priekš HBO no 113 Emmy balvu nominācijām ieguvusi 46 balvas.