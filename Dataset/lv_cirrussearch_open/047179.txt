"Ko vēlas meitene" (angļu: What a Girl Wants) ir 2003. gada komēdija, kas balstīta uz Viljama Daglasa-Horna lugu "The Recluctant Debutante". Filmas režisors ir Denijs Gordons. Galvenās lomas atveido Amanda Bainsa, Kolins Fērts, Kellija Prestone un Olivers Džeimss. Filmas pirmizrāde notika 2003. gada 4. aprīlī. Amerikāņu pusaudze Dafne uzzina, ka viņas tēvs ir bagāts britu politiķis, kurš kandidē uz vietu parlamentā. Lai gan Dafne vēlas tēvu satikt, viņa saprot, ka šī tikšanās var izraisīt skandālu, kas viņas tēvam bargi maksās.