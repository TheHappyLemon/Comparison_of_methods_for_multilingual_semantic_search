Kevins Entonijs Jenss Nolans (angļu: Kevin Anthony Jance Nolan; dzimis 1982. gada 24. jūnijā Liverpūlē, Anglijā) ir profesionāls angļu futbolists, spēlē uzbrūkoša pussarga pozīcijā. Viņš ir pārstāvējis Anglijas U-21 izlasi. Ar Bolton Wanderers klubu viņš līgumu parakstīja 16 gadu vecumā. Šajā klubā aizvadīja desmit sezonas (1999—2009). K. Nolans bija komandas sastāvā, kad tā pirmo reizi kluba vēsturē kvalificējās UEFA kausa izcīņai. Uz "United" viņš pārgāja 2009. gada janvārī par 4 miljonu sterliņu mārciņu lielu transfēra summu. Viņš tika atzīts par 2009.—2010. gada Futbola līgas čempionāta gada labāko spēlētāju.