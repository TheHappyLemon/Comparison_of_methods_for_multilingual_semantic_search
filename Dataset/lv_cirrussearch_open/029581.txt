Frederiks X (dāņu: Frederik X; dzimis 1968. gada 26. maijā), pilnajā vārdā Frederiks Andre Henriks Kristians (Frederik André Henrik Christian), ir pašreizējais Dānijas karalis. Viņš ir Dānijas karalienes Margrētes II un viņas vīra Henrika pirmais dēls. Studējis politoloģiju Orhūsā un Hārvardā. Izgājis militāro apmācību. 2004. gadā apprecējies ar austrāliešu mārketinga konsultanti Mēriju, ar kuru iepazinies 2000. gada vasaras olimpisko spēļu laikā. Frederiks kopš 2009. gada ir Starptautiskās Olimpiskās komitejas loceklis. 2023. gada 31. decembrī, jaungada uzrunā, viņa māte karaliene Margrēte II paziņoja, ka 2024. gada 14. janvārī atkāpsies no troņa.