Francijas hokeja izlase ir komanda, kas pārstāv Franciju starptautiskajās hokeja spēlēs. Pašlaik (2023) tā atrodas 13. vietā Starptautiskās Hokeja federācijas vīriešu hokeja izlašu rangā. Francijas hokeja izlase ir 1924. gada Eiropas čempione, bet 1923. gada Eiropas čempionātā izcīnija sudraba medaļas. Labākais izlases sasniegums Pasaules čempionātos ir izcīnīta (dalīta) 6. vieta pirmajā Pasaules čempionātā - 1930. gadā, pēdējos gados Francijas izlases labākais sniegums ir 1995. un 2014. gadā izcīnītā 8. vieta. 2023. gadā tā bija iedalīta IIHF Pasaules čempionāta Elites divīzijā.