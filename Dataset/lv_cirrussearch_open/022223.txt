Kristaps Mauriņš (dzimis 1991. gada 5. maijā Cēsīs) ir Latvijas kamaniņu braucējs. Izglītību ieguvis LSPA, kā arī Murjāņu sporta ģimnāzijā. Ar kamaniņu braukšanu nodarbojas kopš 10 gadu vecuma. Lielāko panākumus jauniešu vecumā guvis 2007.—2008. gada sezonā, kad Pasaules kausa kopvērtējumā tika izcīnīta 11. vieta, šajā sezonā arī izcīnīja 11. vietu Pasaules kausa kopvērtējumā junioriem, kas ir Mauriņa lielākais sasniegums šajā vecuma grupā, 2007. gadā Pasaules čempionātā junioriem izcīnīja bronzu komandu stafetē. Pasaules kausā pieaugušajiem ir divas reizes izcīnījis 29. vietu kopvērtējumā — 2011.—2012. gada sezonā un 2012.—2013. gada sezonā. 2014. gada ziemas olimpiskajās spēlēs izcīnījis 21. vietu.