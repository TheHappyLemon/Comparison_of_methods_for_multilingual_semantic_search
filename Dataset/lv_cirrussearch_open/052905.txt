Srebarnas dabas rezervāts (bulgāru: Природен резерват Сребърна) ir dabas rezervāts, kas ietver 638 ha lielo Srebarnas ezeru Bulgārijas ziemeļaustrumos 2 kilometrus uz dienvidiem no Donavas. 1 līdz 3 metrus dziļajā ezerā ligzdo 99 putnu sugas, bet vēl ap 80 sugu sastopamas migrācijas periodā. Dabas rezervāts dibināts 1948. gadā, kopš 1975. gada tā ir Rāmsaras vieta, bet 1983. gadā tā kļuva par UNESCO Pasaules mantojuma objektu.