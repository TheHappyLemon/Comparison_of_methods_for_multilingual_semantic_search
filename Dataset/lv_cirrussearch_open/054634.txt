Morelija (spāņu: Morelia) ir pilsēta Meksikā, Mičoakanas de Okampo štata lielākā pilsēta un administratīvais centrs. 2010. gadā pilsētā dzīvoja 784 776 iedzīvotāji. No 1545. gada līdz 1828. gadam pilsētu sauca par Valjadolidu (Valladolid). 1828. gadā to pārsauca Meksikas nacionālā varoņa Hosē Morelosa (José María Morelos, 1765 – 1815) vārdā, kurš dzimis pilsētā. 16. gadsimtā celtā pilsēta saglabājusi oriģinālo ielu plānojumu. Vecpilsētā atrodas vairāk nekā 200 vēsturisko celtņu, kas veidotas no pilsētai raksturīgā sārtā akmens. 1991. gadā pilsētas vēsturiskais centrs tika iekļauts UNESCO Pasaules mantojuma sarakstā.