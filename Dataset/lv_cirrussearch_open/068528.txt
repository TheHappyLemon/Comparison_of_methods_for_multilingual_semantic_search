2023. gada Pasaules čempionāts vieglatlētikā bija 19. pasaules čempionāts vieglatlētikā, ko organizēja World Athletics. Čempionāts notika Budapeštā, Ungārijā, no 2023. gada 19. augusta līdz 27. augustam. Sacensības pamatā notika Nemzeti Atlétikai Központ stadionā. Budapešta par čempionāta norises vietu tika apstiprināta 2018. gada decembrī. Ungārija pasaules čempionātu vieglatlētikā rīkoja pirmo reizi. No Latvijas vieglatlētiem labāko rezultātu sasniedza Anete Kociņa, kas izcīnīja 4. vietu šķēpa mešanā.