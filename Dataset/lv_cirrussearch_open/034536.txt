Margarita Kalmikova (dzimusi 1980. gada 7. septembrī) ir bijusī Latvijas peldētāja, pēc karjeras beigām — trenere. Brālis — peldētājs Valērijs Kalmikovs. Divas reizes piedalījusies Olimpiskajās spēlēs (1996, 2000). 1996. gadā Atlantā viņa kļuva par visu laiku jaunāko Latvijas olimpieti, sacensībās startējot 15 gadu vecumā. Šajās Olimpiskajās spēlēs 200 m brasa distancē izcīnījusi 34. vietu, pēc četriem gadiem Sidnejā — 28. vietu. 33 reizes kļuvusi par Latvijas čempioni. Pēc sportista karjeras beigām kļuvusi par peldēšanas treneri, ir Tiffin universitātes galvenā peldēšanas un daiļlēkšanas trenere.