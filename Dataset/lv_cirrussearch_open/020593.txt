Svētā Terēze no Avilas, arī Svētā Terēze no Jēzus, spāņu: Teresa Sánchez de Cepeda y Ahumada, (dzimusi 1515. gada 28. martā, mirusi 1582. gada 4. oktobrī) bija ievērojama spāņu mistiķe, katoļu svētā, karmelītu mūķene un kontemplatīvās lūgšanas teoloģe. Svētā Terēze kopā ar Krusta Jāni (Svētais Jānis no Krusta) dibinājusi Baskāju Karmela ordeni. 1622. gadā Terēze kanonizēta un 1970. gadā Pāvils VI viņu iecēla Baznīcas doktores godā. Viņas raksti, to skaitā autobiogrāfija un ievērojamais darbs "Dvēseles pils" (El Castillo Interior) iekļauti spāņu Renesanses literatūras sarakstos un kristīgās meditācijas praksēs, reizēm kopā ar rakstu "Pilnības ceļš" (Camino de Perfección). Grāmatas tulkotas latviski. Ikšķilē darbojas Latvijas vienīgais kontemplatīvais Karmela māsu klosteris.