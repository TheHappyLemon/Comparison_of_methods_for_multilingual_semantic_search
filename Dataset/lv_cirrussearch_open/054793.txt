Henrijs Berijs Sleks (angļu: Henry Berry Slack; dzimis 1877. gada 31. martā, miris 1928. gada 18. jūlijā) bija amerikāņu vieglatlēts, 1900. gada vasaras olimpisko spēļu dalībnieks. Sleks 1900. gada vasaras olimpiskajās spēlēs Parīzē startēja divās vieglatlētikas skriešanas disciplīnās — 100 un 400 metros. Abās šajās disciplīnās viņš startēja kvalifikācijas kārtas skrējienos un fināla kārtam nekvalificējās.