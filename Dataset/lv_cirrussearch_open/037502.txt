Sjoguns (japāņu: 将軍, shōgun, izrunā: [ɕoːɡu͍ɴ]) bija valsts militārais vadītājs feodālajā Japānā laika posmā no 1185. līdz 1868. gadam. De facto sjoguni bija arī valsts vadītāji. Oficiāli valsts vadītāji bija Japānas imperatori, kas patiesībā bija tikai valsts garīgie līderi. Sjoguniem bija gandrīz absolūta militārā vara valstī. Sjogunu pārvaldes sistēmu sauc par sjogunātu, arī bakufu (幕府).