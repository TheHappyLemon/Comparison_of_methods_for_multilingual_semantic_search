Pedro Telmo Sarraonandija Montoja (spāņu: Pedro Telmo Zarraonandía Montoya, dzimis 1921. gada 20. janvārī, miris 2006. gada 23. februārī) bija Spānijas futbolists, spēlēja uzbrucēja pozīcijā, pārstāvējis Spānijas futbola izlasi. Savu lielāko daļu karjeras spēlējis Athletic Bilbao komandā, kur no 1940. līdz 1955. gadam visos mačos guvis 335 vārtus, kas vēljoprojām ir kluba rekords. 15 sezonu laikā arī sešas reizes bijis La Liga labākais vārtu guvējs. Savas karjeras laikā La Liga guvis 251 vārtus, kas bija rekords, līdz to pārspēja Lionels Mesi. Sarra ir guvis 81 vārtus Spānijas Karaļa kausa turnīrā, kas ir rekords. Spānijas futbola izlasi pārstāvējis no 1945. līdz 1951. gadam, kopumā 20 mačos gūstot 20 vārtus. Sarras vārdā ir nosaukta balva, ko katru sezonu pasniedz rezultatīvākajam spānim La Liga.