Loiks Alekss Treljē Ibērs Remī (franču: Loïc Alex Teliére Hubert Rémy, dzimis 1987. gada 2. janvārī) ir bijušais Francijas futbolists, spēlēja uzbrucēja pozīcijā, bijis Francijas futbola izlases dalībnieks. Savu karjeru sācis Francijas komandā Lyon. 2008. gadā viņš tika izīrēts uz Lens un pēc veiksmīga posma tur, Remī tika pārdots uz Nice. Nice komandā viņš kļuva par komandas galveno uzbrucēju, divu gadu laikā gūstot kopumā 28 vārtus. 2010. gadā viņš noslēdza piecu gadu līgumu ar tā laika čempioniem Marseille. 2013. gada janvārī pievienojies Anglijas Premjerlīgas komandai Queens Park Rangers, vēlāk spēlējis arī Newcastle United. 2014. gada vasarā pievienojies Chelsea, kur viņš jau savā pirmajā sezonā uzvarēja Premjerlīgā. Vēlāk spēlējis Crystal Palace, Spānijas komandās Las Palmas un Getafe, Francijas komandā Lille un Turcijas komandā Çaykur Rizespor. Francijas futbola izlases sastāvā debitējis 2009. gadā. Piedalījies 2014. gada FIFA Pasaules kausā.