Atafu (tokelaviešu: Atafu) ir mazākais, bet visvairāk apdzīvotais no trijiem Tokelau teritoriju veidojošajiem atoliem Klusajā okeānā. Izvietojies teritorijas ziemeļrietumos 90 km no dienvidaustrumos esošā Nukunonu atola. Atafu atola kopējā platība ir ap 17km², tajā ir 42 saliņas ar kopējo sauszemes platību ap 3,5 km². Apdzīvota ir viena saliņa atola ziemeļrietumos, kur atrodas skola, slimnīca un saules elektrostacija. Atafu pārvalda ciema vecajo padome Taupulega. Periodiski rotācijas kārtībā uz vienu gadu Atafu ir salu padomes Fono priekšsēdētāja Ulu o Tokelau rezidences vieta un Tokelau nominālā galvaspilsēta. 70 ha liela teritorija atola dienvidos ir noteikta kā putniem nozīmīga vieta — šeit ligzdo vairākas retas putnu sugas — Anous minutus, Anous stolidus, Gygis alba un citas.