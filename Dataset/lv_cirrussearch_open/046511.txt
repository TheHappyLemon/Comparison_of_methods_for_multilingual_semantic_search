"Lēcējs" (angļu: Jumper) ir 2008. gada ASV asa sižeta zinātniskās fantastikas filma, kuras režisors ir Dags Limans. Galvenās lomas atveido Džeimijs Bells, Heidens Kristensens, Reičela Bilsone, Anna Sofija Roba, Makss Terjē, Daiena Leina, Maikls Rukers un Semjuels Džeksons. Filmas pirmizrāde notika 2008. gada 14. februārī. Piecpadsmitgadīgais Deivids Raiss nejauši uzzina, ka viņam ir teleportēšanās spējas. Astoņus gadus vēlāk Deividu atrod slepena reliģisku fanātu sabiedrība Paladini, kas nogalina tādus pašus "lēcējus" kā Deivids. Deivids un cits lēcējs Grifins sadraudzējas un cenšas izbēgt no Paladiniem.