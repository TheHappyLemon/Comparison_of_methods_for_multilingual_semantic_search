Torrensa ezers (angļu: Lake Torrens) ir liels beznoteces sālsezers Austrālijā, Dienvidaustrālijas štatā. Ezeru 1839. gadā atklāja Edvards Eirs un nosauca par godu Dienvidaustrālijas kolonizācijas komisijas priekšsēdētājam pulkvedim Robertam Torrensam (Robert Torrens). No ezera nav iztekas, tas atrodas tuksnešu zonā. Ezers ir daļa no rifta zonas, pie kuras pieder arī Spensera līcis dienvidos no ezera. Parasti ezers ir dubļains līdzenums, kas ar ūdeni pildās tikai lietus sezonā. Ar ūdeni pilnībā bijis pildīts tikai vienu reizi pēdējo 150 gadu laikā, kad tas izplūda uz okeānu — Spensera līci. Ezers iekļauts Torrensa nacionālajā parkā, pēc aizsardzības režīma tas atbilst mūsu stingra režīma rezervātiem un ezeru var apmeklēt tikai tad, ja ir īpaša atļauja.