Alvils Gulbis (dzimis 1936. gada 17. aprīlī Latvijā, miris 2021. gada 26. februārī) bija latviešu basketbolists, spēlēja uzbrūkošā aizsarga un vieglā uzbrucēja pozīcijās, bijis Latvijas basketbola izlases dalībnieks. Savu profesionāļa karjeru pavadījis ASK Rīga (1955—1964) un VEF Rīga (1964—1968) klubos. Trīskārtējs Eiropas čempionvienību kausa izcīņas čempions ASK sastāvā (1958—1960). Latvijas PSR izlasē aizvadījis 88 spēles.