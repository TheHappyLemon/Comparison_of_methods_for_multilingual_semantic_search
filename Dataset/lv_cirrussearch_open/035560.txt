Pāvils IV (latīņu: Paulus IV; dzimis 1476. gada 28. jūnijā; pilsoniskais vārds — Džans Pjetro Karafa (Gian Pietro Carafa), miris 1559. gada 18. augustā) bija Romas pāvests no 1555. gada līdz nāvei 1559. gadā. Pirms kļuva par pāvestu bija nuncijs Spānijā, bet 1524. gadā kopā ar Svēto Kajetānu nodibināja teatīnu ordeni. Bija viens no Romas inkvizīcijas dibinātājiem un iestājās pret dialogu ar reformācijas piekritējiem. Kļūdams par pāvestu 1555. gadā, izdeva rīkojumu, kas lika Romas ebrejiem valkāt pazīšanās zīmes un dzīvot geto.