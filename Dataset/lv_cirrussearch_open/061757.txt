Koordinātas: 50°44′10″N 15°44′25″E﻿ / ﻿50.736111°N 15.740278°E﻿ / 50.736111; 15.740278 Sņežka (čehu: Sněžka, poļu: Śnieżka, vēsturiski vācu: Schneekoppe) ir kalnu virsotne Krkonošes kalnos uz Polijas un Čehijas robežas. Tā ir augstākā virsotne Čehijā, Krkonošes kalnos un Sudetos. Kalna abās nogāzēs ierīkoti nacionālie parki — Krkonošes nacionālais parks Čehijā un Karkonošes nacionālais parks Polijā. Kalns ir populārs tūrisma objekts. Šņežka ir viens no vecākajiem kalnu tūrisma centriem Eiropā. Pirmā rakstītās ziņas par uzkāpšanu kalnā ir no 1456. gada, kad to izdarīja kāds Venēcijas tirgotājs, meklēdams dārgakmeņus. Drīz pēc tam kalnā izveidojās pirmās kalnraču kopienas, kas ieguva varu, dzelzi un arsēnu. Kalna virsotnē ir vairākas būves, to skaitā 1665. gadā celtā Sv. Labrenča kapela un 1974. gadā uzceltais restorāns. No Pecas pie Sņežkas ciema Čehijā uz kalna virsotni ierīkots pacēlājs.