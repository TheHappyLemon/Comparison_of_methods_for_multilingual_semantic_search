Heimefrontfjella (norvēģu: Heimefrontfjella) ir ap 150 km gara un ap 40 km plata kalnu grēda Antarktīdā, Karalienes Modas Zemes rietumos. Orientēta dienvidrietumu-ziemeļaustrumu virzienā un izvietojusies gar tektoniskā lūzuma zonu starp Polāro plato austrumos un Ričera augstieni rietumos. Ziemeļos robežojas ar Kirvena krauju. Sastāv no vairākām atsevišķām grēdām, ievērojamākās no kurām ir Kotasa kalni, XU grēda, Sivorgas grēda un Totana grēda. Augstākā virsotne ir Pola kalns (2711 m). Kalnu grēdu 1952. gada janvārī izlūklidojuma laikā atklāja norvēģu-britu-zviedru antarktiskā ekspedīcija (NBSAE). Nosaukta par "Mājas frontes grēdu" par godu norvēģu pretošanās kustībai 2. pasaules kara laikā. Uz Heimefrontfjellu tiek attiecināts arī Kotasa kalnu nosaukums, ko 1938./1939. gadā novēroja un ļoti aptuveni nokartēja Vācijas antarktiskā ekspedīcija. Kopš 1987./1988. gada vasaras Heimefrontfjellā darbojas Zviedrijas vasaras polārstacija Svea.