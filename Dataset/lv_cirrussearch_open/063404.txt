Mērčisona rags (angļu: Murchison Promontory) ir klinšains zemesrags Kanādai piederošās Būtijas pussalas ziemeļu galā, Ziemeļamerikas galējais ziemeļu kontinentālais punkts. Izvietojies Belo šauruma dienvidu krastā un par Mērčisona zemesragu (izvirzījumu) tiek dēvēta visa 25 km garā pussalas piekraste gar šaurumu. Izvirzījuma galējais ziemeļu punkts tiek dēvēts par Zenīta ragu (Zenith Point). Zemesrags nosaukts par godu Karaliskās Ģeogrāfijas biedrības prezidentam Roderikam Mērčisonam (Roderick Murchison) 1859. gadā.