Jirgens Kolers (vācu: Jürgen Kohler, dzimis 1965. gada 6. oktobrī) ir Vācijas futbola treneris un bijušais futbolists, spēlēja aizsarga pozīcijā. Savas karjeras laikā Kolers ir izcīnījis trīs Vācijas Bundeslīgas čempionu titulus, vienu Itālijas Serie A čempionu titulu. Kopā ar Dortmundes "Borussia" komandu Kolers ir uzvarējis UEFA Čempionu līgā. Vācijas futbola izlases sastāvā Kolers ir uzvarējis 1990. gada FIFA Pasaules kausā, kā arī 1996. gada Eiropas čempionātā.