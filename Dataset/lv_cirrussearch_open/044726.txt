Pakistānas Domīnija bija neatkarīga valsts Britu Sadraudzības ietvaros, kas kopā ar Indijas Domīniju izveidojās Britu Indijas teritorijā pēc Pakistānas neatkarības pasludināšanas 1947. gada 14. augustā. Tā sastāvēja no Rietumpakistānas (tagadējās Pakistānas) un Austrumpakistānas (tagadējās Bangladešas). Teritoriālās nesaskaņas par Kašmiras piederību 1947. gada oktobrī izraisīja Pirmo Indijas—Pakistānas karu (1947), 1948. gadā Pakistānas domīnijai pievienoja Kalatas hanisti (tagadējās Beludžistānas daļa). Pakistānas domīnija beidza pastāvēt pēc Pakistānas Islāma Republikas pasludināšanas 1956. gada 23. martā.