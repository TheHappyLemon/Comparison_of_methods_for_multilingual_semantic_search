Boina (angļu: River Boyne, īru: Cath na Bóinne) ir 112 kilometrus gara upe Īrijā. Iztece pie Kerberijas Kilderas grāfistē. Tek ziemeļaustrumu virzienā. Ietek Īrijas jūrā pie Droedas. Lai arī neliela garuma, upei ir liela nozīme Īrijas kultūrā. Upes tuvumā atrodas daudzi kultūras pieminekļi, to starpā UNESCO Pasaules mantojuma sarakstā iekļautie Brūnaboinas kurgāni, kā arī leģendārā seno Īrijas karaļu rezidence Tara. Pie upes 1690. gadā notika Boinas kauja, kuras simboliskā nozīme vēl aizvien spēlē lomu Īrijas un Ziemeļīrijas politikā.