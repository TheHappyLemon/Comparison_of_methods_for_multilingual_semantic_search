Iterzene (vācu: Uetersen; izrunā: [ˈyːtɐzən], agrākais nosaukums Ütersen) ir pilsēta Šlēsvigas-Holšteinas zemē Vācijas galējos ziemeļos, aptuveni 30 km uz ziemeļrietumiem no Hamburgas. 2010. gada 31. decembrī Iterzenē dzīvoja 17 688 iedzīvotāji. Netālu no Iterzenes tek garām viena no lielākajām Vācijas upēm Elba. Iterzenē atrodas vecākais un lielākais rožu dārzs Ziemeļvācijā. Iterzene ir tā vieta, no kurienes 1987. gadā Matiass Rusts (Mathias Rust) sāka savu vēsturisko lidojumu uz Sarkano laukumu Maskavā.