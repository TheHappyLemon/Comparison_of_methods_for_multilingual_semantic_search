Fabians Frejs (vācu: Fabian Frei; dzimis 1989. gada 8. janvārī) ir Šveices futbolists, spēlē pussarga un aizsarga pozīcijās, pārstāv Šveices futbola izlasi. Kopš 2018. gada Frejs pārstāv Šveices Superlīgas komandu Basel. Iepriekš spēlējis arī Šveices komandā St. Gallen un Vācijas komandā Mainz 05. Šveices futbola izlases rindās debitējis 2011. gadā. Pārstāvējis izlasi 2012. gada vasaras olimpiskajās spēlēs, 2016. gada Eiropas čempionātā, kā arī 2022. gada FIFA Pasaules kausā.