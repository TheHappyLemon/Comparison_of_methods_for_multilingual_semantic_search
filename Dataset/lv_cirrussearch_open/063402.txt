Džēreds Džozefs Leto (angļu: Jared Joseph Leto; dzimis 1971. gada 26. decembrī Bosjēsitijā, Luiziānā, ASV) ir amerikāņu mūziķis un kinoaktieris. Viņš ir rokgrupas 30 Seconds to Mars solists, dziesmu autors un ģitārists. Viņam ir vecāks brālis Šenons, bundzinieks grupā 30 Seconds to Mars. Viņa vecāki izšķīrās, kad viņš vēl bija mazs un pēc šķiršanās viņš bija mātes aizbildniecībā. Par lomu 2013. gada filmā "Dalasas pircēju klubs" saņēmis Amerikas Kinoakadēmijas balvu kā labākais otrā plāna aktieris, kā arī Zelta globusa balvu. Attēlojis lomas arī tādās pazīstamās filmās kā "Cīņas klubs (1999), "Dzīve, pārtraukta" (1999), "Amerikāņu psihopāts" (2000), "Rekviēms sapnim" (2000), "Lielceļš" (2002), "Misters Neviens" (2009), "Pašnāvnieku vienība" (2016), "Pa asmeni skrejošais 2049" (2017) un "Guči nams" (2021).