Koordinātas: 40°45′28″N 73°59′09″W﻿ / ﻿40.75773°N 73.985708°W﻿ / 40.75773; -73.985708 "Pasaules krustceles" Taimskvērs (angļu: Times Square) ir krustojums Manhatanā, Ņujorkā, ASV, pie Brodvejas un 7. avēnijas krustojuma, tas stiepjas no Rietumu 42. ielas līdz Rietumu 47. ielai. Paplašinātā Taimskvēra zona, ko sauc arī par teātra apgabalu, sastāv no blokiem starp 6. un 8. avēniju no austrumiem un rietumiem un starp 40. un 53. ielu no dienvidiem un ziemeļiem. Agrāk Taimskvērs bija pazīstams kā Longacre Square. Savu pašreizējo nosaukumu tas ieguva 1904. gada aprīlī. Taimskvērs ir pazīstams arī kā "pasaules krustceles" (The Crossroads of the World) un The Great White Way, tas ir kļuvis par Ņujorkas un visas ASV simbolu. Saskaņā ar ceļojumu žurnāla Travel + Leisure datiem, Taimskvērs ir pasaulē populārākais tūrisma objekts, katru gadu to apmeklē aptuveni 39 200 000 cilvēku.