"25. stunda" (angļu: 25th Hour) ir 2002. gada drāma, kas balstīta uz Deivida Beniofa romānu The 25th Hour. Filmas režisors un viens no producentiem ir Spaiks Lī. Galvenās lomas atveido Edvards Nortons, Filips Sīmors Hofmans, Berijs Pepers, Rosario Dosone, Anna Pakvina un Braians Kokss. Filmas pirmizrāde notika 2002. gada 16. decembrī Ņujorkā. Ņujorkas narkotiku tirgonis Montgomerijs Brogans pārvērtē savu dzīvi 24 stundas pirms došanās uz cietumu, kur Montgomerijam būs jāpavada turpmākie septiņi gadi.