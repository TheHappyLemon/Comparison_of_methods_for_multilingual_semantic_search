Oge Fritjofs Hāreide (norvēģu: Åge Fridtjof Hareide; dzimis 1953. gada 23. septembrī) ir norvēģu futbola treneris un bijušais futbolists. Spēlējis aizsarga pozīcijā, aizvadījis 50 spēles Norvēģijas izlasē. Kopš 2023. gada aprīļa ir Islandes izlases galvenais treneris. Spēlētāja karjeras laikā pārstāvējis Norvēģijas futbola klubus IL Hødd un Molde, kā arī spēlējis Anglijas klubos Manchester City un Norwich City. Trenera karjeras laikā ir izcīnījis Zviedrijas, Dānijas un dzimtās Norvēģijas līgu čempiontitulus. No 2003. līdz 2008. gadam bija Norvēģijas futbola izlases galvenais treneris, no 2015. līdz 2020. gadam vadīja Dānijas izlasi.