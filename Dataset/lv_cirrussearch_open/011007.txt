"Rio" (angļu: Rio) ir 2011. gada amerikāņu datoranimācijas 3-D kinokomēdija, kas tika veidota Blue Sky Studios studijā. Filmā varoņu lomas ierunājuši Džesijs Aizenbergs, Anna Hetaveja, Džodžs Lopess, Džermeins Klements, Džeiks Ostins, Leslija Mena, Rodrigo Santoro, Treisijs Morgans, Will.i.am un Džeimijs Fokss. Filma ir stāsts par diviem retas sugas zilajiem papagaiļiem (vienīgie savas sugas pārstāvji), kas tiek kopā savesti Riodežaneiro, lai radītu pēcnācējus. Filmas laikā viens no viņiem — Blū, kas ir uzaudzis nebrīvē, — iemācās lidot. Filmas pirmizrāde notika 2011. gada 22. martā Riodežaneiro, savukārt Latvijā tā tiek izrādīta kopš 2011. gada 8. aprīļa.