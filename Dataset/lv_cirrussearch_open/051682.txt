Halsaflieni hipogenijs (angļu: Ħal Saflieni Hypogeum) ir aizvēsturisks pazemes kapeņu un tempļu komplekss Maltas salas dienvidaustrumu daļā. Atklāts celtniecības darbu laikā 1902. gadā. Hipogenijs (no grieķu valodas - pazeme) izveidots pazemē vairākos stāvos, tika lietots no apmēram 4000. gada p.m.ē. līdz apmēram 2500. gadam p.m.ē. un ietvēra vismaz 7000 apbedījumu. Izrakumi kapenēs veikti sākot no atklāšanas brīža un atklātie artefakti tiek eksponēti arheoloģijas muzejā Valletā. Kapenes daļēji pieejamas apskatei. 1980. gadā tās iekļautas UNESCO pasaules mantojuma sarakstā.