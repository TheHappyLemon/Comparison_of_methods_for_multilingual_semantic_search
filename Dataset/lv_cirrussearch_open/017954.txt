Pļavas ķirzaka (Lacerta vivipara) ir ķirzaku ģints rāpulis. Tas dzīvo visā Eirāzijas teritorijā no Islandes līdz Japānai, izņemot Vidusjūras un Melnās jūras reģionus. Bieži sastopama arī Latvijā. No visiem rāpuļiem pļavas ķirzaka ir vistālāk uz ziemeļiem dzīvojošā suga — tā ir sastopama arī pie Ziemeļu polārā loka. Vairums pļavas ķirzakas populācijas ir dzīvdzemdētājas, nevis oldējējas, kādas savukārt ir lielais vairums ķirzaku. Pļavas ķirzakas barojas ar bezmugurkaulniekiem, parasti sīkiem kukaiņiem. 2023. gadā pļavas ķirzaka, kopā ar sila ķirzaku, tika atzīta par Gada dzīvnieku.