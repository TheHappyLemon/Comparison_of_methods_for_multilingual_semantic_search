Brūkss Maceks (vācu: Brooks Macek, dzimis 1992. gada 15. maijā) ir profesionāls Vācijas hokejists, spēlē uzbrucēja pozīcijā. Pašlaik (2020) Maceks pārstāv KHL komandu Jekaterinburgas "Avtomobilist". Iepriekš Maceks ir spēlējis Vācijas hokeja līgas komandās Īzerlonas "Roosters" un Minhenes "Red Bull", kā arī AHL komandu Čikāgas "Wolves". Minhenes komandā divās sezonās Maceks izcīnīja divus čempionu titulus. Vācijas hokeja izlases sastāvā Maceks ir spēlējis divos Pasaules čempionātos un 2018. gada ziemas olimpiskajās spēlēs, kur izcīnīja otro vietu.