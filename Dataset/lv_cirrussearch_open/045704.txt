"Septiņi gadi Tibetā" (angļu: Seven Years in Tibet) ir 1997. gada ASV biogrāfiska kara drāma, kas balstīta uz Henriha Harera tāda paša nosaukuma memuāriem. Filmas režisors un viens no producentiem ir Žans Žaks Ano. Galvenās lomas atveido Breds Pits, Deivids Tjūliss, B. D. Vongs un Mako Ivamacu. Filmas pirmizrāde notika 1997. gada 8. oktobrī ASV. Filmā parādīts stāsts par Heinrihu Hareru, Austrijas alpīnistu, un viņa pieredzi Tibetā Otrā pasaules kara un Ķīnas veiktās Tibetas okupācijas laikā. Harers Tibetā kļūst par Dalailamas tuvu draugu.