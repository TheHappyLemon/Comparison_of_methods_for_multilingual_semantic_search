Kolēģijas padomnieks (krievu: колле́жский сове́тник) bija Krievijas Impērijas VI kategorijas civildienesta pakāpe no 1724. līdz 1917. gadam, kas atbilda pulkveža pakāpei armijā un deva tiesības uz uzrunu "Jūsu augstlabdzimtība" (Ваше Высокоблагородие). Šīs civildienesta pakāpes ierēdņus ieskaitīja nepārmantojamas muižniecības kārtā, viņi parasti ieņēma prokuroru, valsts iestāžu nodaļu vadītāju amatus.