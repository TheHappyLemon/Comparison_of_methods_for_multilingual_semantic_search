"Teds 2" (angļu: Ted 2) ir 2015. gada ASV komēdija, kuras režisors, kā arī viens no producentiem, scenārija autoriem un galveno lomu atveidotājiem ir Sets Makfārlins. Citas lomas atveido Marks Volbergs, Amanda Seifreda, Džovanni Ribisi, Džesika Bārta, Gabriels Iglesiass, Džons Slaterijs un Morgans Frīmens. Filmas pirmizrāde notika 2015. gada 25. jūnijā Losandželosā. Filma ir turpinājums 2012. gada filmai "Teds". Teds un Temi-Linna, kuri nesen apprecējušies, vēlas mazuli, tomēr, lai Teds varētu kļūt par tēvu, viņam tiesā būs jāpierāda, ka viņš ir pilnvērtīgs sabiedrības loceklis.