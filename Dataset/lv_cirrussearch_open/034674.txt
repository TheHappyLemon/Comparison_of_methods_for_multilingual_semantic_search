IRNSS-1G ir Indijas reģionālās pavadoņu navigācijas sistēmas IRNSS pavadonis. Pavadoni izgatavojusi un apkalpo Indijas kosmisko pētījumu organizācija (ISRO). Tas orbītā palaists 2016. gada aprīlī. Ar IRNSS-1G palaišanu ir pabeigta Indijas teritorijas pāklāšana; turpmāk sistēmu sauks par NAVIC (Navigation Indian Constellation). Kosmiskā aparāta izmēri ir 1,58 m x 1,50 m x 1,50 m. Tajā uzstādīta navigācijas aparatūra (L5 un S frekvenču josla) un lokācijas aparatūra (C joslas raidītājs). Navigācijas sistēma darbojas ar rubīdija atompulksteni. Bez tam pavadonī uzstādīti atstarotāji lāzerlokācijai. IRNSS-1G tika palaists 2016. gada 28. aprīlī 07:20 UTC ar nesējraķeti PSLV-XL (lidojums C32) no Satiša Dhavana kosmosa centra pirmā starta laukuma. IRNSS-1G izvietots ģeostacionārā orbītā punktā 131,5° austrumu garuma.