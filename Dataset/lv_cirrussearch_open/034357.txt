Fernandu Pesoa (portugāļu: Fernando Pessoa; dzimis 1888. gada 13. jūnijā, miris 1935. gada 30. novembrī) bija portugāļu dzejnieks, rakstnieks, literatūrkritiķis, tulkotājs, izdevējs un filozofs. Viens no izcilākajiem portugāļu dzejniekiem. Publicējies modernisma žurnālā Orpheu. Lielākā daļa dzejoļu krājumu izdota pēc viņa nāves, dzīves laikā izdots vienīgi viens dzejoļu krājums. Rakstījis arī angļu un franču valodā. Parakstījis ar aptuveni 75 pseidonīmiem, pats autors gan tos sauca par heteronīmiem. Vairāki heteronīmi tikuši atklāti vienīgi 21. gadsimta sākumā.