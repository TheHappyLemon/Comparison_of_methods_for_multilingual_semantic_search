Red, White & Royal Blue ir 2023. gada ASV romantiska kinokomēdija, kuras režisors ir Metjū Lopess. Filma stāsta par ASV prezidentes dēlu (Teilors Zahars Peress) un Lielbritānijas princi (Nikolass Golicins), kuri viens otrā iemīlas. Citas lomas atveido Kliftons Kolinss jaunākais, Sāra Šahi, Reičela Hilsone, Uma Tūrmane un Stīvens Frajs. Filma ir balstīta uz Keisijas Makkvistones 2019. gada romānu ar tādu pašu nosaukumu. Filmas Red, White & Royal Blue pirmizrāde notika 2023. gada 22. jūlijā. Kopš 2023. gada 11. augusta filma ir pieejama straumēšanas platformā Amazon Prime Video. Šī ir pēdējā filma, kas ir izplatīta ar Amazon Studios nosaukumu, pirms studija pēc mēneša tika pārdēvēta par Amazon MGM Studios. Filma saņēma galvenokārt pozitīvas kritiķu atsauksmes.