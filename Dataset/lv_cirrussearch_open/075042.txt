Rush bija kanādiešu rokmūzikas grupa, kura 1968. gada augustā tika izveidota netālu no Toronto, Ontārio. Tās pamatsastāvā ietilpa basģitāras un taustiņinstrumentu spēlētājs, kā arī vadošais solists Gedijs Lī (Geddy Lee), ģitārists Alekss Laifsons (Alex Lifeson) un bundzinieks, kā arī dziesmu autors Nīls Pērts (Neil Peart). Grupa 2018. gadā paziņoja par darbības izbeigšanu. 2020. gada 7. janvārī miris Nīls Pērts.