Huiyan (ķīniešu: 慧眼, piņjiņs: Huìyǎn — "Ieskats") jeb HXMT (angļu: Hard X-ray Modulation Telescope) ir Ķīnas rentgenstaru kosmiskais teleskops. Tā ir Ķīnas pirmā orbitālā observatorija. Huiyan orbītā palaists 2017. gada jūnijā. Projekts veidots, sadarbojoties Ķīnas Zinātnes un tehnoloģiju ministrijai, Ķīnas Zinātņu akadēmijai un Ciņhua universitātei. Pavadoni izgatavoja Ķīnas kosmosa tehnoloģiju akadēmija uz Ziyuan 2 vizuālās izlūkošanas pavadoņu sērijas platformas bāzes. Derīgo kravu izgatavoja Ķīnas Zinātņu akadēmijas Augsto enerģiju fizikas institūts un Ciņhua universitāte. Kosmiskajā aparātā bija uzstādīti trīs galvenie instrumenti: augstas enerģijas rentgenstaru teleskops (20 — 250 keV, 5100 cm²) vidējas enerģijas rentgenstaru teleskops (5 — 30 keV, 952 cm²) zemas enerģijas rentgenstaru teleskops (1 — 15 keV, 384 cm²)