"Viss zudis" (angļu: All Is Lost) ir 2013. gada Kanādas un ASV drāmas filma, kuras režisors un scenārija autors ir J. C. Čendors. Filmas vienīgais aktieris ir Roberts Redfords, kurš atveido jūrā pazudušu vīrieti. "Viss zudis" ir Čendora otra režisētā filma pēc "Riska robeža" (2011). Filmas "Viss zudis" pirmizrāde notika 2013. gada 22. maijā. Filmu nominēja vairākām balvām, tai skaitā Amerikas Kinoakadēmijas balvai kategorijā "Labākā skaņas montāža". Filma saņēma Zelta globusa balvu kategorijā "Labākais skaņu celiņš", bet Redfordu nominēja kategorijā "Labākais aktieris drāmas filmā". Filma guva arī pozitīvas kritiķu atsauksmes un iekļuva vairāku kritiķu gada labāko filmu sarakstos. Tīmekļa vietnē Rotten Tomatoes filmai ir 94% vērtējums.