Baltimoras "Orioles" (angļu: Baltimore Orioles) ir profesionāls beisbola klubs, kas ir bāzēts Baltimorā, Mērilendas štatā, ASV. Tas ir dibināts 1901. gadā kā Milvoki "Brewers". "Orioles" spēlē Augstākās beisbola līgas (MLB) Amerikāņu līgas Austrumu konferencē. Klubs savas pastāvēšanas vēsturē ir uzvarējis trijās Pasaules sērijās. Klubs savas mājas spēles aizvada Oriole Park ar Camden Yards stadionā. 1902. gadā komanda tika pārvietota uz Sentluisu un kļuva par Sentluisas "Browns". Pēc 52 gadiem Sentluisā, 1953. gadā franšīzi iegādājās Baltimoras uzņēmēju sindikāts, kā rezultātā komanda kopš tā brīža tur bāzējas.