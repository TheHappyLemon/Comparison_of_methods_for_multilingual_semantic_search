Sociālistu un demokrātu progresīvā alianse (S&D) ir Eiropas Sociālistu partijas (PES) politiskā grupa Eiropas Parlamentā. Sociālistu un demokrātu progresīvā alianse tika oficiāli dibināta, kā sociālistu grupa 1953. gada 29. jūnijā, kas padara to par otro vecāko politisko grupu Eiropas Parlamentā pēc Atjaunot Eiropu (Renew). Tā savu pašreizējo nosaukumu pieņēma 2009. gada 23. jūnijā. Partija ir centriski kreisa, grupā pārsvarā ietilpst sociāldemokrātiskās partijas, un tā ietilpst Progresīvo aliansē un Sociālistiskajā Internacionālē. Līdz 1999. gada Eiropas Parlamenta vēlēšanām tā bija lielākā grupa parlamentā, bet kopš tā laika tā vienmēr ir bijusi otrā lielākā grupa. Astotās ES Parlamenta asamblejas laikā S&D bija vienīgā parlamenta grupa, kurā bija pārstāvētas visas 27 ES dalībvalstis. Pašreizējā ES Parlamentā S&D pašlaik ir 140 deputāti no 25 dalībvalstīm. Partijai Eiropadomē ir astoņi no 27 valstu un valdību vadītājiem, bet Eiropas Komisijā 8 no 27 komisāriem pieder PES partijām. Latvijā S&D pārstāv sociāldemokrātiskā partija Saskaņa un partija "Gods kalpot Rīgai!", kas ir reģionālā partija.