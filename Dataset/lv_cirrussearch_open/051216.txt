Fligeli rags (krievu: мыс Флигели) ir zemesrags Rūdolfa salas ziemeļaustrumos Franča Jozefa Zemē Arktikā. Tradicionāli tiek uzskatīts par Eirāzijas galējo ziemeļu punktu, kaut arī faktiskais galējais ziemeļu punkts atrodas nedaudz tālāk uz ziemeļrietumiem vārdā nenosauktā vietā. Zemesragu 1874. gadā atklāja austriešu ekspedīcija Jūliusa Pajera vadībā ar kuģi Tegetthoff un nosauca par godu austriešu kartogrāfam Augustam fon Fligeli (August von Fligely).