Mario (japāņu: マリオ, Mario) ir tēls Mario videospēļu sērijā, ko radīja Sigeru Mijamoto. Nintendo uzņēmuma talismans, Mario videospēļu galvenais varonis. Parādījies vairāk nekā 200 videospēlēs kopš viņa radīšanas. Attēlots kā īss, drukns itāļu santehniķis, kas dzīvo Sēņu karalistē. Viņam ir jaunākais brālis Luidži. Kopš 1995. gada Mario ieskaņo Čārlzs Martinets. Mario sērija ir visu laiku visvairāk pārdotākā videospēļu sērija, ir pārdots vairāk nekā 210 miljonu spēļu sērijas vienību. Papildu Super Mario platformas sērijai tēls parādās arī vairākās citās Mario žanra spēlēs. Mario tiek uzskatīts par vienu no ievērojamākajiem tēliem videospēļu industrijas vēsturē, tiek saukts arī par videospēļu industrijas ikonu. Mario bija pirmais videospēļu tēls, kam izveidota vaska figūra Holivudas vaska muzejā. 20. gadsimta 90. gados veiktajā aptaujā ASV tika atklāts, ka amerikāņu bērni Mario zina labāk nekā Mikipeli.