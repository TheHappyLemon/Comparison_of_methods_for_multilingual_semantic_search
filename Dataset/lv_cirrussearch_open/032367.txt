Nokia 770 Internet Tablet bija Somijas uzņēmuma Nokia planšetdators, kas izlaists 2005. gada ceturtajā ceturksnī. Tas paredzēts galvenokārt interneta pārlūkošanai. Ierīce darbojas ar Maemo operētājsistēmu un nav apgādāta ar tālruņa iespējām. Šis bija Nokia pirmais interneta planšetdators, pirmā Linux bāzētā bezvadu ierīce un pirmā ierīce bez mobilā telefona atbalsta. 2007. gadā izlaists pēctecis Nokia N800.