Džo Menjuels Alvešs (angļu: Joe Manuel Alves; dzimis 1936. gada 21. maijā, Sanleandro, Kalifornija, ASV) ir amerikāņu filmu mākslinieks. Vislabāk pazīstams ar darbu pie trim "Žokļu" filmām kā filmas mākslinieks un filmas "Žokļi 3" kinorežisors. Alvešs ir vairākās filmās strādājis kopā ar Stīvenu Spīlbergu. Bija filmas mākslinieks filmā "Šugarlendas ekspresis". Viņš kopā ar speciālo efektu meistaru Bobu Meteju uzbūvēja mehāniskās haizivis filmai "Žokļi" (1975). Alvešs ticis nominēts Amerikas Kinoakadēmijas balvai nominācijā "Labākais mākslinieka darbs" un ieguvis BAFTA kino balvu nominācijā "Labākais filmas mākslinieks" filmai "Trešās pakāpes tuvie kontakti". Alvešs strādāja arī pie filmas "Žokļi 2 (1978) kā filmas mākslinieks un otrās grupas režisors. Džona Kārpentera filmai "Bēgšana no Ņujorkas" (Escape from New York, 1981) Alvešs veidoja Ņujorkas maketu un bija Kārpentera vizuālais konsultants filmā Starman (1984). Džo Alvešs režisēja filmu "Žokļi 3" (1983). Filma ieguva vājas kritiķu atsauksmes, žurnāls Variety Alvešu kritizēja apgalvojot, ka "viņš ir pārāk ilgi kopā ar lielo balto". Viņš tiks nominēts 1983. gada Zelta avenes balvai kā "Sliktākais režisors". "Žokļi 3" bija pirmā Alveša režisētā filma.