Ians Edvards Raits (angļu: Ian Edward Wright, dzimis 1963. gada 3. novembrī) ir bijušais Anglijas futbolists, spēlēja uzbrucēja pozīcijā, pārstāvējis Anglijas futbola izlasi. Pašlaik strādā par komentētāju BBC Sport un ITV Sport. Savu profesionālo karjeru Raits sekmīgi sāka Crystal Palace komandā. 1991. gadā Raits pievienojās Arsenal komandai, ar kuru viņš vienreiz uzvarēja Anglijas Premjerlīgā un divreiz ieguva FA kausu. Vēlāk neilgi spēlējis arī West Ham United, Nottingham Forest, Celtic un Burnley. Anglijas futbola izlases sastāvā Raits nopēlēja 33 spēles un guva 9 vārtus. Viņa dēli Bredlijs un Šons arī ir futbolisti.