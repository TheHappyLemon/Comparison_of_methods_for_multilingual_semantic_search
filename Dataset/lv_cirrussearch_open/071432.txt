Batāvija, pilns nosaukums Batāvijas Republika (nīderlandiešu: Bataafse Republiek, franču: République Batave) bija Septiņu Apvienoto Provinču Republikas oficiālais nosaukums Francijas okupācijas laikā no 1795. līdz 1806. gadam. Nosaukums ir atvasināts no senās batāvu cilts, kas senatnē dzīvoja Nīderlandē. Nīderlandes provinces zaudēja autonomiju, visa valsts vara tika nodota piecu locekļu likumdošanas un pārvaldes institūcijai. Batāvija bija pilnībā atkarīga no Francijas, kas to ievērojami ekspluatēja. Tā kļuva par Napoleona sabiedroto karos pret antifranču koalīciju.