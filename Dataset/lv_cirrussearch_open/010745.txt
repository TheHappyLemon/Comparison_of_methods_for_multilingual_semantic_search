Karloss Sastre Kandils (spāņu: Carlos Sastre Candil; dzimis 1975. gada 22. aprīlī) ir bijušais spāņu šosejas riteņbraucējs. Profesionāļa karjeras laikā pārstāvējis ONCE (Spānija), Saxo Bank-SunGard (Dānija), Cervélo TestTeam (Šveice) un Geox-TMC (Spānija) komandas. 2008. gadā guva uzvaru daudzdienu velobrauciena Tour de France kopvērtējumā. Tāpat Tour de France ir guvis trīs uzvaras atsevišķos posmos. Giro d'Italia ir guvis divas uzvaras atsevišķos posmos, viņa augstākais sasniegums šajā velotūrē ir 2009. gadā izcīnītā 2. vieta. Vuelta a España ir guvis vienu uzvaru atsevišķā posmā, kā arī kopvērtējumā divkārt ir bijis otrajā vietā (2005, 2007), 2008. gadā ierindojās trešajā vietā. 2008. gadā K. Sastre piedalījās olimpiskajās spēlēs Pekinā. 2011. gadā beidza profesionāļa karjeru.