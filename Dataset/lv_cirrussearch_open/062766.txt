"Cilvēks vilcienā" (angļu: The Commuter) ir 2018. gada ASV, Apvienotās Karalistes un Francijas kopražojuma trillera filma, kuras režisors ir Žaume Kolets-Serra. Filmā galvenās lomas atveido Liams Nīsons, Vera Fārmiga, Patriks Vilsons, Džonatans Benkss un Sems Nīls. Filma stāsta par apdrošināšanas aģentu, kurš tiek iesaistīts noziedzīgā sazvērestībā, vilcienā satiekot noslēpumainu sievieti. Drīz viņš saprot, ka no viņa ir atkarīga ne vien sava, bet arī visu pasažieru dzīvība. "Cilvēks vilcienā" pirmizrāde notika 2018. gada 8. janvārī. Filma bija finansiāli veiksmīga, nopelnot 119,9 miljonus ASV dolāru pie 30 miljonu budžeta, taču saņēma atšķirīgas kritiķu atsauksmes, kas to sauca par līdzīgu Kolera-Serras un Nīsona iepriekšējai filmai "Non-Stop: tiešais reiss" (2014), bet slavēja Nīsona sniegumu.