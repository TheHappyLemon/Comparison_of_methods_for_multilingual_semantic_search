Rendijs Ortons (Randy Orton), īstajā vārdā Rendals Kīts Ortons (angļu: Randal Keith Orton, dzimis 1980. gada 1. aprīlī) ir amerikāņu profesionālais cīkstonis, pašlaik cīnās World Wrestling Entertainment (WWE) SmackDown grupā. Ortons ir trešās paaudzes profesionālais cīkstonis, viņa vectēvs Bobs Ortons, Sr., tēvs "Kovbojs" Bobs Ortons un arī viņa tēvocis Berrijs O, visi cīkstējās profesionālā karjerā. Pirms Ortons tika līdz WWE viņš mēnesi trenējās Mid-Missouri Wrestling Association-Southern Illinois Conference Wrestling, tad viņš tika nosūtīts uz Ohio Valley Wrestling (OVW), kur viņš bija OVW Hardcore čempions divas reizes. Pēc līguma noslēgšanas ar WWE Ortons kļuva par vienu no savienības Evolution biedru, kas ātri noveda pie tā, ka Ortons kļuva par WWE Starpkontinentu čempionu, viņa pirmais tituls šajā kompānijā. Ortons arī ieguva iesauku "The Legend Killer", ritot viņa stāstam, kur viņš sāka necienīt Slavas Zāles biedrus un fiziski uzbruka šī sporta veterāniem ārpus oficiāliem mačiem. 24 gadu vecumā Ortons kļuva par jaunāko WWE Čempionu WWE vēsturē. Ar šī titula iegūšanu Ortons pameta Evolution un uzsāka sadarbību ar saviem vecajiem biedriem. 2006. gadā Ortons sagāja kopā ar Edge un nodibināja komandu, kuru dēvēja par Rated-RKO. Kopā viņi abi ieguva World Tag Team titulus. Pēc tam, kad izjuka komanda, 2007. gada vidū, Ortons šī gada laikā ieguva un spēja nosargāt WWE titulu divas reizes vienā vakarā. Vēlāk Ortona "Legend Killer" iesauku aizstāja "The Viper", ar to viņš tika pataisīts kā par psihopātu. Kopumā Ortons ir bijis Pasaules čempions 7 reizes, kur ir vinnējis World Heavyweight Championship vienreiz, bet WWE Championship sešas reizes. 2009. gadā viņš uzvarēja arī Royal Rumble.