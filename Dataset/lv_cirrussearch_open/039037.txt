Martins Havlāts (čehu: Martin Havlát; dzimis 1981. gada 19. aprīlī Mlada Boleslavā, Čehijā) ir bijušais čehu hokejists, malējais uzbrucējs, Čehijas hokeja izlases dalībnieks. Karjeras laikā aizvadījis 790 spēles Nacionālās hokeja līgas klubos Otavas "Senators", Čikāgas "Blackhawks", Minesotas "Wild", Sanhosē "Sharks", Ņūdžersijas "Devils" un Sentluisas "Blues". Čehijas izlases sastāvā kļuvis par 2000. gada Pasaules čempionu.