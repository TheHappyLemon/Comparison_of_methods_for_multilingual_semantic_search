Fleboloģija (grieķu: flebos — 'vēna' + logos — 'mācība') ir medicīnas nozare, kas pēta vēnu uzbūvi un funkcijas, kā arī izstrādā vēnu saslimšanu profilakses, diagnostikas un ārstēšanas metodes. Ārstu, kas specializējas vēnu diagnostikā un ārstēšanā, sauc par flebologu. Flebologi ikdienā visbiežāk ārstē tādas kāju vēnu saslimšanas kā varikozas vēnas un trofiskās čūlas.