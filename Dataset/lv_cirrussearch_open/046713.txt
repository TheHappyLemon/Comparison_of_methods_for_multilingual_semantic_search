The Poker House (vēlāk pārdēvēta par Behind Closed Doors) ir 2008. gada drāma, kuras režisore un viena no scenārija autorēm ir Lorija Petija. Filma ir balstīta uz režisores dzīvi 20. gadsimta 70. gadu vidū. Galvenās lomas filmā atveido Dženifere Lorensa, Selma Blēra, Hloja Greisa Moreca, Bokīms Vūdbains, Sofī Beirlija un Deivids Alans Grīrs. Filmas pirmizrāde notika 2008. gada 29. septembrī.