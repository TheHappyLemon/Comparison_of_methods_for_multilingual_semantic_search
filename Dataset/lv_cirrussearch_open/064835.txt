Dāma Džūlija Marija Voltersa (angļu: Dame Julia Mary Walters, dzimis 1950. gada 22. februārī) ir angļu aktrise. Savas karjeras laikā saņēmusi četras BAFTA televīzijas balvas, divas BAFTA kino balvas, divas Emmy balvas, BAFTA Fellowship balvu un Zelta globusu. Saņēmusi arī divas Amerikas Kinoakadēmijas balvas nominācijas. Voltersa kļuva atpazīstama pēc lomas filmā Educating Rita (1983), par ko saņēmusi Zelta globusa balvu un BAFTA kino balvu. Par šo lomu viņa tika nominēta arī Kinoakadēmijas balvai kategorijā "Labākā aktrise galvenajā lomā". Otru BAFTA kino balvu saņēmusi par lomu filmā "Billijs Eliots" (Billy Elliot, 2000), par ko saņēmusi arī Kinoakadēmijas balvas nomināciju kategorijā "Labākā aktrise otrā plāna lomā". Piedalījusies arī filmās Personal Services (1987), Prick Up Your Ears (1987), Stepping Out (1991), Sister My Sister (1994), Girls' Night (1998), Titanic Town (1998), "Kalendāra meitenes" (Calendar Girls, 2003), Wah-Wah (2005), Driving Lessons (2006), "Džeinas stāsts" (2007), Mamma Mia! (2008), "Drošsirde" (2012), The Harry Hill Movie (2013), "Lācēna Padingtona piedzīvojumi" (2014), "Bruklina" (2015), Film Stars Don't Die in Liverpool (2017), "Lācēna Padingtona piedzīvojumi 2" (2017), "Mamma Mia! Mēs atkal esam klāt" (2018) un "Mērija Popinsa atgriežas" (2018).