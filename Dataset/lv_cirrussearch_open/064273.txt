Vinsents Petruss Anna Sebastiāns Jansens (nīderlandiešu: Vincent Petrus Anna Sebastiaan Janssen, dzimis 1994. gada 15. jūnijā) ir nīderlandiešu futbolists, spēlē uzbrucēja pozīcijā, Nīderlandes futbola izlases dalībnieks. Kopš 2022. gada Jansens pārstāv Beļģijas A divīzijas komandu Royal Antwerp. Iepriekš spēlējis Nīderlandes komandās Almere City un AZ Alkmaar, Anglijas Premjerlīgas komandā Tottenham Hotspur, Turcijas Superlīgas komandā Fenerbahçe un Meksikas komandā Monterrey. Nīderlandes futbola izlases sastāvā debitējis 2016. gadā.