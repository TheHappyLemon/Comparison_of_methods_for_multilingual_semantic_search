Lielā Pakri (igauņu: Suur-Pakri vai Lääne-Pakri — ‘rietumu Pakri’, zviedru: Stora Rågö) ir otra lielākā sala Pakri salu grupā Somu līcī, Igaunijas ziemeļrietumu piekrastē, rietumos no Mazās Pakri. Ietilpst Paldiski pilsētas administratīvajā teritorijā. Ar Mazo Pakri salu savieno 1950. gados celts dambis un tilts. Salas ziemeļu piekrastē stiepjas 4 m augsta kaļķakmens krauja. Ziemeļu daļā augsne ir plāna un augājs nabadzīgs. Salīdzinājumā ar Mazo Pakri, Lielajā Pakri ir labāka augsne un tāpēc tajā agrāk bija vairāk iedzīvotāju. Kopš 1940. gadu otrās puses sala ir pamesta, Pakri salās pēc kara atradās PSRS militārā bāze. Kopš 1998. gada Pakri salās izveidots ainavu aizsardzības liegums.