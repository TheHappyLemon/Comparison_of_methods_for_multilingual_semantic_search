Wimbledon Football Club bija Anglijas futbola klubs no Vimbldonas, Londonas dienvidrietumos. Klubs tika dibināts 1889. gadā. No 1919. līdz 1991. gadam klubs savas mājas spēles aizvadīja Plough Lane stadionā. Lielāko daļu savas vēstures klubs ir pavadījis ārpus futbola līgas sistēmas. Strauji izaugsmi klubs piedzīvoja 1980. gados, kad tas no pēc spēka ceturtās līgas 1986. gadā nokļuva augstākajā Pirmajā divīzijā. 1988. gadā klubs ieguva FA kausu, finālā apspēlējot Liverpool. 2000. gadā klubs izkrita no Anglijas Premjerlīgas. 2001. gadā klubs paziņoja par nodomu pārcelties uz Miltonkīnzas pilsētu. Neskatoties uz aso kluba fanu kritiku, pārcelšanos atbalstīja un Anglijas futbola līga un Anglijas Futbola asociācija. Kluba fani dibināja AFC Wimbledon, bet Wimbledon F.C. sākot no 2003.–2004. gada sezonas tika pārsaukts par Milton Keynes Dons F.C..