200 metru šaušana ar militāro šauteni vīriešiem bija viena no piecām šaušanas disciplīnām un viena no divām disciplīnām ar šauteni, kas bija iekļauta 1896. gada vasaras olimpisko spēļu programmā. Sacensības tika aizvadītas no 8. līdz 9. aprīlim, katram sportistiem izšaujot pusi no šāvieniem pirmajā dienā un pusi otrajā. Kopā sportistiem bija jāveic 40 šāvieni. Sacensības notika Kalitejas šaušanas poligonā Skopeftirionā. Tajās startēja 42 sportisti no 7 valstīm, taču 22 sportistiem no Grieķijas nav zināmi vārdi. Lielākā daļa sportistu bija no Grieķijas. Visas olimpiskās medaļas šajā disciplīnā izcīnīja Grieķijas pārstāvji. Zelta medaļu ieguva Pantelis Karasevds, sudraba medaļu ieguva Pavls Pavlidis, bet bronzas medaļu ieguva Nikolajs Trikupis. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika piešķirta sudraba medaļa, bet turpmākās vietas netika apbalvotas.