Kinoakadēmijas balva "Labākā dziesma" jeb "Oskara" balva labākajai dziesmai tiek pasniegta katru gadu kopš 7. Kinoakadēmijas balvu pasniegšanas ceremonijas 1935. gadā, kurā tika pasniegtas balvas par 1934. gadā iznākušajām filmām. Balvu pasniedz dziesmas mūzikas un teksta autoriem. Dziesmas izpildītāji balvu nesaņem, izņemot gadījumus, kad izpildītāji ir devuši ieguldījumu kā dziesmas autori.