Levi Parsonss Mortons (angļu: Levi Parsons Morton; dzimis 1824. gada 16. maijā, miris 1920. gada 16. maijā) bija amerikāņu politiķis, 22. ASV viceprezidents prezidenta Bendžamina Herisona laikā no 1889. līdz 1893. gadam. Agri pametis skolu, strādājis dažādus darbus Masačūsetsas un Ņūhempšīras mazpilsētās. Pārcēlies uz Bostonu, vēlāk iesaistījies tirdzniecības un banku biznesā Ņujorkā. No 1879 līdz 1881. gadam bija ievēlēts ASV Pārstāvju palātā no Ņujorkas 11. vēlēšanu apgabala. No 1881. līdz 1885. gadam bija ASV vēstnieks Francijā, kur iemantoja lielu popularitāti. Simboliski atklāja Brīvības statujas celtniecību. 1889. gadā kopā ar Bendžaminu Herisonu tika ievēlēts par ASV viceprezidentu. Nākamajās vēlēšanās par viceprezidenta kandidātu Herisons izvēlējās Vaitlovu Rīdu, tomēr Herisons zaudēja vālēšanas Groveram Klīvlendam. No 1895. līdz 1896. gadam Mortons bija Ņujorkas štata 31. gubernators. Miris savā dzimšanas dienā 96 gadu vecumā.