"Ak, laimīgais!" ir britu režisora Lindsija Andersona 1973. gadā uzņemta filma, kas bija paredzēta kā alegorija par dzīvi kapitālisma sabiedrībā. Galvenās lomas filmā tēlo Malkolms Makdauels un Helēna Mirena. Tā ir triloģijas par Maiku Trevisu otrā daļa. Filma tika iekļauta 1973. gada Kannu kinofestivālā. Tā saņēma divas BAFTA balvas, kā arī tika nominēta "Zelta globusa" balvai.