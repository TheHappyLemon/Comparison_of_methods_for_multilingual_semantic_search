Need for Speed: Hot Pursuit 2 ir 2002. gada braukšanas videospēle, kas ir pirmā spēle Need For Speed sērijā, kuru izstrādā EA Black Box (firma izveidota pēc Black Box Games nopirkšanas) un pirmā Need for Speed spēle sestās paaudzes konsolēm. 2003. gadā spēle tika apbalvota kā labākā sacensību spēle konsolēm. Spēlē ir 33 mašīnas, no kurām 10 ir policijas mašīnas. Spēlē arī ir 15 trases. Spēle kalpo kā turpinājums spēlei Need for Speed III: Hot Pursuit.