Džūlians Ričards Morlijs Sendss (angļu: Julian Richard Morley Sands; dzimis 1958. gada 4. janvārī, pazudis bezvēsts 2023. gada 13. janvārī) bija angļu aktieris. Plašaku popularitāti ieguva pēc Džordža Emersona lomas filmā A Room with a View (1985), tāpat filmējies filmās "Nāves lauki" (The Killing Fields, 1984), "Gotika" (Gothic, 1986), Warlock (1989), "Arahnofobija" (Arachnophobia, 1990), Naked Lunch (1991), Boxing Helena (1993), "Pametot Lasvegasu" (1995), "Medaljons" (The Medallion, 2003), "Oušena velna ducis" (2007) un "Meitene ar pūķa tetovējumu" (2011). Televīzijā piedalījies seriālos "24" (2006), "Smolvila. Leģenda par Supermenu" (2009—2010) un ieskaņojis Valmonta lomu animācijas seriālā "Džekija Čana piedzīvojumi" (Jackie Chan Adventures, 2000—2002). 2023. gada janvārī Sendss bezvēsts pazuda haikojot Sengeibriela kalnos uz ziemeļiem no Losandželosas. Viņa mirstīgās atliekas šajā apvidū uzgāja tā paša gada jūnijā.