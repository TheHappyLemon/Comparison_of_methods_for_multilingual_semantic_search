Suecas līcis (arābu: خليج السويس, khalīǧ as-suwais) ir līcis, kas atrodas Sarkanās jūras ziemeļos un atdala Sīnāja pussalu no pārējās Ēģiptes. Cauri līcim notiek intensīva kuģu satiksme, jo līča ziemeļos atrodas Suecas kanāls, kas savieno līci (Sarkano jūru un līdz ar to Indijas okeānu) ar Vidusjūru. Lielākās pilsētas līča krastos ir Suvaisa (Sueca), Rās Sudra, Ainsuhna, Zaafarāna, Abū Zenīma, Abū Rudeisa, Rāsgāriba un Tūra.