Ainažu bāka ir bāka, kas atrodas Ainažos Baltijas jūras Rīgas līča krastā. Bāka uzbūvēta 1930. gadā, iesākumā netālās Ainažu ostas vajadzībām. Otrā pasaules kara laikā ostu sabombardēja nacistiskās Vācijas bumbvedēji, iznīcinot arī zivju pārstrādes rūpnīcu un zvejas ostas infrastruktūru, padarot bāku maznozīmīgu. PSRS laikā pilsēta un osta tika atjaunoti un arī bāka tika uzturēta darba kārtībā. 1990. gados bāka tika rekonstruēta un atjaunota. Šobrīd tā ir pieejama publikai un ir ievērojams apkārtnes apskates objekts. Bākas augstums ir 18 metri, uguns augstums 22 metri, bet redzamība 12 jūras jūdzes (22 km). 2014. gada 12. septembrī Latvijas Pasts izdeva pastmarku un pirmās dienas aploksni ar Ainažu bākas attēlu.