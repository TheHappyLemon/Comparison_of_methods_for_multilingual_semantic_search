Mateo Garrone (itāļu: Matteo Garrone; dzimis 1968. gada 15. oktobrī) ir itāļu kinorežisors un producents. Savas karjeras sākumā režisējis vairākas īsfilmas, kā arī pilnmetrāžas filmas L'imbalsamatore (2002) un Primo Amore (2004). Par filmu "Gomora" (Gomorra, 2008) saņēmis gan Eiropas Kino balvu, gan David di Donatello balvu kā labākais režisors. Viņa filma Reality (2012) saņēma Grand Prix balvu Kannu kinofestivālā. Garrones nākamās filmas "Visu stāstu stāsts" (Tale of Tales, 2015) un "Dogmens" (2018) sacentās par Kannu kinofestivāla Zelta palmas zaru. Par filmu "Dogmens" saņēmis Nastro d'Argento balvu kā labākais režisors un labākais producents. Režisējis arī filmas Pinocchio (2019) un Io capitano (2023). Par Io capitano saņēmis labākā režisora balvu Venēcijas kinofestivālā.