Royale Union Saint-Gilloise, pazīstams arī kā Union SG vai USG, ir Beļģijas futbola klubs no Senžilas, komūnas Briseles galvaspilsētas reģionā. Pašlaik spēlē Jupiler Pro League, Beļģijas futbola augstākajā līgā. Mājas spēles komanda aizvada Žozefa Marjēna stadionā, kura ietilpība ir 9400 vietu. Klubs tika nodibināts 1897. gadā. Kluba futbolisti ir 11 reizes kļuvuši par Beļgijas čempioniem. Visi tituli tika izcīnīti laikā no 1904. līdz 1935. gadam. Divas reizes ir izcīnīts Beļģijas kauss. Vēlāk ilgu laiku spēlēja zemākajās līgās. 2021. gadā uzvarēja otrajā pēc līmeņa līgā un atgriezās augstākajā līgā pēc 48 gadu pārtraukuma. Jau pirmajā sezonā pēc atgriešanās izcīnīja 2. vietu un kvalificējās UEFA Čempionu līgas kvalifikācijas spēlēm.