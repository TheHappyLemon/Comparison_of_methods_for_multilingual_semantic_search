Backstreet Boys (saukti arī par BSB) ir ASV poproka vokālās harmonijas grupa. Grupas sastāvā ir pieci mūziķi: Braiens Litrels, Niks Kārters, Hovijs Doro, Aleksandrs Džeimss Maklīns un Kevins Ričardsons, kas uz laiku pameta grupu 2006. gadā, bet atgriezās grupā 2012. gada beigās. Grupa ir izdevusi 13 Top 40 Billboard Hot 100 singlus un kopumā grupa ir pārdevusi vairāk kā 200 miljonus savu ierakstu, tostarp 120 miljonus albumu, kas Backstreet Boys padara par vienu no visu laiku veiksmīgākajām puišu grupām un mūziķiem pasaulē. Grupas panākumi sākās ar starptautisko debijas albumu Backstreet Boys (1996). Nākamajā gadā tika izdots otrs starptautiskais albums Backstreet's Back (1997), kas arī bija ASV debijas albums un tas veidoja grupas vispasaules panākumus. 1999. gadā tika izdots viņu veiksmīgākais studijas albums Millennium (1999), kam sekoja grupas 4. albums Black & Blue (2000). Pēc divu gadu pārtraukuma grupa atkal uzsāka muzikālo darbību ar piekto albumu Never Gone (2005). Kevins Ričardsons pameta grupu 2006. gadā pēc Never gone tūres, lai nodarbotos ar citām interesēm. Grupa pēc tam turpināja darbību četratā un izdeva divus albumus Unbreakable (2007) and This Is Us (2009). 2012. gada aprīlī grupa paziņoja, ka Ričardsons ir atgriezies grupā uz palikšanu un jūlijā viņi sāka rakstīt nākamo studijas albumu. Grupa uzstājās pilnā sastāvā augustā kā viesi Good Morning America vasaras koncertu sērijā. Grupas pirmie divi ASV izlaistie diski saņēma Diamon Award (Dimantu Godalgas) apbalvojumus par pārdotajiem vairāk nekā 10 miljoniem eksemplāriem 1997. gadā, kā arī 1999. gada albuma Millenium sasniegums, kas ieņēma pirmo vietu divdesmit piecās pasaules valstīs. Grupai bija daudz komerciāli veiksmīgu singlu, kuri ieņēma augstas topu vietas visā pasaulē. Taču grupas popularitāti veido tādi pazīstami singli kā Quit Playing Games (With My Heart), As Long As You Love Me, Everybody (Backstreet's Back), All I Have To Give un I Want It That Way. 2013. gadā grupa saņēma zvaigzni Holivudas Slavas alejā.