Eimija Linna Harclere (Amy Lynn Hartzler; dzimusi Eimija Linna Lī (angļu: Amy Lynn Lee) 1981. gada 13. decembrī Riversaidā, Kalifornijas štatā, ASV) ir amerikāņu dziedātāja un dziesmu autore, amerikāņu rokgrupas Evanescence vadošā vokāliste un viena no grupas dibinātājām. Tāpat ir sadarbojusies ar dažādiem citiem mūziķiem. Kopā ar Evanescence ir izdevusi trīs studiju albumus. Viņa ir pazīstama ar savu gotisko izskatu un Viktorijas laika stila tērpiem.