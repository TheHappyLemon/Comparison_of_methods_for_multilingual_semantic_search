"Laiks nogalināt" (angļu: A Time to Kill) ir 1996. gada ASV krimināldrāmas filma, kas balstīta uz Džona Grišama tāda paša nosaukuma romānu. Filmas režisors ir Džoels Šūmahers. Galvenās lomas atveido Sandra Buloka, Semjuels Džeksons, Metjū Makonahijs, Kevins Speisijs, Brenda Frikere, Olivers Plets un Čārlzs S. Datons. Filmas pirmizrāde notika 1996. gada 24. jūlijā. Kantonā, Misisipi štatā bezbailīgs jauns advokāts Džeiks Bridžens un viņa palīdze aizstāv Karlu Lī Heiliju, kuru apsūdz par divu vīriešu nogalināšanu; šie vīrieši pirms tam izvaroja un mēģināja nogalināt Karla 10 gadus veco meitu.