Punta (ēģiptiešu: ) bija sena zeme, kas pazīstama no Senās Ēģiptes tirdzniecības aprakstiem. Tā ražoja un piegādāja ēģiptiešiem zeltu, mirres, melnkoku, ziloņkaulu, dzīvniekus un citas preces. Pirmā dokumentos aprakstītā ekspedīcija uz Puntu notika V dinastijas faraona Sahuras laikā (25. gs p.m.ē.). Pēdējais pazīstamais faraons, kurš devās ekspedīcijā uz Puntu, bija XX dinastijas Ramzess III (12. gs p.m.ē.). Pēc tam nostāsti par Puntu vēl ilgi saglabājās ēģiptiešu literatūrā. Mūsdienās vēsturnieku vidū nav vienota uzskata par Puntas atrašanās vietu. Populārākās hipotēzes - Eritreja, Džibutija, Etiopijas ziemeļaustrumi, Somālija, Sudānas ziemeļaustrumi. Somālijas reģions Puntlenda savu vārdu ir ieguvis no Puntas senās zemes.