Stīvens Patriks Morisejs (Steven Patrick Morrissey) (dzimis 1959. gada 22. maijā) ir īru izcelsmes britu dziedātājs un tekstu autors no Mančestras, Anglijas. Viņš guva popularitāti 20. gadsimta 80. gadu sākumā kā populārās britu rokgrupas The Smiths solists un dziesmu tekstu autors. Pēc grupas izjukšanas 1987. gadā viņš uzsāka veiksmīgu solokarjeru. Viņa dziesmu teksti bieži vien ir dzēlīgi, sardoniski. Gan dziesmu tekstos, gan koncertos un intervijās Morisejs ir vērsies pret britu karalisko ģimeni, Toniju Blēru un Džordžu V. Bušu. Viņš bieži vien propagandē veģetārismu un dzīvnieku tiesības.