IRNSS-1A bija Indijas pirmais pavadonis no reģionālās pavadoņu navigācijas sistēmas IRNSS. Pavadoni izgatavojusi un apkalpo Indijas kosmisko pētījumu organizācija (ISRO). Tas palaists 2013. gadā. 2016. gadā pavadonim sabojājās atompulksteņi, un navigācijas mērķiem tas nav izmantojams. Kosmiskajā aparāta izmēri ir 1,58 m x 1,50 m x 1,50 m. Tajā uzstādīta navigācijas aparatūra (L5 un S frekvenču josla) un lokācijas aparatūra (C joslas raidītājs). Bez tam pavadonī uzstādīti atstarotāji lāzerlokācijai. IRNSS-1A tika palaists 2013. gada 1. jūlijā 18:11 UTC ar nesējraķeti PSLV-XL (lidojums C22) no Satiša Dhavana kosmosa centra pirmā starta laukuma. Pavadonis tika izvietots ģeosinhronā orbītā ar slīpumu 29°, pozīcijā 55° austrumu garuma. 2016. gada jūlijā sabojājās viens rubīdija atompulkstenis, vēlāk arī pārējie divi. Līdz ar to navigācijas mērķiem pavadonis vairs nebija izmantojams.