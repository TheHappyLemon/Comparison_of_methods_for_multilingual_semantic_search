"Sarkangalvītes jaunie piedzīvojumi" (angļu: Hoodwinked!) ir 2005. gada ASV animācijas filma, kuras režisori un scenārija autori ir Korijs Edvardss, Tods Edvardss un Tonijs Līčs. Filmas pirmizrāde notika 2005. gada 16. decembrī Losandželosā. Galvenās lomas ierunājuši Anna Hetaveja, Glenna Klouza, Džims Beluši, Patriks Varbērtons, Entonijs Andersons un Deivids Ogdens Staierss. Filmā Sarkangalvīte, vilks, mežzinis un Sarkangalvītes vecmāmiņa tiek nopratināti policijas iecirknī par notikumiem, kas noveda pie viņu satikšanās.