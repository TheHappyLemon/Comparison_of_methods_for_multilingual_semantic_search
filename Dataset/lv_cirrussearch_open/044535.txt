"Operas spoks" (angļu: The Phantom of the Opera) ir 2004. gada ASV muzikāla drāmas filma, kura balstīta uz Endrū Loida Vēbera tāda paša nosaukuma mūziklu. Filmas režisors un viens no scenārija autoriem ir Džoels Šūmahers. Galvenās lomas atveido Džerards Batlers, Emmija Rosama, Patriks Vilsons, Miranda Ričardsone, Saimons Kalovs un Minnija Draivere. Filmas pirmizrāde notika 2004. gada 10. decembrī Apvienotajā Karalistē. Jauna dziedātāja kļūst par apsēstību kroplam mūzikas ģēnijam, kurš dzīvo Parīzes Operas namā. Viņš dziedātāju nolaupa un pieprasa lugas īpašniekiem atstāt dziedātāju lugas galvenajā lomā.