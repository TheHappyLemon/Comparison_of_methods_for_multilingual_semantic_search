"Dziedi! 2" (angļu: Sing 2) ir 2021. gada ASV datoranimācijas kinokomēdija, kuras režisors ir Gārts Dženings. Filma ir turpinājums 2016. gada filmai "Dziedi!". Galvenās lomas ieskaņojuši Metjū Makonahijs, Rīza Viterspūna, Skārleta Johansone, Tarons Edžertons, Torija Kellija, Niks Krolls, Bobijs Kanevāli, Holsija, Farels Viljamss, Niks Ofermans, Letiša Raita, Ēriks Andrē, Čelsija Pereti, Bono. Filmas pirmizrāde notika AFI Fest laikā 2021. gada 14. novembrī. Filmas pirmizrāde Latvijā notika 2021. gada 18. decembrī, bet ASV kinoteātros to sāka demonstrēt 2021. gada 22. decembrī. Filma saņēma dažādas kritiķu atsauksmes un tās pasaules kases ieņēmumi ir vairāk nekā 408 miljoni ASV dolāru pie 85 miljonu liela veidošanas budžeta, tādējādi šī ir ienesīgākā 2021. gada animācijas filma un desmitā ienesīgākā 2021. gada filma.