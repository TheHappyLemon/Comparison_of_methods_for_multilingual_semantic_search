Janvāris Februāris Marts Aprīlis Maijs Jūnijs Jūlijs Augusts Septembris Oktobris Novembris Decembris Jūnijs (latīņu: Junius) ir gada sestais mēnesis. Jūnijā ir 30 dienas. Mēnesis ir nosaukts par godu romiešu dievietei Junonai, Jupitera sievai. Latviešu mēneša senie nosaukumi ir ziedu vai papuves mēnesis, savukārt lietuviešu senie nosaukumi ir sėjinis vai pūdymo mėnuo, bet mūsdienās — birželis. Jūnijs ir pirmais vasaras mēnesis. Jūnijā ir vasaras saulgrieži, kad diena ir visgarākā un nakts visīsākā. Ziemeļeiropā sākas baltās naktis, kad visu nakti ir gaišs.