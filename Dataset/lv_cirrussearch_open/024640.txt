Daniēla grāmata ir viena no grāmatām Vecajā Derībā un Tanahā. Tā ir vienīgā apokalipse Vecajā Derībā, par vēl vienu apokalipsi tiek uzskatīta Jaunās Derības Jāņa atklāsmes grāmata. Grāmatas pirmajā daļā tiek aprakstīti Daniēla un viņa draugu stāsti, kad ir valdījis Nebukadnecars II, Belsacars, Dārijs I un Kīrs II, savukārt otrajā daļā — Daniēla četras vīzijas un debesu vēstnešu skaidrojums. Pirmā daļa galvenokārt rakstīta trešajā personā, otrā daļa — pirmajā personā. Daniēla grāmata galvenokārt tikusi rakstīta ebreju valodā, tomēr daļa (2:4–7:28) ir bijusi aramiešu valodā.