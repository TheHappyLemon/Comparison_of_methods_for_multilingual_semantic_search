"Nezvērs" (angļu: Sexy Beast) ir 2000. gada Apvienotās Karalistes un Spānijas kriminālfilma. Filmas režisors ir Džonatans Gleizers, kuram tā ir debija. Filmā galvenās lomas atveido Rejs Vainstons, Bens Kingslijs un Ians Makšeins. Filma stāsta par bijušo noziedznieku, kuru apciemo sociopātisks gansteris, pieprasot piedalīties bankas aplaupīšanā. Filmas "Nezvērs" pirmizrāde notika 2000. gada 13. septembrī Toronto Starptautiskajā kinofestivālā un to izplatīja Fox Searchlight Pictures. Filma saņēma pozitīvas kritiķu atsauksmes, īpaši par Kingslija aktierspēli, par ko viņu nominēja 74. Kinoakadēmijas balvai kategorijā "Labākais aktieris otrā plāna lomā". Tīmekļa vietnē Rotten Tomatoes filmai ir 86% vērtējums.