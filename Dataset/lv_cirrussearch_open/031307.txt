Šis raksts ir par apzīmējumu mūzikā. Par citām jēdziena Dinamika nozīmēm skatīt nozīmju atdalīšanas lapu. Dinamikas apzīmējumi Dinamika ir apzīmējums mūzikas atskaņošanas skaļumam, kas tiek izmantots partitūrās, lai apzīmētu skaļuma izmaiņas. Parasti dinamiku apzīmē ar itāļu valodas skaļuma apzīmējuma vārdu abreviatūrām. Dinamikas līmeņi nav precīzi nesakāmi, jo tie ir atkarīgi no tā, cik skaļi atskaņota mūzika, instrumenta, atskaņošanas telpas un tamlīdzīgi, bet tiem ir jābūt pareizā attiecībā cits pret citu. Baroka laika komponisti, kā, piemēram, Johans Sebastiāns Bahs vai Volfgangs Amadejs Mocarts diezgan reti pielietoja dinamikas apzīmējumus, visbiežāk izmantojot forte vai piano, tādā veidā ļaujot izpildītājam pašam interpretēt skaņdarba atskaņošanu, bet jau 19. gadsimtā komponisti sāka vairāk pielietot šos apzīmējumus. Dinamikas apzīmējumi crescendo un diminuendo (reizēm arī decrescendo) nozīmē pakāpenisku skaļuma palielināšanos vai samazināšanos. Šos apzīmējumus reizēm dēvē par "matadatām" — "matadata", kas atveras, ir crescendo, bet tāda, kas aizveras, ir diminuendo.