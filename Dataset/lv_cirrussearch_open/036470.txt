Nūrlanne (norvēģu: Nordland, izrunā: [nuːrlɑn]; ziemeļsāmu: Nordlándda) ir viena no 18 Norvēģijas filkēm. Filke robežojas ar Trumses un Trendelāgas filkēm, kā arī ar Zviedriju. Nūrlannes administratīvais centrs ir Būdē. Filkē ir vēl 8 pilsētas: Narvīka, Mūirāna, Mūšēene, Surtlanne, Leknēse, Feuske, Sannešēene un Brenneisunna. 2016. gadā Nūrlannē dzīvoja 242 tūkstoši cilvēku. Nūrlannes filkes pārvaldībā ir arī Jana Majena sala, kas atrodas Ziemeļu Ledus okeānā.