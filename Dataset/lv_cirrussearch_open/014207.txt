Andreass Īsaksons (zviedru: Andreas Isaksson; dzimis 1981. gada 3. oktobrī) ir bijušais zviedru futbolists, spēlēja vārtsarga pozīcijā, Zviedrijas futbola izlases dalībnieks. Profesionāļa karjeras laikā pārstāvējis Zviedrijas, Itālijas, Francijas, Anglijas un Nīderlandes klubus. Djurgården sastāvā divas reizes kļuvis par Zviedrijas čempionu (2002, 2003). Četras reizes karjeras laikā ticis atzīts par gada labāko Zviedrijas vārtsargu (2002, 2003, 2004, 2005). Zviedrijas izlases sastāvā spēlēja no 2002. gada līdz 2016. gadam. Pārstāvējis izlasi divos Pasaules kausos (2002, 2006) un trijos Eiropas čempionātos (2004, 2008, 2012).