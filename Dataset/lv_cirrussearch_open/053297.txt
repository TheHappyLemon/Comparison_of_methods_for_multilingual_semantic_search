Šis raksts ir par franču valodas universitāti. Par nīderlandiešu valodas universitāti skatīt rakstu Briseles Brīvā universitāte (nīderlandiešu valoda). Briseles Brīvā universitāte (franču: Université libre de Bruxelles) ir 1970. gadā dibināta universitāte Beļģijas galvaspilsētā Briselē ar mācībām franču valodā. Universitāte radās pēc valodas principa sadalot 1834. gadā dibināto Briseles Brīvo universitāti. Mācības organizētas 11 fakultātēs un centros. Bijušo un esošo pasniedzēju un studentu vidū minami imunologs Žils Bordē (Jules Bordet), matemātiķis Pjērs Delinjs (Pierre Deligne), paleontologs Luijs Dollo (Louis Dollo), fiziķis Fransuā Anglērs (François Englert), jurists Anrī Lafontēns (Henri La Fontaine), literatūrkritiķis Pols de Mans (Paul de Man), ārsts Denī Mukvege (Denis Mukwege), rakstniece Amēlija Noromba (Amélie Nothomb), rakstnieks Pols Otlē (Paul Otlet), ķīmiķis Iļja Prigožins (Ilya Prigogine).