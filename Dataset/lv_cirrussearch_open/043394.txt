Aliū Sisē (franču: Aliou Cissé; dzimis 1976. gada 24. martā) ir Senegālas futbola treneris un bijušais futbolists, spēlējis pussarga pozīcijā, dažkārt darbojies arī kā centra aizsargs, bijis Senegālas futbola izlases dalībnieks. Kopš 2015. gada ir Senegālas izlases galvenais treneris. Spēlētāja karjeras laikā pārstāvējis Francijas klubus Lille OSC, Sedan, Parīzes "Saint-Germain", Montpellier un Nîmes. No 2002. līdz 2006. gadam spēlējis Anglijas klubos Birmingham City un Portsmouth. Senegālas izlases sastāvā piedalījās 2002. gada FIFA Pasaules kausa finālturnīrā, bija komandas kapteinis. 2002. gada Āfrikas Nāciju kausā ar izlasi izcīnīja 2. vietu, bet bija viens no splēlētājiem, kas finālspēlē pret Kamerūnu nerealizēja pēcspēles 11 metru sitienu. 2012. gadā kļuva par trenera asistentu Senegālas olimpiskajā izlasē, vēlāk arī par komandas galveno treneri. 2015. gada martā tika apstiprināts par Senegālas nacionālās izlases galveno treneri. A. Sisē vadībā izlase kvalificējās 2018. gada FIFA Pasaules kausa finālturnīram.