Albins Kurti (albāņu: Albin Kurti; dzimis 1975. gada 24. martā) ir Kosovas politiķis un aktīvists, kurš ir Kosovas premjerministrs (no 2020. gada 3. februāra līdz 3. jūnijam un kopš 2021. gada 22. marta). Tomēr viņa valdība 25. martā neizturēja uzticības balsojumu un viņš kļuva par premjerministra pienākumu izpildītāju, līdz darbu sāka viņa jaunā valdība. Kurti ir politiskās kustības un partijas Vetëvendosje (pašnoteikšanās) līderis. Plašāk kļuva zināms 1997. gadā kā Prištinas Universitātes studentu apvienības viceprezidents un galvenais 1997. un 1998. gada nevardarbīgo demonstrāciju organizators. Kad Adems Demači kļuva par Kosovas Atbrīvošanas armijas politisko pārstāvi, Kurti darbojās viņa birojā. Viņš bijis Kosovas Asamblejas deputāts kopš 2010. gada trijos sasaukumos. Kurti valdība kļuva par pirmo pasaulē, kas zaudējusi uzticību COVID-19 pandēmijas pretpasākumu organizēšanas nesaskaņu dēļ. 2021. gada 22. martā atkārtoti tika ievēlēts par Kosovas premjerministru.