Kaltanisetas province (itāļu: Provincia di Caltanissetta, sicīliešu: Pruvincia di Caltanissetta) ir bijusī Itālijas province valsts dienvidrietumos, Sicīlijas autonomajā reģionā. Tās administratīvais centrs un lielākā pilsēta bija Kaltaniseta. Provinces kopējā platība bija 2138 kvadrātkilometri, 2012. gada beigās tajā dzīvoja 275 221 iedzīvotājs. Kaltanisetas province sīkāk iedalās 22 komūnās. 2015. gada augustā provinci reorganizēja par Kaltanisetas brīvo pašvaldību konsorciju.