2009. gada Ungārijas Grand Prix bija Formula 1 Grand Prix izcīņa, kura norisinājās no 2009. gada 24. jūlija līdz 26. jūlijam Hungaroringas sacīkšu trasē Ungārijā. Tā bija sezonas desmitā sacīkste. Luiss Hamiltons izcīnīja savu pirmo Grand Prix uzvaru sezonā. Tā bija arī pirmā uzvara ar KERS aprīkotai formulai. Kimi Reikenens izcīnīja komandas uz to brīdi labāko rezultātu sezonā, tomēr to aizēnoja viņa komandas biedra Felipes Masas avārija kvalifikācijā. Masa guva galvaskausa savainojumu un sacīkstē nepiedalījās. Sacīkstē debitēja Haime Algersuari, tādējādi uzstādot rekordu un kļūstot par visu laiku jaunāko F1 pilotu 19 gadu un 125 dienu vecumā.