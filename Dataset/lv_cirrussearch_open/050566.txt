Īrijas regbija izlase ir komanda, kas pārstāv Īrijas salu (Īriju un Ziemeļīriju) starptautiskās regbija spēlēs. To pārvalda Īru Regbija savienība. Pirmo spēli aizvadīja 1875. gadā, tiekoties ar Angliju. Īrijas izlase ir piedalījusies visos Pasaules kausa regbijā finālturnīros, astoņas reizes ir kvalificējusies ceturtdaļfinālam, taču nevienu reizi nav izdevies iekļūt pusfinālā. Īrijas izlase piedalās ikgadējā Sešu nāciju čempionātā (agrāk tika saukts par Mājas nāciju čempionātu un Piecu nāciju čempionātu), kas ir augstākā līmeņa regbija izlašu sacensības Eiropā. Mājas spēles parasti aizvada Aviva stadionā Dublinā. Pirms 2019. gada Pasaules kausa Īrijas izlase pirmo reizi kļuva par Pasaules regbija ranga līderi.