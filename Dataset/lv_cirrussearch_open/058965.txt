Bodo Ilgners (vācu: Bodo Illgner, dzimis 1967. gada 7. aprīlī) ir bijušais Vācijas futbolists, spēlēja vārtsarga pozīcijā, bijis Vācijas futbola izlases dalībnieks. Visu savu karjeru spēlējis Vācijas komandā 1. FC Köln un Spānijas komandā Real Madrid. Kopā ar Real Madrid komandu, Ilgners izcīnīja La Liga titulu un divas UEFA Čempionu līgas trofejas. Ilgners četras reizes ir ticis atzīts par Vācijas gada labāko vārtsargu, kā arī 1991. gadā atzīts par Eiropas gada vārtsargu. Ar Rietumvācijas futbola izlasi uzvarējis 1990. gada FIFA Pasaules kausā, kurā viņš kļuva par pirmo vārtsargu, kurš finālā nav ielaidis nevienus vārtus. Piedalījies arī 1994. gada FIFA Pasaules kausā, kā arī 1988. un 1992. gada Eiropas čempionātā.