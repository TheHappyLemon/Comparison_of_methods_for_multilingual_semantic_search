Ārends "Ārijs" Hāns (nīderlandiešu: Arend "Arie" Haan, dzimis 1948. gada 16. novembrī) ir Nīderlandes futbola treneris un bijušais futbolists, spēlēja pussarga pozīcijā, bijis Nīderlandes futbola izlases dalībnieks. Savu lielāko daļu spēlētāja karjeras pavadījis Nīderlandes komandā Ajax un Beļģijas komandā Anderlecht. Ar Ajax komandu izcīnījis trīs Eredivisie titulus un trīs Eiropas kausus, savukārt ar Anderlecht komandu kļuvis par Beļģijas Pirmās divīzijas čempionu, kā arī izcīnījis divus Eiropas Kausu ieguvēju kausus. Divas reizes par Beļģijas čempionu kļuvis arī ar Standard Liège. Nīderlandes futbola izlases sastāvā spēlējis no 1972. līdz 1980. gadam. Piedalījies 1974. un 1978. gada FIFA Pasaules kausā, kā arī 1980. gada Eiropas čempionātā. Pēc spēlētāja karjeras beigām kļuvis par treneri. Strādājis Beļģijā, Vācijā, Grieķijā, Nīderlandē, Kiprā, Austrijā, Irānā un Ķīnā. Bijis arī Ķīnas un Albānijas futbola izlasi.