Pašreizējais Bolīvijas karogs tika ieviests 1851. gadā. Valsts karogs un flaga ir trīskrāsu karogs ar vienāda izmēra sarkanu, dzeltenu un zaļu līniju un Bolīvijas ģerboni tā vidū uz dzeltenās līnijas. Jaunā Bolīvijas konstitūcija, ko ieviesa 2009. gadā, paredz, ka Vipala ir viens no nacionālajiem simboliem. Lai gan Bolīvijai nav piekļuves pie jūras, tai ir kara flaga, ko izmanto armijas kuģi upēs un ezeros. Tas ir zils karogs ar civilo karogu kreisajā augšējā stūrī, tam apkārt deviņas dzeltenas zvaigznes, kas apzīmē Bolīvijas deviņus departamentus un lielāka zvaigzne labajā pusē pa vidu, kas apzīmē Bolīvijas tiesības uz piekļuvi pie jūras, ko tā zaudēja 1884. gadā.