Ādams Ričards Legzdiņš (angļu: Adam Richard Legzdins; dzimis 1986. gada 28. novembrī) ir Anglijas futbola vārtsargs, kurš šobrīd pārstāv Skotijas futbola Premjerlīgas komandu Dundee FC. Viņa tēva vecāki bija 2. Pasaules kara bēgļi no Latvijas, tāpēc viņam būtu iespējams pārstāvēt Latvijas izlasi. Spēlētāja karjeru sācis Birmingham City jauniešu komandā, tomēr galvenajā komandā pirmo spēli aizvadīja tikai 2015. gadā, pirms tam pārstāvot vairākus Anglijas zemāko līgu klubus. 2023. gada 31. maijā Legzdiņš ar Dundee FC pagarināja līgumu uz diviem gadiem, paliekot Dandī klubā līdz 2025. gada vasarai.