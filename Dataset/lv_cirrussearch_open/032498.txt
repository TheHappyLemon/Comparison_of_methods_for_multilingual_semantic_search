Sābas ķēniņiene ir personāžs Vecajā Derībā. Iespējams, dzīvojusi 10. gadsimtā p.m.ē. Saskaņā ar 1. Ķēniņu grāmatu Sābas ķēniņiene no Arābijas pussalas dienvidos esošās Sābas karalistes devās uz Jeruzalemi, lai pārliecinātos, vai dzirdētā slava par Zālamana gudrību un bagātību ir patiesība. Zālamanu pārbaudījusi ar dažādu mīklu uzdošanu, viņš uz visām mīklām atbildējis pareizi. Kad Sābas ķēniņiene pārliecinājusies par slavas pamatotību, viņa devusi Zālamanam dažādas dāvanas.