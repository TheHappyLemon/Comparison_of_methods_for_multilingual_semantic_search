Pasaules čempionāta hokejā 2. divīzija ir starptautisks hokeja turnīrs, kas notiek Pasaules čempionāta hokejā ietvaros. To rīko Starptautiskā Hokeja federācija un šis ir trešais spēcīgākais līmenis pēc Elites divīzijas un 1. divīzijas. 2. divīzijas turnīrā spēlējošās 12 komandas ir sadalītas A (stiprākais sešinieks) un B (vājākais sešinieks) grupās. No 2001. līdz 2011. gadam 1. divīzijas katras grupas pēdējās vietas ieguvējs tika pazemināts uz 2. divīziju. Katras grupas uzvarētājs 2. divīzijā tika paaugstināts uz 1. divīziju, kamēr katras grupas pēdējās vietas ieguvējs tika pazemināts uz 3. divīziju. Sākot ar 2012. gadu 2. divīzijas A grupas čempions tiek paaugstināts uz 1. divīzijas B grupu, un tiek aizstāts ar tās pirmās vietas ieguvēju. B grupas čempions tiek paaugstināts uz A grupu, un to aizstāj A grupas pēdējās vietas ieguvējs. B grupas pēdējās vietas ieguvējs tiek pazemināts uz 3. divīziju, un tiek aizstāts ar tās uzvarētāju. Pasaules čempionāta hokejā 2. divīzija šī brīža formātā tika dibināta 2001. gadā no komandām, kas rangā bija no 29. līdz 40. vietai, tas ir 5 sliktākās komandas no C grupas un 7 labākās no D grupas. 2012. gadā grupas tika sadalītas pēc vietām pagājušajā čempionātā. A grupā piedalījās komandas, kas tika pazeminātas no 1. divīzijas, kā arī 2011. gada 2. un 3. vietu ieguvējiem savās grupās. B grupu veidoja 2011. gada 4. un 5. vietu ieguvēji savās grupās, kā arī komandas, kas tika paaugstinātas no 3. divīzijas.