Ukrainas karogs (ukraiņu: державний прапор України) ir viens no Ukrainas oficiālajiem valsts simboliem. Tas ir taisnstūra formas, malu attiecība ir 2:3. Sastāv no divām vienāda platuma horizontālām līnijām — zilas un dzeltenas —, kas simbolizē zilas skaidras debesis virs dzeltena kviešu lauka. Kā nacionālais karogs zili dzeltens karogs ticis izmantots jau kopš 1848. gada. Pirmoreiz par oficiālo valsts karogu tas tika apstiprināts 1918. gadā Ukrainas Tautas republikas laikā. Pēc iekļaušanas PSRS Ukrainai nebija oficiāla valsts karoga līdz 1949, līdz tika pieņemts Ukrainas PSR karogs. Pēc neatkarības atgūšanas tika pieņemts pašreizējais karogs. Kopš 2004. gada 23. augustā tiek svinēta Karoga diena.