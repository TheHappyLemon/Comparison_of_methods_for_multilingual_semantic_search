Šajā sarakstā apkopotas visas Okeānijas valstis un atkarīgās teritorijas. Okeānijā (ieskaitot Austrāliju) kopumā ir 14 suverēnas valstis, 2 nepilntiesīgas ANO valstis (Jaunzēlandes brīvi asociētās valstis) un 26 nesuverēnas teritorijas. Lai gan Okeāniju galvenokārt aptver okeāni un vairākas kontinentālās plātnes, to bieži vien norāda kā atsevišķu kontinentu. Okeāniju bieži vien ģeopolitiski dala Austrālijā, Melanēzijā, Mikronēzijā un Polinēzijā. Galvenā sauszemes teritorija Okeānijā ir Austrālija. Robeža starp Āziju un Okeāniju nav skaidri definēta. Politisku iemeslu dēļ Apvienoto Nāciju Organizācija uzskata, ka robeža starp abiem reģioniem ir Indonēzijas un Papua-Jaungvinejas valstu robeža. Papua-Jaungvineja atsevišķos gadījumos tiek uzskatīta kā Āzijas valsts, jo tās kaimiņvalsts ir Indonēzija, bet tas ir reti, parasti to uzskata par daļu no Okeānijas.