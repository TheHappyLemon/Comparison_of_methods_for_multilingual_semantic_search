Pēters Jervelaids (igauņu: Peeter Järvelaid, dzimis 1957. gada 28. novembrī Tallinā) ir igauņu jurists un tiesību vēsturnieks. Šobrīd Tallinas Universitātes profesors. Daudzu zinātnisko rakstu autors igauņu, vācu, angļu, krievu, latviešu un citās valodās. Semiotiskas uz personu orientētas tiesību vēstures novirziena pamatlicējs Igaunijā. Ar Latviju Jervelaidu vieno ilggadīga un cieša zinātniskā sadarbība ar Latvijas Universitātes tiesību vēsturniekiem, kurā ir kopīgi noturētas zinātniskās konferences par reģiona tiesību vēsturi.