Emersons Ferreira da Roza (portugāļu: Emerson Ferreira da Rosa, dzimis 1976. gada 4. aprīlī) ir bijušais Brazīlijas futbolists, spēlēja pussarga pozīcijā, bijis Brazīlijas futbola izlases dalībnieks. Savu karjeru sācis Grêmio komandā, kurā viņš uzvarēja Brazīlijas A sērijā. Vēlāk pārcēlies uz Eiropu, lai spēlētu Bayer Leverkusen komandā. 2000. gadā Emersons pievienojās Itālijas komandai AS Roma, ar kuru viņš uzvarēja Serie A. Vēlāk izcīnījis La Liga titulu ar Real Madrid, kā arī ar AC Milan komandu ieguvis UEFA Superkausu un FIFA Klubu Pasaules kausu. Brazīlijas futbola izlases sastāvā piedalījies 1998. un 2006. gada FIFA Pasaules kausā, divos Copa América turnīros un trijos FIFA Konfederāciju kausos.