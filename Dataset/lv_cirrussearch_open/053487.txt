Kazahstānas Republikas valsts ģerbonis (kazahu: Қазақстан Республикасының Мемлекеттік елтаңбасы) tika apstiprināts par Kazahstānas valsts simbolu 1992. gada 4.jūnijā. Ģerbonim ir apaļa forma un tajā dominē zilā un zelta krāsas. Vidū attēlots šaniraks (kazahu: Шаңырақ; krievu: Шанырак) — kazahu jurtas jumts. Šaniraks simbolizē gan bagāto mantojumu, gan cerīgo nākotni. Pa labi un kreisi uz ģerboņa ir divi spārnoti zirgi Tulpari (Тұлпар). Apakšējā ģerboņa daļā ir valsts nosaukums kazahu valodā: ҚA3AҚCTAH. Ģerboņa autori ir arhitekti Žandarbeks Melibekovs (Жандарбек Мәлiбеков) un Šotamans Velihans (Шот-Аман Уәлихан).