Marambio (spāņu: Base Antártica Marambio) ir Argentīnas vissezonas polārstacija Antarktīdā, galvenā Argentīnas operāciju atbalsta bāze kontinentā. Izvietojusies Sīmora (Marambio) salas ziemeļdaļā Vedela jūras krastā Antarktīdas pussalas piekrastē. Pieder Argentīnas Gaisa kara spēkiem, pētniecības darbus koordinē Argentīnas Antarktikas institūts. Stacija oficiāli atklāta 1969. gada 29. oktobrī un nosaukta par godu vienam no argentīniešu antarktiskās aviācijas pionierim Gustavo Arhentino Marambio (Gustavo Argentino Marambio) — Base Aérea Vicecomodoro Marambio. Pie stacijas izbūvēts lidlauks ar 1200 m garu un 30 m platu šķembu skrejceļu, kas bija pirmais pastāvīgais grunts lidlauks Antarktīdā un joprojām ir kontinenta noslogotākais lidlauks.