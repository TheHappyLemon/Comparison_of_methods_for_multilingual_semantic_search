"Iepazīstieties, Deivs" (angļu: Meet Dave) ir 2008. gada ASV zinātniskās fantastikas kinokomēdija, kuras režisors ir Braiens Robinss. Galvenās lomas filmā atveido Edijs Mērfijs, Elizabete Benksa, Gabriela Uniona, Eds Helmss, Skots Kāns un Kevins Hārts. Filmas pirmizrāde notika 2008. gada 11. jūlijā. Miniatūru citplanētiešu komanda darbojas kosmosa kuģī, kam ir cilvēka forma. Mēģinot glābt savu planētu, citplanētieši ar savu kuģi nokļūst uz Zemes, kur viņi sastopas ar jaunu problēmu: kosmosa kuģis iemīlas Zemes sievietē.