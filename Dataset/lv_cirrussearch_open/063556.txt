Viļņas Vecais teātris (lietuviešu: Vilniaus senasis teatras) ir teātris Lietuvas galvaspilsētā Viļņā. Izrādes tajā notiek galvenokārt krievu valodā (vai krievu valodā ar lietuviešu subtitriem), kā arī lietuviešu valodā. Teātra ēka atrodas Viļņas centrā, Jona Basanaviča ielā 13. To 1864. gadā izveidoja Sanktpēterburgas Aleksandras teātra aktieris Pāvels Vasiļjevs kā Krievu drāmas teātri (krievu: Русский драматический театр, lietuviešu: Lietuvos rusų dramos teatras). Tolaik tas bija vienīgais teātris Viļņā. Otrā pasaules kara laikā teātris tika likvidēts un atjaunots 1946. gadā. Pēc Krievijas iebrukuma Ukrainā 2022. gadā teātris tika pārdēvēts par Viļņas Veco teātri.