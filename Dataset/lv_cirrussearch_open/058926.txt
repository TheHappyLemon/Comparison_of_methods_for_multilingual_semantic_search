Kinoakadēmijas balva "Labākais oriģinālscenārijs" jeb "Oskara" balva par labāko oriģinālscenāriju tiek pasniegta katru gadu. Balvu pasniedz scenārijam, kas nav balstīts uz iepriekšpublicētu materiālu. Nominācijas izvirza tikai tie Kinoakadēmijas locekļi, kas paši ir rakstnieki vai scenāristi, bet uzvarētāju izvēlas visi Kinoakadēmijas locekļi Balvu "Labākais oriģinālscenārijs" pirmo reizi pasniedza 1941. gada ceremonijā, apbalvojot 1940. gadā izlaistās filmas. Pirms tam katru gadu tika piešķirta līdzīgas nozīmes balva "Labākais literatūras oriģinālavots" (Academy Award for Best Story), ko turpināja piešķirt līdz pat 1957. gadam (par 1956. gada filmām), kad to pilnīgi aizstāja ar balvu "Labākais oriģinālscenārijs".