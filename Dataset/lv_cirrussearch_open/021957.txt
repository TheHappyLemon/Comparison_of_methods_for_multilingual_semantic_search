Bacillaceae ir grampozitīvu baktēriju dzimta. Šīs baktērijas ir nūjiņveida formas heterotrofi organismi, kas izdala endosporas. Dzimtas pārstāvjiem raksturīgas peritrihiju viciņas. Daži dzimtas pārstāvji ir aerobi, citi fakultatīvi vai obligāti anaerobi. Lielākā daļa nav patogēnas, taču Bacillus ģints pārstāvji var izraisīt dažādas slimības cilvēkiem, piemēram, Bacillus anthracis izraisa Sibīrijas mēri. Dažas Bacillaceae dzimtas ģintis (Filobacillus, Lentibacillus un Halobacillus) iekrāso gramnegatīvās vai grammainīgās krāsas, taču tām ir grampozitīva šūnas sieniņa.