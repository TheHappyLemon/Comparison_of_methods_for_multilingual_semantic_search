Tomass Rafls (vācu: Thomas Raffl, dzimis 1986. gada 19. jūnijā) ir Austrijas hokejists, spēlē uzbrucēja pozīcijā. Kopš 2016. gada Rafls pārstāv Austrijas hokeja līgas komandu Zalcburgas "Red Bull". Iepriekš spēlējis Austrijas hokeja līgas komandā Villacher SV, Zviedrijas hokeja līgas komandā Luleå HF un AHL komandā Manitobas "Moose". Austrijas hokeja izlases sastāvā piedalījies trīs Pasaules čempionātos, kā arī 2014. gada ziemas olimpiskajās spēlēs. Tomasa jaunākais brālis Mihaels Rafls arī ir hokejists.