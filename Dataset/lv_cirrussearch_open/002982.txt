Meta Vorlds Pīss (angļu: Metta World Peace; agrāk pazīstams kā Rons Ārtests; dzimis Ronalds Viljams Ārtests juniors (angļu: Ronald William "Ron" Artest, Jr.) 1979. gada 13. novembrī Ņujorkā, Ņujorkas štatā, ASV) ir profesionāls amerikāņu basketbolists, spēlē uzbrūkošā aizsarga un vieglā uzbrucēja pozīcijās. Pašlaik (2013) pārstāv NBA klubu Losandželosas "Lakers". 1999. gada NBA draftā viņu izraudzījās Čikāgas "Bulls" ar kopējo 16. kārtas numuru pirmajā drafta kārtā. 2010. gada NBA čempions Losandželosas "Lakers" sastāvā. 2006. gada 31. oktobrī izdeva savu debijas mūzikas studijas albumu My World. 2011. gada septembrī viņš oficiāli nomainīja vārdu uz Metta World Peace.