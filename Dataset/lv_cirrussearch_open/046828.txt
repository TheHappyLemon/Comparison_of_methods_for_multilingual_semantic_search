British Thomson-Houston (BTH) bija britu inženierijas un smagās rūpniecības kompānija, kura atradās Regbijā, Vorikšīras grāfistē, Anglijā. Šī kompānija galvenokārt nodarbojās ar elektrisko sistēmu un tvaika turbīnu ražošanu. 1928. gadā tā apvienojās ar "Metropolitan-Vickers" un izveidoja akciju sabiedrību ar nosaukumu "Associated Electrical Industries (AEI)". 1960. gadā AEI apvienojās ar "The General Electric Company plc (GEC)" un mūsdienās šī kompānija ir pazīstama kā "Telent". Strādājot kompānijā British Thomson-Houston, 1947. gadā Deniss Gabors izgudroja hologrāfiju, par ko viņš 1971. gadā saņēma Nobela prēmiju fizikā.