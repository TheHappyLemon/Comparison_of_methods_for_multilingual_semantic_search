Nuri Bilge Džejlans (turku: Nuri Bilge Ceylan; dzimis 1959. gada 26. janvārī) ir turku kinorežisors, scenārists, fotogrāfs un aktieris. Viens no zināmākajiem turku kinorežisoriem. Džejlana filma "Ziemas miegs" (Kış Uykusu) 2014. gadā saņēma Zelta palmas zaru Kannu kinofestivālā. Savukārt viņa filma "Reiz Anatolijā" 2011. gadā saņēma Kannu kinofestivāla otru augstāko apbalvojumu — Grand Prix balvu. Sešas Džejlana filmas bijušas Turcijas kandidatūras Amerikas Kinoakadēmijas balvai kategorijā "Labākā starptautiskā spēlfilma".