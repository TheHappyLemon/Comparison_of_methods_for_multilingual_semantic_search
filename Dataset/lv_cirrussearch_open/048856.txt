Morics Millers (vācu: Moritz Müller, dzimis 1986. gada 19. novembrī) ir Vācijas hokejists, spēlē aizsarga pozīcijā. Pašlaik (2023) Millers pārstāv Vācijas hokeja līgas klubu Ķelnes "Haie". Visu savu karjeru ir spēlējis Ķelnes komandā. Vācijas hokeja izlases sastāvā ir spēlējis 11 Pasaules čempionātos, 2023. gadā ieguva sudraba medaļu. Piedalījies divās ziemas olimpiskajās spēlēs, 2018. gadā Phjončhanā izcīnīja sudrabu.