Šis raksts ir par upi Ziemeļvidzemē. Par citām jēdziena Pedele nozīmēm skatīt nozīmju atdalīšanas lapu. Pedele (igauņu: Pedeli, Põderi) ir Mazās Emajegi kreisā pieteka Igaunijā un Latvijā. Iztek no nelielā Kadastiku ezera Valgas apriņķī Hummuli paugurmasīva rietumdaļā. Pēc dažu kilometru tecējuma pa Igaunijas teritoriju Pedele kļūst par robežupi 2,57 km garumā. Latvijas teritorijā Valkas novadā upe tek pa Ērģemes pauguraini seklā ielejā. Lielā daļā upes tecējuma gultne regulēta, uzņem ūdeņus no meliorācijas sistēmām. Augšpus Valkas ir dzirnavezers Zāģezers. Lielākās apdzīvotās vietas krastos: Pedele, Valka, Valga.