Čārlzs L. Sonijs Listons (angļu: Charles L. "Sonny" Liston; dzimis nezināmā datumā Sendslohā, Ārkanzasas štatā, ASV, miris 1970. gada 30. decembrī Lasvegasā, Nevadas štatā, ASV) bija amerikāņu bokseris. 1962. gadā viņš kļuva par Pasaules čempionu, nokautējot Floidu Patersonu pirmajā raundā. 1964. gada 25. februārī viņš zaudēja savu titulu Kasiusam Klejam (vēl nebija mainījis savu vārdu uz Muhameds Ali), padodoties sestā raunda beigās. Revanša cīņā ar Muhamedu Ali 1965. gada 25. jūnijā Listons zaudēja ar pirmā raunda nokautu, daudzi uzskata, ka Listons speciāli nokrita zemē un padevās. Listons bija vairākas reizes bijis cietumā, kā arī viņam bija labas attiecības ar mafiju. Sonijam bija vislielākā dūre no visiem boksa čempioniem, līdz kamēr viņa rekordu lauza krievu boksa milzis Nikolajs Valujevs. 1970. gada 30. decembrī Lasvegasā Sonijs tika atrasts miris savā piemājas baseinā. Neviens skaidri nezina, kad Listons bija dzimis, kaut arī tiek uzskatīts, ka viņš ir dzimis 1932. gada 8. maijā.