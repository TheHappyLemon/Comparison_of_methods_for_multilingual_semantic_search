2023. gada Pasaules čempionāts daiļslidošanā norisinājās no 22. līdz 26. martam Japānas pilsētā Saitamā, sporta arēnā Saitama Super Arena. Saitama par čempionāta norises vietu tika izvēlēta 2020. gada oktobrī. Saitamā pasaules čempionāts notika trešo reizi, iepriekš šajā pilsētā tas norisinājās arī 2014. un 2019. gadā. Medaļas tika sadalītas vīriešu, sieviešu un pāru slidojumos, kā arī dejās uz ledus. Pēc šī čempionāta tika noteikts vietu skaits no katras valsts 2024. gada Pasaules čempionātā.