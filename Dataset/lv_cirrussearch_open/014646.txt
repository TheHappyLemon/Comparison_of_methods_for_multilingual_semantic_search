Stjuarts Daunings (angļu: Stewart Downing, izrunā: [ˈstjuːət daʊnɪŋ]; dzimis 1984. gada 22. jūlijā) ir Anglijas futbolists un bijušais Anglijas izlases dalībnieks. Spēlētāja karjeru noslēdza 2021. gadā. Pēdējais klubs viņa karjerā bija Anglijas čempionāta komanda Blackburn Rovers. Divas reizes ir ieguvis Anglijas Līgas kausu. Pirmoreiz 2004. gadā to ieguva Middlesbrough sastāvā, bet otrreiz 2012. gadā — Liverpool sastāvā. 2005. gadā tika atzīts par Middlesbrough komandas gada spēlētāju. 2011. gadā tāds pats tituls tika iegūts komandā Aston Villa. Anglijas futbola izlasē Daunings debitēja 2005. gadā. Ir piedalījies 2006. gada FIFA Pasaules kausā un 2012. gada Eiropas čempionātā.