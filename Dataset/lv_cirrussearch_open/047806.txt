Eva Tofalvi (rumāņu: Éva Tófalvi; dzimusi 1978. gada 4. decembrī) ir bijusī ungāru izcelsmes Rumānijas biatloniste. Piedalījusies sešās olimpiskajās spēlēs. Vienu reizi uzvarējusi Pasaules kausa posmā: 15 km klasiskā biatlona distancē Austrijā, Hohfilcenē (E. Tofalvi finišēja otrā, taču uzvarētājas Albinas Ahatovas no Krievijas analīzēs tika atrasts dopings, un sportiste diskvalificēta). Šī ir vienīgā Pasaules kausa posma uzvara Rumānijas biatlona vēsturē. Trīs reizes bijusi Rumānijas delegācijas karognesēja ziemas olimpisko spēļu atklāšanas parādē (2002, 2010, 2014). Pēc 20 gadiem starptautiskajā biatlonā 2018. gadā beigusi profesionālā sporta karjeru.