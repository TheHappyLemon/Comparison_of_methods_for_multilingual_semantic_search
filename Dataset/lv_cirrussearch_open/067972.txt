Austrumu Katoļu baznīcas jeb Austrumu Katoliskās baznīcas ir 23 sui iuris austrumu baznīcas, kuras ir pilnā sadraudzībā ar Romu (pāvestu), un tās, līdzās ar Rietumu Katoļu baznīcu, veido vispārējo Katoļu baznīcu. Lai arī Austrumu Katoļu baznīcām ir sava vēsture un tradīcijas, kas šķir to no Latīņu baznīcas, tās pamatā pieņem tās pašas katoļu doktrīnas, ko pieņem Latīņu baznīca, un abām pusēm ir kopīgā sadraudzība ar viens otru. 2017. gadā pasaulē bija 17,8 miljoni austrumu katoļu. Vēsturiski šīs baznīcas ir zināmas arī kā Uniātu baznīcas (krievu: униат ; no latīņu: unus — 'viens'), kas savulaik tika bieži lietots, lai apzīmētu tās Austrumu baznīcas, kuras ir pieņēmušas pāvestu. Mūsdienās šādu apzīmējumu priekš Austrumu Katoļu baznīcām īpaši nelieto. Lai arī Latvijas katoļu draudzes pārsvarā ir tikai Romas rita piederošās, ir tomēr arī viena Ukrainas Grieķu-katoļu draudze, kas sastopama Rīgā.