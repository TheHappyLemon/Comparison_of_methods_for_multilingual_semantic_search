Fußball-Club Augsburg 1907 e.V., biežāk zināms kā FC Augsburg vai vienkārši Augsburg, ir Vācijas futbola klubs no Augsburgas, Bavārijā. Pašlaik klubs spēlē Vācijas futbola augstākajā līgā - Bundeslīgā. Klubs ir dibināts 1907. gadā ar nosaukumu "Fußball-Klub Alemania Augsburg". Pirmo reizi Augsburgas klubs Bundeslīgai kvalificējās 2011. gadā, iegūstot 2. vietu otrajā Bundeslīgā. Debijas sezonā (2011.-2012.) tika izcīnīta 14. vieta. Kopš 2009. gada komanda mājas spēles aizvada SGL arena, kurā ir 30 660 skatītāju vietas.