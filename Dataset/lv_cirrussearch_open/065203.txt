Shoklande (nīderlandiešu: Schokland) ir bijusī sala, mūsdienās poldera sastāvdaļa, Nīderlandes Flevolandes provicē. Kā simbols nīderlandiešu cīņai pret ūdens stihiju Shoklande 1995. gadā tika iekļauta UNESCO Pasaules mantojuma sarakstā. Viduslaikos Shoklande bijis viens no visapdzīvotākajiem apvidiem Nīderlandē. Šeit darbojās osta un pārkraušanas punkts. Iesākumā tā bija pussala Zeiderzē līcī. Ap 15. gadsimtu, ceļoties jūras līmenim, tā kļuva par salu. To aizvien vairāk apdraudēja plūdi, līdz 1859. gadā valdība pieņēma lēmumi par salas evakuāciju. Uz salas palika tikai osta un bāka. 1942. gadā apkārtni nosusināja, izveidojot polderi, un ap bijušo salu tagad ir cietzeme.