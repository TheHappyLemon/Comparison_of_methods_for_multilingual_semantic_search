Antuāns Griezmans (Antoine Griezmann; dzimis 1991. gada 21. martā) ir Francijas futbolists, spēlē uzbrucēja pozīcijā, Francijas futbola izlases dalībnieks. Pašlaik (2023) pārstāv Spānijas klubu Madrides "Atletico", kas viņu īrē no FC Barcelona. Karjeru sācis dzimtās pilsētas futbola klubā, taču kopš 2005. gada spēlē Spānijā — vispirms Real Sociedad, kuras pieaugušo komandā debitējis 2009. gadā, 2014. gadā pārgāja uz Madrides "Atletico". "Atletico" sastāvā 2015.—2016. gada sezonā sasniedzis UEFA Čempionu līgas finālu, 2014. gadā izcīnījis Spānijas superkausu. 2018. gadā Griezmans izcīnīja UEFA Eiropas līgas kausu un UEFA Superkausu. 2019. gada vasarā Griezmans par 120 miljoniem € pievienojās FC Barcelona. Francijas izlases sastāvā spēlējis 2014. gada FIFA Pasaules kausā un 2016. gada Eiropas čempionātā, kurā ar 6 gūtajiem vārtiem kļuva par čempionāta rezultatīvāko spēlētāju un tika atzīts par finālturnīra vērtīgāko spēlētāju. 2018. gada FIFA Pasaules kausā izcīnīja pirmo vietu.