Šis raksts ir par ASV prezidenta rezidenci. Par citām jēdziena Baltais nams nozīmēm skatīt nozīmju atdalīšanas lapu. Baltais nams (angļu: White House) ir ASV prezidenta rezidence Vašingtonā. Tas atrodas Pensilvānijas avēnijā 1600. Baltā nama arhitekts ir Džeimss Hobens. Celtniecības darbi sākās 1792. gadā un beidzās 1800. gada 1. novembrī. Tai dienā par pirmo tā saimnieku kļuva toreizējais prezidents Džons Adamss. Sākotnēji tā nosaukums bija "Prezidentu pils". To mēdza dēvēt arī par Prezidentu savrupmāju. Pirmo reizi par Balto namu to sāka dēvēt 1811. gadā. Oficiāli šis nosaukums tika ieviests 1901. gadā Teodora Rūzvelta vadības laikā. No 1909. gada prezidenta darbības vieta atrodas Ovālajā kabinetā, kreisajā ēkas spārnā. Žurnālisti terminu "Baltais nams" lieto kā ASV prezidenta administrācijas sinonīmu. Tas ir attēlots arī uz ASV 20 dolāru banknotes.