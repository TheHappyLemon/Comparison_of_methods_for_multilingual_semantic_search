Azerbaidžānas teritorijā atrodas 9 nacionālie parki. Nacionālos parkus valstī apsaimnieko Azerbaidžānas Republikas Ekoloģijas un dabas resursu ministrija. Pirmais nacionālais parks Azerbaidžānā tika izveidots 2003. gadā — Zangezuras nacionālais parks, savukārt jaunākais nacionālais parks ir Samuras-Jalamas nacionālais parks (dibināts 2012. gadā). Pēc platības lielākais nacionālais parks ir Šahdagas nacionālais parks (1305,081 km²).