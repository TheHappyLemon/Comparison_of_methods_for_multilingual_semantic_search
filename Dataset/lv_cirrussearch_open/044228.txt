BTS jeb Bangtan boys (korejiešu: 방탄소년단, Bangtan Sonyeondan) ir Dienvidkorejas puišu mūzikas grupa. Grupā ir septiņi dalībnieki: Jin, Suga, J-Hope, RM, Jimin, V un Jungkook. Īstajos vārdos Kims Namdžuns (RM), Kims Sokdžins (Jin), Mins Jungi (Suga), Čuns Hosoks (J-Hope), Paks Čimins (Jimin), Kims Thehjons (V), Čons Čonguks (Jungkook). Viņu debijas dziesma No More Dream tika izdota 2013. gada 13. jūnijā. Tā ir iekļauta viņu pirmajā albumā 2 Cool 4 Skool. Grupa turpināja iegūt popularitāti ar albumiem Dark & Wild (2014), The Most Beautiful Moment in Life, Part 2 (2015) un The Most Beautiful Moment in Life: Young Forever (2016). Pēdējie divi albumi ir iekļuvuši ASV Billboard 200 topā. Albums The Most Beautiful Moment in Life, Part 2 tika atzīts par 2016. gada labāko Dienvidkorejas mūzikas albumu. Viņu otrais pilnformāta albums, "Wings" (2016), sasniedza 26. vietu Billboard 200, kas iezīmēja visaugstāko vietu no K-pop izpildītājiem vēsturē. Dienvidkorejā Wings kļuva par vislabāk pārdoto albumu tajā laikā Gaon Album Chart vēsturē. Albumu pārdeva vairāk nekā 1,5 miljonos eksemplāru, padarot to par BTS "pirmo miljonu pārdevēju", un grupa ieguva balvu "Gada mākslinieks" 2016. gada Mnet Asian Music Awards. Grupas nākamais pilnfomāta albums "Love Yourself: Her" (2017) debitēja septītajā vietā Billboard 200, kas sasniedza augstāko rangu Āzijas grupu vēsturē. Grupa pirmo reizi debitēja Billboard Hot 100 ar dziesmu "DNA". Vēl vienai dziesmai no albuma "Love yourself: Her" (2017) "Mic Drop" tika izveidots remikss sadarbībā ar Steve Aoki un Desiigner. Abas dziesmas ieguva sertificētu zeltu no Amerikas Savienoto Valstu Ierakstu kompāniju asociācijas, šīs dziesmas bija pirmās no Dienvidkorejas, kas ieguva šo apbalvojumu. "Love Yourself: Her" pirmajā mēnesī albums tika pārdots Dienvidkorejas Gaon Album Chart vairāk kā 1,2 miljonos eksemplāru, kā rezultātā tas tika nosaukts par labāk pārdoto albumu Dienvidkorejas vēsturē un 16 gadu laikā kļuvis par pasaulē visvairāk pārdoto korejiešu albumu, pārspējot iepriekš uzstādīto grupas G.o.d rekordu 2001. gadā. 2017. gadā BTS otro reizi pēc kārtas tika piešķirta Gada mākslinieka Mnet Asian Music Awards. Trešais pilnais albums "Love Of Yourself: Tear" (2018) debitēja Billboard 200 pirmajā numurā, padarot to par vienīgo K-pop izpildītāju, kas sasniedzis šo vietu līdz šim. Albuma galvenā dziesma "Fake Love" kļuva par grupas trešo dziesmu, kas sasniegusi zelta sertifikātu. Kopš debijas viņi ir pārdevuši aptuveni 7 miljonus albumu visā pasaulē. Grupa iemantojusi lielu popularitāti sociālajos medijos, 2016. gada martā BTS iekļāvās Forbes sarakstā kā visvairāk retvītotie mākslinieki Twitter. Pēc tam 2016. gada maijā Twitter uzsāka savas pirmās K-pop emocijzīmes ar BTS. 2016. gada oktobrī Billboard Social 50 BTS nokļuva pirmajā vietā, padarot grupu par pirmo korejiešu grupu saraksta augšdaļā. Šobrīd viņi ir pabijuši 88 nedēļas ar pirmo numuru Social 50 sarakstā.Tajā pašā gadā viņi arī nokļuva YouTube Top 100 globālās mūzikas sarakstā: 17. vietā mūzikas video sarakstā un 6.vietā mākslinieku sarakstā. 2017. gada maijā viņi ieguva Top sociālo mākslinieku balvu Billboard Music Awards, kļūstot par pirmo korejiešu grupu, kura uzvarēja BBMA. 2017. gada jūnijā žurnāls Time nosaucis BTS par vienu no 25 ietekmīgākajām personām internetā. 2017. gada 20. novembrī Ginesa pasaules rekordi atklāja, ka 2018. gada Ginesa rekordu grāmatā nokļūs BTS ar "visvairāk retvītiem no pasaules mūzikas grupām". Tā paša gada decembrī viņi tika atzīti par visvairāk tvītotajām slavenībām 2017. gadā (502 miljoni).Tas ir vairāk tvītu nekā ASV prezidents Donaldam Trampam un Džastinam Bīberam kopā. Pateicoties BTS sasniegumiem, grupa 2018. gadā nokļuva pirmajā vietā Forbes Korea Power Celebrity sarakstā, kas ir Dienvidkorejas spēcīgāko un ietekmīgāko slavenību saraksts. 2020. gada novembrī viņi kļuva par pirmajiem K-pop māksliniekiem, kas jebkad ir nominēti Grammy balvai, kad viņu dziesma "Dynamite" 63. gadskārtējā Grammy balvu pasniegšanas ceremonijā saņēma nomināciju kā labākā pop dueta/grupas uzstāšanās.