Tītaru grifs (Cathartes aura) ir Amerikas grifu dzimtas (Cathartidae) maitas putns, kurš sastopams gandrīz visā Amerikā, sākot ar Kanādas dienvidiem un beidzot ar Dienvidamerikas pašiem galējiem dienvidiem. Tā ir visbiežāk sastopamā maitas putnu suga Amerikā, kas mājo atklātās un daļēji atklātās ainavās, ietverot subtropu mežus, krūmājus un tuksnešus. Tītaru grifs ir viena no trim sugām, kura ietilpst katartu ģintī (Cathartes).