Vilkove (ukraiņu: Вилкове) ir pilsēta Ukrainas dienvidrietumos, Odesas apgabala Izmajilas rajonā. Izvietojusies apgabala dienvidrietumos Donavas deltā 207 km no apgabala centra Odesas. Tiek dēvēta arī par Donavas vai Ukrainas Venēciju — pilsētā vēsturiski izveidots sazarots transporta kanālu (jeriku) tīkls un vēl 20. gadsimta otrajā pusē ūdenstransports pilsētā bija biežāk lietots nekā autotransports. Pilsētu iekļauj Donavas biosfēras rezervāts.