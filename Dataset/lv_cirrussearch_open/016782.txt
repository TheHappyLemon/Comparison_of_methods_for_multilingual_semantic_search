Jelgavas atbrīvošana 1919. gada novembrī bija Latvijas armijas uzbrukuma operācija no 1919. gada 15. līdz 21. novembrim Latvijas brīvības cīņu laikā, kurā tā piespieda Veimāras Republikas pakļautībā esošās Rietumkrievijas armijas daļas atstāt Jelgavu. Uzbrukuma dēļ nepiepildījās Vācijas valdības nodomi sākt pamiera sarunas ar Latvijas Pagaidu valdību, lai vienotos par Kurzemes un Zemgales tālāko politisko statusu. Galvenās kaujas notika Jelgavas novada austrumu teritorijā.