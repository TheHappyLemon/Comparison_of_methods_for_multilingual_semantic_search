Našvilas "Predators" (angļu: Nashville Predators) ir profesionāls ASV hokeja klubs, kas ir bāzēts Našvilā, Tenesī štatā, ASV. Klubs spēlē Nacionālās hokeja līgas Rietumu konferences Centrālajā divīzijā. Tas tika dibināts 1997. gadā un kopš dibināšanas brīža spēlē NHL. Savas pastāvēšanas vēsturē "Predators" ne reizi nav uzvarējis NHL. 2016.—17. gada sezonā sasniedza Stenlija kausa finālsēriju, tajā ar 2—4 piekāpjoties Pitsburgas "Penguins". Mājas spēles komanda aizvada Bridgestone Arena hallē. Komandas kapteinis ir šveicietis Romans Josi.