Kuding (ķīniešu: 苦丁茶, piņjiņs: kǔdīng chá) ir īpaši rūgta Ķīnas zāļu tēja. Divi biežāk kuding pagatavošanai izmantotie augi ir vaska koka suga Ligustrum robustum un īleksa suga Ilex kaushue. Ligustrum robustum visbiežāk audzē Sičuaņā un Japānā, bet īleksu audzē citur Ķīnā. No Ligustrum ģints augiem taisīta kuding sastāvā nav kofeīna, bet dzērienā no īleksu ģints augiem ir iespējams kofeīns. Tradicionālajā Ķīnas medicīnā tējai piedēvēja ļoti dažādas ārstnieciskas īpašības, galvenokārt tās saistot ar toksīnu izvadīšanu un tēju lietojot saaukstēšanās, iesnu, sarkstošu, iekaisušu acu gadījumos.