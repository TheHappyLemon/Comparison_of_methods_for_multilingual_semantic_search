"Atkritēji" (angļu: The Departed) ir 2006. gada amerikāņu krimināldrāma, kuras režisors ir Mārtins Skorsēze. Filmas pamatā ir 2002. gada Honkongas trilleris "Iekšlietas" (Infernal Affairs). Filma saņēma četras "Oskara" balvas kategorijās "Labākā filma", "Labākais režisors", "Labākais adaptētais scenārijs" (Viljams Monahens) un "Labākā montāža" (Telma Šonmeikera), kopumā tā tika nominēta piecām balvām. Galvenās lomas filmā atveido Leonardo Di Kaprio, Mets Deimons, Džeks Nikolsons, Aleks Boldvins, Mārtins Šīns. Filmas darbība notiek Bostonā, ASV, kur īru mafijas vadītājs iefiltrē Kolinu Salivenu (Mets Deimons) kā informatoru Masačūsetsas štata policijā, savukārt policijas vadība iefiltrē policistu Billiju Kostingenu (Leonardo Di Kaprio) kā informatoru mafijā. Kad abas puses atklāj viņu klātbūtni savās organizācijās, abi informatori cenšas atmaskot viens otru, lai paši paliktu dzīvi. Filmas pirmizrāde notika 2006. gada 26. septembrī Ņujorkā, 2006. gada 6. oktobrī tika uzsākta izrādīšana ASV kinoteātros.