"Meklējot Nemo" (angļu: Finding Nemo) ir 2003. gada ASV animācijas filma, kuras režisors ir Endrū Stentons. Filma ir stāsts par klaunzivi Marlinu, kurš kopā ar citu zivi Doriju meklē savu dēlu Nemo. Filma saņēma galvenokārt pozitīvas kritiķu atsauksmes un ieguva Amerikas Kinoakadēmijas balvu kā 2003. gada labākā animācijas filma. "Meklējot Nemo" šajā gadā bija otra ienesīgākā filma pēc "Gredzenu pavēlnieks: Karaļa atgriešanās", kopumā nopelnot 871 miljonu ASV dolāru. Tāpat tas ir visu laiku vislabāk pārdotākais DVD ieraksts (40 miljoni kopiju). Tā ir sestā visu laiku ienesīgākā animācijas filma. 2008. gadā Amerikas Kinoinstitūts to ierindoja 10. vietā 10 visu laiku izcilāko animācijas filmu sarakstā.