Elena Didženeresa (angļu: Ellen Lee DeGeneres; dzimusi 1958. gada 26. janvārī) ir amerikāņu komiķe. Pašlaik vada sarunu šovu The Ellen DeGeneres Show, vienu sezonu bija ASV šova "Amerikāņu elks" žūrijas locekle. Viņa ir vadījusi 2007. un 2014. gada Amerikas Kinoakadēmijas balvas pasniegšanas ceremoniju un vienu Primetime Emmy Award balvu pasniegšanas ceremoniju. Kā aktrise filmējusies filmās Mr. Wrong, EDtv, The Love Letter un If These Walls Could Talk. Par ieskaņoto lomu filmā "Meklējot Nemo" saņēma Saturna balvu kā labākā otrā plāna aktrise, šī ir pirmā un pašlaik vienīgā reize, kad par filmas ieskaņošanu tiek pasniegta Saturna balva. Tāpat izcīnījusi 13 Emmy balvas. Filmējusies divos TV seriālos: Ellen (1994–1998) un The Ellen Show (2001–2002). 1997. gadā The Oprah Winfrey Show viņa paziņoja, ka ir lesbiete.