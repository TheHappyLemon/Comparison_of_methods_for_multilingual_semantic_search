Bleiks Kolmens (angļu: Blake Coleman, dzimis 1991. gada 28. novembrī) ir ASV hokejists, spēlē uzbrucēja pozīcijā. Kopš 2021. gada Kolmens pārstāv NHL komandu Kalgari "Flames". 2011. gada NHL draftā Kolmenu ar kopējo 75. numuru trešajā kārtā izvēlējās Ņūdžersijas "Devils". Iepriekš spēlējis NHL komandās Ņūdžersijas "Devils" un Tampabejas "Lightning". Ar "Lightning" komandu 2020. un 2021. gadā ieguvis Stenlija kausu. ASV hokeja izlases sastāvā piedalījies 2019. gada Pasaules čempionātā, kur ieguvis trešo vietu.