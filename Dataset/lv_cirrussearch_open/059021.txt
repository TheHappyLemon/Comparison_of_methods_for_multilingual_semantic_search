Celibāts (latīņu: caelibatus, no caelebs — neprecējies) ir vairākās reliģijās (kristietībā, jogā, budismā u.c.) sastopama klerikāļu dzīve bezlaulībā un atturēšanās no seksuāliem sakariem, lai nekas sadzīvē nenovērstu no garīdznieka vienīgā dzīves uzdevuma: kalpošanas Dievam. Kristietībā dažās konfesijās tas ir obligāts priekšnoteikums konkrētām hierarhijas pakāpēm, bet citās tikai rekomendējama izvēle.