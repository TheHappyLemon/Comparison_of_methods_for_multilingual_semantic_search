Haenas province (spāņu: Provincia de Jaén) ir viena no 50 Spānijas provincēm valsts dienvidos, Andalūzijas autonomajā apgabalā. Tā robežojas ar Sjudadrealas provinci ziemeļos, ar Albasetes provinci austrumos, ar Granadas provinci dienvidos un ar Kordovas provinci rietumos. Haenas provinces lielākā pilsēta un administratīvais centrs ir Haena. Provinces kopējā platība ir 13 484 km2, 2003. gada beigās tajā dzīvoja 666 190 iedzīvotāji. Tā ir sīkāk sadalīta 97 municipalitātēs. Haenas provincē saražo vairāk nekā 60% no kopējā olīveļļas daudzuma, ko saražo Spānijā.