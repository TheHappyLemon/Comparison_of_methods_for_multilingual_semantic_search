"Sarkanais zvirbulis" (angļu: Red Sparrow) ir 2018. gada spiegu trilleris, kas balstīts uz Džeisona Metjūza tāda paša nosaukuma romānu. Filmas režisors ir Frānsiss Lorenss. Galvenās lomas filmā atveido Džoels Edžertons, Dženifere Lorensa, Šārlota Remplinga, Marija-Luīze Pārkere, Džeremijs Aironss un Matiass Šoenerts. Filmas pirmizrāde notika 2018. gada 15. februārī Vašingtonā. Balerīna Dominika Jegorova tiek pieņemta darbā "Sparrow School", krievu izlūkdienestā, kur viņai savs ķermenis jāizmanto kā ierocis. Viņas pirmā misija ir saistīta ar nodevēja atrašanu starp savējiem. Lai misija izdotos, Dominikai nepieciešams nodibināt kontaktu ar CIP pārstāvi, kurš agrāk strādāja Krievijā. Tomēr abu attiecības progresē un apdraud gan misiju, gan abu valstu drošību.