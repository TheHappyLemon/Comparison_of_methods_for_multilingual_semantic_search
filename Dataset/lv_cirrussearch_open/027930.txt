AT&T Inc. ir ASV telesakaru uzņēmums. Tā galvanais birojs atrodas Dalasā, Teksasā. Uzņēmums dibināts 1983. gadā. AT&T ir otrs lielākais mobilo telefonu pakalpojuma un lielākais fiksētā telefona pakalpojuma sniedzējs ASV. Piedāvā arī platjoslas televīzijas pakalpojumu abonēšanas pakalpojumus. Trešais lielākais uzņēmums Teksasā. Saskaņā ar 2014. gada maija datiem AT&T Inc. ir 23. lielākais uzņēmums pasaulē pēc ienākumu, peļņas, aktīvu un tirgus vērtības kopējā rādītāja un 16. lielākais uzņēmums, ja netiek skaitīti naftas uzņēmumi. Saskaņā ar 2014. gada datiem ar vairāk nekā 120,6 miljoniem mobilo sakaru klientiem šis ir arī 20. lielākais mobilo sakaru operators pasaulē. 2016. gada 23. oktobrī paziņots, ka AT&T par 108,7 miljardiem ASV dolāru pirks uzņēmumu Time Warner, kas bija pasaulē trešais lielākais televīzijas tīklu, televīzijas filmu un izklaides uzņēmums. 2017. gada 20. novembrī ASV Tieslietu departamenta Pretmonopola nodaļa lēma neļaut šo apvienošanos, pamatojot ar to, ka šis darījums "ievērojami kaitētu Amerikas patērētājiem".