Suteners (no franču souteneur, no darbības vārda soutenir — ‘atbalstīt’) ir trešā persona prostitūtas-klienta attiecībās. Latviešu literārās valodas vārdnīca šo vārdu definē kā "vīrietis, kas pakļauj sev prostitūtas, lai iegūtu daļu no viņu ienākumiem". Latvijas Republikas Krimināllikuma 165. pants definē sutenerismu kā "tādas personas izmantošanu iedzīvošanās nolūkā, kura nodarbojas ar prostitūciju". Latvijā ir atļauts nodarboties ar prostitūciju tikai kā pašnodarbinātai personai, organizēta prostitūcija, tajā skaitā, sutenerisms un bordeļi ir krimināli sodāmas aktivitātes.