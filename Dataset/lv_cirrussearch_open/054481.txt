Čārlzs "Kārlis" Gustavs Vilhelms Vinklers (dāņu: Charles "Carl" Gustav Wilhelm Winckler; dzimis 1867. gada 9. aprīlī, miris 1932. gada 17. decembrī) bija dāņu vieglatlēts un virves vilkšanas sporta veida dalībnieks. 1900. gada vasaras olimpiskajās spēlēs izcīnīja zelta medaļu virves vilkšanā. Vinklers 1900. gada vasaras olimpiskajās spēlēs startēja gan vieglatlētikā, gan arī virves vilkšanā. Virves vilkšanā, būdams Jauktās komandas pārstāvis, izcīnīja zelta medaļu. Jaukto komandu virves vilkšanā veidoja Zviedrijas un Dānijas sportisti. Vieglatlētikā viņš startēja divās disciplīnās no kurām labāko rezultātu izcīnīja diska mešanā: 8. vieta ar rezultātu 32,50 metri. Savukārt lodes grūšanā viņš ar rezultātu 10,76 metri ieguva 10. vietu. Viņš bija Dānijas čempions lodes grūšanā 1901. un 1902. gadā un diska mešanas čempions 1902. gadā. Viņam piederēja Dānijas rekords diska mešanā no 1897. līdz 1907. gadam un lodes grūšanā no 1896. līdz 1903. gadam.