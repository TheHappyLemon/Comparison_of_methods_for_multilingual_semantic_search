Sanluisa Potosi (spāņu: San Luis Potosí) ir pilsēta Meksikā, Sanluisas Potosi štata lielākā pilsēta un administratīvais centrs. 2015. gadā pilsētā dzīvoja 824 229 iedzīvotāji. Pilsēta ir nosaukta Francijas karaļa Luija IX (Svētā Luija) vārdā. Mūsdienās pilsēta ir viens no galvenajiem Meksikas industriālajiem centriem. 2010. gadā pilsētas vēsturiskais centrs tika iekļauts UNESCO Pasaules mantojuma sarakstā.