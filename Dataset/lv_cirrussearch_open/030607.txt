En Avant de Guingamp, biežāk zināms kā EA Guingamp, EAG vai vienkārši Guingamp, ir Francijas futbola klubs no Gengānas Kotdarmoras departamentā, Bretaņā. Klubs ir dibināts 1912. gadā, pašlaik spēlē Francijas futbola otrajā līmenī — Ligue 2. Mājas spēles komanda aizvada Stade du Roudourou stadionā. EA Guingamp augstākais sasniegums Francijas čempionātā ir 7. vieta (2002.–2003. gada sezonā). Komanda divas reizes (2009. un 2014. gadā) izcīnījusi Francijas kausu.