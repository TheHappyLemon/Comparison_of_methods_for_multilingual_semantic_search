Roberts (Robins) Čārlzs Olivers Metjūss (angļu: Robert (Robin) Charles Oliver Matthews; dzimis 1927. gada 16. jūnijā, miris 2010. gada 19. jūnijā) bija britu ekonomists un šaha problēmists. Robins Metjūss bija no 1965. līdz 1975. gadam politiskās ekonomikas profesors Oksfordas universitātē. Pēc tam viņš pārcēlās uz Kembridžu, kur pārņēma politiskās ekonomikas katedru Klēras koledžā. Viņš bija Britu akadēmijas (1968) un Amerikas Mākslas un Zinātnes akadēmijas (1985) loceklis un Britu impērijas ordeņa komandieris (1975).