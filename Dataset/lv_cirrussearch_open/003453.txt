Šis raksts ir par filmu sēriju. Par citām jēdziena Zirnekļcilvēks nozīmēm skatīt nozīmju atdalīšanas lapu. "Zirnekļcilvēks" (angļu: Spider-Man) ir amerikāņu supervaroņu filmu sērija. Pirmo trīs iznākušo daļu režisors ir Sems Reimi. Pēc ceturtās filmas uzņemšanas pārtraukšanas Columbia Pictures filmu sēriju atjaunoja ar jauniem aktieriem un režisoru Marku Vebu. Kaut arī bija plāni Marka Veba sērijai veidot vairākus turpinājumus un atvasinātās filmas, plāni tika atcelti un tiek veidota jauna atjaunotā filmu sērija, kā daļa no Marvel Cinematic Universe. "Zirnekļcilvēks" ir sestā ienesīgākā filmu sērija pasaulē.