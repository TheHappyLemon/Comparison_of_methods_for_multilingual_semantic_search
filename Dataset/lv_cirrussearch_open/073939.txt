Pasaules kauss bobslejā ir ikgadējas bobsleja sacensības, kuras rīko Starptautiskā Bobsleja un skeletona federācija kopš 1984. gada. Lai noskaidrotu čempionu, tiek rīkotas vairākas sacīkstes. Sezona sākas gada nogalē un beidzas nākamā gada sākumā. Pēc pasaules kausa sezonas beigām norisinās olimpiskais bobsleja turnīrs vai arī pasaules čempionāts. Pašlaik pasaules kausa ieguvējus noskaidro četrās ieskaitēs: vīriešu divniekos, četriniekos un apvienotajā ieskaitē, kā arī sieviešu divniekos. 2020.—2021. gada sezonā Frančesko Frīdrihs uzvarēja gan vīriešu divnieku, gan četrinieku ieskaitē, kā arī apvienotajā ieskaitē. Sieviešu divniekos uzvarēja austriete Katrīna Beierle.