Losandželosas apgabals (angļu: Los Angeles County, L.A. County, County of Los Angeles) ir apgabals Kalifornijā, ASV. Saskaņā ar 2010. gada ASV tautas skaitīšanas datiem, apgabala iedzīvotāju skaits sasniedz 9,818 miljonus, tādējādi tas ir visapdzīvotākais apgabals ASV. Losandželosas apgabals ir apdzīvotāks par 42 ASV štatiem. Apgabala administratīvais centrs ir štata lielākā un ASV otra lielākā pilsēta Losandželosa. Apgabals tika izveidots 1850. gada 18. februārī. Losandželosas apgabala teritorijā ietilpst arī divas salas: Sanklementas (San Clemente Island) un Santakatalīnas sala (Santa Catalina Island). Esot 10 570 km2 liels, Losandželosas apgabals ir lielāks par Rodailendas un Delavēras štata kopējo teritoriju. Losandželosas apgabalā dzīvo vairāk nekā ceturtā daļa Kalifornijas iedzīvotāju, šis ir viens no etniski daudzveidīgākajiem apgabaliem ASV.