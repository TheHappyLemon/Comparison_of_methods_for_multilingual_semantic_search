Ziemeļamerikas, Centrālamerikas un Karību reģiona futbola asociāciju konfederācija (angļu: Confederation of North, Central American and Caribbean Association Football (CONCACAF)) ir galvenā futbola dzīves organizētāja Ziemeļamerikā, Centrālamerikā un Karību salās. Organizācijā iestājušās arī trīs Dienvidamerikas neatkarīgās valstis — Gajāna, Surinama un Franču Gviāna. CONCACAF tās pašreizējā formā tika nodibināta 1961. gadā. Tā ir viena no sešām kontinentālajām federācijām, kas iestājušās FIFA. CONCACAF galvenie organizatoriskie uzdevumi ir rīkot reģiona valstu izlašu un klubu sacensības, kā arī Pasaules Kausa kvalifikācijas turnīrus.