TGV (franču: Train à Grande Vitesse — 'liela ātruma vilciens') ir Francijas ātrvilcienu sistēma, kuru apkalpo valsts dzelzceļa operatora SNCF meitas uzņēmums SNCF Voyages. Sistēmu 1970. gados izveidoja GEC-Alsthom (tagad Alstom) un SNCF. Lai gan sākotnēji bija plānots vilcienus darbināt ar gāzes turbīnām, pēc 1973. gada naftas krīzes projekts tika izmainīts uz elektropiedziņas vilcieniem. Pirmā līnija LGV Sud-Est starp Parīzi un Lionu atklāta 1981. gadā. Līdz 2012. gadam TGV ceļu kopgarums sasniedza 2037 km. TGV sistēmas vilcieni brauc ar lielāko ātrumu pasaulē, regulāri sasniedzot 320 km/h. Speciāli sagatavoji TGV vilcieni vairākkārt uzstādījuši ātruma rekordus sliežu transportam. 2007. gadā sasniegts 574,8 km/h ātrums. TGV vilcieni sastāv no divām lokomotīvēm un posmotiem vagoniem. Vilcienus izgatavo uzņēmums Alstom (dzinējsistēmu Belfortā, bet ritošo daļu Eitrē). Sliežu ceļš tiek būvēts bez asiem pagriezieniem, lai vilcieni varētu braukt lielā ātrumā.