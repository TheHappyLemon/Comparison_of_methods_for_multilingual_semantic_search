Saludos Amigos ir 1942. gada ASV animācijas filma. Filmas režisori ir Normans Fērgusons, Vilfrēds Džeksons, Džeks Kinnijs, Hemiltons Lasks un Bills Robertss. Galvenos tēlus ierunājuši Lī Blērs, Mērija Blēra, Pinto Kolvigs, Volts Disnejs (Disnejs ir arī filmas producents), Normans Fērgusons, Frenks Greiems, Hosē Oliveira, Frenks Tomass un Klerenss Nešs. Animācijas filma sastāv no 4 daļām: Lake Titicaca, Pedro, El Gaucho Goofy un Aquarela do Brasil. Segmentā Lake Titicaca Donalds Daks apmeklē Titikakas ezeru. Tur viņš satiek vietējos iemītniekus. Segmenta Pedro galvenais varonis ir antropomorfa lidmašīna Pedro. Pedro dodas savā pirmajā lidojumā, kas gan neizvēršas ļoti veiksmīgs. Segmentā El Gaucho Goofy kovboju Sprukstu aizved uz Argentīnas pampām, lai mācītos no vietējiem gaučo. Segmentā Aquarela do Brasil Donalds Daks apceļo Dienvidameriku.