Jaunākā Eda, Prozas Eda vai Snorres Eda (islandiešu: Snorra Edda) ir islandiešu vēsturnieka un dzejnieka Snorres Sturlusona sastādīts dzejošanas pamācību un mītu kopums. Jaunākā Eda uzrakstīta aptuveni 1220. gadā un saglabājusies septiņos rokrakstos, kas uzrakstīti no apmēram 1300. līdz 1600. gadam. Viens no nozīmīgākajiem rokrakstiem ir "Upsālas kodekss", kurš datējams ar apmēram 1330. gadu.