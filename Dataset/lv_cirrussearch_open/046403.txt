Pekinas "Kunlun Red Star" (vienkāršotā ķīniešu: 昆仑红星, piņjiņs: Kūnlún Hóngxīng) ir hokeja komanda, kura bāzēta Pekinā, Ķīnā un spēlē Kontinentālajā hokeja līgā. Mājas spēles komanda aizvada Cadillac Arena hallē. Komanda dibināta 2016. gadā, lai piedalītos Kontinentālajā hokeja līgā. Pirmo mājas spēli klubs aizvadīja 2016. gada 5. septembrī, to noraudzījās nepilni 8000 skatītāju. 2016. gada 18. septembrī komandas mājas spēli pret Ņižņekamskas "Ņeftehimik" apmeklējuši 550 cilvēki, kas ir KHL turnīra antirekords.