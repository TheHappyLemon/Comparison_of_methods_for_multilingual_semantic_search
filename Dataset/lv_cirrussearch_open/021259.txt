Emanuels Grinbergs (pats sākotnēji parakstījies kā Emanuels Grünbergs), pilnā vārdā Emanuels Donats Frīdrihs Jānis Grinbergs (dzimis 1911. gada 25. janvārī, miris 1982. gada 25. aprīlī), bija latviešu matemātiķis, grafu teorijas skolas izveidotājs Latvijā. Veica teorētiskus pētījumus ģeometrijas, kombinatorikas, elektrisko shēmu aprēķinu, telefonijas nozarēs. Viņa vārdā ir nosaukta Grinberga teorēma par Hamiltona cikla eksistences nepieciešamo nosacījumu planāram grafam.