Fernāns Emīls Kanels (franču: Fernand Émile Canelle; dzimis 1882. gada 2. janvārī, miris 1951. gada 11. septembrī) bija franču futbolists, olimpiskās sudraba medaļas ieguvējs 1900. gada vasaras olimpiskajās spēlēs. Kanels bija Francijas futbola komandas Club Français biedrs no 1899. līdz 1922. gadam. 1900. gada vasaras olimpisko spēļu laikā viņa komanda Franciju pārstāvēja futbola turnīrā. Komanda šajā turnīrā izcīnīja sudraba medaļu. No 1904. līdz 1908. gadam viņš spēlēja arī Francijas futbola izlasē.