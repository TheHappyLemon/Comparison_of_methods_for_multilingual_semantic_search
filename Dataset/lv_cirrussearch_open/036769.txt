Kamillo Goldži (itāļu: Camillo Golgi; dzimis 1843. gada 7. jūlijā, miris 1926. gada 21. janvārī) bija itāļu ārsts, biologs, patologs. Ticis nosaukts par sava laika izcilāko neirozinātnieku un biologu. Pētījumi nervu sistēmas histoloģijā un morfoloģijā. Viņa vārdā nosauktas vairākas anatomiskās struktūras, tai skaitā Goldži komplekss. 1906. gadā saņēmis Nobela prēmiju fizioloģijā vai medicīnā kopā ar Santjago Ramonu i Kahalu par nervu sistēmas pētījumiem. 2012. gadā Pāvijas Universitātē, kur viņš strādāja, tika atklāts Goldži muzejs.