Ildefonss Lima Solā (katalāņu: Ildefons Lima Solà) ir Andoras futbolists, spēlē centra aizsarga pozīcijā, bijis Andoras futbola izlases dalībnieks. Kopš 2022. gada Lima pārstāv kluba FC Andorra B komandu. Karjeras laikā Lima ir spēlējis Spānijas, Grieķijas, Meksikas, Itālijas, Šveices un Andoras klubu rindās. Andoras izlasē debitēja 1997. gadā. Izlases rindās aizvadījis 137 spēles un guvis 11 vārtus. Viņš ir izlases rekordists gan nospēlēto spēļu, gan gūto vārtu ziņā. 2023. gada 12. septembrī ar spēli pret Šveici noslēdza savu karjeru izlasē. Izlases sastāvā viņa karjera ilga 26 gadus, kas ir rekords starptautiskajā futbolā.