Jelabuga (krievu: Елабуга) jeb Alabugha (tatāru: Алабуга) ir pilsēta Tatarstānā Krievijas Federācijā. Jelabugas rajona administratīvais centrs. Atrodas Kamas upes labajā krastā, aptuveni 200 km uz austrumiem no Kazaņas. Kamas otrajā krastā atrodas Naberežnije Čelni. 2018. gadā Jelabugā dzīvoja 74 tūkstoši iedzīvotāju. Pilsētas statuss iegūts 1780. gadā, bet ir liecības, ka Volgas Bulgārijas pastāvēšanas laikā tā jau bija apdzīvota vieta.