Omānas līcis (arābu: خليج عمان, Ḫalīdj ʾUmān, persiešu: دریای عمان, Daryā-ye Ommān) ir līcis (patiesībā — jūras šaurums), kas savieno Arābijas jūru ar Hormuza šaurumu un tālāk ar Persijas līci. Omānā līci sauc arī par Omānas jūru. Ziemeļos tas apskalo Irānas un Pakistānas krastus, rietumos un dienvidos — Apvienoto Arābu Emirātu un Omānas krastus. Lielākās pilsētas Omānas līča krastos ir Maskata, Sība, Suhāra (visas trīs atrodas Omānā), Fudžeira (AAE) un Čāhbahāra (Irānā).