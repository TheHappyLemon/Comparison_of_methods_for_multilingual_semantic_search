Nostra ir Latvijas postroka, postmetāla mūzikas grupa. Dibināta 2016. gadā Rīgā, Latvijā. Grupā darbojas Harijs Ijabs (ģitāra), Einārs Kotāns (bungas), Ksavjē Lands (basģitāra). Grupas Nostra mūziku ietekmējis postpadomju urbānais mantojums, ko laika gaitā daba mēģina atgūt savā īpašumā. Dziesmas ietekmējuši arī tādi rakstnieki kā Jukio Mišima ("Pārpilnības jūra") un Roberts Čemberss ("Karalis dzeltenā"). 2019. gadā Nostra ieguva pirmo vietu jauno mūzikas grupu un izpildītāju konkursā "Hadrons". 2020. gadā izcīnīta Alternative.lv mūzikas balva kā labākajai jaunajai grupai. 2024. gada sākumā Nostra ieguva Latvijas Metālmūzikas gada balvu kategorijā labākais alternatīvais, eksperimentālais un postmetāla albums. Šājā gadā grupa tika nominēta arī mūzikas ierakstu gada balvai "Zelta Mikrofons" kategorijā "labākais roka vai metāla mūzikas albums". Grupa Nostra regulāri uzstājas kopā ar Latvijas mūziķiem, bet ir sadarbojusies arī ar amerikāņu Shy Low un dāņu The Foreign Resort.