Pilsētvides izpēte ir cilvēka veidotu struktūru izpēte, taču parasti tiek asociēta ar pamestu graustu, pazemes tuneļu vai ēku drupu izpēti kā vaļasprieku. Šai aktivitātei raksturīga attiecīgās vietas dokumentācija, uzņemot fotogrāfijas vai video ierakstus. Pilsētvides izpēte tās praktizētājus pakļauj dažādiem riskiem — gan fiziskām briesmām, gan sodāmības riskiem, ja tā tiek veikta nelikumīgi.