Starptautiskā Automobiļu federācija (franču: Fédération Internationale de l'Automobile) ir bezpeļņas organizācija, kas sākotnēji dibināta 1904. gada 20. jūnijā kā Association Internationale des Automobile Clubs Reconnus (AIACR). Tā ir pazīstama arī kā FIA, kas ir franču nosaukuma saīsinājums. Tā aizstāv automobiļu organizāciju un automobiļu lietotāju intereses. FIA plašāk pazīstama kā daudzu motoru sporta notikumu organizētāja. Galvenais birojs atrodas Parīzē. FIA sastāv no 213 nacionālajām biedru organizācijām 125 valstīs. Tās prezidents kopš 2009. gada ir Žans Tots.