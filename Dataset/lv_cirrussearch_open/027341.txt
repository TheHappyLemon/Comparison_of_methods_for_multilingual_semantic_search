Sodomija ir termins, ko attiecina uz orālo seksu, anālo seksu un zoofiliju, dažkārt arī uz citu seksuālo aktivitāti, kuras laikā nevar radīt pēcnācējus. Sodomiju saista ar reliģiju, it īpaši jūdaismu un kristietību, kur to skata kā grēku. Sākotnēji šis termins, kas cēlies no Bībeles Sodomas un Gomoras stāsta Radīšanas grāmatas 18. un 19. nodaļā, tika attiecināts vienīgi uz anālo seksu. Ilgu laiku daudzās valstīs pastāvēja Sodomijas likumi, kas kriminalizēja ne vien šīs seksuālās aktivitātes, bet arī citas. Mūsdienās, vismaz Rietumu pasaulē, šie likumi ir pārskatīti un vairumā gadījumu atcelti.