Amerikas kauss ir balva, kas tiek piešķirta jahtu burāšanas sacensību "Amerikas kauss" uzvarētājam. Sacensībās katru gadu piedalās divas jahtas, no kurām viena ir titula aizstāvētāji, savukārt otra sacensību dalībniece tiek noteikta īpašās atlases sacensībās. Šīs ir pasaulē vecākās starptautiskās sporta sacensības, kas notiek vēl joprojām (pirmoreiz balva tika izcīnīta 1851. gadā). Sacensībās var piedalīties jebkurš jahtu klubs, kas atbilst noteiktām prasībām. Visvairāk reizes (25) sacensību vēsturē Amerikas kausu ir izcīnījis Ņujorkas jahtu klubs, savukārt pašreizējie titula īpašnieki ir Zelta vārtu jahtu klubs.