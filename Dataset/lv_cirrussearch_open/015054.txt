Amsleru sala (angļu: Amsler Island) ir ap 1,9 km gara un līdz 0,7 km plata sala Antarktīdā. Izvietojusies Pālmera arhipelāgā Anveras salas dienvidrietumu piekrastē. Izveidojusies 2004.—2005. gados, kad sairstot un atkāpjoties Marra piekalnes ledājam, izveidojās 150—300 m plats jūras šaurums starp cietzemi, kas tika uzskatīta par Anveras daļu un pašu Anveras salu. Sala nosaukta par godu USAP ilggadējiem dalībniekiem, Alabamas Universitātes jūras biologiem Čārlzam un Margrētai Amsleriem. Tagadējās salas dienvidu piekrastē 1955. gadā tika izveidota britu polārstacija Bāze N. Tai līdzās 1965. gadā tika izbūvēta amerikāņu Pālmeras pagaidu stacija, līdz 1968. gadā 1,5 km tālāk tika pabeigta tagadējā pastāvīgā stacija.