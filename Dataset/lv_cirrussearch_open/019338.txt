Alkmāns (Ἀλκμάν, dzīvojis 7.gs. otrajā pusē p.m.ē.) bija sengrieķu kora lirikas dzejnieks. Alkmāns rakstījis partenijus (dziesmas meiteņu koriem), dzīru dziesmas, himnas dieviem, arī paiānus. Alkmāns dzīvojis Spartā, bet par viņa dzimšanas vietu tiek uzskatīta Līdijas galvaspilsēta Sardas, lai gan drošu ziņu par viņa izcelsmi nav. Iespējams, ka Alkmāns nokļuvis Spartā kā vergs, kas vēlāk atbrīvots savu dzejas prasmju dēļ.