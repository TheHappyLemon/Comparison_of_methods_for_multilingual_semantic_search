Šimons Hrubecs (čehu: Šimon Hrubec, dzimis 1991. gada 30. jūnijā) ir Čehijas hokejists, spēlē vārtsarga pozīcijā. Pašlaik (2024) Hrubecs pārstāv Šveices hokeja līgas komandu Cīrihes "Lions". Iepriekš Hrubecs ir spēlējis Čehijas Ekstralīgas komandās HC Ceske Budejovice un Tršinecas "Oceláři", kā arī KHL komandās Pekinas "Kunlun Red Star" un Omskas "Avangard". 2021. gadā ar "Avangard" komandu izcīnījis Gagarina kausu. Čehijas hokeja izlases sastāvā piedalījies 2019. gada Pasaules čempionātā, 2021. gada Pasaules čempionātā un 2023. gada Pasaules čempionātā .