Latviju 1992. gada ziemas olimpiskajās spēlēs pārstāvēja 23 sportisti, 19 vīrieši un 4 sievietes, kas sacentās 6 ziemas olimpiskajos sporta veidos. 1992. gada ziemas olimpiskās spēles notika Francijas pilsētā Albērvilā no 1992. gada 8. februāra līdz 23. februārim. Šīs bija 4. ziemas olimpiskās spēles, kurās startēja Latvijas olimpiskā komanda. Iepriekšējās ziemas olimpiskās spēles, kurās Latvija startēja norisinājās 1936. gadā Garmišā-Partenkirhenē. No 1956. līdz 1988. gadam, kad Latvija atradās Padomju Savienības okupācijā, Latvijas sportisti startējā Padomju Savienības olimpiskajā komandā. 1992. gada ziemas olimpiskajās spēlēs labākos rezultātus Latvijas komandā izcīnīja kamaniņu sporta pāris Aivars Polis un Roberts Suharevs, kas ieguva 11. vietu divnieku sacensībās, kā arī kamaniņu braucēja Anna Orlova, kas ieguva 11. vietu sieviešu vieninieku sacensībās. Latvijas karognesējs atklāšanas ceremonijā bija bobslejists Jānis Ķipurs. Noslēguma ceremonijā Latvijas karogu nesa frīstaila pārstāvis Dans Jansons.