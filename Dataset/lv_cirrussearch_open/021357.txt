Interleikīns 6 jeb IL-6 ir iekaisuma pozitīvs citokīns, ko ražo dažādas šūnas (imūnsistēmas, taukaudu šūnas). Tas ietekmē dažādus orgānus un sistēmas: asinis, aknas, imūnsistēmu un endokrīno sistēmu, kā arī metabolismu (vielmaiņu). Galvenokārt IL-6 darbojas kā stiprs hipotalāma-hipofīzes-virsnieru stimulators. Glikokortikoīdi regulē IL-6 sekrēciju pēc atgriezeniskās saites principa. IL-6 ir nozīmīgs somatotropā hormona sintēzē, inhibē tireotropā hormona sekrēciju un samazina lipīdu koncentrāciju asinīs. Interleikīns 6 tiek ātri producēts, ķermenim reaģējot uz infekcijām un audu traumām. Tas veicina ķermeņa aizsargreakciju, stimulējot tā akūtās atbildes reakcijas, asinsradi un imūnās reakcijas. Kaut arī interleikīna ekspresija tiek stingri kontrolēta ar transkripcijas un pēctranskripcijas mehānismiem, neregulētai ilgstošai IL-6 sintēzei ir pataloģiska ietekme uz hronisku iekaisumu un autoimunitāti.