Kukenanas ūdenskritums (spāņu: Salto Cuquenán) ir ūdenskritums Karoni pietekā Kukenanas upē Venecuēlā. Trešais augstākais ūdenskritums Venecuēlā, 11. augstākais pasaulē un otrs augstākais pasaulē viena kritiena ūdenskritums. Atrodas Lagransabanas plakankalnē un krīt no Kukenana tepuja 674 m augstumā līdz tā pamatnei. Iekļauts Kanaimas nacionālā parka teritorijā.