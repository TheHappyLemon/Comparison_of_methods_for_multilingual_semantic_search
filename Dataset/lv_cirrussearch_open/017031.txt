"Deksters" (angļu: Dexter) ir ASV drāmas seriāls, kura autors ir Džeimss Manoss. Tas tiek pārraidīts Showtime televīzijas kanālā laikā kopš 2006. gada 1. oktobra. Seriāls ir par Deksteru Morganu, kas strādā par asins traipu ekspertu Maiami policijas iecirknī un slepeni ir arī sērijveida slepkava. Seriālam ir iznākušas septiņas sezonas (kopumā 84 sērijas). Seriāla pirmās sezonas sižets tika balstīts uz Džefa Lindsija sarakstīto romānu Darkly Dreaming Dexter, kas ir pirmā grāmata par Morganu. Nākamās sezonas nav tikušas balstītas uz nākamajām grāmatu sērijas daļām. Seriālam grāmatas saturu pielāgoja Manoss. Seriālā "Deksters" galvenās lomas attēlo Maikls Hols, Dženifere Kārpentere, Desmonds Haringtons, C.S. Lī, Lorēna Velesa, Davids Zajass, Džeimss Remars, Džūlija Benca un Ēriks Kings. Viens no seriāla līdzproducentiem ir ASV latvietis Artūrs Rūsis.