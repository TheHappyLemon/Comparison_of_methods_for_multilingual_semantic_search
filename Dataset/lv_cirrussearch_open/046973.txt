Hosē Protasio Risals Merkado i Realonda (spāņu: José Protasio Rizal Mercado y Realonda; dzimis 1861. gada 19. jūnijā, miris 1896. gada 30. decembrī) bija filipīniešu nacionālists un polimāts Filipīnu Spānijas koloniālā laikmeta beigās. Pēc profesijas — oftalmologs. Risals kļuva par rakstnieku un nozīmīgu personu filipīniešu propagandas kustībā. Ievērojamākie darbi ir romāni Noli Me Tángere un El filibusterismo, vēl ir rakstījis dzeju un esejas. Tiek uzskatīts par vienu no lielākajiem Filipīnu nacionālajiem varoņiem.