Komandkapteinis ir vecākā virsnieka militāra dienesta pakāpe daudzu valstu jūras spēkos. Tā ir ekvivalenta pulkvežleitnanta pakāpei sauszemes un gaisa spēkos. Šī dienesta pakāpe seko komandleitnanta pakāpei, un pēc tās ir jūras kapteinis. Saskaņā ar NATO Standartizācijas līgumu (STANAG 2116), šai pakāpei ir NATO OF-4 kods. Citās valstīs komandkapteiņa pakāpes nosaukumi ir: komanders, komandors, komandorkapteinis, fregates kapteinis, komandants. Krievijas, PSRS analogs ir 2. ranga kapteinis (капитан 2-го ранга), Latvijas Jūras spēkos komandkapteiņa dienesta pakāpi piešķir komandleitnantam ar augstāko izglītību pēc piecu gadu nodienēšanas komandleitnanta pakāpē, ja viņš ir beidzis vecākā štāba virsnieka kursu. Komandkapteiņa uzplecis Latvijas Jūras spēkos Komandkapteiņa Commander uzplecis Karaliskajā karaflotē (Royal Navy) Fregates kapteiņa Fregattenkapitän uzplecis Vācijas karaflotē 2. ranga kapteņa uzplecis Padomju karaflotē