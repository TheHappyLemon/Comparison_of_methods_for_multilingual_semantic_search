Aleksanders Čeferins (slovēņu: Aleksander Čeferin; dzimis 1967. gada 13. oktobrī) ir slovēņu jurists un futbola funkcionārs, pašreizējais UEFA prezidents. Čeferins ir pabeidzis Ļubļanas Universitātes juridisko fakultāti. Vēlāk strādāja savas ģimenes juridiskajā birojā, kurā īpaši pievērsās sportistu un sporta klubu interešu aizstāvībai. 2011. gadā kļuva par Slovēnijas Futbola asociācijas prezidentu. 2016. gada 14. septembrī tika ievēlēts par 7. UEFA prezidentu. Līdz ar to automātiski kļuva arī par FIFA viceprezidentu.