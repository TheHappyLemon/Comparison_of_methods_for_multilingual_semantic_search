Jaunakvitānija (franču: Nouvelle-Aquitaine, oksitāņu: Nòva Aquitània, basku: Akitania Berria) ir reģions Francijā, kas tika izveidots 2014. gadā teritoriālās reformas rezultātā, apvienojot trīs iepriekšējos reģionus — Akvitāniju, Limuzēnu un Puatū-Šarantu. Oficiāli tas sāka pastāvēt 2016. gadā. Jaunakvitānijas platība ir 84 061 km2 (aptuveni astotā daļa no Francijas), līdz ar to tas ir lielākais Francijas reģions. 2015. gadā reģiona teritorijā dzīvoja 5,9 miljoni iedzīvotāju. Administratīvi sīkāk reģions dalās 12 departamentos — Šarantā, Piejūras Šarantā, Korēzā, Krēzā, Dordoņa, Žirondā, Landā, Lo un Garonnā, Atlantijas Pirenejos, Desevrā, Vjennā un Augšvjennā. Jaunakvitānijas administratīvais centrs ir Bordo.