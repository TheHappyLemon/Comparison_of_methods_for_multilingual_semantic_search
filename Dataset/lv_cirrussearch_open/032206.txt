Verners Oto Teodors Forsmanis (vācu: Werner Otto Theodor Forßmann; dzimis 1904. gada 29. augustā, miris 1979. gada 1. jūnijā) bija vācu ārsts. Strādādams par ārstu Ēbersvaldē, 1929. gadā viņš, riskēdams ar dzīvību, pats sev veica sirds katetrizāciju, šādi pierādot šīs procedūras iespējamību. Par to 1956. gadā, kopā ar Andrē Frederiku Kurnānu un Dikinsonu Ričardsu, ieguva Nobela prēmiju fizioloģijā vai medicīnā.