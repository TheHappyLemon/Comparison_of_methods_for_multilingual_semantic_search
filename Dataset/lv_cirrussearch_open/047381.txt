Maja Dālkvista (zviedru: Maja Dahlqvist; dzimusi 1994. gada 15. aprīlī) ir zviedru distanču slēpotāja. Pārsvarā specializējas sprinta disciplīnās. Pasaules kausā debitēja 2014. gada decembrī. 2018. gada 13. janvārī Drēzdenē pirmo reizi kāpa uz goda pjedestāla Pasaules kausa posmos, izcīnot 2. vietu sprintā. Dienu vēlāk guva savu pirmo uzvaru komandu sprinta sacensībās. 2019. gada Pasaules čempionātā Zēfeldē kopā ar Stīnu Nilsoni izcīnīja zelta medaļu komandu sprintā.