Sers Džordžs Kailijs, Sestais Bromptonas baronets (angļu: Sir George Cayley, 6th Baronet of Brompton; dzimis 1773. gada 27. decembrī, miris 1857. gada 15. decembrī) bija angļu inženieris, mūsdienu aerodinamikas pamatlicējs. Tiek uzskatīts par pirmo personu, kurš saprata fizikālos spēkus, kas nodrošina aparātu, kas smagāki par gaisu, lidošanu. 1799. gadā nāca klajā ar konceptu par lidmašīnu ar nekustīgiem spārniem un atsevišķu dzinējspēku, kas ir mūsdienu lidmašīnu pamatprincips. 1809. gadā izveidoja lidaparātu, kas spēja planēt. Radījis arī izgudrojumus arī citās sfērās. Darbojies kā parlamenta deputāts.