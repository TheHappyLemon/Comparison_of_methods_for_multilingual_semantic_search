Kārters Hārts (angļu: Carter Hart, dzimis 1998. gada 13. augustā) ir Kanādas hokejists, spēlē vārtsarga pozīcijā. Pašlaik (2021) Hārts pārstāv NHL komandu Filadelfijas "Flyers". 2016. gada NHL draftā Hārtu ar 48. numuru 2. kārtā izvēlējās Filadelfijas "Flyers". Togad viņš bija ar visaugstāko numuru izvēlētais vārtsargs. Savu debiju NHL Hārts piedzīvoja 2018. gada 18. decembrī, kad Flyers ar 3–2 uzvarēja Detroitas "Red Wings". Viņš kļuva par jaunāko vārtsargu, kas NHL debitējis ar uzvaru kopš Keria Praisa, kā arī jaunāko Flyers vēsturē. Kanādas hokeja izlases sastāvā Hārts ir piedalījies 2019. gada Pasaules čempionātā.