Fortnite ir tiešsaistes videospēle, kuru 2017. gadā izstrādāja Epic Games. Spēles žanri ir dažādi, tajā galvenā ideja ir izdzīvot atvērtā pasaulē. Spēles sižeta līnija ir resursu vākšana dienā un izdzīvošana naktī. Videospēlei ir vairākas modifikācijas, piemēram, Fortnite: Save the World un Fortnite Battle Royale. Sākotnējā modifikācija Save the World bija pieejama Microsoft Windows, macOS, PlayStation 4 un Xbox One platformās, bet nākamā Fortnite Battle Royale ir spēlējama arī Nintendo Switch, iOS un Android ierīcēs. Jau pirmās Fortnite spēles bija sekmīgas, taču Fortnite Battle Royale kļuva par iespaidīgu panākumu, mazāk nekā gada laikā sasniedzot vairāk nekā 125 miljonus spēlētāju un mēnesī nopelnot simtiem miljonu dolāru, un kļuvusi par kultūras fenomenu.[nepieciešama atsauce]