"Krīze" (angļu: Crisis) ir amerikāņu televīzijas seriāls, kura autors ir Rends Ravičs. Seriālu no 2014. gada 16. marta līdz 2014. gada 21. jūnijam pārraidīja NBC televīzijas kanāls. Seriāls ir par Vašingtonas elites (tostarp ASV prezidenta) bērnu nolaupīšanu, ko izmeklē ASV Slepenā dienesta aģents Markuss Finlijs un FIB aģente Sūzija Danna. Seriālam iznāca viena sezona (13 sēriju). Pirmās sezonas pārraides vidū NBC paziņoja par seriāla atcelšanu. "Krīze" tikusi pārraidīta arī Latvijā.