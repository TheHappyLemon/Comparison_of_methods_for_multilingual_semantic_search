Žoržs Anrī Žozefs Eduārs Lemetrs (franču: Georges Henri Joseph Édouard Lemaître; dzimis 1894. gada 17. jūlijā, miris 1966. gada 20. jūnijā) bija beļģu priesteris, astronoms un fiziķis. Studējis Lēvenas Katoļu universitātē, kurā arī bija fizikas profesors. Lemetrs izvirzīja teoriju par Visuma izplešanos. Divus gadus pēc tam, kad Lemetrs publicēja savus aprēķinus, amerikānis Edvīns Habls paziņoja par Visuma izplešanos, un visi sasniegumi tika piedēvēti Hablam. Vēl Lemetrs pirmais ieguva izteiksmi, kas pašlaik pazīstams kā Habla likums, kā arī bija pirmais, kas aptuveni noteica Habla konstanti. Izvirzīja teoriju par Visuma rašanos (pašlaik pazīstama kā Lielā sprādziena teorija), ko nosauca par "Pirmatnējā atoma hipotēzi" vai "Kosmisko olu".