Virtuālā tūre jeb virtuālā ekskursija ir esošas vietas simulācija, visbiežāk tā sastāv no secīgiem video ierakstiem vai fotoattēliem. Tā var saturēt arī citus multivides elementus, piemēram, skaņas efektus, mūziku, stāstījumu vai tekstu. Frāzi "Virtuālā tūre" bieži lieto, lai aprakstītu dažādus video un uz fotogrāfijām bāzētu informāciju. Virtuālā tūre galvenokārt tiek izveidota izmantojot nekustīgi novietotu kameru. Šādas virtuālās ekskursijas veido vairāki attēli, uzņemti no viena skatu punkta. Kamera tiek rotēta uz objektīva ap to, kas angļu valodā tiek minēta kā “no-parallax point” (precīzs punkts objektīva aizmugurē, kur gaisma konverģē).