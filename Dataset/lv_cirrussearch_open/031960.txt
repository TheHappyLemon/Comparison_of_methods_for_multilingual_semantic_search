Frankfurtes pie Mainas lidosta (vācu: Flughafen Frankfurt am Main), reizēm saukta par Reinas-Mainas lidostu (vācu: Rhein-Main-Flughafen), ir Vācijas lielākā un Eiropas ceturtā lielākā lidosta. Lidosta atrodas 12 kilometru attālumā no Frankfurtes pie Mainas centra. Lidostai ir četri skrejceļi un divi termināli. Tā ir bāzes lidosta vairākām aviokompānijām, kā piemēram Lufthansa, AeroLogic, Condor. Uz Frankfurtes starptautisko lidostu lido arī Lufthansa un airBaltic reisi no Rīgas.