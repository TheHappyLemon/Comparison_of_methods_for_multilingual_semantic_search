Didjē Zokora (franču: Didier Zokora, dzimis 1980. gada 14. decembrī) ir bijušais Kotdivuāras futbolists, spēlēja pussarga pozīcijā, bijis Kotdivuāras futbola izlases dalībnieks. Savas karjeras laikā Zokora ir pārstāvējis komandas Kotdivuārā, Beļģijā, Francijā, Anglijā, Spānijā, Turcijā, Indijā un Indonēzijā. Ar Genk 2002. gadā uzvarējis Beļģijas Pirmās divīzijas čempionātā, arTottenham Hotspur 2008. gadā ieguvis Anglijas Līgas kausu, bet ar Sevilla 2010. gadā Spānijas Karaļa kausu. Kotdivuāras futbola izlases sastāvā debitējis 2000. gadā. Piedalījies 2006., 2010. un 2014. gada FIFA Pasaules kausā. Ar 123 nospēlētiem mačiem, Zokora ir Kotdivuāras izlases visvairāk spēļu aizvadījušais futbolists.