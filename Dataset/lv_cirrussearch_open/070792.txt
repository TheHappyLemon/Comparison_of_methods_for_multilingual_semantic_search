"Puiša vārds. Asinis uz asfalta" (krievu: Слово пацана. Кровь на асфальте) ir 2023. gada Krievijas krimināldrāmas seriāls, kura režisors un viens no scenāristiem ir Žora Križovņikovs. Sižets veidots pēc Roberta Garejeva grāmatas Слово пацана. Криминальный Татарстан 1970—2010-х motīviem. Seriāls ir par Kazaņas jauniešu ielu grupējumu "Universam", kā arī tā dalībnieku un tuvinieku likteņiem. Galvenās lomas tajā tēlo Ivans Jankovskis, Ruzils Minekajevs, Leons Kemstačs, Jeļizaveta Bazikina, Anna Peresilda un Anastasija Krasovska. Seriāla pirmizrāde notika 2023. gada 9. novembrī, savukārt pēdējo sēriju demonstrēja 2023. gada 21. decembrī. Seriāls guva lielu popularitāti Krievijā un citās pēcpadomju valstīs.