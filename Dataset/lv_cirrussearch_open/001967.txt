Korbins Blū Reiverss (angļu: Corbin Bleu Reivers; dzimis 1989. gada 21. februārī) ir amerikāņu aktieris un dziedātājs. Pirmā lielā loma kino bija 2004. gada piedzīvojumu kinokomēdijā "Noķeriet sīko". Blū slavu iemantoja ar lomu filmu sērijā "Vidusskolas mūzikls". Filmējies arī Discovery Kids seriālā Flight 29 Down (2005–2007) un Disney Channel 2007. gada filmā Jump In!. Izdevis divus studijas albumus — Another Side un Speed of Light.