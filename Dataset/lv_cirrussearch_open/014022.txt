Čičenica (spāņu: Chichén Itzá) bija liela pirmskolumba laika pilsēta, ko uzbūvēja maiji. Arheoloģiskais piemineklis atrodas Meksikas štatā Jukatanā. Pilsētā esošā El Castillo ir Vidusamerikas piramīda, tā ir 24 m augsta. Savā gandrīz 1000 gadu ilgajā vēsturē Čičenica bija viena no lielākajām maiju, vēlāk tolteku, pilsētām. 1988. gadā tā tika iekļauta UNESCO Pasaules mantojuma sarakstā. Čičenica ir viens no apmeklētākajiem arheoloģiskajiem pieminekļiem Meksikā, to katru gadu apmeklē apmēram 1,2 miljoni tūristu.