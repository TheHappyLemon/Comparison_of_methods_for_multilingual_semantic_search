Derbenta (krievu: Дербе́нт) ir pilsēta Krievijā, Dagestānas Republikā. Tā atrodas pie Kaspijas jūras, netālu no Krievijas–Azerbaidžānas robežas. 2021. gadā pilsētā dzīvoja gandrīz 125 tūkstoši iedzīvotāju. Pēc šī rādītāja tā ir trešā lielākā pilsēta Dagestānā aiz Mahačkalas un Hasavjurtas. Pēc etniskā sastāva pilsētā visvairāk dzīvo lezgīni (33%), azerbaidžāņi (32%) un tabasarani (15%).