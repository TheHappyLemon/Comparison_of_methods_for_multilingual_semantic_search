Džuzepe Bergomi (itāļu: Giuseppe Bergomi, dzimis 1963. gada 22. decembrī) ir bijušais Itālijas futbolists, spēlēja aizsarga pozīcijā. Visu savu karjeru Bergomi pavadīja Serie A komandā Milānas "Internazionale". Ilgus gadus arī bijis komandas kapteinis. 2004. gadā Bergomi tika iekļauts FIFA 100 sarakstā. Itālijas futbola izlases sastāvā Bergomi ir spēlējis četros FIFA Pasaules kausos, kā arī 1988. gada Eiropas čempionātā.