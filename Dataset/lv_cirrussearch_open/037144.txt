Marijampoles futbola klubs "Sūduva" (lietuviešu: Marijampolės futbolo klubas „Sūduva“) ir profesionāls Lietuvas futbola klubs no Marijampoles. Tas dibināts 1921. gadā un šobrīd spēlē Lietuvas čempionāta augstākajā — A līgā. Klubs A līgā spēlē kopš 2002. gada un no tās nekad nav izkritis. 2017. gadā pirmo reizi kļuva par Lietuvas čempioniem. Šis panākums tika atkārtots arī 2018. un 2019. gadā. Komanda ir trīs reizes ieguvusi Lietuvas kausu: 2006., 2009. un 2019. gadā. Komandas krāsas ir baltā un sarkanā. Mājas spēles tas aizvada Marijampoles futbola arenas stadionā Marijampolē (ietilpība 6250 skatītāju). Kopš 2020. gada maija klubu pārstāv Latvijas futbolisti Gļebs Kļuškins un Valērijs Šabala.