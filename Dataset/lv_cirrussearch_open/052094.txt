Ivanovas klinšu baznīcas (bulgāru: Ивановски скални църкви) ir 13. gadsimtā ierīkots baznīcu, kapelu un klosteru komplekss Bulgārijas ziemeļos, 20 kilometrus uz dienvidiem no Ruses. Komplekss izcirsts klintīs Rusenskilomas upes ielejā 32 metrus virs upes līmeņa un tajā saglabājušies 13. un 14. gadsimta sienu gleznojumi. Ziedu laikos reliģiskajā centrā bija 40 baznīcas un kapelas, kā arī apmēram 300 mūku ceļļu. Komplekss tika pamests 17. gadsimtā. Ivanovas klinšu baznīcas 1979. gadā iekļautas UNESCO Pasaules mantojuma sarakstā.