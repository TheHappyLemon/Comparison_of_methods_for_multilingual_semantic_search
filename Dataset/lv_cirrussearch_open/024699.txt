Šis raksts ir par 1972.—1996. gadā pastāvējušo Vinipegas "Jets". Par pašreizējo Vinipegas "Jets" skatīt rakstu Vinipegas "Jets". Arizonas "Coyotes" (angļu: Arizona Coyotes) ir profesionāls ASV hokeja klubs, kas ir bāzēts Glendeilā, Arizonas štatā, ASV. Klubs spēlē Nacionālās hokeja līgas Rietumu konferences Centrālajā divīzijā. Tas tika dibināts 1972. gadā kā Vinipegas "Jets" un kopš 1979. gada spēlē NHL, pirms tam startēja WHA čempionātā. 1996. gadā komanda pārcēlās no Kanādas uz ASV dienvidrietumiem un ieguva tās pašreizējo nosaukumu. Pašreizējā kluba īpašniece ir Nacionālā hokeja līga, jo 2009. gada 5. maijā tas bankrotēja. Savas pastāvēšanas vēsturē "Coyotes" nav ne reizi izcīnījuši Stenlija kausu, kā arī ne reizi nav kļuvuši par konferences un divīzijas čempioniem. Mājas spēles komanda aizvada Mullett Arena hallē. Līdz 2014. gadam komanda bija pazīstama kā Fīniksas "Coyotes".