Rī ezers (arī Lohrī; angļu: Lough Ree, īru: Loch Rí, Loch Ríbh) ir ezers Īrijas centrālajā daļā, starp Konahtas un Lensteras provincēm, trešais lielākais ezers valstī. Ezeram cauri tek Šenonas upe. Populāra vieta zvejai, laivu izbraucieniem. Ezerā notiek profesionāla zušu zveja. Pie dienvidu krasta atrodas Atlonas pilsēta, kurā atrodas laivu bāze. Ezeram ir kaļķakmens gultne; radies ledāja darbības rezultātā. Piekrastē atrodas interesanti dabas veidojumi — ūdens izskaloti kaļķakmens palikšņi — t. s. "sēņakmeņi". Ūdens ezerā ir tīrs, ūdens apmaiņas periods — 0,2 gadi. Ziemā neaizsalst. 11 zivju sugas. Ezera ziemeļu daļā atrodas Klerānas sala (Inis Cloithreann), uz kuras atrodas nozīmīgi kultūras pieminekļi. Šeit kristietības pirmsākumos dibināts klosteris, uz salas vairāku senu baznīcu atliekas.