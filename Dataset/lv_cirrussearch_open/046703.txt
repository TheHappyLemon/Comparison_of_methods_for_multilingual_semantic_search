"LDM: Lielais draudzīgais milzis" (angļu: THE BFG) ir 2016. gada piedzīvojumu filma, kas balstīta uz Roalda Dāla tāda paša nosaukuma romānu. Filmas režisors un viens no producentiem ir Stīvens Spīlbergs. Galvenās lomas filmā ierunājuši Marks Railenss, Rūbija Bārnhila, Penelope Viltone, Rebeka Hola, Reifs Spols, Bills Heiders un Džemeins Klements. Filmas pirmizrāde notika 2016. gada 14. maijā Kannu filmu festivālā. Meitene, kuras vecāki ir miruši, sadraudzējas ar labestīgu milzi. Abi dodas ceļojumā uz Milžu Valsti, kur viņi cenšas apturēt milžus-cilvēkēdājus, kuri cenšas iebrukt cilvēku pasaulē.