Fortaleza Esporte Clube, biežāk pazīstams kā vienkārši Fortaleza vai Fortaleza EC, ir Brazīlijas sporta klubs, kura galvenā nodaļa ir futbols. Tam ir arī telpu futbola, rokasbumbas un basketbola nodaļas. Fortaleza EC ir no Fortalezas pilsētas, kura ir Searas štata administratīvais centrs. Klubs dibināts 1918. gada 18. oktobrī, izveidojoties no cita kluba Stella ar nosaukumu Fortaleza Sporting Club. Fortaleza EC kopā ar EC Bahia, Vitória, Santa Cruz, Sport, Náutico un Ceará SC ir viens no tradīcijām bagātākajiem klubiem valsts Ziemeļaustrumu reģionā. Kluba lielākie sāncenši ir no tās pašas pilsētas Ceará SC un Ferroviário. Kluba krāsas ir sarkans, zils un balts. Klubs 39 reizes uzvarējis Searas štata čempionātā, pēdējoreiz 2010. gadā.