BK Brocēni bija Latvijas Basketbola līgas flagmanis laikā no tā dibināšanas 1992. gadā līdz 1999. gadam. Kluba nosaukums cēlās no tā galvenā atbalstītāja - Brocēnu cementa un šīfera rūpnīcas. BK "Brocēni" kā klubs savu darbību pārtrauca 2001. gadā (pēdējā sezonā komanda saucās BK LMT). Klubs startējis zem nosaukumiem "Brocēni/Parair", BK "Brocēni", "SWH/Brocēni", "ASK Brocēni", "Brocēni/LMT", kā arī "ASK Brocēni-LMT", kopā izcīnot 8 LBL čempiontitulus, kā arī divreiz finišējot otrajā vietā.