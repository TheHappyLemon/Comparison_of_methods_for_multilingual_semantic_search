Kualalumpura (malajiešu: Kuala Lumpur) ir Malaizijas galvaspilsēta, lielākā pilsēta valstī un viena no trim tās federālajām zemēm. Kualalumpurā dzīvo aptuveni 1,5 miljoni cilvēku. Kualalumpura tika izveidota 1859. gadā, bet pilsētas tiesības tā ieguva 1972. gadā. Līdz 1999. gadam pilsēta bija Malaizijas administratīvais centrs, līdz valdība pārcēlās uz Putradžaju. Kopš 1990. gadiem Kualalumpurā ir rīkoti nozīmīgi starptautiskie sporta, politikas un kultūras pasākumi, to vidū 1998. gada Nāciju Sadraudzības spēles un ikgadējas Formula 1 Grand Prix izcīņas. Pilsētā atrodas pašlaik viena no augstākajām celtnēm pasaulē — Petronas dvīņu torņi.