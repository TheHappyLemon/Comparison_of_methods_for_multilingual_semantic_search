Dārsijs Vero (Darcy Verot; dzimis 1976. gada 13. jūlijā Redvilā) ir bijušais kanādiešu hokejists, kreisās malas uzbrucējs. Karjeras laikā aizvadījis 37 spēles Nacionālās hokeja līgas klubā Vašingtonas "Capitals", kā arī četras sezonas Kontinentālajā hokeja līgā. Vero plašāk pazīstams ar savu netīro spēles stilu, kā arī kaušanās prasmēm, kas reizēm liek maldīgi uzskatīt, ka Vero pilda policista funkcijas. Viņš ir 2009.—10. un 2010.—11. KHL sezonu visvairāk soda minūšu saņēmušais spēlētājs.