Termiskā izplešanās ir ķermeņa lineāro izmēru, tilpuma un formu izmaiņas, mainoties tā temperatūrai. Šķidrumu un gāzu termiskās izplešanās daudzumu pie pastāvīga spiediena raksturo ar izobāro izplešanās koeficientu. Cietvielu termiskās izplešanās raksturošanai papildus izmanto lineāro termiskās izplešanās koeficientu. Monokristāliem anizotropijas dēļ termiskā izplešanās dažādos virzienos ir dažāda. Temperatūra ir funkcija no vidējās materiāla molekulārās kinētiskās enerģijas. Materiālu sildot, tā molekulu kinētiskā enerģija palielinās. Šī iemesla dēļ molekulas sāk kustēties vairāk un palielinās vidējās attālums starp tām. Tāpēc vairums materiālu, palielinoties temperatūrai, izplešas.