Stade Rennais Football Club, biežāk zināms kā Stade Rennais, SRFC vai vienkārši Rennes, ir Francijas futbola klubs no Rennas pilsētas Ilas un Vilēnas departamentā, Bretaņā. Klubs ir dibināts 1901. gadā, pašlaik spēlē Francijas futbola augstākajā līmenī - 1. līgā. Mājas spēles komanda aizvada Roazhon Park stadionā, kur ir 29 778 skatītāju vietas. Kluba augstākais sasniegums Francijas čempionātā ir 4. vieta. Rennes ir trīs reizes (1965., 1971. un 2019. gadā) izcīnījuši Francijas kausu.