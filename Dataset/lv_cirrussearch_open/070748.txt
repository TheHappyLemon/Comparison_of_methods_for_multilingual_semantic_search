Lilija Gledstone (angļu: Lily Gladstone; dzimusi 1986. gada 2. augustā) ir Amerikas pamatiedzīvotāju aktrise. Gledstones pirmā aktrises loma bija filmā Jimmy P: Psychotherapy of a Plains Indian (2012). Piedalījusies arī filmās "Dažas sievietes" (2016) un First Cow (2019). Par lomu Mārtina Skorsēzes vesterna filmā "Ziedu mēness slepkavas" (2023) saņēmusi Zelta globusa balvu kategorijā "Labākā aktrise drāmas filmā". Atveidojusi arī lomas seriālos Room 104 (2017—2020), Billions (2019—2023) un Reservation Dogs (2022—2023).