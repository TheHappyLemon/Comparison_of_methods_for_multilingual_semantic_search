Blackpool Football Club (ˈblækpuːl) ir Anglijas futbola klubs, kurš dibināts 1887. gadā Lankašīras piejūras pilsētā Blekpūlā. Šobrīd klubs piedalās Anglijas futbola čempionāta (angļu: Football League Championship) turnīrā, kas ir otrā augstākā profesionālā futbola līga Angljā. Klubs agrāk daļēji piederēja Latvijas uzņēmējam Valērijam Belokoņam, bet tā direktors bija latvietis Normunds Malnačs. Tajā vairākas sezonas spēlējis Latvijas izlases aizsargs Kaspars Gorkšs, bet uz atrādīšanos bijuši ieradušies arī vairāki citi spēlētāji.