"Alvins un burunduki" (angļu: Alvin and the Chipmunks) ir 2007. gada ģimenes filma, kuras režisors ir Tims Hills. Galvenās lomas ierunājuši Džastins Longs, Metjū Grejs Gablers, Džesijs Makartnijs, bet galvenās cilvēku lomas atveido Džeina Linča, Kamerona Ričardsone, Deivids Kross un Džeisons Lī. Filmas pirmizrāde notika 2007. gada 14. decembrī. Filmai ir iznākuši trīs turpinājumi: 2009. gada filma "Alvins un burunduki: Turpīkstinājums", 2011. gada filma "Alvins un burunduki. Aizburājuši" un 2015. gada filma "Alvins un burunduki: Diženais burunduļojums". Dziesmu autors Deivids Sevils, kurš cīnās par savu iztikšanu, atklāj trīs dziedošus burundukus Alvinu, Teodoru un Saimonu. Izmantojot trijotnes labās dziedāšanas spējas, Deivids drīz vien cenšas kļūt slavens.