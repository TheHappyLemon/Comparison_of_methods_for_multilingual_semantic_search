Moldova piedalījās 2000. gada vasaras olimpiskajās spēlēs, kas notika Austrālijas pilsētā Sidnejā no 2000. gada 15. septembra līdz 1. oktobrim. Šī bija otrā reize, kad Moldova piedalījās vasaras olimpiskajās spēlēs. Moldova 2000. gada vasaras olimpiskajās spēlēs tika pārstāvēta ar 34 sportistiem (29 vīrieši un 5 sievietes), kuri startēja 7 olimpiskajos sporta veidos. Vsivairāk sportistu, 11 sportisti, no Moldovas startēja vieglatlētikā. Moldova šajās olimpiskajās spēlēs izcīnīja divas olimpiskās medaļas, sudraba un bronzas, ierindojoties 61. vietā pēc iegūto medaļu kopskaita. Sudraba medaļu izcīnīja sporta šāvējs Oļegs Moldovans. Viņš izcīnīja pirmo medaļu Moldovai šajā sporta veidā. Savukārt bronzas medaļu izcīnīja bokseris Vitālijs Grušaks. Moldovas karognesējs 2000. gada Sidnejas spēļu atklāšanas ceremonijā bija svarcēlājs Vadims Vakarčuks.