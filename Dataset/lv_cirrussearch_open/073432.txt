Thits Kuangs Diks (vjetnamiešu: Thích Quảng Đức, dzimis 1897. gadā, miris 1963. gada 11. jūnijā) bija budistu mūks no Vjetnamas, kurš veica aizdedzināšanos, kas bija daļa no budistu protestiem pret Ngo Diņ Zjemas režīmu. Viņa klosteris atradās Hues pilsētas, bijušās Vjetnamas galvaspilsētas, nomalē. Automašīna, ar kuru viņš devās uz aizdedzināšanās vietu, mūsdienās ir izstādīta pie klostera vispārīgai tūristu apskatei. Pēc Kuanga Dika nāves viņa mirstīgās atliekas tika kremētas. Leģenda stāsta, ka viņa sirds nesadega, bet gan tikai apdega, tāpēc viņš tika pasludināts par svēto.