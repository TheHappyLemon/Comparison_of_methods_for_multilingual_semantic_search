Datubāze ir informācijas kopums ar noteiktu struktūru. Par datubāzi var saukt jebkuru strukturētas informācijas kopumu. Kompleksas datubāzes projektēšana, būvniecība, un uzturēšana prasa speciālista prasmes: darbinieki, kas veic šīs funkcijas ir datubāzu lietojumprogrammatūras programmētāji un datubāzu administratori. To uzdevumi ir veicami ar dažādiem rīkiem, kas iekļauti kā daļa no datubāzes pārvaldības sistēmas (no angļu val. Database management system -DBMS) vai arī kā atsevišķas programmatūras produkti. Šie rīki sevī iekļauj specializētas datubāzes valodas, kā, piemēram, datu definēšanas valodas (no angļu val. data definition languages — DDL), datu manipulācijas valodas (no angļu val. data manipulation languages — DML), un vaicājumvalodas (no angļu val. query language). Šīs var uzskatīt par īpaša nolūka programmēšanas valodām, īpaši izstrādātām, lai manipulētu ar datubāzēm; dažkārt tās ir kā paplašinājumi jau esošajām programmēšanas valodām, ar pievienotām datubāzu komandām. Datubāzu valodas parasti ir attiecināmas uz vienu datu modeli, vai daudzos gadījumos tās var arī attiekties uz vienu datubāzu pārvaldes sistēmas (no angļu val. database management system — DBMS) tipu. Visplašāk atbalstītā datubāzu valoda ir strukturēta vaicājumvaloda (no angļu val. structured query language — SQL), kas ir izstrādāta datu relāciju modelim un apvieno sevī funkcijas gan no datu definēšanas valodas (no angļu val. data definition language — DDL), gan datu manipulēšanas valodas (no angļu val. data manipulation language — DML), gan vaicājumu valodas(no angļu val. query language). Veids, kā klasificē datubāzes ir pēc to tipa un satura, piemēram: bibliogrāfisko, dokumentu, statistikas vai multivides objektu. Vēl viens veids kā datubāzes tiek iedalītas, ir pēc to pielietošanas jomas, piemēram, grāmatvedības, mūzikas, filmu, banku, ražošanas vai apdrošināšanas. Termins datubāze tika radīts, lai apzīmētu datora datus un lietots tiek praktiski tikai datorikā. Dažkārt to lieto, lai apzīmētu vēl nedatorizētus datus, plānojot to datorizēšanu.Datorizēta datubāze ir objektu konteiners. Vienā datubāzē var būt vairāk nekā viena tabula. Piemēram, krājumu izsekošanas sistēma, kas izmanto trīs tabulas, nav trīs datubāzes, bet viena datubāze, kurā ir trīs tabulas. Ja vien nav īpaši izveidots tā, lai tiktu izmantoti dati vai kods no cita avota, Access datubāze glabā savas tabulas vienā failā kopā ar citiem objektiem, piemēram, formām, atskaitēm, makro un moduļiem. Datubāzēm, kas izveidotas Access 2007 formātā, ir .accdb faila paplašinājums, un datubāzēm, kas izveidotas iepriekšējos Access formātos, ir .mdb faila paplašinājums. Var izmantot Access 2007, lai izveidotu failus iepriekšējos failu formātos (piemēram, Access 2000 un Access 2002-2003).