Dropbox ir failu izvietošanas pakalpojums, kuru piedāvā kompānija Dropbox, Inc. Tas piedāvā datu glabāšanu "mākonī", failu sinhronizāciju un klienta programmatūru. Dropbox ļauj lietotājiem izveidot speciālu mapi uz katra no saviem datoriem, kurus Dropbox sinhronizē tā, ka tie izskatās pēc vienas un tā pašas mapes (ar to pašu saturu), neatkarīgi no datora, uz kura tā tiek izmantota. Šajā mapē izvietotie faili ir pieejami arī no tīmekļa vietnes un viedtālruņu lietotnēm. Tiek piedāvāta arī iespēja izveidot mapi, kuras saturs tiek sinhronizēts ar kāda cita lietotāja mapi.