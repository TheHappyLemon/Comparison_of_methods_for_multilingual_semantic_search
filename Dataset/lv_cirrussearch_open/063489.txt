Phlebotominae ir kožodiņu dzimtas apakšdzimta, kurā ietilpst vairāk nekā 700 sugu. Šīs apakšdzimtas sugas ir vienīgās dzimtā, kas barojas ar asinīm. Tie ir mazi divspārņi ar matotu ķermeni un garām tievām kājām. Dažas sugas var būt infekciju slimību vektori (pārnēsātāji). 70 sugas var inficēt cilvēkus ar tādām slimībām kā leišmanioze, bartoneloze un kožodiņu drudža vīruss, un tikai divām ģintīm pieder sugas, kas barojas ar cilvēka asinīm, tās ir Phlebotomus un Lutzomyia. Šos divspārņus var viegli atšķirt no citiem divspārņiem, it īpaši no citiem kožodiņiem, pēc spārnu novietojuma virs ķermeņa miera stāvoklī vai barojoties ar asinīm. Spārnu novietojums atgādina latīņu burtu V. Tikai Phlebotominae mātītes sūc asinis.