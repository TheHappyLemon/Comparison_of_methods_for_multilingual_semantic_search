Boriss Ingsters (angļu: Boris Ingster, dzimis Boriss Azarhs (krievu: Борис Михайлович Азарх); 1903. gada 29. oktobrī Rīgā, miris 1978. gada 2. augustā Losandželosā) bija Latvijā dzimis ebreju izcelsmes amerikāņu kinorežisors, scenārists un kinoproducents. Ingsters ir pazīstams ar savām filmām film noir žanrā. 30. gados rakstījis scenārijus filmām, bet viņa 1940. gada pirmā režisētā filma "Svešinieks trešajā stāvā" (Stranger on the Third Floor) tiek uzskatīta par film noir žanra pirmo filmu.