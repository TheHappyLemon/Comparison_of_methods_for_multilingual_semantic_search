Jordans Lečkovs (bulgāru: Йордан Лечков, dzimis 1967. gada 9. jūlijā) ir bijušais Bulgārijas futbolists, spēlēja pussarga pozīcijā, bijis Bulgārijas futbola izlases dalībnieks. Viens no deviņdesmito gadu labākajiem bulgāru futbolistiem. Lečkovam bija nozīmīga loma Bulgārijas izlases sniegumam 1994. gada FIFA Pasaules kausā, kurā tā sasniedza pusfinālu. Spēlējis arī 1996. gada Eiropas čempionātā. Savas karjeras laikā pārstāvējis klubus Bulgārijā, Vācijā, Francijā un Turcijā. Pēc karjeras beigām kļuvis par uzņēmēju un politiķi. No 2003. gada līdz 2010. gadam bijis savas dzimtās pilsētas Slivenas mērs.