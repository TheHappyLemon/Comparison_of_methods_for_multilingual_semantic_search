Torstens Fringss (vācu: Torsten Frings; dzimis 1976. gada 22. novembrī Virzēlenē, Rietumvācijā) ir vācu futbola treneris un bijušais futbolists, spēlējis pussarga pozīcijā. Savu profesionāļa karjeru uzsāka 1994. gadā Āhenes "Alemannia" kluba sastāvā. Kopā ar Minhenes "Bayern" 2005. gadā kļuva par Bundeslīgas čempionu. Kopā ar Vācijas izlasi izcīnījis 2. vietu 2002. gada FIFA Pasaules kausā, 3. vietu 2006. gada FIFA Pasaules kausā un 2. vietu 2008. gada Eiropas čempionātā. Trenera karjeru sāka 2013. gadā Brēmenes "Werder" kluba sistēmā. 2016. gada decembrī iecelts par Darmstadt 98 galveno treneri.