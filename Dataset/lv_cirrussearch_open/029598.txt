Džalils Okafors (angļu: Jahlil Okafor; dzimis 1995. gada 15. decembrī) ir amerikāņu basketbolists, spēlē centra pozīcijā. Pašlaik (2015) pārstāv NBA klubu Filadelfijas "76ers". Vidusskolā basketbola komandas sastāvā 2014. gadā uzvarēja štata čempionātā. Izvēlējās studēt Djūka Universitātē, kuras basketbola komandas "Blue Devils" sastāvā 2014.—2015. gada sezonā guva uzvaru NCAA čempionātā. Pēc NCAA sezonas beigām pieteicās NBA draftam. Draftā viņu ar 3. numuru izraudzījās Filadelfijas "76ers". Attāls Emekas Okafora radinieks.