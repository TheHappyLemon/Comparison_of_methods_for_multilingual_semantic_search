ASV Jūras kara flote (angļu: United States Navy) ir viena no piecām ASV Bruņoto spēku daļām un viens no septiņiem uniformas valkājošajiem ASV dienestiem. ASV Jūras kara flote ir lielākā pasaulē, kara flotes kopējā tonnāža ir lielāka par nākamo 13 valstu kara flotu tonnāžu kopā. Tāpat tai ir lielākais aviācijas bāzeskuģu skaits pasaulē (11 no tiem ir aktīvi, viens tiek konstruēts un viens ir rezervē). Pašlaik ASV Jūras kara flotei ir 349 593 cilvēku liels aktīvais personāls. Tas darbojas ar 480 kuģiem un vairāk nekā 2623 gaisa kuģiem. ASV Jūras kara flotes vadība atrodas Ārlingtonā, Virdžīnijā. Kara flotes vadītājs ir Jūras kara flotes sekretārs Karloss del Toro.