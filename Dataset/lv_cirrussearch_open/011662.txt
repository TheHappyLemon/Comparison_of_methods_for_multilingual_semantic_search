Dimzukalns ir apdzīvota vieta Bauskas novada Iecavas pagastā. Izvietojusies pagasta ziemeļdaļā Jāņupes labajā krastā pie autoceļa A7 8 km no pagasta centra Iecavas, 30,5 km no novada centra Bauskas un 38 km no Rīgas. Apdzīvotā vieta izveidojusies pēckara gados kā kolhoza «Iecava» ciemats. Dimzukalnā atrodas 2. pasaules kara brāļu kapi. No šeit esošā torņa tiek pārraidīts Top Radio.