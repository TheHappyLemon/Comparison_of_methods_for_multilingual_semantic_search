Virusoloģija ir bioloģijas nozare, kura pēta vīrusus, to uzbūvi, evolūciju, klasifikāciju un veidu kā vīrusi izplatās, izplatot slimības. 1892. gadā krievu zinātnieks Dmitrijs Ivanovskis pirmoreiz pierādīja vīrusu eksistenci, kas arī ir virusoloģijas kā zinātnes sākums. Ivanovskis vairākus gadus pētīja tabakas augus un nonāca pie secinājuma, ka slimības šim augam izraisa jauna veida "baktērijas". Viņš vēl nezināja, ka tie ir vīrusi. Lai vai kā, bet virusoloģijas galvenā nozare ir vīrusu klasifikācija. Vīrusus klasificē galvenokārt pēc tā, ko tie spēj inficēt, respektīvi, ir vīrusi, kuri inficē augus, kā arī citi vīrusi, kuri inficē tikai dzīvniekus. Bez jau minētajām divām lielajām grupām ir arī vīrusi, kuri inficē sēnes, kā arī bakteriofāgi.