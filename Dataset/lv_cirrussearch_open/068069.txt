"Labs gads" (angļu: A Good Year) ir 2006. gada ASV romantiska komēdijdrāmas filma, kuras režisors un producents ir Ridlijs Skots. Filmā galvenās lomas atveido Rasels Krovs, Alberts Finijs, Mariona Kotijāra, Toms Holanders un Fredijs Haimors. Filma ir balstīta uz 2004. gada Pītera Meila romānu ar tādu pašu nosaukumu. Filma stāsta par britu investīciju brokeri, kurš manto sava tēvoča māju un vīna dārzu Provansā, kur pavadījis lielu daļu savas bērnības. Viņš atklāj jaunu mierīgu dzīvesveidu, mēģinot atjaunot īpašumu, ko paredzēts pārdot. Filmas "Labs gads" pirmizrāde notika 2006. gada 10. novembrī un to izplatīja 20th Century Fox. Filma bija finansiāli neveiksmīga, nopelnot tikai 42,2 miljonus ASV dolāru pie 35 miljonu budžeta. Tīmekļa vietnē Rotten Tomatoes filmai ir 26% vērtējums.