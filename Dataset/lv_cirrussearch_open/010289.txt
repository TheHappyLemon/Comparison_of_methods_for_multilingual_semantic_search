VEF I—17 bija vieglais iznīcinātājs, Kārļa Irbīša konstruētā mācību treniņa lidmašīna. I—17 ir pēdājā K. Irbīša konstruētā lidmašīna, ko uzbūvēja VEF rūpnīcā. Lidotāju apmācībai tika uzbūvētas sešas šī tipa lidmašīnas un papildus bija dots pasūtījums uz vēl sešām I—17A lidmašīnām, bet pasūtījuma izpildi izjauca Latvijas okupācija. Dažas no lidmašīnām pētīja padomju speciālisti (lidmašīnās tika ievietots padomju M-11 dzinējs). Vēlāk, kad Latviju okupēja Vācija, lidmašīnas tika pētītas vācu lidotāju mācibu skolā Tornē. Tika uzskatīts, ka I—17 lidojumā ir labāks par britu Miles Magister un padomju УТ-2. Divi Miles Magister tika ekspluatēti arī Latvijā. Monoplānu lidotāju apmācībai Latvijai bija nepieciešams iegūt īsā laikā, tā kā Lielbritānijā bija pasūtīti 39 iznīcinātāji Hawker Hurricane, kurus gan Lielbritānija paturēja sev, naudu par pasūtījumu iekasējot. Tādēļ I-17 prototipa izmēģinājumi nenotika, tas tika laists sērijveida ražošanā bez izmēģinājumiem.