Darema (angļu: Durham) ir viena no četrdesmit astoņām Anglijas ceremoniālajām grāfistēm un viena no divdesmit septiņām nemetropoles grāfistām valsts ziemeļaustrumu daļā. Ietilpst Ziemeļaustrumanglijas reģionā. Grāfiste robežojas ar Tainu un Vīru un ar Nortamberlendu ziemeļos, ar Kambriju rietumos un ar Ziemeļjorkšīru dienvidos. Grāfisti austrumos apskalo Ziemeļjūra. Daremas grāfiste ir sīkāk sadalīta četros rajonos. Grāfistes administratīvais centrs un lielākā pilsēta ir Darema. Grāfistes kopējā platība ir 2 676 km², pēc 2011. gada datiem grāfistē dzīvo 902 500 iedzīvotāji. Pēc platības tā ir astoņpadsmitā lielākā ceremoniālā grāfiste un sestā lielākā nemetropoles grāfiste. Pēc iedzīvotāju skaita tā ir divdesmit trešā lielākā ceremoniālā grāfiste un sestā lielākā nemetropoles grāfiste.