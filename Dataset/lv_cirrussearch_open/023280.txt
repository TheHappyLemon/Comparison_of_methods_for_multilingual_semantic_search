Adolfo Svaress Gonsaless (spāņu: Adolfo Suárez González, I Duque de Suárez; dzimis 1932. gada 25. septembrī, miris 2014. gada 23. martā) bija spāņu jurists un politiķis. Svaress bija pirmais demokrātiski ievēlētais Spānijas premjerministrs pēc Francisko Franko diktatūras režīma. Viņš bija viena no centrālajām personām valsts pārejā uz demokrātiju. Svaress kļuva par vienu no Spānijas respektētākajiem politiķiem. Laikā no 1977. gada jūlija līdz 1991. gada maijam bija Spānijas parlamenta apakšpalātas Congreso de los Diputados deputāts.