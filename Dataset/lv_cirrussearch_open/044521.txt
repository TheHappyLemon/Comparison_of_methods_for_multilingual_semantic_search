"Princese pret pašas gribu" (angļu: The Princess Diaries) ir 2001. gada ASV romantiska komēdija, kura ir balstīta uz Megas Kabotas tāda paša nosaukuma noveli. Filmas režisors ir Gerijs Māršals. Galvenās lomas atveido Anna Hetaveja, Džūlija Endrūsa, Hetere Mataraco, Hektors Elizondo, Mendija Mūra, Kerolīna Gūdala un Roberts Švarcmans. Filmas pirmizrāde notika 2001. gada 3. augustā. 2004. gadā filmai iznāca turpinājums "Princese pret pašas gribu 2". Filma ir par Miu Termopolisu, neveiklu jaunieti, kura negaidīti uzzina, ka ir Dženovas troņmantiniece.