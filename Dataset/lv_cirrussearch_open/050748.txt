Mēna (dāņu: Møn) ir Baltijas jūras sala Dānijas austrumos. Izvietojusies Zēlandes salas dienvidaustrumu piekrastē starp Fakses līci ziemeļos un Mēklenburgas līci dienvidos. Kopš 2017. gada Mēnas sala ir biosfēras rezervāts. Slavena ar Mēnas krīta klintīm, kas stiepjas jūras krastā 6 kilometru garumā, sasniedzot 128 metru augstumu. Salā vairākas senas baznīcas ar freskām - vecākā no tām celta 12. gadsimtā.