Stīvens Džejs Gūlds (angļu: Stephen Jay Gould; dzimis 1941. gada 10. septembrī, miris 2002. gada 20. maijā) bija amerikāņu paleontologs, evolūcijas biologs un zinātnes popularizētājs. Lielāko mūža daļu strādāja Hārvarda Universitātē un Amerikāņu dabas vēstures muzejā. Gūlda pazīstamākais ieguldījums evolūcijas teorijā ir pārtrauktā līdzsvara hipotēze (punctuated equilibrium hypothesis), kuru publicēja 1972. gadā kopā ar Nīlsu Eldridžu. Vairāku pazīstamu populārzinātnisku grāmatu autors. Kritizējis sociobioloģiju un kreacionismu, uzskatīja, ka zinātne un reliģija ir divi dažādas izziņas sfēras (magisteria), kas nekādi nepārklājas.