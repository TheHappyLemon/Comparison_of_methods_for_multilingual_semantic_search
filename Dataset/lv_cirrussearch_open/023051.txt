Šis raksts ir par ēdienu. Par citām jēdziena salāti nozīmēm skatīt nozīmju atdalīšanas lapu. Salāti ir aukstais ēdiens, ko gatavo no svaigiem vai vārītiem dārzeņiem, kā arī augļiem, sēnēm, zivīm, gaļas un/vai olām, kam pievieno mērci, majonēzi un sāli, retāk arī etiķi un eļļu. Latvijā salātiem plaši izplatītas skābā krējuma mērces. Pastāv daudz un dažādi salātu veidi. Vieni no pasaulē izplatītākajiem salātiem ir Cēzara, grieķu un siera salāti.