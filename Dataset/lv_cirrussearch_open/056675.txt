Tinganesa (fēru: Tinganes) ir pussala Fēru Salu galvaspilsētas Touršhavnas centrā. Pussala vismaz kopš 9. gadsimta ir Fēru Salu politiskās varas centrs. Ir zināms, ka vismaz no 825. gada pussalā notika vikingu tingi. Legtings, kas viduslaikos bija tiesas orgāns, tika likvidēts 1812. gadā. To atjaunoja 1852. gadā kā parlamentu un mūsdienās Fēru Salu parlamenta ēka atrodas Touršhavnas centrālajā daļā. Tinganesa, kurā vairākas ēkas celtas 16. un 17. gadsimtā, mūsdienās ir Fēru Salu premjerministra rezidence.