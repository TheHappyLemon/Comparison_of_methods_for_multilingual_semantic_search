Tjanšans jeb Tiaņšaņs (ķīniešu: 天山; piņjiņā: Tiān Shān; uiguru: تەڭرىتاغ , Tengri Tagh; kazahu: Тәңір шыңы), ir kalnu sistēma Centrālāzijā. Atrodas Kazahstānas, Kirgizstānas, Ķīnas un Uzbekistānas teritorijā. Dienvidos to norobežo Tarimas ieplaka, dienvidrietumos Tjanšans pāriet Pamirā. Kalnu sistēmas augstākais punkts ir 7439 m augstā Dženiša smaile uz Kirgizstānas un Ķīnas Siņdzjanas Uiguru autonomā reģiona robežas. Vairāk nekā 2500 km garās kalnu sistēmas vidusdaļā atrodas viens no pasaulē lielākajiem augstkalnu ezeriem Isikuls. Tjanšanā sākas vairākas lielas upes, arī uz austrumiem plūstošās Sirdarja un Ile.