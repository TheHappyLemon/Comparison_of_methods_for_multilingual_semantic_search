Izsaukuma zīme ( ! ) ir teikumu noslēdzoša zīme, ko izmanto teikumu beigās pārsteiguma izteikšanai, stipru jūtu izteikšanai, uztraukumam utml. Lai uzsvērtu izteicamās jūtas, var atkārtoties divreiz vai trīsreiz, lieto arī kopā ar jautājuma zīmi (pirms un pēc) izsaukuma jautājumam. Dažās valodās (spāņu u.c.) tiek izmantota apgrieztā izsaukuma zīme ( ¡ — U+00A1), kuru liek teikuma sākumā papildus parastajai izsaukuma zīmei teikuma beigās. Matemātikā ar izsaukuma zīmi tiek apzīmēts faktoriāls. Savukārt divas izsaukuma zīmes apzīmē dubulto faktoriālu.