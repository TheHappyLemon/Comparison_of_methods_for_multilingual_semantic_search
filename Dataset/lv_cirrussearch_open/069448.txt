Apkure ir telpu mākslīga apsildīšana, lai kompensētu siltuma zudumus un uzturētu noteiktā līmenī temperatūru, kas atbilst termiskā komforta nosacījumiem un/vai tehnoloģiskā procesa prasībām. Apkures sistēma ir tehnisko elementu kopums, kas paredzēts, lai kompensētu temperatūras zudumus caur ārējām norobežojošām konstrukcijām (sienām, grīdu, jumtu), uzņemot, nododot un pārsūtot uz visām apsildāmajām telpām nepieciešamo siltuma daudzumu, kas ir pietiekams, lai uzturētu temperatūru noteiktā līmenī saskaņā ar normām.