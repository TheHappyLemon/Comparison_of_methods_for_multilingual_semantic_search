500 metri brīvajā stilā vīriešiem bija viena no četrām peldēšanas disciplīnām brīvajā stilā, kas tika aizvadīta 1896. gada vasaras olimpiskajās spēlēs. Sacensības tika aizvadītas 11. aprīlī. Tās notika Zijas līcī. Tajās startēja trīs sportisti no divām valstīm. Sportisti ar laivu tika ievesti līcī līdz vietai, no kuras viņiem bija jāpeld krasta virzienā. Zelta medaļu šajā disciplīnā izcīnīja Austrijas sportists Pauls Neimanis. Sudraba medaļu izcīnīja Grieķijas sportists Antonijs Pepans, arī bronzas medaļu izcīnīja Grieķijas sportists Efstatijs Horafs. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika piešķirta sudraba medaļa, bet turpmākās vietas netika apbalvotas.