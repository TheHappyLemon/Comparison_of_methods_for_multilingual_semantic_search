Šis raksts ir par dzelzceļa staciju. Par citām jēdziena Ozolsala nozīmēm skatīt nozīmju atdalīšanas lapu. Ozolsala ir neizmantots pieturas punkts līnijā Rīga—Krustpils, kas atrodas Jēkabpils novada Krustpils pagastā. Stacijas ēka tiek izmantota kā dzīvojamā ēka "Ozolsala 2", kopš 2019. gada ēka ir neapdzīvota,tajā nav biļešu kases. Uz Ozolsalas staciju no Daugavpils šosejas ved neliels autoceļš V797. Stacijai tuvākā apdzīvotā vieta ir skrajciems Ganukrogs, kas atrodas gandrīz kilometra attālumā uz dienvidrietumiem no stacijas, bet Ozolsalas ciems atrodas 5 km uz ziemeļaustrumiem, kaimiņu novadā, otrpus Aiviekstes. No 2019. gada decembra Ozolsalas pieturā vilcieni vairs neapstājas.