Windows 98 (kodētais nosaukums Memphis) ir grafiska operētājsistēma, ko izstrādājis uzņēmums Microsoft. Tā bija otrā lielā izlaide Windows 9x operētājsistēmu sērijā. Ierakstīšanai datu nesējos tā tika nodota 1998. gada 15. maijā un pārdošanā nonāca 25. jūnijā. Windows 98 bija nākamā versija pēc Windows 95. Tāpat kā tās priekšgājēja, tas bija hibrīds 16 bitu/32 bitu monolīts produkts ar MS-DOS bāzētu sāknēšanas stadiju. Windows 98 1999. gada 5. maijā sekoja Windows 98 Second Edition, bet pēc tam 2000. gada 14. septembrī Windows 2000 . 2002. gada 30. jūnijā Microsoft izbeidza plaši pieejamu atbalstu Windows 98 un 98 SE versijai, bet 2006. gada 11. jūlijā — pagarināto atbalstu.