Maiks Nikolss (angļu: Mike Nichols; dzimis Mihails Igors Peškovskis (Mikhail Igor Peschkowsky) 1931. gada 6. novembrī, miris 2014. gada 19. novembrī) bija Vācijā dzimis ebreju izcelsmes amerikāņu režisors, rakstnieks, producents un komiķis. Karjeru sācis 20. gadsimta 50. gados kā komiķis. 1968. gadā ieguvis Amerikas Kinoakadēmijas balvu kā labākais režisors par filmu "Absolvents". Vēl ir režisējis tādas filmas kā "Kurš baidās no Virdžīnijas Vulfas?", Catch-22, Carnal Knowledge, "Silkvuda", Working Girl, "Putnubūris", Closer, "Čārlija Vilsona karš" (), kas bija viņa pēdējā režisētā filma, un TV minisēriju Angels in America. Nikolss ir viens no 12 cilvēkiem (Nikolsa nāves brīdī), kas ieguvuši Emmy, Grammy, Amerikas Kinoakadēmijas un Tony balvu — visas četras lielās ASV izklaides industrijas balvas.