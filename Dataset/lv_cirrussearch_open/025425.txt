Skaties arī jēdzienu ar līdzīgu nosaukumu: Kolmara. Kalmara (zviedru: Kalmar) ir pilsēta Zviedrijas dienvidaustrumu daļā. Kalmaras lēnes administratīvais centrs un lielākā pilsēta. Atrodas Baltijas jūras krastā, 412 kilometru attālumā no Zviedrijas galvaspilsētas Stokholmas, 6 kilometru attālumā no Zviedrijas otrās lielākās salas Ēlandes, ar ko savienota pa Ēlandes tiltu. Pilsētas kopējā platība ir 19,5 km². Pēc 2010. gada datiem, Kalmarā dzīvoja 36 392 iedzīvotāji, bet pilsētas aglomerācijā — 61 533 iedzīvotāji. Kalmara atrodas vidēji 8 metrus virs jūras līmeņa. No 13. līdz 17. gadsimtam Kalmara bija viena no svarīgākajām Zviedrijas pilsētām. No 1974. līdz 1994. gadam šeit atradās Volvo rūpnīca, kurā ražoja piecu veidu Volvo markas automašīnas. Kalmaras Universitātē mācās aptuveni 9000 studentu.