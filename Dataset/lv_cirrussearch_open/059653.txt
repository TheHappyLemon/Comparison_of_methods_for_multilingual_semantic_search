"Reiz rietumos" (angļu: Once Upon a Time in the West, itāļu: C'era una volta il West) ir 1968. gada itāļu spageti vesterns, kura režisors ir Serdžo Leone. Filmā galvenās lomas atveido Klaudija Kardināle, Henrijs Fonda, Džeisons Robardss un Čārlzs Bronsons. Filma ir par noslēpumainu svešinieku ar mutes harmonikām, kurš apvienojas ar noziedznieku, lai aizsargātu jaunu sievieti no nežēlīga slepkavas, kas nogalināja viņas ģimeni. Filmas pirmizrāde notika 1968. gada 20. decembrī, Itālijā. Eiropas kinoteātros filma bija finansiāli veiksmīga, tomēr ASV versija, kas tika saīsināta no 166 līdz 145 minūtēm, bija neveiksmīga. "Reiz rietumos" ir pirmā filma no Leones "reiz" triloģijas. Tai sekoja Duck, You Sucker! (1971) un "Reiz Amerikā" (1984). 2009. gadā filma tika iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma".