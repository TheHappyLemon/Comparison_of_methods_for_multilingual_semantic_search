Bobslejs 1976. gada ziemas olimpiskajās spēlēs norisinājās Insbrukas olimpiskajā bobsleja, kamaniņu un skeletona trasē, kas atrodas Īglsā, netālu no Insbrukas. Olimpiskās sacensības notika no 6. līdz 14. februārim. Šajā sporta veidā medaļas tika sadalītas divās disciplīnās vīriešiem — divniekos un četriniekos. Kopā šajā sporta veidā piedalījās 92 sportisti no 13 valstīm. Ar medaļām bagātākie bija Austrumvācijas sportisti, kuri vienīgie izcīnīja divas zelta medaļas. Savukārt Šveice un Rietumvācija katra šajā sporta veidā izcīnīja pa vienai sudraba un bronzas medaļai.