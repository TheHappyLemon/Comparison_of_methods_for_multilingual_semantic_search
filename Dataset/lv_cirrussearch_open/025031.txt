Adžmānas emirāts (arābu: إمارة عجمان) ir viens no Apvienoto Arābu Emirātu septiņiem emirātiem, kas atrodas valsts austrumu daļā. Emirātu ziemeļos apskalo Persijas līcis. Emirāts robežojas ar Šārdžas emirātu dienvidos un rietumos, kā arī ar Ummelkaivainas emirātu austrumos. Emirāta kopējā platība ir 259 km², pēc 2008. gada datiem emirātā dzīvo 361 160 iedzīvotāji. Pēc platības tas ir mazākais Apvienoto Arābu Emirātu emirāts. Tā administratīvais centrs un lielākā pilsēta ir Adžmāna. Apvienoto Arābu Emirātu sastāvā tika iekļauta 1971. gada 2. decembrī, līdz tam tā bija daļa no Apvienotās Karalistes protektorāta.