Langhovde (norvēģu: Langhovde) ir 13 km gara un 7 km plata oāze Licova-Holma līča austrumu piekrastē Austrumantarktīdā. Izvietojusies dienvidos no Hovda līča Sojas krastā 18 km uz dienvidiem no Šovas polārstacijas. Sastāv no klinšainiem pauguriem. Apvidu nokartēja norvēģu kartogrāfi pēc Larsa Kristensena 1936.-1937. gadu ekspedīcijas aerofotomateriāliem un nosauca par 'garo pauguru'. Apvidu kopš 1957. gada intensīvi pētījušas Japānas antarktiskās ekspedīcijas. 3 km garam un 0,5-1,5 km platam apgabalam Jukidori ielejā 1987. gadā piešķirts Speciālas zinātniskas nozīmes vietas statuss.