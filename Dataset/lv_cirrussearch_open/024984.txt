Sjona (franču: Sion, vācu: Sitten, latīņu: Sedunum) ir pilsēta Valē kantonā, Šveicē, kantona administratīvais centrs. Atrodas Šveices dienvidrietumos. Sākumā bijusi ķeltu un romiešu apmetne ar nosaukumu Sedunum, 6. gadsimta beigās kļuva par bīskapa sēdekli. No 999. līdz (daļēji) 1798. gadam Sjonas bīskapam bija garīgā un laicīgā vara Valē kantonā. Starp ievērojamām celtnēm pilsētā ir Basilique de Valère un Château de Tourbillon. 2012. gada decembrī pilsētas iedzīvotāju skaits sasniedza 31,2 tūkstošus, no kuriem vairākums ir frančvalodīgie.