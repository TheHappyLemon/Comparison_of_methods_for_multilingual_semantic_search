Augšnormandija (franču: Haute-Normandie, izrunā [ot nɔʁmɑ̃di], normandiešu: Ĥâote-Normaundie) ir viens no agrākajiem Francijas reģioniem, kas mūsdienās ir atkalapvienots ar Lejasnormandijas reģionu vienotā Normandijas reģionā. Tajā ietilpa divi departamenti: Piejūras Sēnas un Ēras. Augšnormandijas vēsturiskā galvaspilsēta ir Ruāna, bet lielākā pilsēta ir Havra. Aiz šīm divām pilsētām nākamās lielākās ir Evrē, Djepa, Vernona un Fekāna. Caur Augšnormandiju plūst Sēnas upe, kas pie Havras ietek Lamanšā.