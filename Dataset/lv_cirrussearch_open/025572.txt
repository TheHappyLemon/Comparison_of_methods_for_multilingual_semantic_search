Džonatans Hills (angļu: Jonathan Hill, Lord Hill of Oareford; dzimis 1960. gada 24. jūlijā Londonā) ir britu politiķis no Konservatīvo partijas. Dž. Hills no 2010. līdz 2013. gadam bija Lielbritānijas skolu ministrs, bet no 2013. līdz 2014. gadam — Lankasteras hercogistes kanclers un augšpalātas (Lordu palāta) līderis Deivida Kemerona kabinetā. 2014. gada septembrī Eiropas Komisijas prezidenta kandidāts Žans Klods Junkers izvirzīja lordu Hillu par Finanšu stabilitātes, finanšu pakalpojumu un kapitāla tirgus savienības ES komisāru. Hills paziņoja par viņa atkāpšanos no Eiropas Komisāra amata 2016. gada 25. jūnijā, kas stātos spēkā 2016. gada 15. jūlijā, pēc referenduma par Apvienotās Karalistes dalību Eiropas Savienībā rezultātiem. Viņa amata uzdevumus pārņēma Valdis Dombrovskis.