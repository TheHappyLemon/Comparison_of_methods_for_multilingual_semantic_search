Brendons Maikls Harijs Jips (angļu: Brandon Michael Harry Yip, dzimis 1985. gada 25. aprīlī) ir Kanādā dzimis Ķīnas hokejists, spēlē uzbrucēja pozīcijā. Kopš 2021. gada Jips pārstāv KHL klubu Pekinas "Kunlun Red Star". Jipu 2004. gada NHL drafta 8. kārtā, ar kopēju 239. numuru izvēlējās Kolorādo "Avalanche". Kolorādo "Avalanche" komandas sastāvā debitējis 2009–10. gada sezonā. Vēlāk spēlējis Našvilas "Predators" un Fīniksas "Coyotes", kā arī Vācijas hokeja līgas komandās Manheimas "Adler" un Düsseldorfer EG, un Somijas hokeja līgas komandā Mikkelin Jukurit. 2021. gada jūlijā, ar mērķi iekļūt Ķīnas hokeja izlases sastāvā ziemas olimpiskajās spēlēs, Jips pievienojās KHL komandai Pekinas "Kunlun Red Star". Jips tika iekļauts Ķīnas hokeja izlases sastāvam 2022. gada ziemas olimpiskajās spēlēs.