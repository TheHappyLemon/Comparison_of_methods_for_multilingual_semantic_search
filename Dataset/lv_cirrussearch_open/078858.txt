Augutis (Sternorrhyncha) ir blakšu kārtas apakškārta, kuras visi pārstāvji pārtiek no augu sulām. To ķermeņa garums parasti ir 0,5—6 mm, taču lielākais grupas pārstāvis Aspidoproxus maximus var sasniegt 38 mm. Visas sugas atšķiras ar sūcējsnuķīti, kas izvietots krūšu rajonā. Spārni miera stāvoklī ir sakļauti jumtveidīgi. Kaut arī augutīm ir kopīgas īpašības, tomēr starp tām ir arī lielas atšķirības. Šīs atšķirības var novērot spārnu struktūrā, taustekļu un ekstremitāšu uzbūvē. Fosilā veidā augutis ir zināmas jau no perma nogulumiem.