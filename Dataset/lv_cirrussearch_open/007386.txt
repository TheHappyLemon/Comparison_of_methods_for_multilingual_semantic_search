Aleksandrs Čekulajevs (dzimis 1985. gada 10. septembrī Rīgā) ir Latvijas futbolists, kurš spēlē uzbrucēja pozīcijā. Čekulajevs par sevi pirmo reizi skaļāk lika runāt 2007. gadā, kad FK Auda sastāvā viņš guva 51 vārtus. Pēc pāris sezonām Čekulajevs kļuva par pirmo latviešu futbolistu Islandē, pievienojoties Víkingur Ólafsvík komandai. 2011. gada sezonā Čekulajevs pārstāvēja Igaunijas klubu Narvas "Trans". 2011.gada sezona Čekulajevam bija ļoti veiksmīga un viņš kļuva par Igaunijas čempionāta rezultatīvāko futbolistu, kopumā gūstot 46 vārtus. Šāds sniegums nepalika nepamanīts un par viņu interesi izrādīja klubi no tādām futbola lielvalstīm kā Vācijas un Turcijas,[nepieciešama atsauce] tomēr gala rezultātā spēlētājs nonāca pieticīgajā Maltas futbola čempionātā, kur pārstāvēja FC Valletta. 2012. gada vasarā Čekulajevs pārcēlās uz ungāru klubu Lombard-Pápa TFC. Kopš 2013. gada marta pārstāv Taizemes otrās līgas komandu TTM Lopburi.