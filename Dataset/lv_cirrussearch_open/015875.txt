Pravdinska (krievu: Правдинск, līdz 1946. gadam — Frīdlande Austrumprūsijā (vācu: Friedland in Ostpreußen)) ir pilsēta un rajona centrs Kaļiņingradas apgabala dienvidos pie Lavas upes. Līdz 1945. gadam Pravdinskas (Frīdlandes) vēsture ir Austrumprūsijas (Vācijas) vēstures sastāvdaļa. Dibināta 1312. gadā. Pilsētas tiesības no 1335. gada. 1807. gada 14. jūnijā pie pilsētas notika Frīdlandes kauja, kurā franči Napoleona vadībā sakāva krievu karaspēku Benningsena vadībā, izbeidzot Ceturtās koalīcijas karu. Pēc Austrumprūsijas piešķiršanas PSRS 1946. gadā Frīdlande tika pārdēvēta par Pravdinsku.