Amerikas Savienoto Valstu Senāts (angļu: United States Senate) ir ASV divpalātu parlamenta — ASV Kongresa — augšpalāta. Tautas ievēlētos pārstāvjus ASV Senātā sauc par senatoriem. Kopā Senātā ir 100 senatori. Katru ASV štatu neatkarīgi no tā lieluma un iedzīvotāju skaita pārstāv divi senatori, kurus ievēl uz sešiem gadiem. Ik pēc diviem gadiem vienu trešo daļu no senatoriem pārvēl novembra mēnesī ASV prezidenta vēlēšanu un Vidustermiņa vēlēšanu laikā.