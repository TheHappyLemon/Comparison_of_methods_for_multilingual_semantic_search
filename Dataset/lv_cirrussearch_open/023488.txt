Šis raksts ir par pilsētu ASV. Par ciemu Krievijā skatīt rakstu Bilingsa (Krievija). Bilingsa (angļu: Billings, krovu: Ammalapáshkuua, čajenu: É'êxováhtóva — 'kokzāģētava') ir pilsēta Montānā, ASV. Ar vairāk nekā 117 tūkstošiem iedzīvotāju šī ir štata lielākā pilsēta. Bilingsa ir Jeloustounas apgabala pārvaldes centrs, šī ir vienīgā pilsēta štatā, kuras iedzīvotāju skaits pārsniedz 100 tūkstošus. Tā 1882. gada martā tika dibināta kā dzelzceļa pilsēta. Mūsdienās tas ir nozīmīgākais tirdzniecības un loģistikas centrs lielākajā daļā Montānas štata, kā arī Vaiomingas štata ziemeļu un Ziemeļdakotas un Dienviddakotas štatu rietumu daļā.