Šis raksts ir par upi. Par pilsētu skatīt rakstu Sāzava. Sāzava (čehu: Sázava) ir 225,9 kilometrus gara Vltavas labā krasta pieteka Čehijā. Iztece no Šindelni Vrha augstienes. Augštecē līdz Ždjārai pie Sāzavas upe tek dienvidu virzienā, vēlāk pamatā tek rietumu-ziemeļrietumu virzienā. Upes krastos atrodas Ždjāra pie Sāzavas, Pršibislava, Havlīčkūvbroda, Svetla pie Sāzavas, Ledeča pie Sāzavas, Zruča pie Sāzavas, Sāzava, Tīneca pie Sāzavas. Ietek Vltavā netālu no Davles un Prāgas dienvidu robežas.