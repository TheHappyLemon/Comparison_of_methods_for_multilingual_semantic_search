Komercsabiedrība, arī uzņēmējsabiedrība vai kompānija, ir saimniecisks uzņēmums, kurā veic atklātu saimniecisko darbību, lai komersants savā vārdā gūtu peļņu. Ar komercsabiedrību saprot divu veidu sabiedrības — personālsabiedrības un kapitālsabiedrības. Latvijā abi šo sabiedrību veidi saskaņā ar Komerclikuma prasībām ir jāreģistrē Latvijas Uzņēmumu reģistrā.