"9" ir 2009. gada Amerikas Savienoto Valstu datoranimācijas filma, kuras režisors ir Šeins Ekers. Filmas scenārija autore ir Pamela Petlere, producenti Džims Lemlijs, Tims Bērtons, Timurs Bekbambetovs un Dana Ginsburga. Galvenās lomas ierunāja Elaidža Vuds, Džons Reilijs, Dženifere Konelija, Kristofers Plamers, Krispins Glovers un Mārtins Landau. Filma balstīta uz Ekera Kinoakadēmijas balvai nominētās tāda paša nosaukuma īsfilmas, kuru viņš izveidoja, studējot Kalifornijas Universitātē. Tās pirmizrāde notika 2009. gada 9. septembrī, saņemot dažādas kritiķu atsauksmes. Pie 30 miljonu dolāru liela filmas budžeta tā nopelnīja 48 miljonus. Vēl tā tika nominēta Annie balvai par labākajiem animācijas efektiem. 2009. gada 25. decembrī filma tika izdota uz DVD un Blu-ray datu nesējiem. Filmā cilvēce tikusi iznīcināta, tiecoties uz tehnisko progresu. Vienīgais, kas saglabājies no civilizācijas ir deviņas lupatu lelles, kurās ir iekļautas cilvēku dvēseles.