Afāras ieplaka, arī Denakilas ieplaka ziemeļdaļā, ir tektoniska ieplaka Austrumāfrikā, Āfrikas kontinenta zemākā vieta Asala ezers 155 m zem jūras līmeņa. Tā ir viena no karstākajām vietām pasaulē, temperatūra mainās no +25 °C ēnā lietus sezonā līdz +48 °C sausajā sezonā. Ieplaka izvietojusies Austrumāfrikas lūzumzonā, rietumos to norobežo Etiopijas kalniene, dienvidos — Ahmara grēda, bet ziemeļos un austrumos tas piekļaujas Sarkanajai jūrai. Iekļauj Denakila tuksnesi. Vienīgā ieplakas upe ir Āvaša, kas izsīkst 128 km no jūras, pārvēršoties sālsezeru virknē. Apmēram 1200 km² ieplakas teritorijā klāj sāls kārta. Ieplakā norisinās pastāvīgas tektoniskās kustības 1—2 cm gadā, kas noved pie regulārām zemestrīcēm un līdz pat 8 m platu plaisu veidošanās. Vairāki vulkāni, tajā skaitā Ertale, Dallols u.c.