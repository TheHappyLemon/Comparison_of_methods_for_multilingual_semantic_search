Rānčī (angļu: Ranchi, izrunā: [ˈrɑːntʃi], (sat): ᱨᱟᱺᱪᱤ, hindi: राँची) ir pilsēta Indijā, Džhārkhandas štata administratīvais centrs. 2011. gadā pilsētā dzīvoja 1,07 miljoni iedzīvotāju. Pēc šī rādītāja tā ir otra lielākā Džhārkhandas štata pilsēta aiz Džamšedpuras aglomerācijas. Pilsētas apkārtnē ir daudz ūdenskritumu, tāpēc Rānčī tiek saukta arī par "pilsētu uz ūdenskritumiem". Slavenākie ūdenskritumi ir Dašama un Hundru. Rānčī atrodas viena no vecākajām psihiatriskajām slimnīcām Indijā.