Olena Bilosjuka (ukraiņu: Олена Михайлівна Білосюк; dzimusi Pidhrušna (Підгрушна) 1987. gada 9. janvārī ) ir ukraiņu biatloniste. Karjeru uzsāka 2000. gadā. Pasaules kausa posmos piedalās kopš 2006.—2007. gada sezonas. Piedalījusies divās ziemas olimpiskajās spēlēs (2010, 2014). 2014. gadā Sočos kļuva par olimpisko čempioni stafetē. Pasaules čempionātā izcīnījusi sešas medaļas. 2013. gadā Nove Mesto Morāvijā kļuva par čempioni sprintā, pēc tam sekojošajā iedzīšanā ieņēma 3. vietu, kā arī Ukrainas komandas sastāvā izcīnījusi sudrabu stafetē. 2017. gada Pasaules čempionātā Hohfilcenē ieguva sudrabu stafetē. 2020. gadā Antholcā stafetē izcīnīja bronzas medaļu. Arī 2021. gada Pasaules čempionātā izcīnīja bronzu stafetē. 2022. gada ziemas olimpiskajās spēlēs startēja tikai stafetē, kurā Ukrainas komanda ieņēma 7. vietu