Futbolā tiek teikts, ka vārtsargs ir aizvadījis sauso spēli tad, ja viņš nav ļāvis pretiniekiem gūt vārtus visa mača laikā. Kopš Premjerlīgas izveidošanas 1992.–1993. gadā, 17 vārtsargiem ir izdevies aizvadīt 100 vai vairāk sausās spēles Premjerlīgā. Peters Šmeihels bija pirmais vārtsargs, kurš aizvadīja 100 sausās spēles, un Petrs Čehs ir vienīgais spēlētājs, kurš aizvadījis 200 šādas spēles. Čehs arī ir aizvadījis vismazāk spēļu, lai sasniegtu 100 sauso spēļu robežu, kā arī viņam pieder rekords par visvairāk aizvadītajām sausajām spēlēm vienā sezonā – 24. Rekords ar visvairāk pēc kārtas aizvadītajām sausajām spēlēm pieder Edvīnam van der Sāram, kurš Mančestras "United" rindās 2008.–2009. gada sezonā aizvadīja 14 spēles pēc kārtas bez ielaistiem vārtiem. Pirmie vārtsargi, kuri Premjerlīgā aizvadīja sausās spēles, bija Tims Flauerss un Īans Volkers, sezonas atklāšanas pirmajā kārtā, spēlējot neizšķirti, 0:0, starp Southampton un Tottenham Hotspur; visi pārējie vārtsargi tajā kārtā ielaida vārtus. Katru gadu vārtsargam, kurš Premjerlīgas sezonā ir aizvadījis visvairāk sauso spēļu, tiek piešķirta Premjerlīgas Zelta cimda balva. Pirmo reizi balvu pasniedza 2004.–2005. gadā; deviņi vārtsargi ir ieguvuši balvu, Džo Hārtam un Petram Čeham dalot rekordu par visvairāk uzvarām (četras). No joprojām aktīvajiem Premjerlīgas spēlētājiem, Lukašs Fabjaņskis ir vistuvāk, lai pievienotos 100 Club. West Ham United vārtsargs ir aizvadījis 90 sausās spēles (13 Arsenal, 39 Swansea City un 38 "West Ham"). Nākamais seko Liverpool vārtsargs Alisons, ar 85 sausajām spēlēm "The Reds" sastāvā.