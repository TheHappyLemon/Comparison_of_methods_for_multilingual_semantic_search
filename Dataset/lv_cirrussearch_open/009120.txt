Gērijs Pleiers (angļu: Gary Player; dzimis 1935. gada 1. novembrī) ir profesionāls dienvidāfrikāņu golferis. Viņš tiek uzskatīts par vienu no visu laiku izcilākajiem golferiem. Viņš ir uzvarējis deviņos lielajos čempionātos. Kopumā karjerā G. Pleiers ir uzvarējis 165 turnīros, kas notikuši sešos kontinentos sešu dekāžu laikā. 1974. gadā tika uzņemts golfa slavas zālē. Viņš ir viens no golfa lielā trijnieka kopā ar Džeku Nikleusu un Arnoldu Pālmeru.