Ričards Metjū Stalmans (angļu: Richard Matthew Stallman; dzimis 1953. gada 16. martā) ir brīvās programmatūras kustības, GNU projekta un Brīvās programmatūras fonda dibinātājs. Viņš ir izstrādājis Emacs teksta redaktoru, GNU C kompilatoru un GNU atkļūdotāju. Viņš ir viens no GNU Vispārējās publiskās licences (GNU General Public License, GNU GPL, GPL) autoriem. Kopš 20. gadsimta 90. gadu vidus viņš pamatā nodarbojas ar politiskām kampaņām, veicinot brīvās programmatūras izplatību, kā arī asi vēršas pret programmatūras patentiem. Kā programmētājs viņš joprojām piedalās Emacs izstrādē. Stalmans ir vairāku universitāšu goda loceklis.