Emīls Toršbēfs (franču: Émile Torchebœuf; dzimis 1876. gada 17. aprīlī, miršanas datums nav zināms) bija franču vieglatlēts, olimpiskās bronzas medaļas ieguvējs vieglatlētikā 1900. gada vasaras olimpiskajās spēlēs. Toršbēfs bija Francijas čempions lodes grūšanā 1896. (rezultāts — 10,56 metri) un 1900. gadā (rezultāts — 11,07 metri). Kārtslēkšanā viņš 1896. gada Francijas čempionātā finišēja trešajā vietā (rezultāts — 2,75 metri). Uzstādīja Francijas nacionālo rekordu lodes grūšanā 1896. gadā (rezultāts — 10,56 metri) un kārtslēkšanā 1894. gadā (rezultāts — 2,72 m un 2,83 metri) un 1895. gadā (rezultāts — 2,875 metri). 1900. gada vasaras olimpiskajās spēlēs Parīzē viņš startēja tikai vienā vieglatlētikas disciplīnā. Tāllēkšanā no vietas viņš ieguva bronzas medaļu ar rezultātu 3.03 metri. Viņš piekāpās amerikāņiem Rejam Evrijam un Ērvingam Baksteram.