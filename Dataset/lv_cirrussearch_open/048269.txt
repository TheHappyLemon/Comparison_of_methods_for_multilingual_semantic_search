Vistu dumpis (angļu: Chicken Run) ir 2000. gada animācijas komēdija, kuras režisori un vieni no producentiem ir Niks Parks un Pīters Lords. Galvenos tēlus angļu valodā ierunājuši Fils Danielss, Linna Fērgusone, Mels Gibsons, Tonijs Heigorts, Džeina Horroksa, Miranda Ričardsone, Džūlija Savalja un Timotijs Spols. Filmas pirmizrāde notika 2000. gada 23. jūnijā ASV. Kad kāds gailis ielido vistu fermā, vistas svešinieku redz kā iespēju aizbēgt no saviem ļaunajiem īpašniekiem.