Ё (ё) ir kirilicas burts. Vispārīgi šo burtu izrunā kā /jo/ vai /ʲo/, bet pēc līdzskaņiem tas pārvēršas par /o/, šo priekšā esošo līdzskani palatizējot un skaņa /j/ pazūd. Šis burts nav sastopams visos uz kirilicu balstītajos alfabētos. Krievu un baltkrievu alfabētos burts ё ir 7. burts pēc kārtas. Tas ir sastopams arī baškīru valodā, kazahu valodā, kirgīzu valodā un tadžiku valodā.