Iron Maiden (latviešu: dzelzs jaunava) ir 1975. gadā basģitārista Stīva Harisa dibinātā britu smagā metāla grupa no Londonas. Viena no visu laiku veiksmīgākajām grupām šajā žanrā, kas visā pasaulē ir pārdevusi vairāk nekā 100 miljonus ierakstu. Līdz šim grupa ir izlaidusi četrpadsmit studijas albumus, piecas labāko dziesmu izlases, deviņus koncertierakstus. 53. Grammy balvu pasniegšanā, otrā dziesma no albuma The Final Frontier "El Dorado", saņēma Grammy balvu kā labākais metāla izpildījums.