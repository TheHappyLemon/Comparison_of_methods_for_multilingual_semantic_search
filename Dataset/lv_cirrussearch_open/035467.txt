Martins V (latīņu: Martinus V; dzimis 1369. gada janvārī/februārī; pilsoniskais vārds — Otone Kolonna (Ottone Colonna), miris 1431. gada 20. februārī) bija Romas pāvests no 1417. gada līdz nāvei 1431. gadā. Tika ievēlēts par pāvestu Konstances koncila laikā, tā izbeidzot no 1378. gada ilgušo Rietumu shizmu. Kaut arī Francija piedāvāja kā rezidenci Aviņonu, kurā Martins bija uzturējies no 1369. līdz 1377. gadam, pāvests izvēlējās Romu. Ar mainīgiem panākumiem centās atjaunot pāvesta autoritāti Itālijā. Centās darboties kā starpnieks Simtgadu karā. Organizēja krusta karu pret husītiem. Miris pirms Bāzeles koncila sanākšanas.