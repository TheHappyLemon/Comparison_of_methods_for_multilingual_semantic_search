Serhio Badilja Kastiljo (Sergio Badilla Castillo, dzimis 1947. gada 30. novembrī Valparaiso, Čīlē) ir čīliešu dzejnieks, esejists, dramaturgs un tulkotājs. Pēc Augusto Pinočeta apvērsuma devās emigrācijā uz Zviedriju. Badiljas Kastiljo dzejas tematika un stilistika ir ļoti plaša, viņa daiļradē sastopami gan transreālistiski, gan episki vēsturiski motīvi. Spēcīgi ietekmējies no dažādiem mūsdienu somu un zviedru dzejniekiem, kā arī no skandināvu mitoloģijas. Badilja Kastiljo studējis žurnālistiku Čīlē un sociālo antropoloģiju Zviedrijā.