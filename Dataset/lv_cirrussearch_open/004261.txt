Vaitailenda (angļu: White Island), arī Viteja (norvēģu: Hvitøya), ir ar ledu klāta neapdzīvota sala Enderbiju Zemes piekrastē Antarktīdā. Izvietojusies Kosmonautu jūras dienviddaļā. Ap 12 km platais Stailsa šaurums atdala salu no Sakellari pussalas. Salu 1930. gada janvārī atklāja norvēģu pētnieka Jalmara Rīsera-Larsena ekspedīcija un nosauca par 'balto salu'. Ilgus gadus salas eksistence tika apšaubīta, līdz 1957. gadā to apstiprināja PSRS antarktiskā ekspedīcija ar kuģi Ļena.