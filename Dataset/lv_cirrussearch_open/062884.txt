Mets un Ross Daferi (angļu: Matt and Ross Duffer; dzimuši 1984. gada 15. februārī), bieži norādīti kā brāļi Daferi (angļu: Duffer Brothers), ir amerikāņu kino un televīzijas scenāristi, režisori un producenti. Vislabāk zināmi kā straumēšanas servisa Netflix veidotā zinātniskās fantastikas šausmu seriāla Stranger Things veidotāji un izpildproducenti. Vēl viņi ir sarakstījuši scenāriju un režisējuši 2015. gada psiholoģisko šausmu filmu Hidden un Fox mistiskās zinātniskās fantastikas seriāla "Par ko klusē priedes" (Wayward Pines) atsevišķu sēriju scenāristi un producenti. Viņi ir dvīņi un jau kopš bērnības ir labās savstarpējās attiecībās. Visos projektos viņi darbojas pārī.