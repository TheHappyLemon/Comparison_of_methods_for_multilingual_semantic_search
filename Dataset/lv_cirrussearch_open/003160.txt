"Thirteenth Step" ir otrais amerikāņu roka grupas A Perfect Circle albums, tas izlaists 2003. gada 16. septembrī. Tas bija liels panākums, jo sasniedza Billboard 200 2. vietu pirmajā nedēļā, pārdodot vairāk nekā 231,000 kopijas un paliekot tur 78 nedēļas. RIAA apstiprināja to kā zelta on 2003. gada 4. novembrī un kā platīna 2006. gada 24. martā. Pirmais albuma singls bija "Weak and Powerless", tam sekoja "The Outsider" un "Blue". Dziesmām ir remiksa versijas 2004. gada remiksu albumā "aMotion". Saskaņā ar Kīnana komentāriem par aMotion DVD, "Thirteenth Step" ir konceptuāls albums, kura visas dziesmas no citāda skatu punkta spekulē par atkarības tēmu. Viņš teica, ka tas attiecas uz viņa 13 Losandželosā nodzīvotajiem gadiem. Ar nodomu vai nē, arī nosaukums saistās ar anonīmo alkoholiķu (arī citu) 12 soļu programmu, kur jēdziens "trīspadsmitais solis" apzīmē nepiedienīgu seksuālu tuvošanos personai, kas nesen sākusi atveseļošanos. Albuma vākā attēlota glieme, kas lien pa sievietes seju. "The Nurse Who Loved Me" ir Failure dziesmas koverversija, kas oriģinālā parādās 1996. gada albumā Fantastic Planet. "Pet" ir turpinājums - "Counting Bodies Like Sheep to the Rhythm of the War Drums" - ar tiem pašiem vārdiem grupas nākamajā albumā.