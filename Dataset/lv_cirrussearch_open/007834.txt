Stepes ir plaši bezmežu apgabali, kuros aug kaviļas un citas graudzāles, sīpolaugi un citi lakstaugi. Koku augšanai tur ir pārāk maz mitruma, tāpēc krūmu audzes un nelielas birzis ir sastopamas reti. Atšķirībā no savannām, stepēs ir krasi izteiktas temperatūras atšķirības starp ziemu un vasaru. Ziemā uzsnieg sniegs un temperatūra var noslīdēt pat līdz -20 °C. Vasara ir gara, karsta un sausa. Temperatūra ir apmēram +20 °C līdz +25 °C. Stepes ir visos kontinentos, izņemot Antarktīdu. Ziemeļamerikā stepes sauc par prērijām, bet Dienvidamerikā — par pampām. Stepē dzīvo daudz sīko grauzēju: surikāti, kāmji, lēcējpeles, murkšķi.