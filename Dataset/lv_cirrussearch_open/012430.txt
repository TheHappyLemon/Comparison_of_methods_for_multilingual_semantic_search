Toms Simpsons (angļu: Tom Simpson; 1937. gada 30. novembris—1967. gada 13. jūlijs) bija pēckara gados panākumiem bagātākais Anglijas šosejas riteņbraucējs. Simpsons bija pirmais britu pasaules čempions šosejas riteņbraukšanā; šo panākumu tikai 2011. gadā spēja atkārtot Marks Kevendišs. T. Simpsons uzvarēja trīs klasiskajās riteņbraukšanas sacensībās Parīze-Nica un divos Vuelta a España posmos. Viņš mira no pilnīga pārguruma Vantū kalna nogāzēs 1967. gada Tour de France 13. posmā. Pēc nāves tika konstatēts, ka viņš bija lietojis amfetamīnu un alkoholu (kombinācija, kas izrādījās nāvējoša kopumā ar karstumu, smago kāpumu Vantū kalnā un vēdera problēmām).