2023. gada Āzijas kauss futbolā bija 18. Āzijas kausa izcīņa, kas notika Katarā no 2024. gada 12. janvāra līdz 10. februārim. Turnīru rīkoja Āzijas Futbola konfederācija (AFC). Turnīrā piedalījās 24 izlases. 2022. gada 17. oktobrī AFC paziņoja, ka turnīrs notiks Katarā. Sakarā ar augsto temperatūru vasarā Persijas līcī un Kataras dalību 2023. gada CONCACAF Zelta kausa izcīņā turnīrs tika pārcelts uz 2024. gada janvāri un februāri. Par čempioniem otro reizi pēc kārtas kļuva Kataras izlases futbolisti, kas finālā ar 3:1 pieveica Jordāniju. Par turnīra vērtīgāko spēlētāju tika atzīts Kataras futbolists Akrams Afīfs, viņš kļuva arī par turnīra rezultatīvāko spēlētāju, gūstot astoņus vārtus.