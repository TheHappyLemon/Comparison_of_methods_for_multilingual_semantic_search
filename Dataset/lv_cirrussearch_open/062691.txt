Georgs Naue (vācu: Georg Naue; dzimšanas un miršanas datums nav zināms) bija vācu burātājs, olimpiskās zelta un sudraba medaļas ieguvējs 1900. gada vasaras olimpiskajās spēlēs. Naue 1900. gada Parīzes olimpiskajās spēlēs startēja burāšanas sacensībās. Open klases sacensībās viņš izcīnīja sudraba medaļu, 0,5 līdz 1 tonnas laivu klases pirmajā braucienā tika diskvalificēts, bet 1 — 2 tonnu laivu klases 2. braucienā izcīnīja olimpiskā čempiona titulu.