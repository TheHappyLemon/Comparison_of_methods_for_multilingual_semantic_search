Komandanteferrasa (portugāļu: Estação Antártica Comandante Ferraz) ir vienīgā Brazīlijas vissezonas polārstacija Antarktikā. Izvietojusies Dienvidšetlendas salu lielākās salas Karaļa Džordža salas dienvidos, Admiralitātes līča ziemeļu krastā. Stacija izveidota 1984. gada 8. februārī līdzās bijušajai Lielbritānijas Bāzei G un nosaukta par godu Brazīlijas Kara flotes virsniekam, hidrogrāfam un okeanogrāfam Luišam Antoniu di Karvaļu Ferrasam (Luís Antônio de Carvalho Ferraz). Pirmā pārziemošana tika organizēta 1986. gadā. Staciju pārvalda Brazīlijas Kara flote, zinātniskie pētījumi tiek veikti saskaņā ar valsts programmu PROANTAR. Galvenās izpētes jomas ir klimatoloģija, meteoroloģija, ģeoloģija, okeanogrāfija, astrofizika, ģeomagnētisms, ģeofizika.