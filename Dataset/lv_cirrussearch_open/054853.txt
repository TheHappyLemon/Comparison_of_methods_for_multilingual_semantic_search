Johans Īzaks Vestergrēns (zviedru: Johan Isaac Westergren; dzimis 1875. gada 12. jūlijā, miris 1950. gada 16. oktobrī, bija zviedru vieglatlēts, 1900. gada vasaras olimpisko spēļu dalībnieks. 1900. gada vasaras olimpiskajās spēlēs Parīzē viņš startēja divās vieglatlētikas sprinta disciplīnās — 60 metros un 100 metros. Abās šajās disciplīnās viņš startēja tikai kvalifikācijas kārtas skrējienos, fināla kārtām nekvalificējoties. 1899. gadā viņš bija Zviedrijas čempions 100 metru skriešanā un 1902. gadā Zviedrijas vieglatlētikas čempionātā ieguva bronzas medaļu 4x100 metru stafetes skrējienā. No 1922. līdz 1924. gadam viņš bija Zviedrijas hokeja asociācijas priekšsēdētājs.