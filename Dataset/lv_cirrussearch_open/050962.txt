GSP stadions (grieķu: Νέο Στάδιο Γ.Σ.Π.) ir stadions Kiprā, Nikosijas dienvidu pievārtē. Stadions nosaukts Vingrošanas asociācijas "Pankipra" (Γυμναστικός Σύλλογος "Τα Παγκύπρια") vārdā. Tas uzcelts 1999. gadā un ir lielākais valstī. Saukts arī Jaunais GSP stadions, jo tika uzbūvēts nomainot Veco GSP stadionu, kas no 1902. līdz 1999. gadam atradās Nikosijas centrā. Stadionā bāzējas futbola komandas Nikosijas APOEL un Nikosijas "Omonia", kā arī Kipras futbola izlase.