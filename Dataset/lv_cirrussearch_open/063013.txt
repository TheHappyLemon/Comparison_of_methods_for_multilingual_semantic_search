"Lielais tracis mazajā Ķīnā" (angļu: Big Trouble in Little China) ir 1986. gada ASV asa sižeta fantāzijas filma, kuras režisors ir Džons Kārpenters. Filmā galvenās lomas atveido Kurts Rasels, Kima Ketrola, Deniss Dans un Džeimss Hongs. Filma stāsta par Džeku Bērtonu (Rasels), kurš palīdz savam draugam Vangam Či (Dans) izglābt viņa līgavu no bandītiem Sanfrancisko ķīniešu kvartālā. Viņi nokļūst noslēpumainā pasaulē zem ķīniešu kvartāla. "Lielais tracis mazajā Ķīnā" pirmizrāde notika 1983. gada 2. jūlijā. Filma bija finansiāla izgāšanās, nopelnot tikai 11,1 miljonu ASV dolāru pie 19 līdz 25 miljonu budžeta. Tā saņēma atšķirīgas kritiķu atsauksmes, kas ietekmēja Kārpentera lēmumu atgriezties pie neatkarīgā kino. Tā ir kļuvusi par kulta filmu.