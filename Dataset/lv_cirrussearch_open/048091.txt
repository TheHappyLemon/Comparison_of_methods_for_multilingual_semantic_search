Kādžāru dinastija (persiešu: سلسله قاجار, Selsele-ye Qājār) bija dinastija, kuru dibināja tjurku cilts kādžāru vadonis Aga Muhameds hans Kādžārs, uzveicot Zandu dinastiju. Dinastija valdīja aptuvenas mūsdienu Irānas teritorijā no 1789. līdz 1925. gadam. Kādžāru dinastija iesaistījās divos lielos karos ar Krievijas Impēriju — no 1804. līdz 1813. gadam un no 1826. līdz 1828. gadam. Šajos karos kādžāru dinastija zaudēja teritorijas Kaukāzā (mūsdienu Gruzijas austrumu, Azerbaidžānas un Armēnijas teritorijas). Neveiksmi cieta arī Herātas pilsētas aplenkums un centieni to iekarot 1837. un 1838. gadā.