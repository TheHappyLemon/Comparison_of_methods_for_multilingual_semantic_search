Vidnoje (krievu: Видное) ir pilsēta Krievijā, Maskavas apgabalā. Tajā dzīvo 53,7 tūkstoši iedzīvotāju. Vidnoje ir Maskavas piepilsēta, atrodas 3 km uz dienvidiem no galvaspilsētas robežas. Pilsētā ir savs sieviešu basketbola klubs — "Vidnoje", kas līdz 2009. gada decembrim startēja ar nosaukumu Maskavas apgabala "Spartak". Klubs ir 3 reizes uzvarējis prestižākajā Eiropas sieviešu basketbola turnīrā FIBA Eirolīgā. Pilsētā ir savs kabeļtelevīzijas kanāls "Vidnoje-TV".