Sultāns El Nejadi (سلطان النيادي‎, Sultan Al Neyadi; dzimis 1981. gada 23. maijā) ir Apvienoto Arābu Emirātu (AAE) kosmonauts, informācijas tehnoloģiju inženieris. Viņš bija AAE pirmā kosmonauta Haza El Mansūrī dublieris. 2004. gadā Sultāns El Nejadi Braitonas Universitātē Anglijā ieguva bakalaura grādu elektronikā un sakaru inženierijā. Pēc atgriešanās AAE viņš sāka dienestu Emirātu bruņotajos spēkos. Pēc Halifa bin Zajeda Gaisa koledžas absolvēšanas viņš dienēja par sakaru inženieri. 2008. gadā Sultāns El Nejadi Grifita Universitātē Austrālijā ieguva maģistra grādu informācijas un tīklu drošībā. 2011. gadā viņš atgriezās Grifita Universitātē, un 2016. gadā tur ieguva filozofijas doktora grādu datu noplūdes novēršanas tehnoloģijās. 2017. gadā Sultāns El Nejadi pieteica savu kandidatūru Apvienoto Arābu Emirātu pirmajam kosmonauta lidojumam ar Krievijas kosmosa kuģi. 2018. gada 3. septembrī viņš un Haza El Mansūrī tika nosaukts par kandidātiem, kas sāks gatavošanos Krievijas Kosmonautu sagatavošanas centrā. Nākamajā dienā viņi sāka apmācību. Sākotnēji AAE kosmonauta lidojums bija plānots 2019. gada aprīlī ar kosmosa kuģi Sojuz MS-12, bet pēc Sojuz MS-10 avārijas 2018. gada oktobrī lidojums tika pārcelts uz 2019. gada rudeni. Par AAE pirmo kosmonautu tika izvēlēts Haza El Mansūrī, bet Sultāns El Nejadi bija viņa dublieris. Hazā al-Mansūrī kosmosā devās 2019. gada 25. septembrī kā SKS 19. Krievijas viesekspedīcijas lidojuma dalībnieks kosmosa kuģī Sojuz MS-15. 3. oktobrī viņš kopā kosmosa kuģī Sojuz MS-12 atgriezās uz zemes. 2022. gada 29. aprīlī Mohammeda bin Rašida kosmosa centrs (MBRSC) un ASV uzņēmums Axiom Space paziņoja, ka kosmosa kuģa SpaceX Crew-6 apkalpē būs arī Apvienoto Arābu Emirātu kosmonauts. Vēlāk tika apstiprināts, ka šī persona ir Sultāns El Nejadi. Pirmo lidojumu kosmosā Sultāns El Nejadi sāka 2023. gada 2. martā kā kosmosa kuģa SpaceX Crew-6 misijas speciālists, dodoties uz Starptautisko kosmosa staciju. Viņš bija 68. un 69. lidojuma inženieris. Uz Zemi El Nejadi atgriezās 4. augustā ar Crew-6. Kosmisko lidojumu kopsavilkums: Iziešanas atklātā kosmosā: