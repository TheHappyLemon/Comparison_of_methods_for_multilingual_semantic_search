Gustavs Noske (vācu: Gustav Noske; 1868. gada 9. jūlijs — 1946. gada 30. novembris) bija Vācijas Sociāldemokrātiskās partijas politiķis. No 1919. līdz 1920. gadam bija pirmais Reihsvēra ministrs (aizsardzības ministrs). Iemantojis atpazīstamību ar to, ka pēc Pirmā pasaules kara apspieda vairākas kreiso spēku sacelšanās dažādos Veimāras Republikas rajonos, nepieļaujot Oktobra revolūcijas notikumu atkārtošanos Vācijā.