Sheer Heart Attack ir rokgrupas Queen trešais studijas albums. Tas beidzot atnesa grupai pirmos komerciālos panākumus. Singli "Killer Queen" un "Now I`m Here" Lielbritānijā ieņēma 2. un 11. vietu. Ierakstiem un koncertūrei gan traucēja Braiena Meja veselības problēmas - viņš bija saslimis ar hepatītu. Tādēļ albums sākotnēji tika ierakstīts bez viņa piedalīšanās, bet tad kad ģitārists bija atlabis, tika ierakstīta arī viņa ģitāru solo un fona vokāls un visu apvienoja. Dziesmai "Stone Cold Crazy" smagā metāla grupa Metallica vēlāk izveidoja kaverversiju un ieguva Grammy balvu.