Ebigeila Lī Spensere (angļu: Abigail Leigh Spencer; dzimusi 1981. gada 4. augustā Floridā, ASV) ir amerikāņu aktrise. Karjeru 1999. gadā uzsāka filmējoties seriālā All My Children. Par lomu seriālā Rectify 2013. gadā tikusi nominēta Satellite Award balvai kā labākā aktrise drāmas seriālā un Kritiķu izvēles televīzijas balvu kā labākā aktrise otrā plāna lomā. Filmējusies arī tādās filmās kā "Kovboji un citplanētieši", "Tātad... Karš!" un "Varenais no Oza zemes".