Martins Bakošs (slovāku: Martin Bakoš, dzimis 1990. gada 18. aprīlī) ir Slovākijas hokejists, spēlē kreisās malas uzbrucēja pozīcijā. Kopš 2023. gada Bakošs pārstāv Slovākijas Ekstralīgas komandu HK Spisska Nova Ves. Iepriekš spēlējis Slovākijas Ekstralīgas komandās HK Orange 20 un HK 36 Skalica, KHL komandās Bratislavas "Slovan", Pekinas "Kunlun Red Star", HK Soči, Vladivostokas "Admiral" un Maskavas "Spartak", Čehijas Ekstralīgas komandā HC Bílí Tygři Liberec un AHL komandā Providensas "Bruins". Slovākijas hokeja izlases sastāvā piedalījies 2016. un 2018. gada Pasaules čempionātā, kā arī 2018. gada ziemas olimpiskajās spēlēs.