Anahaima (angļu: Anaheim, izrunā: [ˈænəhaɪm]) ir pilsēta ASV, atrodas Kalifornijas štata Orinžas apgabalā. Saskaņā ar 2010. gada ASV Tautas skaitīšanas datiem, pilsētā dzīvo 336 265 cilvēki, kas to padara par Orinžas apgabala apdzīvotāko pilsētu un 10. apdzīvotāko pilsētu visā Kalifornijā. Anahaimu 1857. gadā dibināja piecdesmit vācu ģimenes. Laika gaitā tā attīstījās par industriālo centru. Tāpat kā citās Dienvidu krasta pilsētās, arī Anahaimā ir novērojamas siltas vasaras un vēsas ziemas. Pilsētā ir bāzēts NHL hokeja klubs Anahaimas "Ducks", kā arī MLB beisbola klubs Losandželosas "Angels".