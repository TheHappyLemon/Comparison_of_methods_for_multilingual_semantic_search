"Ilgākais ceļojums" (angļu: The Longest Ride) ir 2015. gada ASV romantiska drāma, kas balstīta uz Nikolasa Spārksa tāda paša nosaukuma romānu. Filmas režisors ir Džordžs Tilmans jaunākais. Galvenās lomas atveido Skots Īstvuds, Brita Robertsone, Džeks Hjūstons, Ūna Čaplina un Alans Alda. Filmas pirmizrāde notika 2015. gada 10. aprīlī. Jauna pāra dzīve savijas kopā ar daudz vecāka vīrieša dzīvi pēc tam, kad viņš atceras pagātnes mīlestību.