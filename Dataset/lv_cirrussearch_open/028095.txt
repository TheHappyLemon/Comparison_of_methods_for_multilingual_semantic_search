Mazo planētu centrs ir organizācija, kura iegūst un sistematizē datus par mazajām planētām, komētām un planētu ārējiem pavadoņiem. Darbojas Starptautiskās Astronomijas savienības pārraudzībā, atrodas Smitsona Astrofizikas observatorijā. Centrs iegūst un apkopo informāciju par mazo Saules sistēmas ķermeņu novērojumiem, aprēķina to orbītas , piešķir atklātajiem objektiem apzīmējumus un publicē informāciju cirkulāros. Centrs uztur bezmaksas datu bāzes, kuras jebkurš var izmantot debess ķermeņu novērojumiem. Mazo planētu centrs palīdz novērotājiem ar informāciju un koordinē to rīcību zemei tuvo objektu atklāšanas gadījumā.