Īkstrums, arī Ikstrums, augštecē Īkstruma kanāls, ir upe Latvijā, Zemgalē, tek caur Bauskas novada, Codes, Mežotnes un Iecavas pagastiem. Īkstrums ietek Iecavā kā kreisā krasta pieteka, tas sākas uz dienvidrietumiem no Codes kā agrākā Garozes upes augštece. Garums — 23 vai 28 km. Upes ieteka Iecavā atrodas pie Zālītes. Tek vispirms austrumu virzienā līdz Garozei, pēc tam pagriežas uz ziemeļiem. Lielā daļā tecējuma Īkstruma gultne ir regulēta, baseinu veido galvenokārt novadgrāvji. Ievērojamākās apdzīvotās vietas krastos: Code, Bērzmuiža, Zālīte.