Olga Korbuta (krievu: Ольга Валентиновна Корбут, baltkrievu: Вольга Валянцінаўна Корбут; dzimusi 1955. gada 16. maijā Grodņā, Baltkrievijā) ir baltkrievu tautības PSRS vingrotāja. Kopš 1991. gada viņa dzīvo ASV, kuras pilsonību Korbuta ieguva 2000. gadā. Četrkārtēja olimpiskā čempione (trīs zelta medaļas Olimpiskajās spēlēs Minhenē 1972. gadā un viena — Monreālā 1976. gadā), kā arī divkārtēja olimpiskā vicečempione (Olimpiskajās spēlēs Minhenē 1972. gadā un Monreālā 1976. gadā).