C hepatīts ir infekcijas slimība, kas galvenokārt skar aknas. Izraisa C hepatīta vīruss (HCV). Viens no pieciem zināmajiem hepatītiem (kopā ar A, B, D, E hepatītu). Infekcijai bieži vien neseko simptomi, hroniskas infekcijas rezultātā var rasties ciroze, kas parasti parādās pēc vairākiem gadiem. Dažos gadījumos pacientiem ar cirozi var rasties arī aknu mazspēja, aknu vēzis, dzīvībai bīstami barības vada un kuņģa varikozie vēnu paplašinājumi. Vīruss galvenokārt izplatās ar inficētu asiņu starpniecību (intravenozo narkotiku lietošana, slikti sterilizēts medicīniskais aprīkojums, transfūzija). Visā pasaulē ar C hepatītu ir inficēti 150—200 miljoni cilvēku. Tas var būt vienīgi cilvēkiem un šimpanzēm. Vīruss saglabājas aknās apmēram 85% inficēto. Šo hronisko infekciju var ārstēt ar medikamentiem. 50—80% cilvēku, kas ārstējas no slimības, izveseļojas. Cilvēkiem, kam attīstās ciroze vai aknu vēzis, var būt nepieciešama aknu transplantācija. C hepatīts ir galvenais aknu transplantācijas iemesls, lai gan infekcija parasti atkārtojas arī pēc transplantācijas. Nepastāv vakcīna pret C hepatītu. 2013. gadā no aknu vēža (ko izraisījis C hepatīts) mira ap 343 tūkstoši cilvēku, 1990. gadā šis skaitlis bija 198 tūkstoši. 2013. gadā vēl 358 tūkstoši cilvēku mira no cirozes.