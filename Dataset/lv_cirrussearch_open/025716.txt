Vikipēdija varaju valodā (varaju: Waray-Waray Wikipedia) ir bezmaksas tīmekļa enciklopēdijas Vikipēdijas varaju valodas versija. Varaju valoda ir piektā izplatītākā reģionālā valoda Filipīnās. Tā darbojas kopš 2005. gada 25. septembra. 2014. gada 8. jūnijā tajā bija 1 miljons rakstu, bet pēc 2014. gada oktobra datiem tajā bija vairāk kā 1,193 miljoni rakstu ar 86 aktīviem lietotājiem, lielāko daļu rakstu ir izveidojusi datorprogramma (bots) Lsjbot, kuras autors ir zviedru fiziķis, vikipēdists Sverkers Jūhansons. Bots veido rakstus trīs valodu Vikipēdijās: sebuāņu, zviedru un varaju valodas versijās.