Maskavas "Krylia Sovetov" bija hokeja komanda, kas pastāvēja no 1947. līdz 2011. gadam un spēlēja PSRS čempionātā hokejā, kā arī Starptautiskajā hokeja līgā un Krievijas Superlīgā. 1957. un 1974. gadā tā izcīnīja PSRS čempiones titulu. 1979. gadā komanda izcīnīja Špenglera kausu. Komandas pastāvēšanas pēdējos gados tā spēlēja Krievijas Augstākajā līgā. No 2009. līdz 2011. gadam komandas rindās spēlēja Sergejs Pečura, 2008.—09. gada sezonā "Krylia Sovetov" rindas pārstāvēja Roberts Bukarts un Ainārs Podziņš, savukārt 2001.—02. gada sezonā četras spēles komandas sastāvā aizvadīja Mareks Jass.