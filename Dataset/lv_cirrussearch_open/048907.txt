Slovēnija piedalījās 1992. gada vasaras olimpiskajās spēlēs, kas notika Spānijas pilsētā Barselonā no 1992. gada 25. jūlija līdz 9. augustam. Šī bija pirmā reize, kad Slovēnija pedalījās vasaras olimpiskajās spēlēs, kopš Dienvidslāvijas sabrukuma. Līdz 1988. gada Seulas vasaras olimpiskajām spēlēs Slovēnija startēja Dienvidslāvijas komandā. Slovēnijas olimpisko komandu 1992. gada vasaras olimpiskajās spēlēs veidoja 35 sportisti (29 vīrieši un 6 sievietes), kuri startēja 12 olimpiskajos sporta veidos. Visvairāk sportistu, 6 sportisti, no Slovānijas startēja airēšanā un smaiļošana un kanoe airēšanā. Slovēnija šajās vasaras olimpiskajās spēlēs izcīnīja divas olimpiskās bronzas medaļas, ierindojoties 52. vietā pēc iegūto medaļu kopskaita. Abas bronzas medaļas tika izcīnītas airēšanā. Vienu izcīnīja divnieku airētāju pāris, bet otru četrinieku airētāju pāris. Šīs bija pirmās medaļas Slovēnijai olimpiskajās spēlēs. Slovēnijas karogu olimpisko spēļu atklāšanas ceremonijā nesa sporta šāvējs Raimonds Debevecs.