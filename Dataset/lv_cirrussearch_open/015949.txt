Zaisans (kazahu: Зайсаң, Zaysan) ir liels saldūdens ezers Kazahstānas austrumu daļā, ielejā starp Altaju un Tarbaghataju. Lielākās pietekas ir Karairtiša (Melnā Irtiša) un Kendirlika. Izteka — Irtiša (Baltā Irtiša). Ezers ir bagāts ar zivīm. Parasti aizsalst novembra sākumā, ledus iet aprīļa beigās. Kopš Buktirmas dambja uzcelšanas 1960. gadā ezera līmenis cēlies par 6 m un ezers veido Buktirmas ūdenskrātuves (5490 km²) daļu. Pirms tam ezera platība bija 1800 km². Ūdens apmaiņas laiks — 2,5 gadi.