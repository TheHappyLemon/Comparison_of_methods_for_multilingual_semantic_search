Briežu mednieks (angļu: The Deer Hunter) ir 1978. gada kara drāma, kuras režisors un viens no producentiem ir Maikls Čimino. Galvenās lomas atveido Roberts De Niro, Džons Kazeils, Džons Sevedžs, Kristofers Volkens un Merila Strīpa. Filmā vienu no lomām atveido latviešu izcelsmes aktrise Rutanja Olda. Filmas pirmizrāde notika 1978. gada 8. decembrī Losandželosā. Filma ieguva piecas Amerikas Kinoakadēmijas balvas, tajā skaitā balvas nominācijās "Labākā filma" un "Labākais režisors". Filmā padziļināti izpētīts, kā Vjetnamas karš ietekmē cilvēku dzīvi nelielā rūpniecības pilsētā Pensilvānijā.