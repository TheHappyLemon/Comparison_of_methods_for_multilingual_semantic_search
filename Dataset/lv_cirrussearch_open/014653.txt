Biksbīts (Jūtas minerālu kolekcionāra Mainarda Biksbija (Maynard Bixby) vārdā) jeb sarkanais berils ir koši sarkanas krāsas berila paveids. Biksbīta krāsa var būt no oranži sarkanas līdz purpursarkanai. Uzskata, ka koši sarkano biksbīta krāsu dod mangāna piejaukums, taču iespējams, arī litijs. Juvelierkvalitātes biksbītu atrod ļoti reti — vislielākie slīpētie biksbīta kristāli ir mazāk nekā 3 karātus (600 mg) smagi. Biksbīta kristāli ir pieprasīts kolekciju materiāls. Sinonīmi: sitaparīts, pārtridžeīts.