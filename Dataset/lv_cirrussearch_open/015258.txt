Vjerhņadzvinska (baltkrievu: Верхнядзвінск) jeb Verhņedvinska (krievu: Верхнедвинск), līdz 1962. gadam Drisa, ir pilsēta Baltkrievijas ziemeļu daļā, Vitebskas apgabala Vjerhņadzvinskas rajona administratīvais centrs. Pilsēta atrodas pie Drisas ietekas Daugavā. Dzelzceļa stacija līnijā Daugavpils-Polocka atrodas Borovkas ciemā, kas atrodas 2 kilometrus uz ziemeļiem no pilsētas. 2020. gadā iedzīvotāju skaits bija ap 7000.