Kleins ir triecienkrāteris Mēness redzamajā pusē. Atrodas Albategnija dienvidrietumu daļā. Nodēvēts vācu astronoma un meteorologa Hermaņa Jozefa Kleina (Hermann Joseph Klein 1844. – 1914.) vārdā. Krātera nosaukumu 1935. gadā apstiprinājusi Starptautiskā Astronomijas savienība. Kleins atrodas uz dienvidrietumiem no Hiparha (Ø 144 km), uz austrumiem no Ptolemaja (Ø 154 km) un Alfonsa (Ø 111 km). Uz dienvidiem no Kleina atrodas Parots (Ø 71 km). Kleins ir sens krāteris, tā valnis stipri erodējis, vēlāku triecienu izrobots. Krātera ZA daļā valni pāršķeļ mazāks krāteris Kleins A (Ø 9 km). Krātera dibens relatīvi līdzens, lavas aizpludināts, virsma daudzu sīku krāterīšu izrobota. Pamatnes centrā atrodas 1 040 m augsta virsotne.