Trīsadatu stagars jeb kazrags (Gasterosteus aculeatus) ir saldūdens vai jūras zivju suga, kas izplatīta lielā daļā Eiropas, Ziemeļāzijas un Ziemeļamerikas, iekšzemē un jūru piekrastēs. Trīsadatu stagars tiek zvejots arī komerciāli, lai izgatavotu zivju barību un zivju eļļu, bet visparastākais trīsadatu stagaru pielietojums ir zinātniskajās laboratorijās. Baltijas jūrā nozvejo 4000—8000 t gadā.