AdBlock ir satura filtrēšanas un reklāmas bloķēšanas paplašinājums Google Chrome, Apple Safari un Opera tīmekļa pārlūkiem. AdBlock ļauj lietotājiem bloķēt konkrētu lapas elementu, piemēram, reklāmu parādīšanos. AdBlock šobrīd ir populārākais Google Chrome paplašinājums ar vairāk nekā 15 000 000 lietotājiem, kā arī populārākais Safari paplašinājums. Saskaņā ar rakstu The New York Times, paplašinājums tika radīts 2009. gada 8. decembrī (dienā, kas Google Chrome tika pievienots paplašinājumu atbalsts). Safari atbalsts parādījās 2010. gada jūnijā. AdBlock mēdz jaukt ar citu paplašinājumu, Adblock Plus. AdBlock izstrādātājs apgalvo, ka ietekmējies no AdBlock Plus paplašinājuma Firefox pārlūkam, taču nekādas citas saistības starp tiem nav.