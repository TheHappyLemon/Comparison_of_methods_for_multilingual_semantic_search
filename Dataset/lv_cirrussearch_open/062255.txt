Battlefield 2 (saīsinājumā BF2) ir datorspēle, kurā spēlētājs piedalās modernā laikmeta kara situācijās izmantojot mūsdienu ieročus un tehniku. Battlefield 2 ir pirmās personas šaujamspēle ar stratēģijas un lomu spēļu (RPG) elementiem, kurā spēlētājs var spēlēt par kādu no trijām armijām - ASV jūras kājniekiem (United States Marine Corps - USMC), Ķīnas Tautas atbrīvošanas armija (People's Liberation Army - PLA) un iedomāto "Vidusaustrumu koalīcijas" (Middle East Coalition - MEC) karaspēku. Spēli izstrādāja kompānija Digitall Illusions CE jeb DICE. Spēli izdeva kompānija Electronic Arts 2005. gada jūnija beigās (21. jūnijs ASV, 24. jūnijs - Eiropas Savienības valstīs) Battlefield 2 ir trešā Battlefield sērijas spēle - pēc Battlefield 1942 un Battlefield: Vietnam.