Pauls van Asbruks (nīderlandiešu: Paul Van Asbroeck; dzimis 1874. gada 1. maijā, miris 1959. gadā) bija beļģu sporta šāvējs, trīs olimpisko medaļu ieguvējs, vairākkārtējs pasaules čempions. Asbruks olimpiskajās spēlēs startējis 5 reizes (no 1900 līdz 1936. gadam), tajās izcīnot trīs olimpiskās medaļas. Pirmo medaļu viņš izcīnīja 1900. gada Parīzes olimpiskajās spēlēs, kur 300 metru šaušanā 3 pozīcijās viņš izcīnīja bronzas medaļu (917 punkti). 1908. gada Londonas olimpiskajās spēlēs viņš izcīnīja divas medaļas. Zelta medaļu ieguva 50 jardu individuālajā šaušanā ar pistoli (490 punkti) un bronzas medaļu 50 metru šaušanā ar pistoli komandām (1817 punkti). Viņš vairākas reizes startējis arī pasaules čempionātos šaušanā, kur periodā no 1900. līdz 1936. gadam izcīnījis 35 medaļas, no tām 13 zelta, 9 sudraba un 13 bronzas medaļas.