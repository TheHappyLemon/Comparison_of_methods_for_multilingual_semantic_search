“Trīs musketieri” (franču: Les Trois Mousquetaires) ir franču rakstnieku Aleksandra Dimā (tēva) un Ogista Makē 1844. gadā uzrakstīts piedzīvojumu romāns. Stāsts ir par D'Artaņjanu, jaunu puisi, kas dodas uz Parīzi, lai pievienotos musketieru gvardei. Tur viņš satiek trīs musketierus Atosu, Portosu un Aramisu, un šīs četrotnes piedzīvojumi pret kardinālu Rišeljē var sākties. Romāna darbība norisinās 17. gadsimta sākumā, no 1625. līdz 1628. gadam. Pēc literārā darba motīviem ir uzņemtas vairākas mākslas filmas.