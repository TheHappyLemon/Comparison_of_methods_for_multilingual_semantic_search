Ledus pacēlums (angļu: ice rise) ir skaidri iezīmēts paaugstinājums līdzenajā šelfa ledāja virsmā, kas veidojas ledāja masai plūstot pāri okeāna dibena pacēlumiem. Šādi paaugstinājumi veidojas kupola formā un parasti sasniedz 100 līdz 200 metru augstumu. Ledus pacēlumu pārvietošanās ātrums parasti ir ievērojami zemāks par šelfa ledāja pamatmasas pārvietošanās ātrumu. Ledus pacēlumi veidojas gan šelfa ledāju iekšienē, gan arī gan to fronti, kur tie var veidot permanentas ledus ostas. Par ledus pacēlumiem netiek uzskatīti paaugstinājumi, kuru pamatne paceļas virs jūras līmeņa, tie tiek pieskaitīti salām. Atsevišķos gadījumos ledus pacēlumus no salām var atšķir tikai ar speciālu mērījumu palīdzību. Ledus pacēlumu virs nelieliem okeāna dibena šķēršļiem, kuru pārvietošanās ātrums neatšķiras no kopējās šelfa ledāja pārvietošanās ātruma, sauc par ledus krokojumu (angļu: ice rumple). Šādi pacēlumi neveido kupolus, bet gan paaugstinājumu ar dziļām plaisām ledāja masā.