Rokas tunelis (krievu: Рокский туннель, gruzīnu: როკის გვირაბი, osetīnu: Ручъы тъунел) ir 1984. gadā uzcelts autoceļa tunelis, kas vairāk nekā 2000 metru augstumā šķērso Lielā Kaukāza grēdu. Tas ir 3730 metrus garš, 7,5 metrus plats un 4,75 metrus augsts, pabeigšanās gadā tas bija PSRS garākais kalnu tunelis. Kā Transkaukāza maģistrāles sastāvdaļa savieno Krieviju (Ziemeļosetiju) ar Gruziju, bet faktiski dienvidu pusi kontrolē pašpasludinātā valsts Dienvidosetija. No 2010. līdz 2012. gadam Krievija veica tuneļa rakonstrukciju. Tunelim ir liela stratēģiskā nozīme, jo Gruziju ar Krieviju pār Lielo Kaukāzu saista vēl tikai Kaukāza Kara ceļš un robežpunkts Abhāzijā, ko Gruzijas valdība atzīst par nelikumīgu. Kontrolei pār Rokas tuneli bija nozīmīga loma 2008. gada Krievijas—Gruzijas karā.