Hameds bin Īsa bin Selmāns el Halīfa (arābu: حمد بن عيسى بن سلمان آل خليفة dzimis 1950. gada 28. janvārī) ir Bahreinas valsts vadītājs no 1999. gada marta — no 1999. līdz 2002. gadam kā emīrs, bet no 2002. gada kā karalis. Viņš ir no el Halīfu dinastijas, kas valda Bahreinā no 1783. gada. Viens no nozīmīgākajiem Hameda bin Īsas pārbaudījumiem bija pret valdību vērstie masu protesti, kas bija daļa no Arābu pavasara. Viņa valdība ir arī saņēmusi kā vietējo, tā starptautisko kritiku par cilvēktiesību pārkāpumiem un politisko represiju.