Monika Viti (itāļu: Monica Vitti; īstajā vārdā Marija Luīza Čečarelli itāļu: Maria Luisa Ceciarelli; dzimusi 1931. gada 3. novembrī, mirusi 2022. gada 2. februārī) bija itāļu aktrise, pazīstama ar galvenajām lomām Mikelandželo Antonioni filmās 1960. gados — "Piedzīvojums" (1960), "Nakts" (La Notte, 1961), "Aptumsums" (1962), "Sarkanais tuksnesis" (Il deserto rosso, 1964). Vēlāk filmējās komēdijas, daudzās režisora Mario Moničelli filmās. Viņas ekrāna partneri bija Marčello Mastrojanni, Alēns Delons, Ričards Heriss, Terenss Stemps un Dērks Bogards.