TDRS-11 jeb TDRS-K ir ASV sakaru pavadonis, pirmais no NASA Tracking and Data Relay Satellite trešās paaudzes kosmiskajiem aparātiem. Tas tika palaists 2013. gada martā. TDRS-11 kalpo kā retranslators starp NASA un citu ASV aģentūru pavadoņiem un zemes stacijām. Pavadoni izgatavojis ASV uzņēmums Boeing uz platformas BSS-601HP bāzes. Līgums ar Boeing par TDRS-K un TDRS-L noslēgts 2007. gada decembrī. TDRS-K un TDRS-L izgatavošana un zemes stacijas modifikācijas izmaksājusi 715 miljonu USD. Pilnībā uzpildīta ar degvielu, pavadoņa masa ir 3454 kg. TDRS-L izvietota pārraides aparatūra S, Ku, Ka joslā. TDRS-K tika palaists 2013. gada 31. janvārī 01:48 UTC ar nesējraķeti Atlas V/401 (lidojums AV-036) no Kanaveralas zemesraga Gaisa spēku stacijas starta laukuma SLC-41. Sākumā tas tika izvietots ģeostacionārajā orbītā punktā 150° rietumu gatuma, kur tika veikti izmēģinājumi un testēšana. 2013. gada augustā pavadonis tika nodots NASA un pārdēvēs par TDRS-11. 24. septembrī tas sasniedza ģeostacionārās orbītas punktu 171° R, kur līdz 30. novembrim veica beidzamos testēšanas pasākumus.