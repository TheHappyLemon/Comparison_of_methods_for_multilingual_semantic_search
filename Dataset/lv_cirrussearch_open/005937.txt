Campbell ir skotu uzvārds, kas cēlies no gēlu saknēm cam ('greizs') un beul ('mute'). Kempbeli vēsturiski ir viens no lielākajiem un spēcīgākajiem Augstkalnu klaniem, tā pirmsākumi sniedzās līdz senajiem Stratklaidas britiem. No 1200. līdz 1500. gadam Kempbeli bija viens no spēcīgākajiem klaniem Skotijā, kas dominēja Ārgailā un spēja iegūt plašāku ietekmi un varu no Edinburgas līdz Hebridu salām un rietumu augskalnēm. Mūsdienās šis uzvārds ir sastopams visā pasaulē, jo kopš 18. gadsimta sākās liela emigrācija no Skotijas un skotu diaspora ir apmetusies daudzās valstīs, īpaši ASV, Kanādā un Austrālijā. Sakarā ar ievērojamo skotu imigrāciju 16. un 17. gadsimtā, šis uzvārds ir sastopams arī visā Īrijas salā, bet jo īpaši Olsterā. Campbell ir trešais izplatītākais uzvārds Ziemeļīrijā, ceturtais izplatītākais uzvārds Jamaikā, septītais izplatītākais Skotijā, 12. vietā Kanādā, 18. vietā Austrālijā, 41. vietā ASV un 65. vietā Anglijā. Campbell var būt: Kempbela — uzvārds sieviešu dzimtē; Kempbels — uzvārds vīriešu dzimtē.