Krakovas Jāņa Pāvila II starptautiskā lidosta (poļu: Międzynarodowy Port Lotniczy im. Jana Pawła II Kraków-Balice) ir starptautiska lidosta Polijas dienvidos, 11 kilometrus uz rietumiem no Krakovas centra. Otra lielākā starptautiskā lidosta valstī. Lidosta tiek izmantota arī militāriem nolūkiem. Lidosta tika atvērta civilajiem lidojumiem 1964. gadā. 1993. gadā tika atvērts jauns pasažieru terminālis. 1995. gadā tā tika nosaukta pāvesta Jāņa Pāvila II vārdā. 2002. gadā tā tika vēlreiz modernizēta. Neskaitot čārterlidojumus, lidostā regulārus pasažieru aviopārvadājumus 2020. gadā nodrošināja aviosabiedrības Aegean Airlines, American Airlines, Austrian Airlines, British Airways, Brussels Airlines, EasyJet, EasyJet Switzerland, Eurowings, Finnair, flydubai, Iberia Express, Jet2.com, KLM, Lauda, Polijas aviolīnijas LOT, Lufthansa, Norwegian Air Shuttle, Ryanair, Scandinavian Airlines, Sun d'Or, Swiss International Air Lines, Transavia, Wizz Air. Visu sezonu lidojumi notiek uz 28 valstīm (tās ir AAE, ASV, Austrija, Beļģija, Čehija, Dānija, Francija, Grieķija, Gruzija, Islande, Itālija, Izraēla, Īrija, Jordānija, Kipra, Lielbritānija, Malta, Nīderlande, Norvēģija, Polija, Portugāle, Somija, Spānija, Šveice, Ukraina, Ungārija, Vācija, Zviedrija), bet sezonāli - vēl uz 4 valstīm (Bulgārija, Horvātija, Maroka, Rumānija).