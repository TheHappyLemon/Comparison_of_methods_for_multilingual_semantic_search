Žurnāls ir periodisks izdevums, kas satur informatīvus rakstus un attēlus. Žurnāli parasti tiek publicēti kādam konkrētam lasītāju lokam ar kopīgām interesēm, piemēram, ir sporta žurnāli, auto žurnāli, sieviešu žurnāli, bērnu žurnāli, populārzinātniskie žurnāli un tā tālāk. Laikraksti no žurnāla atšķiras ar to, ka laikrakstos lielāks uzsvars tiek likts uz aktuālu informāciju, jaunākajām ziņām un notikumiem. Agrākais žurnālu piemērs bija Erbauliche Monaths Unterredungen, literatūras un filozofijas žurnāls, kas tika izdots 1663. gadā Vācijā.