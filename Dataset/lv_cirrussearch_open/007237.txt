AS "Amber Latvijas balzams" (agrāk "Latvijas balzams") ir uzņēmums Latvijā, lielākais alkoholisko dzērienu ražotājs Baltijā. Tā senākā ražotne sāka darbu 1900. gadā, bet mūsdienu formā kā akciju sabiedrība tā dibināta 1997. gadā. Uzņēmuma akcijas tiek kotētas biržas Nasdaq Riga Otrajā sarakstā. Tā lielākais akcionārs (2022. gadā) ir SIA Amber Beverage Group (89,99 %), kas pieder S.P.I. Group grupas uzņēmumam Amber Beverage Group Holding S.ar.l. Luksemburgā.