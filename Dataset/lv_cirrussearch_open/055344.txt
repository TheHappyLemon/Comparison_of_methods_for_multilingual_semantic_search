Silvēns Klods Viltors (franču: Sylvain Claude Wiltord, dzimis 1974. gada 10. maijā) ir bijušais Francijas futbolists, spēlēja uzbrucēja pozīcijā, pārstāvējis Francijas futbola izlasi. Savas karjeras veiksmīgākos gadus Viltors ir pavadījis Francijas komandā Bordeaux un Anglijas Premjerlīgas komandā Arsenal. Francijas futbola izlases sastāvā Viltors ir piedalījies 2000. un 2004. gada Eiropas čempionātā, kā arī 2002. un 2006. gada FIFA Pasaules kausā. Viltors guva vārtus 2000. gada Eiropas čempionāta finālā, mača pēdējās sekundēs pret Itāliju, tādējādi izlīdzinot spēles rezultātu 1—1, bet jau papildlaikā zeltā vārtus guva Trezegē, un Francijas izlase izcīnīja Eiropas čempionu titulu.