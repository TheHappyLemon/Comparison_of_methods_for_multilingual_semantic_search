Gargždi (lietuviešu: Gargždai) ir pilsēta un pašvaldības centrs Lietuvas rietumos Minijas upes labajā krastā 17 kilometrus uz austrumiem no Klaipēdas. Pilsētas ziemeļu robeža iet gar automaģistrāli Viļņa—Klaipēda. Gargždiem ir pilsētas seņūnijas statuss, kā arī tie ir apkārtējās Dauparu-Kvietiņu seņūnijas centrs. Šeit atrodas pasta nodaļa (LT-96001), Gargždu parks, koka Sv. erceņģeļa Mikeļa baznīca (uzcelta 1941. gadā). Lielākie uzņēmumi: A/S Geonafta, A/S Gargždų statyba, SIA Gargždų mida, SIA Masterfoods un citi. Pilsētas dienvidrietumos atrodas Gargždu karjers un citas sīkas ūdenskrātuves, ģimenes dārziņi. Gargždi ir futbolista Armina Narbekova (Arminas Narbekovas, 1965) dzimtā pilsēta.