Viljams Klods Reinss (angļu: William Claude Rains; dzimis 1889. gada 10. novembrī, miris 1967. gada 30. maijā) bija angļu aktieris, kura karjera ilga vairāk nekā 60 gadus. Holivudā debitējis ar galveno lomu šausmu filmā "Neredzamais cilvēks" (1933). Par lomām filmās "Misters Smits brauc uz Vašingtonu" (1939), "Kasablanka" (1942), "Misters Skefingtons" (Mr. Skeffington, 1944) un "Sliktā slava" (1946) Reinsu nominēja Amerikas Kinoakadēmijas balvai kategorijā "Labākais aktieris otrā plāna lomā". Atveidojis lomas arī tādās filmās kā The Adventures of Robin Hood (1938), The Sea Hawk (1940), The Wolf Man (1941), Here Comes Mr. Jordan (1941), "Tagad, ceļiniek" (Now, Voyager, 1942), Kings Row (1942), Phantom of the Opera (1943), The Passionate Friends (1949), "Arābijas Lorenss" (1962) un "Pasaules dižākais stāsts" (The Greatest Story Ever Told, 1965).