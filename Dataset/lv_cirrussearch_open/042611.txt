Kodolieroču neizplatīšanas līgums ir starptautisks līgums, kas paredz kodolieroču neizplatīšanu un atbruņošanos. Tajā tiek paredzēta arī kodolenerģijas izmantošana miermīlīgos nolūkos. Kodolieroču neizplatīšanas līgums stājās spēkā 1970. gada 5. martā. Šo līgumu ir parakstījušas 190 valstis. Latvija pievienojās līgumam 1992. gada 21. janvārī. Piecas ANO dalībvalstis šo līgumu nav ratificējušas. Tās ir Ziemeļkoreja (savulaik ir ratificējusi šo dokumentu), Indija, Pakistāna, Izraēla un Dienvidsudāna.