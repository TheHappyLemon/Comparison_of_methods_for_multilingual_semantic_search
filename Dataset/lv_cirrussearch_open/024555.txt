Māzenderānas ostāns (persiešu: استان مازندران, Ostân-e Mâzandarân) vai Māzeruna (māzenderānu: مازرون, Mâzerun) ir Irānas ostāns, Irānas pirmās pakāpes administratīvā iedalījuma vienība. Atrodas valsts ziemeļos pie Kaspijas jūras. Robežojas ar Gīlānu rietumos, Gazvīnas, Elbursa, Teherānas un Semnānas ostāniem dienvidos un Golestānas ostānu austrumos. Ostāna dienvidos atrodas Elbursa kalnu grēda ar Irānas augstāko virsotni — apdzisušo vulkānu Demāvendu (5610 m virs jūras līmeņa). Lielākās pilsētas ir Sārī (309 820; administratīvais centrs), Bābola (250 217), Āmola (237 528) un Gāemšahra (204 953).