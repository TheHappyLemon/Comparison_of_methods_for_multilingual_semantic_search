Al-Hilal Saudi Football Club (arābu: نادي الهلال السعودي) ir profesionāls Saūda Arābijas futbola klubs no Rijādas, kas piedalās valsts augstākajā līgā jeb Saūda Arābijas profesionālajā līgā. Klubs ir tituliem visbagātākais Āzijas futbola klubs ar kopumā izcīnītām 66 oficiālajām trofejām. Ar 18 iegūtiem Saūda Arābijas čempionu tituliem, tas ir titulētākais klubs valstī. Klubs ir arī izcīnījis četrus AFC Čempionu līgas titulus, kas ir līgas rekords. Klubs tika dibināts 1957. gadā un ir tikai viens no trijiem klubiem, kas ir piedalījušies visās Saūda Arābijas profesionālās līgas sezonās kopš tās dibināšanas 1976. gadā. 2009. gadā IFFHS to nosauca par 20. gadsimta labāko Āzijas futbola klubu. Klubs savas mājas spēles aizvada King Fahd International Stadium stadionā, kurā ir 68 752 skatītāju vietas.