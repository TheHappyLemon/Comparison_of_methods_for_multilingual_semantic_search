Līva (igauņu: Liiva) ir ciems Igaunijas Muhu salā. Tas ir Sāres apriņķa Muhu pagasta administratīvais centrs un saskaņā ar 2012. gada datiem lielākais ciems pašvaldībā ar 189 iedzīvotājiem. Līva atrodas salas centrā pie galvenā ceļa, kas ved uz Kuresāri. Līvā atrodas 13. gadsimta agrīnās gotikas stila Svētās Katrīnas baznīca. Netālu no baznīcas atrodas 1932. gadā celta mācītājmuiža, kur dzimis baltvācu fiziologs Aleksandrs Šmits, kas pētījis asins sarecēšanu. Līvā atrodas Muhu pamatskola, kur mācās ap 100 skolēnu. Šeit ir arī bibliotēka, universālveikals (Konsum), pasta nodaļa un aptieka.