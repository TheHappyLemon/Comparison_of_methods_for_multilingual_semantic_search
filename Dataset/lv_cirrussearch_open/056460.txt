Peļešacas pussala (horvātu: Pelješac) ir ap 70 kilometrus gara un no 3 līdz 8 kilometriem plata pussala Horvātijas dienvidos. Stiepjas no Stonas pilsētas dienvidaustrumu - ziemeļrietumu virzienā līdz Lovištes ciemam. Uz dienvidiem no Pelešacas pussalas atrodas Mļetas sala, bet uz rietumiem - Korčula. Notiek Peļešacas tilta celtniecība, savienojot Horvātijas krastu ar Peļešacas pussalas rietumu daļu, šādi izvairoties no Bosnijas un Hercegovinas teritorijas šķērsošanas, lai nokļūtu Dubrovnikā. Pie Stonas pilsētas atrodas viduslaiku Stonas mūri, kas atdala pussalu no cietzemes.