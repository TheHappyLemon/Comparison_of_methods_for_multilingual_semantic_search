Kosts Kacuranis (grieķu: Κώστας Κατσουράνης, dzimis 1979. gada 21. jūnijā) ir bijušais Grieķijas futbolists, spēlēja pussarga pozīcijā, bijis Grieķijas futbola izlases dalībnieks. Savas karjeras laikā pārstāvējis klubus Grieķijā, Portugālē un Indijā. Ar Panathinaikos komandu 2010. gadā kļuvis par Grieķijas Superlīgas uzvarētāju. Divas reizes ticis atzīts par Superlīgas labāko spēlētāju. Grieķijas futbola izlases sastāva debitējis 2003. gadā. Ar izlasi uzvarējis 2004. gada Eiropas čempionātā. Piedalījies arī 2008. un 2012. gada Eiropas čempionātā, kā arī 2010. un 2014. gada FIFA Pasaules kausā. Kopumā izlases rindās aizvadījis 116 mačus un guvis 10 vārtus.