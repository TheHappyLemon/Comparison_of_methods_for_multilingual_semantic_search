Stikla tīrītājs ir ierīce transporta līdzeklim, kas nodrošina vējstikla vai citu stiklu notīrīšanu no lietus pilēm, sniega, ledus, logu šķidruma un netīrumiem, nodrošinot transporta līdzekļa vadītāja ceļa pārredzmību. Visas automašīnas, kravas automašīnas, autobusi, traktortehnika, lokomotīves, ūdens transports un atsevišķas lidmašīnas ir aprīkotas ar stikla tīrītājiem. Logu tīrītājus automašīnām novieto uz priekšējā stikla, bet tie var būt arī uz aizmugurēja stikla (universāliem, hečbekiem). Šķidruma lielākoties tvertne aizmugurējam stiklam ir tā pati, kas priekšējiem logu tīrītajiem. Stikla tīrītājs parasti sastāv no metāla sviras; viens gals grozāms, un otram galam pievienots garš gumijas asmens (logu slotiņa). Sviru darbina motors, bieži vien elektromotors, lai gan dažiem transportlīdzekļiem izmanto pneimatisko pievadu. Slotiņa virza uz priekšu un atpakaļ pa stiklu, izspiežot ūdeni, citus nokrišņus vai citus redzamībai traucējošus šķēršļus no tā virsmas. Ātrums parasti ir regulējams transportlīdzekļiem, kas ražoti pēc 1969. gada, ar vairākiem nepārtrauktiem ātrumiem un bieži vien ar vienu vai vairākiem periodiskiem režīmiem. Lielākajā daļā vieglo automašīnu izmanto divas sinhronizētas radiālā tipa sviras, savukārt daudzos komerciālajos transportlīdzekļos izmanto vienu vai vairākas pantogrāfa sviras. Loga tīrītāja slotiņa un svira Autobusa stikla tīrītājs Kuģa apļveida rotācijas stikla tīrītājs transportlīdzekļiem