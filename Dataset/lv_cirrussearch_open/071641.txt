Kaibutsu (japāņu: 怪物) ir 2023. gada Japānas psiholoģiska drāmas filma, kuras režisors ir Hirokazu Kore-eda. Filmā galvenās lomas atveido Sakura Ando, Eita Nagajama, Soja Kurokava, Hinata Hiragi un Jūko Tanaka. Šī ir pirmā Kore-edas filma kopš Maborosi (1995), kurai viņš nav scenārija autors. Filma veltīta tās mūzikas autoram Rjūiči Sakamoto, kurš nomira divus mēnešus pirms pirmizrādes. Filma stāsta par māti, kura pieprasta atbildes no skolotāja, kad viņas dēls sāk uzvesties dīvaini. Filmas Kaibutsu pirmizrāde notika 2023. gada 17. maijā 76. Kannu kinofestivālā, kur tā sacentās par Zelta palmas zaru. Filma saņēma festivāla Queer Palm balvu, kā arī balvu par labāko scenāriju. Filma saņēma pozitīvas kritiķu atsauksmes, slavējot scenāriju, režiju, aktierspēli, montāžu un skaņu celiņu. Tīmekļa vietnē Rotten Tomatoes filmai ir 96% vērtējums.