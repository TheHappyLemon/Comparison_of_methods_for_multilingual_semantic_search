Ploteris (angļu: plotter) ir īpašs printeris, kas paredzēts datu izvadei no datora attēlu veidā. Attēls tiek veidots no līniju fragmentiem, zīmējot tos uz papīra vai nu ar tinti, vai ar elektrostatisku lādiņu un tonera palīdzību. Ploterus parasti izmanto datorizētas projektēšanas sistēmās un prezentēšanas grafiku sagatavošanai. Ja zīmuļa vai flomāstera vietā ieliek nazi, tad ploteris kļūst par ierīci, ar kuru griež plānu materiālu pa kontūru.