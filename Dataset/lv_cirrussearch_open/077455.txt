Kumars Rams Narains Kartikejans (tamilu: நாராயண் கார்த்திகேயன; dzimis 1977. gada 14. janvārī Čennai, Indijā) ir Indijas sacīkšu pilots. Viņš ir bijušais Formula 1 pilots, A1 Grand Prix ekspilots. 2005. gadā, uzsākot savu pilota karjeru F1, viņš kļuva par pirmo indiešu pilotu šajās sacīkstēs. Savus pirmos un vienīgos punktus Narains izcīnīja strīdīgajā 2005. gada ASV Grand Prix, kurā startēja tikai 6 piloti. Savā pēdējā sezonas sacīkstē viņš avarēja un MF1 komandas (Jordan pēcteces) vadība nolēma, ka līgums ar indiešu pilotu nebūtu jāpagarina. Pēc tam viņš kļuva par Williams komandas testpilotu (2006–2007), bet 2011. gadā atgriezās F1, startējot HRT komandā. 2012. gadā viņš beidza savu F1 karjeru.