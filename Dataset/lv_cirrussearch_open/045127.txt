Domkalna pils (igauņu: Toompea loss, latīņu: Castrum Danorum) ir pils Domkalnā, Tallinas vecpilsētā, Igaunijā. Pils tika uzcelta 13. gadsimtā. Sākumā tā tika saukta par "Dāņu pili" (latīņu: Castrum Danorum, igauņu: Taanilinnus), no kura, visticamāk, Tallina arī ieguvusi savu mūsdienu nosaukumu. Pilī viduslaikos bija kapela, kopmītnes bruņiniekiem. Pils nocietinājumos tika uzcelti vairāki torņi, no kuriem ievērojamākais ir "Garais Hermanis" (48 m augsts), kurā katru dienu tiek uzsliets Igaunijas karogs. Zviedru Igaunijas laikā pils tika pārveidota no krustnešu cietokšņa par Igaunijas politiskās varas ceremoniālo un administratīvo centru. Šīs funkcijas Domkalna pils pilda arī mūsdienās. Pēc Igaunijas neatkarības iegūšanas 1918. gadā pils kompleksā tika uzcelta ēka, kurā notiek Rīgikogu sēdes.