Šis raksts ir par futbolistu. Par citām jēdziena Gaskoins nozīmēm skatīt nozīmju atdalīšanas lapu. Pols Džons Gaskoins (angļu: Paul John Gascoigne; dzimis 1967. gada 27. maijā Danstonā, Geitshedā, Anglijā), bieži saukts vienkārši par Gazza, ir bijušais Anglijas futbolists, kurš ir atzīts par vienu no savas paaudzes apdāvinātākajiem spēlētajiem. Viņam ir bijusi arī neliela pieredze trenera un menedžera darbā. Visbiežāk viņš spēlēja pussarga pozīcijā, viņš savu karjeru aizvadīja Ņūkāslas "United", Tottenham Hotspur, Middlesbrough, Liverpūles "Everton", Lazio un Glāzgovas "Rangers". Viņa kontā arī 57 spēles un 10 gūti varti Anglijas izlasē. Viņš ir bijis iesaistīts neskaitāmos incidentos ārpus laukuma un tiek uzskatīts, ka viņš savu spēlētāja potenciālu tā arī neīstenoja. Pēc karjeras beigām viņš ir cietis no pneimonijas, alkoholisma, garīgām slimībām un problēmām ar likumpārkāpumiem.