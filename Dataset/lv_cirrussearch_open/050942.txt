Korsuņas-Ševčenkovskas operācija jeb Čerkasu katla kaujas (krievu: Корсунь-Шевченковская операция, vācu: Kesselschlacht von Tscherkassy, ukraiņu: Корсунь-Шевченківська операція) bija Sarkanās armijas Pirmās un Otrās Ukrainas frontes veikta operācija Otrā pasaules kara Austrumu frontē no 1944. gada 24. janvāra līdz 16. februārim mūsdienu Ukrainas Čerkasu apgabala teritorijā. Uzbrukuma operācija sākās 24. janvārī. Sarkanās armijas veiksmīgā uzbrukuma rezultātā 28. janvārī vērmahta karaspēks tika ielenkts Korsuņas-Ševčenkivskas rajonā. Ielenkumā nokļuva ap 60 000 karavīru. Vācu karaspēks vairākas reizes no ārpuses neveiksmīgi mēģināja izlauzties pie aplenktā grupējuma, līdz naktī no 16. uz 17. februāri ielenktajam vācu karaspēkam, ciešot lielus zaudējumus, izdevās izlauzties no padomju aplenkuma.