Parmezāns (itāļu: Parmigiano-Reggiano) ir ciets siers. Tiek gatavots no govs vakara un rīta piena sajaukuma. Parmezāns parasti tiek pasniegts ar pastas ēdieniem, zupām, rizoto, ēd arī atsevišķi. Šis tiek uzskatīts par "sieru karali". Sieru gatavo Parmas, Redžo Emīlijas, Boloņas, Modēnas un Mantujas provincē, Itālijā. Saskaņā ar Eiropas likumiem Eiropas Ekonomiskajā zonā par parmezānu uzskatāms vienīgi oriģinālos Itālijas reģionos izgatavotais siers. Ārpus Eiropas Savienības ar parmezāna siera nosaukumu legāli var tirgot jebkuru citu sieru, kas līdzīgs tam.