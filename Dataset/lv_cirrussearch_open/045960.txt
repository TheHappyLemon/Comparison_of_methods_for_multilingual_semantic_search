"Ceļojošo bikšu māsība" (angļu: The Sisterhood of the Traveling Pants) ir 2005. gada komēdija, kuras režisors ir Kens Kvepiss. Galvenās lomas atveido Aleksisa Bledela, Bleika Laivlija, Amerika Ferrera un Embera Temblina. Filmas pirmizrāde notika 2005. gada 1. jūnijā. 2008. gadā filmai iznāca turpinājums "Ceļojošo bikšu māsība 2". Četras labākās draudzenes lietoto apģērbu veikalā nopērk bikses, kas der visām četrām, par spīti viņu dažādajiem ķermeņiem. Pirms vasaras, kuru draudzeņu kvartets plāno pavadīt atsevišķi, viņas izdomā viena otrai sūtīt nopirktās bikses, lai saglabātu kontaktu atšķirtības laikā.