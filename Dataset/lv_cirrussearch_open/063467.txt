Lamāšanās ir rupju, apvainojošu, aizskarošu vārdu un izteicienu teikšana. Šajā procesā izmantotie vārdi tiek saukti par lamuvārdiem, sliktiem vārdiem, neķītriem vārdiem vai piedauzīgu valodu. Lamāšanās parasti ir saistīti ar dzimumu, dzimumorgāniem, ķermeņa funkcijām un izdalījumiem, tautību un/vai reliģiju, kas skaidrojams ar to, ka cilvēki jūtīgi uztver runas par šīm tēmām. Saistībā ar reliģiju, lamāšanās tiek uztverta arī kā zaimošana. Pie lamāšanās pieder arī nolādēšana, vulgārisms un eifēmismi. Lamāšanos nereti papildina arī nepiedienīga uzvedība, piemēram, nepiedienīgu žestu rādīšana. Par lamuvārdiem ir kļuvuši arī daudzi vārdi, kas sākotnēji ir bijuši ar citu, vienkāršotāku nozīmi, piemēram, kuce, žīds vai sūdi. Arī no konteksta vienkārši vārdi var kļūt par lamuvārdiem. Lamāšanās nav tas pats, kas ir slengs vai žargons. Lai arī nereti lamāšanās pavada abus valodas izmantošanas veidus, tomēr bez lamāšanās arī var iztikt.