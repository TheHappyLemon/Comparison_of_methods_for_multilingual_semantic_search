Lielais Viktorijas tuksnesis (angļu: Great Victoria Desert) ir smilšu un solončaku tuksnesis Austrālijā, precīzāk, Dienvidaustrālijā un Rietumaustrālijā. Tas ir lielākais tuknesis Austrālijā. Tā platība ir 424 400 km² (aptuveni 7 Latvijas teritorijas). Tuksnesī bez smilšainās ainavas atrodas arī vairāki sālsezeri. Uz ziemeļiem no Lielā Austrālijas tuksneša atrodas Gibsona tuksnesis, bet uz dienvidiem — Nalarboras līdzenums. Nokrišņi ir reti un neregulāri. Gada vidējais nokrišņu daudzums ir no 200 līdz 250 mm. Gaisa temperatūra vasarā ir 32—40 °C, bet ziemā tā ir 18—23 °C.