Eriks Lins Raits (angļu: Eric Lynn Wright; 1964. gada 7. septembrī — 1995. gada 26. marts), labāk pazīstams ar savu skatuves pseidonīmu Eazy-E, bija amerikāņu reperis, producents un ierakstu uzņēmuma vadītājs no Losandželosas. Tiek uzskatīts par vienu no gangsteru repa žanra aizsācējiem. Pirmos panākumus Eazy-E sasniedza kā viens no grupas N.W.A. radītājiem un dalībniekiem. Vēlāk uzstājies arī patstāvīgi. Eazy-E bija jauneklīgs, augsts balss tembrs. Dziesmās viņš lielākoties pievērsās pilsētas ielu dzīvei — ieročiem, narkotikām, attiecībām ar policiju, dzimumattiecībām un citām tēmām. Ilgāku laiku viņš vadīja arī savu hiphopa radio raidījumu. Kopumā izdevis trīs solo albumus. Tikpat albumi ar viņa dziesmām iznāca pēc viņa nāves no AIDS 1995. gadā.