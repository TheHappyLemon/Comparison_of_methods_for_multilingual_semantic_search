Volutīna granulas ir kompleksēto neorganisko polifosfātu intracitoplazmatiskas (šūnu citoplazmas iekšienē esošas) uzkrāšanās forma. Volutīna granulu klātbūtne tiek izmantota kā identifikācijas kritērijs, kad mēģina izolēt Corynebacterium diphtheriae Leflera vidē (speciālā substancē, ko izmanto difterijas baciļu audzēšanai). Polifosfāta granulas sauc arī par metahromām granulām, jo tām piemīt metahromatiskais efekts (tās kļūst sarkanas, krāsojot ar metilēnzilo). Volutīna granulas intensīvāk uztver anilīna krāsas, nekā šūnu citoplazma.