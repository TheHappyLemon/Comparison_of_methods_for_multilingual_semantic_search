Filipss Idovu (angļu: Phillips Olaosebikan Idowu; dzimis 1978. gada 30. decembrī Londonā, Anglijā) ir profesionāls Lielbritānijas vieglatlēts, startē trīssoļlēkšanas sacensībās. F. Idovu ir pašreizējais Pasaules un Eiropas čempions trīssoļlēkšanā. Piedalījies trijās Olimpiskajās spēlēs (2000, 2004, 2008), 2000. gadā Sidnejā viņš izcīnīja 6. vietu, 2004. gadā Atēnās — 12. vietu, bet 2008. gadā Pekinā — sudraba medaļu. Ar labiem panākumiem startējis Pasaules čempionātos — 2007. gadā Osakā ieņēma 6. vietu un 2009. gadā Berlīnē bija sacensību uzvarētājs. Tāpat atzīstami startējis Eiropas čempionātos — 2006. gadā Gēteborgā ieņēma 5. vietu un 2010. gadā Barselonā svinēja uzvaru.