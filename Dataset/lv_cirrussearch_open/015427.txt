Ibadana (angļu: Ibadan, jorubu: Ìbàdàn) ir pilsēta Nigērijā, trežā lielākā pilsēta valstī pēc iedzīvotāju skaita, bet pēc teritorijas lielākā pilsēta Āfrikas kontinentā. Atrodas apmēram 100 kilometrus uz ziemeļiem no Lagosas un ir svarīgs transporta mezgls. Ojo štata galvaspilsēta. Iedzīvotāju vairums - jorubi. Svarīgs kakao tirdzniecības centrs. Liels izglītības centrs (šeit atrodas viena no labākajām universitātēm un pētniecības centriem Āfrikā). Pilsēta radās XIX gadsimta sākumā, kad šeit apmetās jorubi no citām pilsētām. Ap 1829. gadu Ibadana jau bija kļuvusi par spēcīgāko jorubu pilsētu. Tajā laikā no ziemeļiem jorubiem izbruka fulani, tomēr 1840. gadā jorubi apturēja fulanu iebrukumu. 1839. gadā Ibadana kļuva par Lielbritānijas protektorātu.