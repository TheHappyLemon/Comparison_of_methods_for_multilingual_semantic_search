Sjūzena "Sjū" Silvestra (angļu: Susan "Sue" Sylvester) ir izdomāts tēls amerikāņu televīzijas seriālā "Radīti skatuvei" (Glee). Viņu attēlo aktrise Džeina Linča. Pirmoreiz televīzijā S. Silvestra parādījās seriāla pilot sērijā 2009. gada 19. maijā. Viņu izveidoja un tālāk attīstīja "Radīti skatuvei" veidotāji Raiens Mērfijs, Breds Falčuks un Jans Brennans. S. Silvestra ir izdomātās Viljama Makinlija skolas karsēju komandas Cheerios trenere un TV ziņu personība. Tā kā viņas vadītā karsēju komanda sacenšas ar skolas ansambli par līdzekļiem, viņa ir bieži pret ansambli un bieži strīdas ar tā vadītāju Vilu Šusteru (attēlo Metjū Morisons). Par lomas attēlošanu Dž. Linča ir saņēmusi Zelta globusa balvu un Emmy balvu kā labākā otrā plāna aktrise.