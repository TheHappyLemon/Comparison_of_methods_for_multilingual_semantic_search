Kocēni ir apdzīvota vieta Vidzemē, Valmieras novada Kocēnu pagasta centrs. Ciems atrodas uz dienvidrietumiem no Valmieras pilsētas pie autoceļa A3 Jumaras labajā krastā. Apdzīvotā vieta izveidojusies bijušās Kokmuižas (Kokenhof) muižas centrā. Kocēnos ir Kocēnu apvienības pārvalde un administratīvās iestādes, pamatskola, divas bibliotēkas, kultūras nams, aptieka, sporta nams (bāzējas KSK "Rubene"). Netālu atrodas zirgaudzētava "Kocēni". Ievērojami objekti: Kokmuižas pils un Bestes jūdžakmens.