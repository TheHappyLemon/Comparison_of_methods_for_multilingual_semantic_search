Deivids Magī (angļu: David Magee; dzimis 1962. gadā) ir amerikāņu scenārists. Nominēts Amerikas Kinoakadēmijas balvai un Zelta globusa balvai par scenāriju filmai "Meklējot Nekurzemi" (2004). Kopā ar Saimonu Boufoju sarakstījis scenāriju filmai "Petigrjū jaunkundze dzīvo šodienai" (2008) ar Frānsisu Makdormandu un Eimiju Adamsu galvenajās lomās. 2012. gadā adaptējis Jana Martela romānu "Pī dzīve" (Life of Pi) tāda paša nosaukuma filmai, par ko saņēma Satellite balvu un nomināciju kategorijā "Labākais adaptētais scenārijs". Sarakstījis scenāriju Roba Māršala režisētajam Disneja mūziklam "Mērija Popinsa atgriežas" (2018) ar Emiliju Blantu un Linu-Manuelu Mirandu. Par šo scenāriju viņs saņēma Humanitas balvu kategorijā "Labākā ģimenes filma". Magī adaptējis zviedru romānu "Vīrs, vārdā Ūve" Marka Forstera filmai "Vīrs, vārdā Oto" (2022) ar Tomu Henksu galvenajā lomā.