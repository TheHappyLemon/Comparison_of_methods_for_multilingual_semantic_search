Gižicko (poļu: Giżycko) ir pilsēta Polijas ziemeļaustrumos, Varmijas-Mazūrijas vojevodistē, uz ziemeļaustrumiem no Olštinas, Mamri ezera krastā. Ūdenssporta un ūdenstūrisma centrs. Pilsētu Galindas zemē ar nosaukumu Lecene (Lötzen) 1340. gadā dibinājis Vācu ordenis un iesākumā tas atradās Balgas komtura pakļautībā. Pēc 2. pasaules kara, pamatojoties uz Potsdamas konferences lēmumiem, Gižicko iekļāvās Polijā, bet pilsēta tika pārsaukta par godu Mazūrijas folkloristam Gustavam Gizeviušam (Gustaw Gizewiusz).