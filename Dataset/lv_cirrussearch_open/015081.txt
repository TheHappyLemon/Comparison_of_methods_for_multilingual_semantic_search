Raivis Belohvoščiks (dzimis 1976. gada 21. janvārī) ir bijušais latviešu riteņbraucējs, desmitkārtējs Latvijas čempions individuālajā braucienā. Pēc braucēja karjeras beigām — treneris. Belohvoščiks trīs reizes (1999., 2001. un 2002. gadā) piedalījies Tour de France daudzdienu velobraucienā, 2001. gadā finišējot 110. vietā. Divas reizes startējis arī Giro d'Italia tūrē. 1999. gada Pasaules čempionātā Trevizo ieņēma ceturto vietu individuālajā braucienā. 2023. gadā šo sacensību uzvarētājs Jans Ulrihs atzina, ka lietojis dopingu, sākot no brīža, kad 1995. gadā kļuva par profesionāli Telekom komandā. Šī atzīšanās draud ar viņa Sidnejas olimpisko spēļu medaļu un vairāku Pasaules čempionāta medaļu atņemšanu, kā rezultātā R. Belohvoščiks var iegūt Pasaules čempionāta medaļu. Savu karjeru viņš sāka 1997. gadā Cédico-Ville de Charleroi komandā, 1998. gadā viņš brauca Mapei-Bricobi komandā, bet pēc tam četrus gadus brauca Lampre-Daikin komandā. 2006. gada oktobrī viņš parakstīja 2 gadu līgumu ar Saunier Duval. Viņš piedalījies 2000. gada vasaras olimpiskajās spēlēs, individuālajā braucienā izcīnot 15. vietu, bet grupas braucienā nefinišējot. Arī 2008. gada olimpiskajās spēlēs Belohvoščiks startēja grupas braucienā, bet nefinišēja. Tagad trenē bērnus un jauniešus Rīgas Riteņbraukšanas skolā. Pēc karjeras beigām strādājis Rīgā par bērnu un jauniešu riteņbraukšanas treneri. Trenējis Latvijas riteņbraucēju Liju Laizāni.