Joda (angļu: Yoda), arī Meistars Joda ir viens no galvenajiem varoņiem Džordža Lūkasa radītajā Zvaigžņu karu franšīzē, iespējams, gudrākais un spēcīgākais sava laika džeds, pirmoreiz tika parādīts 1980. gada filmā "Zvaigžņu kari: Impērija dod atbildes triecienu". Sākotnējās filmās viņš apmācīja Lūku Debesgājēju cīnīties pret Galaktisko Impēriju. Joda apmācījis gandrīz vai katru džedu meistaru Galaktikā, viņa māceklis bija arī grāfs Dukū. Pirms savas nāves 900 gadu vecumā filmā "Zvaigžņu kari: Džedu atgriešanās" Joda Zvaigžņu karu franšīzē bija vecākā persona, līdz Maz Kanata personāža iesaistei franšīzes filmās. Viņa ekrāna tēlu radījuši britu grima mākslinieki Niks Dadmens (Nick Dudman) un Stjuarts Friborns (Stuart Freeborn). Joda darbojas gandrīz visās "Zvaigžņu karu" sāgas filmās.