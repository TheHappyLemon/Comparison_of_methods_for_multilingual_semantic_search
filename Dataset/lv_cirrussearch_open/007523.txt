Batonrūža (angļu: Baton Rouge, franču: Bâton-Rouge) ir pilsēta ASV, Luiziānas štata administratīvais centrs un otra lielākā pilsēta tajā. Atrodas austrumu Batonrūžas novadā. Batonrūža ir ASV dienvidu liels industriālais, ķīmijas, medicīnas un pētniecības centrs. Pilsētas osta ir devītā lielākā valstī pēc pārvestā daudzuma. Saskaņā ar 2020. gada ASV tautas skaitīšanas datiem pilsētā dzīvo 227 470 iedzīvotāju. Batonrūžas vēsture ir sākusies 1699. gadā, kad franču pētnieks sers d'Ibervils nonāca pilsētas teritorijā. Pilsētā ir novērojams mitrs subtropu klimats ar siltām ziemām, karstām un mitrām vasarām.