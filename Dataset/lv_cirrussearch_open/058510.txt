Solko Johanness van den Bergs (nīderlandiešu: Solko Johanness van den Bergh; dzimis 1854. gada 4. jūnijā, miris 1916. gada 25. decembrī) bija nīderlandiešu sporta šāvējs, olimpiskās bronzas medaļas ieguvējs. Van den Bergs startēja 1900. gada Parīzes olimpiskajās spēlēs, kur startēja septiņās šaušanas disciplīnās. Olimpisko bronzas medaļu viņš ieguva 50 metru šaušanā komandām, būdams Nīderlandes komandas pārstāvis. No individuālajām disciplīnām labāko rezultātu viņš uzrādīja 50 metru individuālajā šaušanā, kur izcīnīja 331 punktu, iegūstot 18. vietu. 1900. gadā viņš izcīnīja arī bronzas medaļu pasaules čempionātā, 50 metru šaušanā ar šauteni, individuālajās sacensībās.