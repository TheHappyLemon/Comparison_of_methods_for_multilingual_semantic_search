Alberta (angļu: Alberta) ir viena no Kanādas 10 provincēm. Tās galvaspilsēta ir Edmontona, bet vislielākā pilsēta ir Kalgari. Pēc 2021. gada provizoriskajiem datiem Albertā dzīvo 4 262 635 iedzīvotāji un tā aizņem 661 848 km2 lielu teritoriju. Alberta atrodas Kanādas rietumu daļā. Alberta ir Kanādas naftas un gāzes biznesa centrs. 80 % iedzīvotāju dzīvo pilsētās, turklāt vairāk nekā puse dzīvo Edmontonā un Kalgari. Alberta ir vissaulainākā Kanādas province.