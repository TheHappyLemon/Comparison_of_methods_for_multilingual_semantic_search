"Kara zirgs" (angļu: War Horse) ir 2011. gada kara drāmas filma, kuras režisors ir Stīvens Spīlbergs. Filmas sižets ir balstīts uz Maikla Morpurgo 1982. gada bērnu romānu ar tādu pašu nosaukumu. Filmas darbība notiek pirms Pirmā pasaules kara un tā laikā. Tajā galvenās lomas attēlo Džeremijs Ērvins, Emilija Votsone, Deivids Tjūliss, Pīters Malans, Nilss Arestrups. "Kara zirgs" guva labus komerciālos panākumus un galvenokārt pozitīvas kritiķu atsauksmes. Filmu nominēja sešām Amerikas Kinoakadēmijas balvām (tai skaitā kā labākā filma), divām Zelta globusa balvām un piecām BAFTA kino balvām.