Zilaļģes jeb cianobaktērijas (latīņu: Cyanobacteria) ir baktēriju tips, kas iegūst enerģiju ar fotosintēzes palīdzību. Nosaukums "cianobaktērijas" nāk no baktēriju zilās krāsas (grieķu: κυανός (kyanós) — 'zils'). Tās ir atrodamas praktiski visur: okeānos, saldūdens ūdenstilpēs, uz akmeņiem, augsnē. Pasaulē ir 1500-2000 sugu, Latvijā - 390 sugu. Tās spēj veidot gļotainus apvalkus un pārdzīvot ekstrēmas temperatūras. Augsnē spēj saistīt atmosfēras slāpekli. Šūnas satur hlorofilu.