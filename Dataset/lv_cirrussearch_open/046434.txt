"Izbrauciens" (angļu: Ride Along) ir 2014. gada ASV kinokomēdija, kuras režisors ir Tims Storijs. Galvenās lomas atveido Ice Cube, Kevins Hārts, Džons Legizamo, Brūss Makdžils, Taika Samptera, Lorenss Fišbērns, Gerijs Ouens un Džeikobs Latimors. Filmas pirmizrāde notika 2014. gada 17. janvārī. 2016. gadā filmai izdots turpinājums "Izbrauciens 2". Apsargam Benam sevi jāpierāda draudzenes brālim, veiksmīgam policistam Džeimsam. Bens kopā ar Džeimsu dodas 24 stundu ilgā patruļā pa Atlantu.