808s & Heartbreak ir amerikāņu repera Kanje Vesta ceturtais studijas albums, kuru izdeva 2008. gada 24. novembrī, zem Roc-A-Fella Records leibla. Albuma ierakstīšana ilga apmēram trīs nedēļas, septembrī un oktobrī. Albums tika ierakstīts divās studijās — Glenwood Studios Bērbenkā, Kalifornijā un Avex Recording Studios Honolulu, Havaju salās. Albumu galvenokārt producēja Vests, No I.D., Džefs Baskers un Mr Hudson. Albuma galvenie viesmākslinieki ir Kid Cudi, Young Jeezy un Lil Wayne. Albuma vāciņu radījis KAWS. Albumā "808s & Heartbreak" ietilpst sintpopa, elektronikas, ritmblūza un elektroniskās popmūzikas elementi, bet pats Vests klasificē albuma stilu kā popmūziku. Albumā pārsvarā tiek izmantots Roland TR-808 un Auto-Tune balss pārveidotājs. Vestam to izmantot iemācīja ritmblūza izpildītājs T-Pain. Vests manipulēja ar skaņām, kuras rada 808 un ar tām izveidoja dažādas elektroniskas skaņas, kuru efektu viņš nosauca par "heartbreak". Albuma producēšanā Vests izlēma neizmantot ierastās ritmblūza un hiphopa skaņas un bītus, to vietā viņš izmantoja cilšu bungas. Pretēji iepriekšējajiem Vesta albumiem, šajā albumā Vest galvenokārt dzied, nevis repo, un galvenās albuma tēmas ir mīlestība, vientulība un sirdēsti. Atsauksmes par albumu bija ļoti dažādas. Galvenokārt kritizēts dēļ pārāk lielas auto-tune izmantošanas. Tomēr albums kopumā guva diezgan pozitīvas atsauksmes. Tas arī tiek uzskatīts par diezgan veiksmīgu, kļūstot par trešo Vesta albumu, kas debitēja Billboard 200 topa pirmajā vietā. Albums arī kļuva par Vesta ceturto albumu, kas tika pārdots vairāk nekā miljons kopijās ASV. 2009. gada 27. janvārī RIAA sertificēja albumu ar platīnu.