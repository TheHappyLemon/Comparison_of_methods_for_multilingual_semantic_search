2000. gada Eirovīzijas dziesmu konkurss bija 45. Eirovīzijas dziesmu konkurss, kas norisinājās 2000. gada 13. maijā Stokholmā, Zviedrijā. Konkurss notika 12 tūkstošu cilvēku klātbūtnē. Konkursā uzvarēja "Fly on the wings of love" dziesma, kuru izpildīja Brāļi Olseni. Konkursā debitēja Latvija ar Prāta Vētras (Brainstorm) dziesmu My Star, iegūstot trešo vietu. Konkursa jaunievedums bija izlase ar visām 24 konkursa dziesmām, Microsoft pirmoreiz raidīja konkursu tiešajā ēterā ar interneta palīdzību.