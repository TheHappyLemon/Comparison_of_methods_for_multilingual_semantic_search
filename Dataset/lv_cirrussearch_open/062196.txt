"Ragana" (angļu: The Witch) ir 2015. gada ASV un Kanādas vēsturiska šausmu filma, kuras režisors un scenārija autors ir Roberts Egerss. Filmā galvenās lomas atveido Anja Teilore-Džoja, Ralfs Inesons un Keita Dikija. Filmas darbība norisinās 17. gadsimta 30. gados, un tā ir par puritāņu ģimeni, kas, dzīvojot Jaunanglijas mežā, piedzīvo tumšus un mistiskus notikumus. Filmas "Ragana" pirmizrāde notika 2015. gada 27. janvārī Sandensas kinofestivālā. Tā ir Egersa pirmā pilnmetrāžas filma, kā arī Teilores Džojas kinodebija. Filma guva lielus finansiālus panākumus, nopelnot 40,4 miljonus ASV dolāru, pie 4 miljonu budžeta. Vairāku kritiķu vērtējumā, "Ragana" ir atzīta par vienu 21. gadsimta labākajām šausmu filmām.