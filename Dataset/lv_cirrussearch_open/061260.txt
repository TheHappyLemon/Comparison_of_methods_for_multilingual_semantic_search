Mario Alberto Jepess Diass (spāņu: Mario Alberto Yepes Díaz, dzimis 1976. gada 13. janvārī) ir bijušais Kolumbijas futbolists, spēlēja aizsarga pozīcijā, bijis Kolumbijas futbola izlases dalībnieks. Vislabāk pazīstams no sava pavadītā laika Francijas komandā Paris Saint-Germain, kur viņš tika uzskatīts par vienu no tā laika labākajiem aizsargiem. Pārstāvējis arī komandas Kolumbijā, Argentīnā, Francijā un Itālijā. Ar Milan komandu 2011. gadā uzvarējis Itālijas Serie A čempionātā. Kolumbijas futbola izlases sastāvā debitējis 1999. gadā. Piedalījies 2014. gada FIFA Pasaules kausā, kur viņš bija komandas kapteinis. Ar izlasi uzvarējis 2001. gada Copa América. Kopumā izlases sastāvā nospēlējis 102 mačus un guvis 6 vārtus.