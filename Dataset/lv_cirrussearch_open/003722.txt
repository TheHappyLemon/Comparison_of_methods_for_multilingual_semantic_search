Amanda Reja Bīrda (angļu: Amanda Ray Beard; dzimusi 1981. gada 29. oktobrī Ņūportbīčā, Kalifornijas štatā, ASV) ir profesionāla amerikāņu peldētāja un modele. Viņa galvenokārt startē kraulā uz krūtīm un kompleksajā peldēšanā. Piedalījusies četrās Olimpiskajās spēlēs (1996, 2000, 2004, 2008), kopumā izcīnījusi septiņas medaļas, visvairāk — 2004. gadā Atēnās. 1996. gadā Atlantā izcīnīja vienu zeltu un divus sudrabus, 2000. gadā Sidnejā — bronzas medaļu — un 2004. gadā Atēnās — zeltu un divus sudrabus. A. Bīrdai ir piederējuši divi pasaules rekordi 200 m kraulā uz krūtīm, kopumā viņa bija pasaules rekordiste nedaudz vairāk nekā divus gadus (2003. gada 25. jūlijs — 2004. gada 10. jūlijs; 2004. gada 12. jūlijs — 2005. gada 29. jūlijs).