Lotārs III (vācu: Lothar III.; dzimis 1075. gada 9. jūnijā, miris 1137. gada 4. decembrī) bija Zuplinburgu dinastijas Saksijas hercogs no 1106. gada, kā arī Vācijas karalis no 1125. gada un Svētās Romas impērijas imperators no 1133. gada. Lotāra valdīšana noritēja cīnoties par ietekmi pret Hoenštaufenu dinastijas troņa pretendentiem — Švābijas Frīdrihu I un Frankonijas Konrādu III. Miris, atgriežoties no veiksmīgas kampaņas pret normāņiem Dienviditālijā.