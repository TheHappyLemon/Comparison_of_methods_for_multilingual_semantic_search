Trazimeno ezers (itāļu: Lago Trasimeno), agrāk Perudžas ezers (Lago Perugia), ir lielākais ezers Apenīnu pussalā Itālijā. Sekls ezers, var aizsalt janvārī. Beznoteces ezers, ūdens apmaiņas periods — 24 gadi. Ezerā trīs salas, no kurām apdzīvota ir Madžore (Isola Maggiore), uz kuras dzīvo ap 30 cilvēku. Lielākā daļa ēku, kas atrodas uz salas, celtas 1300. gados. Ezera ūdens kvalitāte ir laba un ap ezeru saglabājusies raksturīgā Itālijas vidienes — Toskānas un Umbrijas kultūrainava. Otrā pūniešu kara laikā 217. gadā p.m.ē. ezera krastā notika nozīmīga Trazimeno kauja.