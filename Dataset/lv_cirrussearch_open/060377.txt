Kristians Vesalainens (somu: Kristian Vesalainen; dzimis 1999. gada 1. jūnijā) ir Somijas hokejists, spēlē kreisās malas uzbrucēja pozīcijā. Pašlaik (2023) Vesalainens pārstāv Somijas hokeja līgas komandu HIFK. 2017. gada NHL draftā Vesalainenu ar kopējo 24. numuru pirmajā kārtā izvēlējās Vinipegas "Jets". Savu profesionālo karjeru 2015. gadā iesācis Zviedrijas hokeja līgas komandā Frölunda HC. Vēlāk spēlējis Somijas hokeja līgas komandās Hemēnlinnas HPK un Oulu "Kärpät". 2018–19. gada sezonu iesācis NHL komandā Vinipegas "Jets", bet noslēdza KHL komandā Helsinku "Jokerit". Nākamajā sezonā atgriezies Ziemeļamerikā un spēlējis "Jets" fārmklubā Manitobas "Moose". Kā gaidāmais ierobežotais brīvais aģents "Jets" sastāvā Vesalainens izvēlējās atgriezties Eiropā, 2022. gada 23. maijā parakstot viena gada līgumu ar Zviedrijas klubu Malmes "Redhawks" no SHL. Tā paša gada novembrī viņš izvēlējās atgriezties savā dzimtenē.