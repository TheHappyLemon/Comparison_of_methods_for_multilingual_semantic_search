Oļegs Basilašvili (krievu: Олег Валерианович Басилашвили; dzimis 1934. gada 26. septembrī) ir padomju un krievu aktieris, Krievijas sabiedriskais darbinieks. PSRS Tautas skatuves mākslinieks (1984). Oļegs Basilašvili ir dzimis 1934. gadā Maskavā, jauktā gruzīnu, krievu un poļu ģimenē. 1957. gadā beidzis Maskavas Dailes teātra (MHAT) skolu studiju, no 1959. gada strādā Sanktpēterburgas G. Tovstonogova Lielajā Drāmas teātrī. Basilašvili kļuva slavens ar lomām Eldara Rjazanova filmās "Dienesta romāns", "Stacija diviem", "Par nabaga huzāru aizlieciet vārdu" un Georgija Danelijas "Rudens maratons". Atveidojis kanonisko Volanda tēlu Bulgakova romāna "Meistars un Margarita" 2005. gada ekranizējumā (režisors Vladimirs Bortko).