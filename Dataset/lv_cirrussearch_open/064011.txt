Garkāta balodene (latīņu: Atriplex longipes) ir mainīga izskata amarantu dzimtas suga, kuras ietvaros nodala 2 pasugas, kuras dažreiz aplūko kā patstāvīgas sugas. Garkāta balodene ir diezgan reta un tai ir šauras izplatības areāls galvenokārt Baltijas jūras un Ziemeļjūras piekrastē, kā arī Islandē un Lielbritānijā. Latvijā tā ir ļoti reti sastopama jūras piekrastē, galvenokārt Lielupes un Daugavas grīvās vai tiešā tuvumā un gar jūru posmā no Liepājas līdz valsts robežai ar Lietuvu. Vietējās floras suga. Suga ir ierakstīta Latvijas Sarkanajā grāmatā 2. kategorijā.