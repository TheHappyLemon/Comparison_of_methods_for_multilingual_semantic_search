Kents Beks (angļu: Kent Beck; dzimis 1961. gadā) ir amerikāņu programmatūras inženieris un ekstrēmas programmēšanas, programmatūras izstrādes metodoloģijas, kas izvairās no stingras formālas specifikācijas radīšanas, dodot priekšroku sadarbībai un iteratīvam projektēšanas procesam, radītājs.. Beks bija viens no 17 sākotnējiem Agile manifesta, spējās izstrādes kustības dibināšanas dokumenta parakstītājiem. Beks ir viens no galvenajiem Test-Driven Development (TDD) metodoloģiojas popularizētājiem, tā ir cieši saistīta ar Extreme un Agile principiem. Beks bija programmatūras projektēšanas šablonu pionieris, kā arī veicināja Smalltalk valodas komerciālu pielietojumu. Viņš uzrakstīja SUnit vienībtestēšanas sistēmu priekš Smalltalk, no kā radās xUnit ietvaru sēriju, ieskaitot JUnit Java valodai, ko Beks rakstīja kopā ar Ērihu Gammu. Beks kopā ar vikivietņu izgudrotāju Vordu Kaningemu popularizēja CRC kartes. Viņš dzīvo Sanfrancisko, Kalifornijā, un iepriekš strādāja Facebook. 2019. gadā Beks pievienojās Gusto kā programmatūras izstrādes treneris, kur viņš apmāca inženieru komandas, kura veido darbinieku algas pārvaldības sistēmas maziem uzņēmumiem.