Speak & Spell ir grupas Depeche Mode pirmais studijas albums, kurš tika izdots 1981. gada novembrī. Visu albuma dziesmu mūzikas autors ir Vinss Klārks, izņemot Tora! Tora! Tora! un Big Muff, kuras sarakstījis Martins Gors. Vinss Klārks pēc šī albuma izdošanas pamet grupu un vēlāk dibina tādas mūziķu apvienības kā Yazoo un Erasure. Speak & Spell, salīdzinājumā ar vēlākajiem Depeche Mode albumiem, raksturīgs gaišs, optimisks un viegls skanējums.