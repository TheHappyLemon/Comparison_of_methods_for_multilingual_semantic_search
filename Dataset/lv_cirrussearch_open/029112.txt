Staronova sinagoga (čehu: Staronová synagoga, vācu: Altneu-Synagoge), arī Jaunā Vecā sinagoga, atrodas Prāgā, Čehijā. Šī ir vecākā sinagoga Eiropā, kas darbojas vēl joprojām. Sinagogas celtniecība tika pabeigta 1270. gadā, šī ir viena no pirmajam gotiskajām celtnēm pilsētā. Šis ir bijis (arī mūsdienās) Prāgas ebreju reliģiskais centrs. Šī sinagoga tika saukta par Jauno sinagogu līdz laikam, kad netālu no šīs tika uzcelta vēl viena ebreju sinagoga, kas vēlāk tikusi nojaukta. Par sinagogas svētāko vietu tiek uzskatīts šķirsts jeb Toras skapis. Vēl ievērojams ir ebreju karogs un rabīna Lēva krēsls. Netālu no sinagogas atrodas Vecā ebreju kapsēta, kas ilgu laiku bija vienīgā vieta pilsētā, kur varēja apglabāt ebrejus. Te ir apglabāts arī rabīns Lēvs.