Naukšēnu muiža (vācu: Naukschen) ir muiža Naukšēnos, Valmieras novada Naukšēnu pagastā. Muižas pils pašreizējo izskatu ieguvusi 1843. gadā, būvmeistars Frīdrihs Gotlībs Glēzers. Kompleksā ir arī parks, zirgu stallis, klēts, pulksteņtornis. Valsts aizsargājamais kultūras piemineklis. Pirms Latvijas okupācijas šeit atradās zēnu audzināšanas iestāde, padomju laikā - arodvidusskola (darbojās līdz 1997. gadam). Pašlaik te atrodas sociālās korekcijas izglītības iestāde "Naukšēni". Iepriekš muižas kompleksā atradās arī Naukšēnu Cilvēkmuzejs.