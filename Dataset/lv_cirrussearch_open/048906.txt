Moldova piedalījās 1996. gada vasaras olimpiskajās spēlēs, kas notika ASV pilsētā Atlantā no 1996. gada 19. jūlija līdz 4. augustam. Šīs bija pirmās vasaras olimpiskās spēles, kurās Moldova piedalījās kā neatkarīga valsts. Iepriekšējās, 1992. gada Barselonas spēlēs tā startēja Apvienotās komandas sastāvā, bet vēl pirms tam līdz 1988. gadam Padomju Savienības sastāvā. Moldova savās pirmajās vasaras olimpiskajās spēlēs bija pārstāvēta ar 40 sportistiem (35 vīrieši un 5 sievietes), kuri startēja 10 olimpiskajos sporta veidos. Šī ir lielākā Moldovas sportistu delegācija kāda ir piedalījusies vasaras olimpiskajās spēlēs. Vsivairāk, 7 sportisti, no Moldovas startēja vieglatlētikā. Moldova šajas vasaras olimpiskajās spēlēs izcīnīja 2 olimpiskās medaļas (1 sudraba un 1 bronzas medaļu), ierindojoties 58. vietā pēc iegūto medaļu kopskaita. Sudraba medaļu izcīnīja kanoe airētāju pāris Viktors Reneiskijs un Nikolajs Žuravšči, bet bronzas medaļu ieguva cīkstonis Sergejs Mureiko. Moldovas karognesējs olimpisko spēļu atklāšanas ceremonijā bija svarcēlājs Vadims Vakarčuks.