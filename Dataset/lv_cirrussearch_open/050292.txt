Teniss 1988. gada vasaras olimpiskajās spēlēs Seulā norisinājās no 20. septembra līdz 1. oktobrim. Šī bija pirmā reize pēc 64 gadu pārtraukuma, kad teniss atkal bija iekļauts oficiālajā olimpisko spēļu programmā. Šo gadu laikā divas reizes tas bija kā demonstrācijas sporta veids — 1968. gada Mehiko un 1984. gada Losandželosas spēlēs. 1988. gada olimpiskajā tenisa turnīrā startēja līdz šim lielākais sportistu skaits — 128 tenisisti, 81 vīrieši un 37 sievietes, no 38 valstīm. Tenisa turnīrs tika aizvadīts uz cietā seguma kortiem. Šajās olimpiskajās spēlēs tenisa turnīrā tika aizvadītas 4 sacensības: vīriešu un sieviešu vienspēles, vīriešu un sieviešu dubultspēles. Visvairāk medaļu tenisa turnīrā šajās olimpiskajās spēlēs izcīnīja ASV sportisti — 5 medaļas. Kopumā medaļas izcīnīja 8 valstu pārstāvji.