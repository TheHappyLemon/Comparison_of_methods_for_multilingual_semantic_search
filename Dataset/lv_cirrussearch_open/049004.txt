Saļska (krievu: Сальск) ir pilsēta Krievijā, Rostovas apgabala dienvidos. Tā ir Saļskas rajona administratīvais centrs. Atrodas 180 km uz dienvidaustrumiem no Rostovas pie Donas, Saļskas stepē. 2018. gadā Saļskā dzīvoja 57,6 tūkstoši iedzīvotāju. Apdzīvotā vieta kā Torgovaja, vēlāk Torgovija (Торговый), dibināta 1830. gadā. 1926. gadā tika piešķirtas pilsētas tiesības un nosaukums mainīts uz Saļska. Pilsētā atrodas dzelzceļa mezgls, kas savieno Rostovu pie Donas, Volgogradu un Krasnodaru.