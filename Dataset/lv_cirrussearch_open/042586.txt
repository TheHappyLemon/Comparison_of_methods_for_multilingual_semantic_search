Emilija Klārka (angļu: Emilia Isabelle Euphemia Rose Clarke; dzimusi 1986. gada 23. oktobrī) ir angļu aktrise. Sākumā tēlojusi teātrī, televīzijā debitējusi 2009. gadā ar lomu vienā no seriāla Doctors sērijām. Screen International 2010. gadā nosauca Klārku par vienu no "Lielbritānijas nākotnes zvaigznēm". Atpazīstamību ieguvusi 2011. gadā, kad sāka filmēties seriālā "Troņu spēle". Par lomu tajā saņēmusi kritiķu atzinību un saņēmusi dažādu apbalvojumu nominācijas. 2013. gadā debitējusi Brodvejā "Brokastis Tifānijā" iestudējumā. Filmējusies arī kino.