Tenu Ennepalu (igauņu: Tõnu Õnnepalu; dzimis 1962. gada 13. septembrī), pazīstams arī ar pseidonīmiem Emīls Tode (igauņu: Emil Tode) un Antons Nigovs (igauņu: Anton Nigov) ir igauņu dzejnieks un rakstnieks. Ennepalu dzimis Tallinā un no 1980. līdz 1985. gadam studējis bioloģiju Tartu Universitātē. Dzejnieka karjeru viņš uzsāka 1985. gadā un ir publicējis vairākus savu darbu izdevumus. 1993. gadā viņš piesaistīja starptautisku uzmanību ar savu romānu Piiririik (latviski izdots ar nosaukumu "Robežvalsts"), ko publicēja ar pseidonīmu Emīls Tode. Grāata tika tulkota 14 valodās un kļuva par tulkotāko 1990. gadu igauņu grāmatu. Šajā gadā viņš saņēma Baltijas asamblejas ikgadējo literatūras balvu. Ennepalu darbs bieži apskata tādas tēmas kā homoseksualitāte, izolācija un nodevība. 1992. gadā viņa dzejolis Inquiétude du Fini tika pielāgots kora vajadzībām, un tas tika izpildīts, igauņu komponistam Erki Svenam Tīram to diriģējot. Bez romānu rakstīšanas Tenu Ennepalu ir tulkojis no franču uz igauņu valodu tādu autoru darbus kā Fransuā Moriaks, Šarls Bodlērs un Marsels Prusts. Ennepalu ir rakstījis arī publikācijas angļu valodā priekš Poetry Society. Ennepalu ir arī Eesti Maaülikool valdes loceklis.