Gorhi-Tereldžas nacionālais parks (mongoļu: Горхи Тэрэлжийн байгалийн цогцолборт газар) ir 1993. gadā izveidots nacionālais parks Mongolijas centrālajā daļā, 80 kilometrus uz ziemeļaustrumiem no valsts galvaspilsētas Ulanbatoras, Henteja grēdā. Caur nacionālo parku tek Tūlas upe. Parka teritorijā salīdzinoši lēzenie Henteja grēdas kalni dienvidu pusē klāti ar stepi, bet ziemeļu pusē ar taigu. Parka teritorijā atrodas daudz dīvainu formu klinšu. Šeit dzīvo apmēram 250 putnu sugu. Parka dienvidu daļā izveidota tūrisma infrastruktūra.