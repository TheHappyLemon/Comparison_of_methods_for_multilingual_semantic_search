Garni templis (armēņu: Գառնու տաճար) ir vienīgā esošā grieķu-romiešu kolonnu ēka Armēnijā un bijušās Padomju Savienības teritorijā. Šis joniešu templis atrodas Garni ciemā un ir kvalificējams kā vislabāk zināmais Armēnijas pirmskriestietības simbols un būve. Templis, iespējams, tika būvēts pirmā gadsimta sākumā mūsu ērā, valdnieka Trdats I laikā, kā saules dieva Mihra templis. Pēc tam, kad Armēnija 4. gadsimtā pārgāja uz kristietību, templis tika pārveidots par Trdata III māsas Hosrovidutas vasarnīcu. Pēc atsevišķu zinātnieku domām, šī ēka nebija templis, bet gan kapu piemineklis, taču tas zinātniski nav pierādīts. Garni templis stipri cieta un sabruka 1679. gada zemestrīcē. 1969. un 1975. gadā notika tempļa atjaunošanas un rekonstrukcijas darbi. Garni templis ir viens no galvenajiem tūrisma objektiem Armēnijā un Armēnijas pagānisma galvenā svētnīca. Garni