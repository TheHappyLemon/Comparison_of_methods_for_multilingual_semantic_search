Die Toten Hosen (tulk. - Beigtās bikses) ir pankroka mūzikas grupa no Diseldorfas, Vācijas, kas izveidojās no vācu panku kustības astoņdesmito gadu sākumā. Grupa spēlē rokmūziku ar tekstiem pārsvarā vācu valodā un ar pankmūzikas elementiem. Līdzās ar grupu Die Ärzte tā ir komerciāli visveiksmīgākā vācu pankroka grupa. Līdz mūsdienām Vācijā ir tikuši pārdoti vairāk nekā 20 miljoni grupas ierakstu, un tā ir pazīstama arī ārzemēs.