Idiokrātija (angļu: Idiocracy) ir 2006. gada Amerikas Savienoto Valstu filma, kuras režisors, kā arī viens no producentiem un scenārija autoriem ir Maiks Džadžs. Filma stāsta par ASV Armijas kaprāli Džo Baueru, kurš nonāk 2505. gadā, kur sabiedrība ir degradējusies. Galvenās lomas filmā atveido Lūks Vilsons, Maija Rūdolfa, Dekss Šepards. Filmas pirmizrāde notika ASV 2006. gada 1. septembrī.