Anvars al Avlaki (arābu: أنور العولقي, Anwar al-‘Awlaqī; dzimis 1971. gada 21. aprīlī, miris 2011. gada 30. septembrī) bija ASV un Jemenas imāms un islāma lektors. Tiek uzskatīts, ka viņš bija iesaistīts Al-Qaida teroristu operāciju organizēšanā. Pirmais ASV pilsonis, kas nogalināts amerikāņu bezpilota lidmašīnu uzbrukumā. Al Arabiya televīzijā nosaukts par "interneta bin Ladenu". Ārēji bija konservatīvs reliģiozs vīrietis. Mošejā Folsčērčā, Virdžīnijā, bija imāms, sludināja arī trim 2001. gada 11. septembra uzbrukuma veicējiem. 2001. gadā atradās Nidala Malika Hasana mātes bērēs, vēlāk Avlaki bieži sūtīja viņam e-pasta vēstules, pirms Hasana veiktās apšaudes Forthudā 2009. gadā. Pēc 2007. gada sācis slēpties, tiek uzskatīts, ka plānojis Northwest Airlines reisa 253 neveiksmīgo spridzināšanu. 2010. gada aprīlī ASV prezidents Baraks Obama ierindoja Avlaki to cilvēku, kurus CIP ir ļauts nogalināt terorisma darbību dēļ, sarakstā. Jemenas valdība viņu tiesāja (bez Avlaki klātbūtnes) 2010. gada novembrī par piederību Al-Qaida un ārzemnieku nogalināšanas plānošanu. Tika uzskatīts, ka pēdējos dzīves gadus viņš slēpās Jemenā. 2011. gada 30. septembrī Avlaki nogalināja bezpilota lidmašīnu uzbrukumā. Pēc divām nedēļām bezpilota lidmašīnu uzbrukumā tika nogalināts arī viņa dēls.