Portelizabeta (angļu: Port Elizabeth, ķhosu: iBhayi), oficiāli Gebēha (ķhosu: Gqeberha), ir viena no Dienvidāfrikas lielākajām pilsētām, Austrumkāpas provinces transporta un rūpniecības centrs. Viena no valsts lielākajām ostām Indijas okeāna krastā. Izvietojusies Algoas līča krastā 770 km uz austrumiem no Keiptaunas. Portelizabeta dibināta 1820. gadā kā britu kolonistu apmetne robežas nostiprināšanai starp Kāpas koloniju un ķhosu zemēm.