5000 metri vīriešiem bija viena no 14 disciplīnām ātrslidošanā 2022. gada ziemas olimpiskajās spēlēs. Sacensības notika Nacionālajā ātrslidošanas ovālā, Pekinā 2022. gada 6. februārī. Tajās bija pārstāvēti 20 sportisti no 12 valstīm. Olimpisko zelta medaļu šajā disciplīnā izcīnīja Zviedrijas sportists Nilss van der Pūls (finiša laiks — 6:08.84). Sudraba medaļu ieguva Nīderlandes sportists Patriks Rusts (finiša laiks — 6:09.31), bet bronzas medaļu ieguva Norvēģijas sportists Halgeirs Engebrotens (finiša laiks — 6:09.88). Pūlam un Engebrātenam tās bija pirmās olimpiskās medaļas. Sākotnēji nīderlandietis Patriks Rusts laboja olimpisko rekordu, vēlāk šo rekordu vēlreiz laboja zviedrs Nilss van der Pūls.