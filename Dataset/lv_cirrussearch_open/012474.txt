Andrea Petkoviča (serbu: Андреа Петковић, Andrea Petković; dzimusi 1987. gada 9. septembrī) ir profesionāla serbu izcelsmes Vācijas tenisiste. Profesionālo karjeru uzsāka 2006. gadā. A. Petkovičas labākais sasniegums WTA Tūres vienspēļu rangā ir 2011. gada 11. oktobrī sasniegtā 9. vieta, dubultspēlēs viņa ir sasniegusi 68. vietu (2009. gada 28. septembris). Karjerā A. Petkoviča ir uzvarējusi 2 WTA un 8 ITF vienspēļu turnīros, bet lielāko panākumu Grand Slam sacensībās viņa guva 2011. gada Austrālijas, Francijas un ASV atklātajā čempionātā, kuros sasniedza ceturtdaļfinālu.