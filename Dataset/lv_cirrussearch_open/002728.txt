Zaļais vītolgrauzis jeb zaļais vītolu koksngrauzis (latīņu: Aromia moschata) ir viena no koksngraužu dzimtas sugām. Šī suga ir iekļauta Latvijas Sarkanās grāmatas 4. kategorijā. Zaļie vītolgrauži ir izplatīti visā Eiropā, izņemot Pireneju pussalu un Itāliju. Zaļie vītolgrauži mīt mežmalās, vītolu tuvumā. Tie no maija līdz septembrim ir atrodami uz koku lapām, galvenokārt, uz vītolu lapām. Vaboļu garums svārstās no 13 līdz 35 mm. Koksngrauži novājinātu vītolu koksnē iedēj oliņas, no kurām attīstās kāpuri, kuri tur dzīvo līdz attīstās par pieaugušiem kukaiņiem.