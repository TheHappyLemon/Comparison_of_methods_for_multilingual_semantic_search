Kraistčērča (angļu: Christchurch, maoru: Ōtautahi) ir pilsēta Jaunzēlandē. Ar 367,7 tūkstošiem iedzīvotāju tā ir lielākā pilsēta Dienvidsalā un trešā lielākā valstī. Pilsētas angliskais nosaukums cēlies no Anglijas Kraistčērčas koledžas. Pilsētas tiesības tai tika piešķirtas 1856. gada jūlijā, tādējādi tā ir vecākā pilsēta Jaunzēlandē. 2010. gada septembrī un 2011. gada februārī pilsētu skāra divas zemestrīces (pirmā ar magnitūdu 7,1, otrā — ar 6,3), kas radīja plašus bojājumus pilsētas arhitektūrā. Kraistčērčā ir bāzēts regbija klubs Crusaders, kas ir veiksmīgākais Super Rugby sacensību klubs (septiņas uzvaras).