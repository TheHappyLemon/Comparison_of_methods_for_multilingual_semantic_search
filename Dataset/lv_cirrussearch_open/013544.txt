Atspere ir izstrādājums, kas izgatavots no elastīgas metāla stieples vai lentes un ko izmanto ierīcēs un mehānismos, kur nepieciešamas elastīgas deformācijas. Visbiežāk atsperi veidojošā stieple vai lente ir satīta spirāles vai skrūves līnijas formā. Atsperes plaši izmanto pulksteņu, hronometru un citos mehānismos, vilcienu, tramvaju u.c. transporta amortizatoros un citur. Atsperes, kas izgatavotas no metāla lentes, izmanto dažādos uzvelkamos mehānismos.