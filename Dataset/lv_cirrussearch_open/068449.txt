Itālijas nacionālā regbija izlase (itāļu: Squadra nazionale italiana di rugby) ir komanda, kas pārstāv Itāliju vīriešu starptautiskajā regbija savienībā. Komanda ir pazīstama ar iesauku gli Azzurri (gaiši zilie). Savojas zilā krāsa ir ierastā Itālijas valstsvienību krāsa, jo tā ir tradicionālā Savojas karaliskā nama krāsa, kas valdīja pār Itālijas Karalisti no 1860. līdz 1946. gadam. Kopš 2000. gada Itālijas izlase regulāri piedalījusies Eiropas prestižākajā regbija turnīrā - Sešu nāciju čempionātā, kurā tā ne reizi nav pakāpusies augstāk par 4. vietu. Reizi četros gados Itālijas izlase startē pasaules čempionātā, komandas labākais rezultāts ir divas uzvaras grupu turnīrā.