Lielgalvas zalkšu apakšdzimta (Dipsadinae) ir viena no zalkšu dzimtas (Colubridae) apakšdzimtām, kas reizēm tiek izdalīta kā atsevišķa dzimta — Dipsadidae. Ir sistemātiķi, kas apakšdzimtu sistematizē ar zinātnisko nosaukumu — Xenodontinae, tomēr priekšroka būtu Dipsadinae vārda lietošanai. Šajā apakšdzimtā ir apvienotas gandrīz 700 sugas, kas tiek iedalītas apmēram 100 ģintīs. Gandrīz visas lielgalvas zalkšu apakšdzimtas sugas izplatītas Amerikas kontinentos, izņemot karstavotu ķīļmugurzalkšus (Thermophis), kas mājo Ķīnā. Lielgalvas zalkšu sugas mājo tropu un mērenās joslas biotopos.