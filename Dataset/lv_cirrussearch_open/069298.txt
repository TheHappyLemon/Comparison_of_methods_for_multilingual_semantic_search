"Dievzeme" (islandiešu: Volaða land, dāņu: Vanskabte Land) ir 2022. gada Islandes, Dānijas, Francijas un Zviedrijas kopražojuma drāmas filma, kuras režisors un scenārija autors ir Hlinurs Palmasons. Filmā galvenās lomas atveido Eliots Krosets Hove un Ingvars Egerts Sigurdsons. Filmas darbība norisinās 19. gadsimta otrajā pusē un stāsta par luterāņu priesteri no Dānijas, kuru nosūta uz Islandi, lai pārraudzītu jaunas baznīcas izveidi. Filmas "Dievzeme" pirmizrāde notika 2022. gada 24. maijā 75. Kannu kinofestivālā. Filmas saņēma pozitīvas kritiķu atsauksmes, kā arī saņēma vairākus apbalvojumus. "Dievzeme" tika izvēlēta kā Islandes kandidatūra par labāko starptautisko spēlfilmu 96. Kinoakadēmijas balvai. Tīmekļa vietnē Rotten Tomatoes filmai ir 92% vērtējums.