Vagavagas lidosta (angļu: Wagga Wagga Airport) ir lidosta Austrālijā, 10,7 km attālumā no Vagavagas pilsētas. Pie lidostas atrodas Austālijas Karalisko gaisa spēku (RAAF) bāze. Lidostā atrodas aviokompānijas Regional Express tehniskās apkopes centrs un galvenā mītne. No šejienes tā apkalpo lidojumus uz Melburnu un Sidneju, kur uz Sidneju regulāri lido arī QantasLink. Lidosta ir uzcelta 1937. gadā. Vagavagas lidosta ir strādājoša bāze, bet 1992. gada 28. janvārī Vagavagas pilsētas dome ieguva 30 gadu nomas līgumu ar Austrālijas Drošības departamentu, vienlaikus dome ieguva divus miljonus dolāru skrejceļu pilnveidei, lai lidostā spētu piezemēties Boeing 737. Lidostu joprojām izmanto militārais transports. 2009. gadā Regional Express paziņoja, ka Austrālijas lidsabiedrību pilotu akadēmiju (angļu: Australian Airline Pilot Academy) pārcels no Mangalūras lidostas (angļu: Mangalore Airport) Viktorijā uz Vagavagas lidostu. 2010. gada 27. maijā tā tika atklāta, Vaga Aviācijas un izglītības centrs maksāja aptuveni 25 miljonus dolāru. Lidostā Regional Express uztur savu pasažieru Saab 340 un kravas floti. Regulārie lidojumi:  Austrālija: Melburna, Sidneja.