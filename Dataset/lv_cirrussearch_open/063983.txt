"Tūkstošgades aktrise" (japāņu: 千年女優; Sennen Joyū; angļu: Millennium Actress) ir 2001. gada Japānas anime filma, kuras režisors un viens no scenārija autoriem ir Satoši Kons. Filmu veidoja studija Madhouse, lomas tajā ieskaņoja Mijoko Šodži, Mami Kojama, Fumiko Orikasa, Šodžo Īzuka, Šoko Cuda, Hirotaka Suzuoki, Hisako Koda, Koiči Jamadera un Masane Cukajama. Pirmizrāde notika 2001. gada 28. jūlijā. Filma daļēji ir balstīta uz aktrišu Secuko Haras un Hideko Takamines dzīvesgājumiem. Sižets stāsta par režisoru un operatoru, kuri veido dokumentālo filmu par gados vecās aktrises Čijoko Fudživaras dzīvi. Stāstot par savu dzīvi aktrisei sāk sabrukt atšķirība starp realitāti un kino.