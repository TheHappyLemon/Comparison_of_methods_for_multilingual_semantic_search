Klauss Augentālers (vācu: Klaus Augenthaler, dzimis 1957. gada 26. septembrī) ir bijušais Vācijas futbolists un futbola treneris, spēlēja aizsarga pozīcijā, bijis Rietumvācijas futbola izlases dalībnieks. Visu savu spēlētāja karjeru, 15 gadus, pavadījis Vācijas komandā Bayern Munich, kur viņš izcīnīja septiņus Vācijas Bundeslīgas titulus un trīs Vācijas kausus. Rietumvācijas futbola izlases sastāvā spēlējis no 1983. līdz 1990. gadam. Ar izlasi uzvarējis 1990. gada FIFA Pasaules kausā. Kā treneris, vadījis vairākas komandas gan Vācijā, gan Austrijā.