"RED aģenti: atvaļināti un sevišķi bīstami" (angļu: Red) ir 2010. gada ASV komēdija, kuras režisors ir Roberts Švenke. Filmas sižets balstīts uz DC Comics tāda paša nosaukuma komiksiem. Filmai 2013. gadā iznāca turpinājums "RED aģenti 2". Filmā galvenās lomas attēlo Brūss Viliss, Morgans Frīmens, Džons Malkovičs, Karls Urbans, Marija-Luīze Pārkere un Helēna Mirena. Filmas pirmizrāde notika 2010. gada 29. septembrī Ostinā. Filmā izbijis aģents Frenks Mozess savāc savu veco komandu, lai cīnītos ar slepkavām, kuri apdraud Mozesu.