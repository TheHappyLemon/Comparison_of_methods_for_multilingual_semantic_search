GSAT-12 ir Indijas sakaru pavadonis, kas ģeostacionārajā orbītā palaists 2011. gadā. To izgatavojusi Indijas Kosmosa pētījumu organizācija. GSAT-12 paredzēts ģeostacionārajā orbītā punktā 83° austrumu garuma aizvietot nokalpojušo pavadoni INSAT-3B un tur atradīsies ar Insat-2E un Insat-4A. Tas nodrošinās sakaru pakalpojumus, tai skaitā interneta piekļuvi, telemedicīnas nodrošināšanu u.c. Pavadonī uzstādīti 12 c-joslas raidītāji ar divām antenām 0,7 m un 1,2 m diametrā. GSAT-12 palaists 2011. gada 15. jūlijā 11:18 UTC ar nesējraķeti PSLV-C17 no Satiša Dhavana kosmosa centra.