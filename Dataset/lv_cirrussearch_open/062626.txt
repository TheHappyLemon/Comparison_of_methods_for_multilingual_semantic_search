Sveradovzdroja (poļu: Świeradów-Zdrój, vēsturiski arī Bādflinsberga (vācu: Bad Flinsberg)) ir pilsēta Polijas dienvidrietumos, Lejassilēzijas vojevodistē uz dienvidiem no Lesnas, Jizeras kalnu (čehu - Jizerské hory, poļu - Góry Izerskie) piekājē. Kūrorts un ziemas sporta centrs. Minerālūdens atradnes no 16. gadsimta. Radona dziedniecība. Līdz 1945. gadam pilsēta ietilpa Vācijā, bet, pamatojoties uz Potsdamas konferences lēmumiem, pilsēta tika piešķirta Polijai, bet pilsētas vācu iedzīvotāji padzīti.