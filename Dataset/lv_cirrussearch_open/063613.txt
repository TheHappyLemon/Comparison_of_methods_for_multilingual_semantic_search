Jirgens Grabovskis (vācu: Jürgen Grabowski, dzimis 1944. gada 7. jūlijā, miris 2022. gada 10. martā) bija vācu futbolists, spēlējis uzbrucēja un pussarga pozīcijā. Pārstāvējis arī VFR futbola izlasi. Grabovskis tiek uzskatīts par vienu no visu laiku labākajiem Eintracht Frankfurt spēlētājiem. Šajā komandā aizvadījis visu savu profesionālo karjeru, no 1965. līdz 1980. gadam aizvadot 441 maču un gūstot 109 vārtus. 1980. gadā ar komandu izcīnījis UEFA kausu. Rietumvācijas futbola izlasi pārstāvējis no 1966. līdz 1974. gadā, piedaloties 44 mačos un gūstot 5 vārtus. Uzvarējis 1974. gada FIFA Pasaules kausā un 1972. gada Eiropas čempionātā. Piedalījies arī 1966. un 1970. gada FIFA Pasaules kausā.