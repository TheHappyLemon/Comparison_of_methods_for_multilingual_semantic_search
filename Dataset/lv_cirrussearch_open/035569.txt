facebookcorewwwi.onion ir interneta vietne, kas ļauj piekļūt Facebook caur Tor anonimitātes tīklu, izmantojot .onion augšējā līmeņa domēnu. 2015. gadā vietni katru mēnesi lietoja 525 tūkstoši lietotāju, bet 2016. gadā lietotāju skaits jau pārsniedza 1 miljonu. Ne Twitter, ne Google nav radījuši savas vietnes, kas darbotos ar Tor, tāpēc Facebook gūst lietotāju atzinumus par šādas iespējas sniegšanu, kas padara to pieejamu valstīs, kas aktīvi mēģina bloķēt Facebook. 2014. gada oktobrī Facebook paziņoja, ka lietotāji var izveidot savienojumu ar tīmekļa vietni caur Tor pakalpojumu, izmantojot Tor browser un šifrējot vietni ar SSL protokolu. Vietnes URL adrese — facebookcorewwwi.onion — ir bekronīms, kas apzīmē Facebook Core WWW Infrastructure. Pirms oficiālās .onion domēna vietnes izlaišanas piekļūt Facebook caur Tor nebija iespējams un rādījās kļūdas ziņojumi. Tor tīkla izmantošana sniedz Facebook lietotājiem lielāku anonimitāti un paaugstina aizsardzības līmeni pret komerciālo un valsts darbinieku uzraudzību. ProPublica žurnālistikas organizācijas veidotāji atsaucās tieši uz šīs vietnes eksistenci, kad viņi uzsāka savu slēpto pakalpojumu. 2014. gada vietnes versija vēl joprojām ir agrīnā stadijā, jo ir vajadzīgs uzlabot saites kodu. Tiek spekulēts, ka vairāki citi uzņēmumi sekos Facebook pēdās un izveidos savas vietnes piekļuvei no Tor.