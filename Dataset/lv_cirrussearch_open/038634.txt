Rilas Nacionālais parks (bulgāru: Национален парк „Рила“) ir lielākais nacionālais parks Bulgārijā 810,46 km² platībā Rilas kalnu grēdā valsts dienvidrietumos. Tas izveidots 1992. gada 24. februārī, lai aizsargātu vairākas nacionālās nozīmes ekosistēmas. Parks atrodas no 800 metru (pie Blagojevgradas) līdz 2925 metru augstumā (Musalas virsotne, augstākā Balkānu pussalā) virs jūras līmeņa. Parkā atrodas 120 glaciālie ezeri, ieskaitot nozīmīgākos Septiņus Rilas ezerus. Parkā atrodas daudzu upju iztekas, ieskaitot garāko upi, kas atrodas pilnībā Balkānos, Maricu un garāko upi, kas pilnībā atrodas Bulgārijā, Iskaru. Parks atrodas 4 Bulgārijas apgabalu teritorijā: Sofijas, Kjustendilas, Blagojevgradas un Pazardžikas apgabalā. Tajā iekļauti četri dabas rezervāti: Parangalicas, Centrālās Rilas, Ibaras un Skakavicas rezervāts.