FK Orenburg (krievu: ФК «Оренбург») ir profesionāls Krievijas futbola klubs no Orenburgas. Klubs ir dibināts 1976. gadā, pašlaik spēlē Krievijas otrajā pēc līmeņa līgā — Futbola nacionālajā līga (FNL). Mājas spēles komanda aizvada "Gazovik" stadionā, kura ietilpība ir 7500 skatītāju vietu. Līdz 2016. gadam kluba nosaukums bija "Gazovik". 2016. gadā komanda uzvarēja FNL, otrajā spēcīgākajā Krievijas futbola līgā, un pirmoreiz kluba vēsturē iekļuva Premjerlīgā. Debijas sezonā ieguva 13. vietu un pārspēlēs zaudēja vietu Premjerlīgā, 2018. gadā vēlreiz uzvarēja FNL un atgriezās Krievijas futbola augstākajā līmenī. 2018.—2019. gada sezonā Premjerlīgā ieguva 7. vietu, kas ir kluba augstākais sasniegums. No 2015. līdz 2016. gadam klubu pārstāvēja Latvijas futbolists Artūrs Zjuzins.