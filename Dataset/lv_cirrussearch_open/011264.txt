Vācijas hokeja izlase ir komanda, kas pārstāv Vāciju starptautiskajās hokeja spēlēs. Vācijas izlase 2018. gada ziemas olimpiskajās spēlēs izcīnīja sudraba medaļas, 1932. un 1976. gada olimpiskajās spēlēs — bronzas medaļas. Izlasei vairākas reizes ir izdevies izcīnīt medaļas Eiropas čempionātos, kuri notika līdz 1932. gadam. Labākais sasniegums Pasaules čempionātos ir izcīnītās sudraba medaļas 1930., 1953. un 2023. gadā. 2022. gadā tā atrodas 9. vietā Starptautiskās Hokeja federācijas vīriešu hokeja izlašu rangā un spēlē 2023. gada Pasaules čempionāta elites divīzijā.