Hugo Balls (vācu: Hugo Ball; dzimis 1886. gada 22. februārī, miris 1927. gada 14. septembrī) bija vācu rakstnieks, viens no galvenajiem dadaisma māksliniekiem un ideologiem. 1916. gadā Balls izveidoja dadaisma manifestu, kas bija politisks paziņojums par tā brīža kritisko sabiedrības stāvokli un kurā Balls izteica nepatiku pret dažāda veida filosofiem pagātnē, kas uzskatīja, ka pasaulē eksistē kāda viena, neapstrīdama patiesība.