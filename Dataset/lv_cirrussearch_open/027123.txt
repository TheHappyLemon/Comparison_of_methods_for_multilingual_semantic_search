Dorseta (Dorset), senvārds — Dorsetšīra, ir viena no Dienvidrietumanglijas grāfistēm, kura atrodas pie Lamanša šauruma. Grāfistes administratīvais centrs atrodas Dorčesterā, kura atrodas grāfistes dienvidos. Dorsetas grāfiste no rietumiem līdz austrumiem ir 80 kilometru plata, bet no ziemeļiem un dienvidiem 64 kilometri. Tā platība 2653 km². Dorseta robežojas ar Devonu rietumos, Somersetu ziemeļrietumos, Viltšīru ziemeļaustrumos un Hempšīru austrumos. Gandrīz puse no Dorsetas iedzīvotājiem dzīvo grāfistes dienvidaustrumos. Atlikušajā grāfistes daļā ir zems iedzīvotāju blīvums un to galvenokārt klāj lauki. Dorsetas moto ir Who's Afear'd. Dorsetā atrodas Juras laikmeta krasta līnija, kura ir iekļauta UNESCO Pasaules mantojuma sarakstā.