Oļegs Antropovs (dzimis 1947. gada 5. novembrī, miris 2023. gada 15. oktobrī) bija krievu tautības PSRS un Latvijas volejbolists un volejbola treneris. Piedalījies 1968. gada vasaras olimpiskajās spēlēs, kurās PSRS izlases sastāvā tika izcīnīta uzvara. Spēļu laikā viņš izlasē pārstāvēja Kazahijas PSR. Pēc medaļas izcīnīšanas apmeties uz dzīvi Latvijā (kopš 1971. gada). 1969. gadā tika izcīnīta 3. vieta Pasaules kausa izcīņā. Pārstāvējis Alma-Atas "Burevestņik" (1966—1971) un Rīgas "Radiotehniķi" (1972—1978). Vairākas reizes izcīnījis dažāda kaluma medaļas PSRS čempionātā (1969. gadā izcīnīts čempiontituls), trīs reizes kļuva par Eiropas valstu kausu ieguvēju kausa ieguvēju un divas — Eiropas valstu čempionvienību kausa ieguvēju (1970, 1971). Pēc sportista karjeras beigām 1979. gadā kļuvis par treneri. Vadījis Latvijas, Horvātijas, Slovākijas, Krievijas, Japānas klubus.