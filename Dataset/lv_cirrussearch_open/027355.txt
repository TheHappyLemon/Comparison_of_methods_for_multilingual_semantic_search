"Berlīne, Aleksandra laukums" (vācu: Berlin Alexanderplatz) ir vācu rakstnieka Alfrēda Dēblīna romāns, kas izdots 1929. gadā. Tas ir nozīmīgs modernisma darbs. Līdzās Džeimsa Džoisa romānam "Uliss" tas tiek uzskatīts par vienu no ievērojamākajiem lielpilsētas romāniem pasaules literatūrā. 2002. gadā The Guardian rīkotajā rakstnieku aptaujā romāns tika ierindots starp 100 visu laiku labākajām grāmatām.