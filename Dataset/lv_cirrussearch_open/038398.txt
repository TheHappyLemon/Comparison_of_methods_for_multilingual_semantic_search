Karolīna Plīškova (čehu: Karolína Plíšková; dzimusi 1992. gada 21. maijā) ir čehu tenisiste. WTA tūrē guvusi 16 uzvaras vienspēļu turnīros un piecas — dubultspēļu turnīros. Bijusi WTA ranga līdere no 2017. gada 17. jūlija līdz 10. septembrim. 2016. gada ASV atklātajā čempionātā sasniegusi finālu vienspēlēs. 2021. gadā spēlējusi Vimbldonas čempionāta finālā. Čehijas komandas sastāvā 2015. un 2016. gadā guvusi uzvaru Federāciju kausā. Arī Karolīnas dvīņumāsa Kristīna ir profesionāla tenisiste.