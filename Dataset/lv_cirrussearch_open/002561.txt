Stīvens Hukers (angļu: Steven Hooker; dzimis 1982. gada 16. jūlijā Melburnā, Austrālijā) ir austrāliešu vieglatlēts, startē kārtslēkšanas disciplīnā. S. Hukeram pieder olimpiskais rekords kārtslēkšanā, ko viņš uzstādīja 2008. gada Vasaras Olimpiskajās spēlēs Pekinā. Viņa personīgais rekords 6,00 metri ir otrs labākais personīgais rekords pasaulē pēc leģendārā Sergeja Bubkas. S. Hukers ar izcīnīto zeltu 2008. gada Pekinas Olimpiādē kļuva par pirmo austrāliešu vieglatlētu vīrieti, kam ir izdevies kļūt par olimpisko čempionu kopš 1968. gada olimpiādes Mehiko. Tāpat S. Hukers kļuva par 2009. gada pasaules čempionu, par spīti cirkšņa savainojumam. Hukers par čempionu kļuva, veicot tikai divus mēģinājumus. Viņa pirmais lēciens 5,85 m augstumā bija neveiksmīgs, taču 5,90 metru augstumu viņš pārvarēja ar pirmo piegājienu.