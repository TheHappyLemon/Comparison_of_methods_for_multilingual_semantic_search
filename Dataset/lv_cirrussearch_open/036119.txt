Dubjago (latīņu: Dubyago) ir triecienkrāteris Mēness redzamajā pusē. Tas atrodas uz dienvidiem no Viļņu jūras un uz ZA no Putu jūras. Krāteris nodēvēts krievu astronomu Dmitrija Dubjago un Aleksandra Dubjago vārdā. Nosaukumu 1964. gadā apstiprinājusi Starptautiskā Astronomijas savienība. Dubjago krāteris izveidojies pirms apmēram 3,9 miljardiem gadu. Tas ir stipri erodējis, austrumdaļā valni pārklāj vairāki mazi krāteri. Daļēji saglabājušās vaļņu iekšpuses terasveida pakāpes. Krātera dibens līdzens, to klāj tumša bazalta lava ar līdzīgu albedo kā Viļņu jūrai. Līdz 1964. gadam krātera nosaukums bija Nepers A. Uz ZR no krātera atrodas Firmiks (Ø 57 km), uz ziemeļiem Kondorsē (Ø 75 km).