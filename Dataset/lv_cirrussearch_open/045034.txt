Šis raksts ir par fiziķi. Par citām jēdziena Aleksandrs Popovs nozīmēm skatīt nozīmju atdalīšanas lapu. Aleksandrs Popovs (Александр Степанович Попов, dzimis 1859. gada 16. martā [v.s. 4. martā], miris 1906. gada 13. janvārī [v.s. 1905. gada 31. decembrī]) bija krievu fiziķis, kurš pirmais demonstrēja radioviļņu uztvērēju — kohereru ar automātiskas jutības atjaunošanas iespēju. Aleksandrs Popovs dažreiz tiek uzskatīts par radiouztvērēja izgudrotāju, lai gan itāļu inženieris Guljelmo Markoni pirmais patentēja radiouztvērēju, kā arī pirms viņiem bezvadu sakarus demonstrējuši citi zinātnieki.