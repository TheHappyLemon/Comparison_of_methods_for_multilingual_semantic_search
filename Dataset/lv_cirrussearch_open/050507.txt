ESET ir Slovākijas galvaspilsētā Bratislavā bāzēta globāla IT drošības kompānija, kas piedāvā ugunsmūru un pretvīrusu programmatūras risinājumus. Par kompānijas dibināšanas brīdi var uzskatīt 1987. gadu, kad Peters Paško un Miroslavs Trnka radīja pretvīrusu programmatūru NOD, kas bija paredzēta MS-DOS operētājsistēmai. Mūsdienās ESET ir filiāles visos kontinentos, izņemot Āfriku, kā arī izplatītāji 180 valstīs.