Prijedora (serbu: Приједор; [prijɛ̌ːdɔr]) ir pilsēta un pašvaldība Bosnijas un Hercegovinas ziemeļrietumu daļā. Prijedora atrodas Serbu Republikas valstiskajā veidojumā, Bosanskas Krajinas reģionā. Prijedora ir trešā lielākā pašvaldība Serbu Republikā pēc Baņa Lukas un Bijeļinas un septītā lielākā Bosnijā un Hercegovinā. Tā ir ekonomiski plaukstoša pašvaldība, kurā izvietoti plaša profila ražošanas un pakalpojumu uzņēmumi, izglītības iestādes. Prijedora zināma ar savu katoļu, pareizticīgo un islāma kultūras mantojumu. Tajā atrodas vēsturiskas celtnes no Osmaņu un Austroungārijas periodiem. Laika posmā no 2006. līdz 2009. gadam pilsētā notikuši apjomīgi renovācijas darbi.