Saida (arābu: صيدا‎, Ṣaydā) ir pilsēta Libānā, Dienvidlibānas muhāfazā. Pilsēta atrodas Vidusjūras krastā. Iedzīvotāju skaits tās aglomerācijā sasniedz 200 tūkstošus, līdz ar to tā ir trešā lielākā pilsēta Libānā aiz galvaspilsētas Beirūtas un Tripoles. Pilsētai ir sena vēsture. To dibinājuši feniķieši. Tās nosaukums bija Sidona vai Sidonija. Arī senie grieķi šo pilsētu ir pazinuši kā Sidonu.