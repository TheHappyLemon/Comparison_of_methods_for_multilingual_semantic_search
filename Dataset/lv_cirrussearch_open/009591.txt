Džeimss Edvards "Trejs" Hārdijs III (angļu: James Edward "Trey" Hardee III; dzimis 1984. gada 7. februārī) ir amerikāņu vieglatlēts, startē daudzcīņā. Viņš 2009. gada Pasaules čempionātā Berlīnē izcīnīja uzvaru ar 8790 punktiem. Pēc diviem gadiem Tegu viņš šo panākumu atkārtoja, šoreiz izcīnīdams 8607 punktus. Piedalījies arī 2008. gada Pekinas vasaras olimpiskajās spēlēs, taču sacensības nepabeidza, tomēr pēc četriem gadiem Londonā izcīnīja sudraba medaļu, piekāpjoties vienīgi tautietim Eštonam Ītonam. Izcīnījis sudraba medaļu septiņcīņā 2010. gada Pasaules čempionātā telpās Dohā ar 6184 punktiem.