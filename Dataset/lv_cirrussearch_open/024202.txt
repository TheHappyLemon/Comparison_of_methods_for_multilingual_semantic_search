2014.—2015. gada KHL sezona bija septītā Kontinentālās hokeja līgas sezona. KHL sezona sākās 2014. gada 3. septembrī un noslēdzās 2015. gada aprīlī. Līgas čempiones titulu pirmo reizi izcīnīja Sanktpēterburgas SKA. Līgas dalībnieču pulkam pievienojās trīs jaunas komandas — Helsinku "Jokerit", HK "Soči" un Toljati "Lada", kas KHL spēlēja jau tās pirmajās divās sezonās. Savukārt šajā sezonā KHL nespēlē Prāgas "Lev", Doneckas "Donbass" un Maskavas "Spartak".