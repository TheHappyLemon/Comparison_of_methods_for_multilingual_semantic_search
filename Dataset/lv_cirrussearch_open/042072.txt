Efeju līga (angļu: Ivy League) ir astoņu ASV ziemeļaustrumu universitāšu grupa. Sākotnēji nosaukums izmantots NCAA konferences nosaukumā, taču ar laiku kļuvis par akadēmisku un sociālu apzīmējumu. Grupā ietilpst: Brauna Universitāte, Kolumbijas Universitāte, Kornela Universitāte, Dartmutas koledža, Hārvarda Universitāte, Pensilvānijas Universitāte, Prinstonas Universitāte un Jeila Universitāte. Efeju līgas universitātes tiek uzskatītas par vienām no prestižākajām pasaulē, bieži vien vairākas no tām iekļūst dažādos pasaulē labāko universitāšu sarakstos. 16 no 45 ASV prezidentiem ir absolvējuši kādu no Efeju līgas universitātēm.[nepieciešama atsauce]