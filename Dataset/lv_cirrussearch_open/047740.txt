Vukovara (horvātu: Vukovar, izrunā: [ʋûkoʋaːr]) ir pilsēta Horvātijas austrumos. 2015. gadā dzīvoja 24,9 tūkstoši iedzīvotāju. Tas ir Vukovaras-Srijemas župānijas administratīvais centrs. Vukovara atrodas Donavas labajā krastā, kur tajā ietek Vukas upe. Tā ir nozīmīga upes ostas pilsēta Horvātijā. 1991. gadā Horvātijas kara laikā Vukovara gandrīz trīs mēnešus atradās serbu aplenkumā. Tajā laikā pilsētā dzīvoja ap 44 tūkstošiem cilvēku. 1991. gada 20. oktobrī Vukovaras slaktiņā slimnīcā tika nogalināti aptuveni 200 horvātu karagūstekņu un civiliedzīvotāju (vēl ap 60 cilvēku pazuduši bez vēsts).