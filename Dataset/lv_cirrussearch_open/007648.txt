Alvaro Arveloa Koka (spāņu: Álvaro Arbeloa Coca; dzimis 1983. gada 17. janvārī Salamankā, Spānijā) ir bijušais spāņu futbolists, spēlēja aizsarga pozīcijā, Spānijas futbola izlases dalībnieks. Jaunieša gados spēlēja Zaragoza un Real Madrid jaunatnes komandu sastāvos. Profesionāļa karjeru uzsāka 2003. gadā Real Madrid B sastāva komandā. Pēc tam divas spēles aizvadīja Real Madrid pirmā sastāva komandā, taču 2006. gadā pārgāja uz citu La Liga klubu Deportivo La Coruña. Pēc pussezonas A. Arveloa pārgāja uz Anglijas Premjerlīgas klubu Liverpool, kā sastāvā spēlēja 2007. gada UEFA Čempionu līgas finālā (zaudējums Milan). Kopš 2009. gada atkal pārstāv Real Madrid. Spānijas izlases sastāvā spēlējis 2008. gada Eiropas čempionātā un 2010. gada FIFA Pasaules kausā, abos turnīros Spānijas izlase kļuva par čempioniem.