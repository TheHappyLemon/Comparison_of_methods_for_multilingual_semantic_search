2018. gada FIFA Pasaules kausa UEFA zonas kvalifikācija bija atlases sacensības UEFA ietilpstošajām izlasēm FIFA Pasaules kausa finālturnīram, kas 2018. gadā notiks Krievijā. Kvalifikācija notika no 2016. gada 4. septembra līdz 2017. gada 14. novembrim. Tajā tika noskaidrotas 13 izlases, kas kvalificējās finālturnīram, neskaitot Krievijas izlasi, kas kvalificējās automātiski kā finālturnīra rīkotāji. 54 izlases tika sadalītas 9 grupās pa 6 komandām katrā. Finālturnīram pa tiešo kvalificējās visu 9 grupu uzvarētāji. Astoņas labākās 2. vietu ieguvušās komandas iekļuva izslēgšanas spēlēs jeb otrajā kārtā, kur tās izveidoja četrus pārus. Šo pāru uzvarētāji divu spēļu summā arī kvalificējās finālturnīram. Pirmo reizi Pasaules kausa kvalifikācijā piedalījās Kosovas un Gibraltāra izlases.