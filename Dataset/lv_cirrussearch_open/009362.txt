Kostarikas futbola izlase ir nacionālā futbola komanda, kas pārstāv Kostariku starptautiskās futbola sacensībās. Kostarikas futbola izlasi pārvalda Kostarikas Futbola federācija. Savu pirmo spēli izlase aizvadīja 1921. gadā pret Salvadoras izlasi. Kostarika 6 reizes ir piedalījusies Pasaules kausa finālturnīros, tās lielākais panākums ir iekļūšana 2014. gada Pasaules kausa ceturtdaļfinālā. Zelta kausa izcīņā kostarikāņi ir piedalījušies 8 reizes, augstākais panākums ir 2. vieta 2002. gadā. CONCACAF čempionātā, kas notika pirms Zelta kausa izveides, ir uzvarējusi 3 reizes — 1963., 1969. un 1989. gadā. Piecas reizes piedalījusies Copa América turnīrā. Pēdējos gados Kostarikas izlase allaž tiek uzskatīta par 3. spēcīgāko Ziemeļamerikas izlasi aiz Meksikas un ASV.