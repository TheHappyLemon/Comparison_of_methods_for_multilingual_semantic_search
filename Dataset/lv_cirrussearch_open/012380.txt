Džons Kītss (angļu: John Keats; dzimis 1795. gada 31. oktobrī, miris 1821. gada 23. februārī) bija angļu dzejnieks. Tiek uzskatīts par vienu no nozīmīgākajiem angļu romantisma literatūras pārstāvjiem, lai arī viņa darbus sāka publicēt vienīgi četrus gadus pirms nāves. Kritiķi viņa dzejoļus viņa dzīves laikā nenovērtēja pozitīvi, Dž. Kītsa reputācija auga pēc nāves. Mūsdienās viņa dzejoļi un vēstules ir starp populārākajiem un analizētākajiem darbiem angļu literatūrā. Izglītību ieguvis skolā Enfīldā. Dž. Kītsa populārākie darbi ir Bright Star, Would I Were Steadfast as Thou Art, La Belle Dame Sans Merci, Ode On A Grecian Urn, Ode To A Nightingale, The Eve of St. Agnes, To Autumn, To Hope.