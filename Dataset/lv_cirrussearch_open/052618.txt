Henjana (ķīniešu: 衡阳, piņjiņs: Héngyáng) ir prefektūras līmeņa municipalitāte Ķīnas vidienē, Hunaņas provincē. Izvietojusies provinces vidusdaļā pie Sjandzjanas krastos. Robežojas ziemeļos ar Loudi un Sjantaņu, austrumos — ar Džudžou, dienvidos — ar Čeņdžou, rietumos — ar Jundžou un Šaojanu. Ievērojams transporta mezgls, upes osta. Galvenās rūpniecības nozares ir ķīmiskās, lauksaimniecības un kalnrūpniecības mašīnbūve, tekstilrūpniecība, papīra un pārtikas rūpniecība. Attīstīta kalnrūpniecība — iegūst svinu, cinku, alvu un akmeņogles.