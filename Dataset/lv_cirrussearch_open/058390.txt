Kristjans Dzakardo (itāļu: Cristian Zaccardo, dzimis 1981. gada 21. decembrī) ir bijušais Itālijas futbolists, spēlēja aizsarga pozīcijā, bijušais Itālijas futbola izlases dalībnieks. Savu spēlētāja karjeru iesācis 2000. gadā Bologna komandā, kur viņš spēlēja līdz 2004. gadam. Vēlāk četrus gadus pavadījis Palermo komandā. 2008–09. gada sezonu pavadījis Vācijas komandā VfL Wolfsburg, kur viņš palīdzēja komandai iegūt Vācijas Bundeslīgas titulu. Vēlāk līdz 2013. gadam pārstāvējis Parma komandu, tad spēlējis AC Milan. Vēlāk spēlējis Itālijas komandās Carpi un Vicenza, Maltas komandā Ħamrun Spartans, bet karjeru noslēdzis Sanmarīno komandā Tre Fiori. Itālijas futbola izlases sastāvā nospēlējis 17 spēlēs un guvis vienus vārtus. Ar izlasi uzvarējis 2006. gada FIFA Pasaules kausā.