Loviča (poļu: Łowicz) ir pilsēta Lodzas vojevodistē Polijas centrālajā daļā, uz ziemeļaustrumiem no Lodzas pie Bzuras upes. Savulaik bijusi Polijas primāta rezidences pilsēta. Ja Polijas-Lietuvas valsti pārvaldīja reģents (kad nākamais karalis vēl nebija ievēlēts), Loviča dažkārt kalpoja par valsts galvaspilsētu. Polijas kampaņas laikā 1939. gadā pie pilsētas notika Bzuras kauja. Politiķa Vladislava Grabska (Władysław Grabski, 1874-1938) un aktiera Daniela Olbrihska (Daniel Olbrychski, 1945 —) dzimtā pilsēta.