Tīrīšana (angļu: The Purge) ir 2013. gada ASV šausmu filma, kuras režisors ir Džeimss Demonako. Galvenās lomas atveido Ītans Hoks, Lina Hīdija, Adelaīda Keina un Makss Bulkholders. Filmas pirmizrāde ASV notika 2013. gada 7. jūnijā. Filmas darbība notiek noziedzības pārņemtajā Amerikā, kur valdība ir pieņēmusi lēmumu sankcionēt ikgadēju 12 stundu periodu, kurā jebkura noziedzīga darbība ir atļauta. Tā ir viena nakts gadā, kad pilsoņi var rīkoties absolūti nesodīti, policiju izsaukt nav iespējams un slimnīcas nesniedz palīdzību. Filmā parādīta nekustamā īpašuma tirgotāja Džeimsa Sendina un viņa ģimenes izdzīvošana šajā naktī. Filmai ir izdoti vairāki turpinājumi "Tīrīšana: Anarhija" (2014), "Tīrīšana: Vēlēšanu gads" (2016) un "Tīrīšana: Sākums" (2018).