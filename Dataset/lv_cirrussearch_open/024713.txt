Pāvests Gregors II (latīņu: Gregorius II; dzimis 669. gadā, miris 731. gada 11. februārī) bija Romas bīskaps no 715. gada maija līdz nāvei 731. gadā un līdz ar to katolisma tradīcijā tiek uzskatīts par vienu no Romas pāvestiem. Bijis Romas baznīcas mantzinis, vēlāk uzņēmās rūpes par pāvesta bibliotēku. Par pāvestu kļuvis nedaudz vairāk kā mēnesi pēc sava priekšteča Konstantīna nāves. Tiek uzskatīts par vienu no ievērojamākajiem pāvestiem 8. gadsimtā. Gregora izaicinājums Bizantijas imperatoram Leo III kļuva par pamatu vēlākajiem dumpjiem, šķelšanām un pilsoņu kariem.