Andromeda (sengrieķu: Ἀνδρομέδα, Androméda, vai Ἀνδρομέδη, Andromédē) sengrieķu mitoloģijā ir etiopu valdnieka Kēfeja un Kasiopejas meita. Tika paredzēts viņu atdot apēšanai briesmonim, kas tika uzsūtīts Etiopijai, jo Andromedas māte lielījās ar savu skaistumu Poseidonam un nereīdām. Briesmoni iznīcināja Persejs, kam Andromeda tika apsolīta par sievu. Viņš arī pārvērta par akmeni viņas iepriekšējo līgavaini. Viņiem bija daudz pēcnācēju, tai skaitā Hērakls. Andromeda tika novietota zvaigžņu vidū, pateicoties Perseja varoņdarbiem.