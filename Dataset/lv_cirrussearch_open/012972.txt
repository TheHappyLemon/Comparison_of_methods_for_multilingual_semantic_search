Lakšadvīpa (malajālamā: ലക്ഷദ്വീപ്, Lakṣadvīp) ir Indijas savienības teritorija (administratīvā vienība) Indijas okeānā. To veido Lakšadvīpu salu arhipelāgs no 200 līdz 440 km uz dienvidrietumiem no Indijas subkontinenta. Salu kopējā platība ir 32 km², bet kopā ar lagūnām platība sasniedz 4200 km², savukārt ar teritoriālajiem ūdeņiem — 20 000 km². Lakšadvīpas administratīvais centrs ir Kavarati, lai gan Amini dzīvo vairāk cilvēku.