Džons Ernsts Stainbeks (angļu: John Ernest Steinbeck, izrunā: [ˈstaɪnbɛk]; dzimis 1902. gada 27. februārī, miris 1968. gada 20. decembrī) bija Amerikas Savienoto Valstu romānu rakstnieks. Viņš ir uzrakstījis 31 grāmatu, no kurām 16 bija romāni. Divi viņa darbi ir ieguvuši Pulicera balvu. Viens no tiem ir romāns “Dusmu augļi” (1939), bet otrs ir novele “Par pelēm un cilvēkiem” (Of Mice and Men", 1937). 1962. gadā Džons Stainbeks ieguva Nobela prēmiju literatūrā “par viņa reālistiskajiem un izdomas pilnajiem rakstītajiem darbiem, kas apvienoti ar vieglu humoru un asu sociālo redzējumu”. Otrā pasaules kara laikā bija kara korespondents laikrakstam New York Herald Tribune.