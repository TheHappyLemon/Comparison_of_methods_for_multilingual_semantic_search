Teles ezers (franču: Lac Télé) ir ezers Kongo Republikas ziemeļaustrumu daļā, rietumos no Ubangi upes, Likvalas purvājos. Ainavisks, apaļas formas, neskartu mitro ekvatoriālo mežu ieskaits ezers. Sekls, ūdens maz mineralizēts, bagāts ar organiskajām vielām, skābs (pH<4). Iespējams, ezers atrodas meteorīta krāterī; meteorīts kritis pirms aptuveni 80 miljoniem gadu. Ezers kļuvis slavens ar nostāstiem par tajā dzīvojošo mokele-mbembe — noslēpumainu, milzīgu rāpuli. Klīst nostāsti, ka bangombes cilts pigmeji 1959.—1960. gadā vienu šādu rāpuli nomedījuši un apēduši. Šis zvērs esot bijis lielāks par ziloni, ar mazu čūskas galvu, garu, lokanu asti, sarkanbrūnu ādu. Tie pigmeji, kas ēduši noslēpumaino dzīvnieku, drīz pēc tam miruši. Nezvēri bieži manīti arī tuvējā Makeles ezerā un apkārtējās upēs un purvos.