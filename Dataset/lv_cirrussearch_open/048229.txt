Mākslas un zinātnes pilsēta (spāņu: Ciudad de las Artes y las Ciencias, valensiešu: Ciutat de les Arts i les Ciències) ir uz izklaidi balstīts arhitektūras un kultūras komplekss, Valensijā, Spānijas austrumu daļā. Tas ir vismodernākais Valensijas tūrisma objekts un viens no Divpadsmit Spānijas dārgumiem. Mākslas un zinātnes pilsēta atrodas bijušās Turjas upes gultnē, kas tika novirzīta un nosusināta pēc 1957. gada postošajiem plūdiem, kuru laikā bojā gāja 81 cilvēks un nopietni tika sabojāta pilsētas infrastruktūra un ēkas. Projekta sākotnējās izmaksas bija plānotas ap 300 miljoniem eiro, bet gala izmaksas ir pieaugušas gandrīz trīs reizes. Pilsētu ir projektējis spāņu arhitekts Santjago Kalatrava un meksikāņu arhitekts Fēlikss Kandela. Kopumā projekts sastāv no astoņām kārtām un līdz 2019. gada ir pabeigtas astoņas kārtas, bet pēdējā kārta ir iesaldēta līdzekļu trūkumu dēļ. Projekta realizāciju uzsākta 1996. gada jūlijā un pirmā kārta tika nodota ekspluatācijā 1998. gada 16. aprīli. Pirmā kārta ietver IMAX kinoteātri un planetāriju, ēkas kopējā platība ir 13 000 m2. Otrās kārtas būvniecība tika atklāta 2000. gadā un tajā ir izvietots interaktīvs zinātnes muzejs. Trešās kārtas būvniecība noslēdzās 2001. gadā un tajā atrodas skulptūru dārzs ar aizsargājamu augu sugām. 2003. gadā atklāja ceturto kārtu ar brīvdabas okeāna muzeju. Piekto kārtu atklāja 2005. gadā un tajā ir izvietota opera un mākslas centrs. Sestā kārta noslēdzās 2008. gadā un tās laikā atklāja vanšu tiltu, bet 2009. gadā nodeva septīto kārtu ar multifunkcionālu pasākumu arēnu. Pēdējā kārta, kuras laikā ir plānots uzbūvēt 308, 266 un 220 metrus augstus debesskrāpjus šobrīd ir iesaldēts.