Timašovska (krievu: Тимашёвск) ir pilsēta Krasnodaras novadā, Krievijā. Pilsēta atrodas 68 km attālumā no Krasnodaras. Pārsvarā tajā dzīvo krievi (89,97 %), armēņi (3,07 %) un ukraiņi (1,58 %). Timašovskas rajons un jo īpaši Timašovska ir viens no lielākajiem rūpniecības centriem Krasnodaras novadā, tās izdevīgais ģeogrāfiskais novietojums reģiona centrā veicina straujāku rūpniecības attīstību ar minimālām izmaksām. Vairāk nekā pusi pilsētas teritorijas aizņem rūpnieciskās zonas.