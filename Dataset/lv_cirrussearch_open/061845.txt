Marko Štrellers (vācu: Marco Streller, dzimis 1981. gada 18. jūnijā) ir bijušais Šveices futbolists, spēlēja uzbrucēja pozīcijā, bijis Šveices futbola izlases dalībnieks. Savu karjeras lielāko daļu pavadījis Šveices komandā Basel, kuras rindās viņš astoņas reizes kļuva par Šveices Superlīgas čempionu. Ar Vācijas klubu VfB Stuttgart 2007. gadā kļuvis par Vācijas Bundeslīgas uzvarētāju. Šveices futbola izlasi pārstāvējis no 2003. līdz 2011. gadam. Piedalījies 2006. gada FIFA Pasaules kausā un 2008. gada Eiropas čempionātā.