Horhe Alberto Fransisko Valdano Kasteljanoss (spāņu: Jorge Alberto Francisco Valdano Castellanos, dzimis 1955. gada 4. oktobrī) ir bijušais Argentīnas futbolists un treneris, spēlēja uzbrucēja pozīcijā, bijis Argentīnas futbola izlases dalībnieks. Savu spēlētāja karjeru pavadījis Newell's Old Boys, Deportivo Alavés un Real Zaragoza, taču vislielākos panākumus guvis, spēlējot Real Madrid, ar ko viņš uzvarēja divreiz La Liga, vienreiz ieguvis Copa de la Liga un divreiz UEFA kausu. Kā treneris, vadījis Spānijas komandas Tenerife, Real Madrid un Valencia. Argentīnas futbola izlases sastāvā spēlējis no 1975. līdz 1990. gadam. Ar izlasi uzvarējis 1986. gada FIFA Pasaules kausā, kur viņš kopumā guva četrus vārtus, vienus no tiem finālā pret Rietumvāciju. Piedalījies arī 1975. gada Copa América un 1982. gada FIFA Pasaules kausā.