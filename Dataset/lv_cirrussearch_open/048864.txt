2015. gada UEFA Čempionu līgas fināls bija 2014.—2015. gada UEFA Čempionu līgas sezonas finālspēle. Tā notika sestdienā, 2015. gada 6. jūnijā Berlīnes olimpiskajā stadionā Berlīnē, Vācijā. Tajā tikās Itālijas klubs Turīnas "Juventus" un Spānijas klubs FC Barcelona. Barcelona uzvarēja ar rezultātu 3:1 un Eiropas spēcīgākā futbola kluba trofeju izcīnīja 5. reizi kluba vēsturē. Barcelona kvalificējās 2015. gada FIFA klubu pasaules kausam kā UEFA pārstāvji, kā arī 2015. gada UEFA Superkausam, kur spēlēja ar 2014.—2015. gada UEFA Eiropas līgas uzvarētājiem Sevilla FC.