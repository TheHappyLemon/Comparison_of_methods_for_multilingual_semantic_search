Orion (angļu: Orion Multi-Purpose Crew Vehicle) ir vairākkārt lietojams ASV kosmosa kuģis, par kura izstrādi galvenokārt atbild Amerikas Savienoto Valstu Nacionālā aeronautikas un kosmosa administrācija (NASA) ar vadošo mērķi līdz 2030. gadiem nogādāt pirmos astronautus līdz Marsam un atpakaļ. Orion vairākkārt lietojamais kosmosa kuģis tiek izstrādāts ar ieceri, lai nogādātu cilvēkus tālāk kosmosā par zemo Zemes orbītu (low Earth orbit), līdz ar to Orion kosmosa kuģa primārās funkcijas sevī ietver kalpot par galveno izpētes transportlīdzekli kosmosā, sniegt ārkārtas atcelšanas iespējas, nodrošināt apkalpi kosmiskā ceļojuma laikā, kā arī gādāt par drošu atgriešanos Zemes atmosfērā no ilglaicīgiem ceļojumiem kosmiskajā telpā. Orion kosmosa kuģis ir nosaukts par godu vienam no lielākajiem zvaigznājiem nakts debesīs — Oriona zvaigznāja vārdā.