Sols Perlmuters (angļu: Saul Perlmutter; dzimis 1959. gadā) ir ASV astrofiziķis. Kopā ar Ādamu Rīsu un Braienu Šmitu 2011. gadā saņēma Nobela prēmiju fizikā par supernovu pētījumiem. Studējis Hārvarda Universitātē un Kalifornijas Universitātē Bērkli. Strādā Lorensa Bērklija nacionālajā laboratorijā un ir fizikas profesors Kalifornijas Universitātē Bērkli. 1998. gadā, Perlmuters, Rīss un Šmits, veicot supernovu pētījumus, atklāja Visuma izplešanās paātrināšanos, aprēķināja izplešanās ātrumu un enerģijas blīvumu kosmosā. Par šo atklājumu viņi 2006. gadā saņēma Šova prēmiju astronomijā (Shaw Prize), kas tiek uzskatīta par "Austrumu Nobela prēmiju". Vēlāk, 2011. gadā viņi tika apbalvoti ar Nobela prēmiju fizikā.