Greislenda (angļu: Graceland) ir liela savrupmāja 5,6 hektārus lielā īpašumā Memfisā, Tenesī, ASV. Šīs bija mūziķa Elvisa Preslija mājas. Greislenda atrodas apmēram 14,5 km attālumā no pilsētas centra un 6 km uz ziemeļiem no Misisipi štata robežas. Mājas īpašnieks bija Memphis Daily Appeal izdevējs Stīvens Tufs (Stephen C Toof), tā tika nosaukta viņa meitas Greisas vārdā. 1957. gadā to iegādājās Elviss Preslijs. Greislendā viņš arī nomira 1977. gada 16. augustā. 1982. gada 7. jūnijā tā tika atvērta publiskai apskatei. Greislenda ir kļuvusi par vienu no apmeklētākajām privātajām mājām visā ASV, to ik gadu apmeklē 600 000 cilvēku.