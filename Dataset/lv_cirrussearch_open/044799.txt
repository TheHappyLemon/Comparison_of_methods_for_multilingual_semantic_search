Turcijas Grand Prix bija ikgadēja Formula 1 Grand Prix izcīņa. Tā pirmo reizi notika 2005. gadā. Tā norisinājās Stambulas trasē. 2006. gada Turcijas GP izcēlās skandāls apbalvošanas ceremonijas laikā. Balvu uzvarētājam pasniedza Mehmets Ali Talats, vienīgi Turcijas atzītās Ziemeļkipras prezidents. FIA sodīja organizatorus, liekot viņiem samaksāt 5 miljonus ASV dolāru. Kādu laiku pat bija apdraudēta Turcijas GP palikšana kalendārā. Vēlāk Bērnijs Eklstons nopirka trasi. Vēl viens skandāls izcēlās pēc 2008. gada GP2 sacīkstes. Uz trases izskrēja divi suņi, no kuriem vienu notrieca Bruno Senna (tādējādi izstājoties no sacīkstes), bet, lai novāktu otru, tika izsaukta drošības mašīna. Iespējams, FIA organizatoriem liks soda sankcijas. 2011. gada sezonas laikā parādījās baumas, ka Turcijas Grand Prix nenotiks 2012. gadā. 30. jūlijā tika paziņots, ka 2012. gadā Turcijas Grand Prix nenotiks.