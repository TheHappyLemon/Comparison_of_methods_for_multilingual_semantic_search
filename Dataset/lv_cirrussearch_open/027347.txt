Aleksandrija (angļu: Alexandria) ir neatkarīga pilsēta Virdžīnijas štatā, ASV. Atrodas Potomakas upes krastos apmēram 9,6 km uz dienvidiem no Vašingtonas centra. Lielākā daļa pilsētas iedzīvotāju ir federālā civilā dienesta vai ASV militārā dienesta pārstāvji. Pirmie iedzīvotāji pilsētas teritorijā ienāca 17. gadsimta sākumā. 1676. gadā te tika uzbūvēts cietoksnis, lai aizsargātos pret pamatiedzīvotājiem. 1731. gadā tika nobināta Belheivena (Belhaven). Kad angļu un skotu tirgotāji šeit izveidoja tabakas noliktavu, Belheivena kļuva par nozīmīgu kuģniecības centru. 18. gadsimta vidū ieguvusi savu pašreizējo nosaukumu. No 1789. līdz 1846. gadam Aleksandrija atradās Kolumbijas apgabala sastāvā, pēc tam tā tika atdota atpakaļ Virdžīnijai. Līdz mūsdienām ir saglabājušās vairākas vēsturiskās ēkas, daudzas no kurām saistītas ar Džordžu Vašingtonu un Henriju Lī (Roberta Lī tēvs).