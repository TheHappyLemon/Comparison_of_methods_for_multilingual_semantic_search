Liliju rinda (latīņu: Liliales) ir viendīgļapju rinda, kurā ir klasificētas aptuveni 1700 sugas, galvenokārt lakstaugi, taču ir sastopamas arī liānas un krūmi. Augi pārsvarā ir daudzgadīgi un tiem ir raksturīgas uzturvielu uzglabāšanai pielāgotas vasas pārveidnes, piemēram, bumbuļi vai sakneņi. Rindā klasificētā Corsiaceae dzimta ir ievērojama ar to, ka tā ir heterotrofiska. Rindai ir kosmopolītisks izplatības areāls.