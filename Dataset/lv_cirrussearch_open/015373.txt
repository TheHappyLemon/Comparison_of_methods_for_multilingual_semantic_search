Jeļena Blaževiča (dzimusi Jeršova 1970. gada 11. maijā Rīgā) ir bijusī latviešu vieglatlēte, sākumā startējusi tāllēkšanā, vēlāk pākvalificējusies uz trīssoļlēkšanu. 1987. gadā absolvējusi Rīgas 80. vidusskolu, 1992. gadā — Latvijas Universitātes Finanšu un tirdzniecības fakultāti. Piedalījusies 1996. gada vasaras olimpiskajās spēlēs Atlantā, kur trīssoļlēkšanā izcīnījusi 8. vietu ar 14,12 m tālu lēcienu (kvalifikācijā — 14,24 m). Startējusi vairākos Pasaules čempionātos, augstākais sasniegums — 1997. gadā ar 14,06 m tālu lēcienu izcīnītā 7. vieta. Augstākais sasniegums Eiropas čempionātos — 21. vieta 1994. gadā (13,02 m). 1993. gadā izcīnījusi 8. vietu Universiādē tāllēkšanā (6,30 m), pēc kā arī sākusi trīssoļlēcējas karjeru. Vairāk nekā desmit reižu bijusi Latvijas čempione dažādās disciplīnās. Bijusi Latvijas rekordiste šajā disciplīnā. 1997. gadā beigusi sportistes karjeru muguras traumas dēļ.