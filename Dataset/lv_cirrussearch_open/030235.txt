Londonas Universitāte (angļu: University of London) ir publiska uz pētniecību orientēta koledžu un institūtu apvienība, kas atrodas Londonā. Universitātē ietilpst astoņpadsmit koledžas un deviņi zinātniskie institūti. Londonas Universitāte ir otrā lielākā Apvienotās Karalistes universitāte pēc pilna laika studentu skaita. Universitātē mācās vairāk nekā 185 000 studentu, no kuriem vairāk nekā 50 000 studē starptautiskajās programmās. Universitāte ir dibināta 1836. gadā, kad apvienojās Londonas Universitātes koledža un Londonas Karaliskā koledža, kurām tūlīt pievienojās Sv. Džordža koledža, vēlāk arī citas Londonas koledžas un augstskolas. 2007. gadā no tās atdalījās 1907. gadā dibinātā Londonas Impērijas koledža.