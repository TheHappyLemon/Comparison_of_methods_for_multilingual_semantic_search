Šis raksts ir par lidaparātu. Par citām jēdziena Pūķis nozīmēm skatīt nozīmju atdalīšanas lapu. Gaisa pūķis ir atsaitē piesiets lidaparāts, kuru debesīs paceļ gaisa plūsmas, kas pūš attiecībā pret pūķi noteiktā leņķī, radot cēlējspēku. Vispiemērotākais laiks pūķu pacelšanai ir vējainās dienās. Parasti tie tiek izmantoti brīvā laika aizpildīšanai. Retos gadījumos tie tiek izmantoti arī zinātniskajā darbā, piemēram, mērinstrumentu pacelšanai gaisā vai pat zibens notveršanai, kas ir ļoti bīstami. Lielākus gaisa pūķu modeļus izmanto arī sporta aktivitātēs, piemēram, kaitbordā. Daudzviet pasaulē ik gadu notiek gaisa pūķu festivāli. Gaisa pūķus izgudroja ķīnieši aptuveni pirms 2800 gadiem.