Rihards Veide (dzimis 1991. gada 1. novembrī Valmierā) ir latviešu BMX riteņbraucējs. LOV sastāvā ir kopš 2007. gada. 2005. gada Eiropas čempionātā U-15 vecuma grupas kopvērtējumā viņš izcīnīja 3. vietu. 2008. gada Pasaules junioru čempionātā izcīnījis 9. vietu, pēc gada Eiropas junioru čempionāta kopvērtējumā — 14. vietu. 2010. gadā R. Veide ieņēmis 22. vietu Eiropas čempionāta finālā, savukārt 2011. gada Pasaules čempionātā — 33. vietu. Tāpat 2011. gada Latvijas čempionātā finišējis 3. vietā. 2012. gada Eiropas čempionāta finālā ieņēmis 2. vietu aiz Edžus Treimaņa. Kvalificējās startam 2012. gada vasaras olimpiskajās spēlēs, kurās viņš sasniedza pusfinālu stadiju, ierindojoties 13. vietā. Izglītību ieguvis Valmieras 5. vidusskolā.