Mezenhimālās cilmes šūnas (MCŠ) jeb multipotentās mezinhimālās stromālās šūnas ir polifirējošas fibroblastu šūnas, kas sākotnēji izdalītas no kaulu smadzenēm (4). MCŠ ir gandrīz visos audos, in vitro tām ir spēja diferencēties vairākos šūnu tipos – osteoblastos, hondrocītos, adipocītos, miocītos (1, 2). Tās izdala no kaulu smadzeņu stromas, kaulu plēvēm, placentas, nervu audiem, taukaudiem (3). Mezenhimālajām cilmes šūnām piemīt spēja regulēt imūno reakciju, tām ir spēcīgi audu aizsardzības un reparatīvie mehānismi. Mezenhimālajām cilmes šūnām piemīt reparatīvais mehānisms, kas izmanto parakrīno signālu pārvadi, tādā veidā atbrīvojot bioloģiski aktīvās molekulas, kas ietekmē šūnu migrāciju, polifirēšanos un apkārt esošo šūnu izdzīvošanas spējas (1). Ņemot vērā to īpašības, tās ir viegli pielietojamas in vitro pētījumos (2). Tās ir ļoti viegli pavairojamas ex vivo vairākās pasāžās, nezaudējot to pašatjaunošanās un dzīvot spēju (1). Tās dod iespēju pētīt ne tikai dažādu vielu citoprotektīvās īpašības, bet arī to ietekmi uz šūnu diferenciāciju (5). Starptautiskā šūnu terapijas apvienība ir noteikusi minimālos kritērijus mezenhimālo cilmes šūnu definēšanai: Šīs šūnas labi aug laboratorijas traukos no plastmasas un ļoti labi piestiprinās pie to virsmas . Tām ir specifiski šūnu virsmas marķieri. In vitro spēja diferencēties par adipocītiem, osteoblastiem, hondrocītiem.