Boida šaurums (angļu: Boyd Strait, spāņu: Estrecho Boyd) vai Lareas šaurums (Argentīnas avotos; Estrecho Larrea) ir ap 40 km plats jūras šaurums Dienvidšetlendas salu arhipelāgā Antarktikā. Atdala Snovas salu ziemeļaustrumos no Smita salas salas dienvidrietumos un savieno Brensfīlda šaurumu dienvidaustrumos ar Dreika šauruma akvatoriju ziemeļrietumos. Šaurumu 1823. gada 26. oktobrī nokartēja Džemsa Vedela ekspedīcija un nosauca par godu kapteinim Deividam Boidam (David Boyd), kura vadībā Vedels dienēja uz kuģa Firefly (1810—1811). Argentīnas avotos šaurums tiek saukts par godu argentīniešu patriotam un neatkarības kara atbalstītājam Žanam Larea (Jean Larrea).