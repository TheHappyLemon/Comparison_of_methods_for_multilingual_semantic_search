AIK Fotboll ir profesionāls Zviedrijas futbola klubs no Stokholmas. Klubs tika dibināts 1891. gadā, futbola sekcija izveidota 1896. gadā. Pašlaik spēlē Allsvenskan, Zviedrijas futbola augstākajā līgā. Komanda ir 12 reizes izcīnījusi Zviedrijas čempionu titulu, pēdējo no tiem 2018. gadā, kā arī astoņas reizes kļuvusi par Zviedrijas kausa ieguvējiem. Mājas spēles aizvada Friends Arena stadionā Stokholmas priekšpilsētā Solnā. Komanda ir atzīstami spēlējusi arī Eiropas klubu turnīros. 1996.—1997. gada sezonā tā sasniedza UEFA Kausu ieguvēju kausa ceturtdaļfinālu, savukārt 1999.—2000. gada sezonā iekļuva UEFA Čempionu līgas grupu turnīrā. 2012. gadā AIK spēlēja UEFA Eiropas līgas grupu turnīrā.