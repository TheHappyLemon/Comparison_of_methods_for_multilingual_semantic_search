Creative Commons (izrunā: [krɪ'eɪtɪv 'kɒmənz]), saīsinājumā CC, ir bezpeļņas organizācija, kas publicē dažādus standarta autortiesību licences līgumus, kuri dažādu radošu darbu autoriem ļauj viegli nodot tiesības uz saviem darbiem sabiedrības rīcībā. Uzņēmumu dibinājis Lorenss Lesigs, Hals Abelsons un Eriks Eldreds 2001. gadā, tā galvenā mītne atrodas Amerikas Savienoto Valstu pilsētā Sanfrancisko. Pirmās autortiesību licences tika izdotas 2002. gadā. Misija — ļaut tev dalīties savā radošumā un zināšanās ar pasauli. Kompānija slaveno autortiesību saukli "visas tiesības paturētas" (all rights reserved) nomainījusi pret "daļa tiesību paturētas" (some rights reserved). Tiek piedāvāti seši licenču veidi: Attribution (CC BY) Attribution Share Alike (CC BY-SA) Attribution No Derivatives (CC BY-ND) Attribution Non-Commercial (CC BY-NC) Attribution Non-Commercial Share Alike (CC BY-NC-SA) Attribution Non-Commercial No Derivatives (CC BY-NC-ND) Visā pasaulē ir izdoti ap 130 miljoni CC licenču, taču tās tiek arī kritizētas, galvenokārt datubāzes neturēšanas dēļ, kas nedod iespēju uzzināt, vai darbs nav aizsargāts ar CC licenci, kas, lielākoties, radītu zaudējumus mazām interneta vietnēm un vietēja mēroga avīzēm, nevis lielām korporācijām. Kā arī pastāv drauds licenci izmantot ļaunprātīgi, reģistrējot kāda cita autora darbu kā savu.