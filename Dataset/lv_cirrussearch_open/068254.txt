"Henrijs V" (angļu: Henry V) ir 1989. gada Apvienotās Karalistes vēsturiska drāmas filma, kuras režisors ir Kenets Brana, kuram tā ir pirmā režisētā pilnmetrāžas filma. Filma balstīta uz Viljama Šekspīra tāda paša nosaukuma lugu un stāsta par Anglijas karali Henriju V, kura lomu atveido pats Kenets Brana. Pārējās lomas atveido Pols Skofīlds, Dereks Džekobi, Ians Holms, Braiens Blesids, Emma Tompsone, Aleks Makkovens, Džūdija Denča, Kristians Beils un Robijs Koltreins. Filma guva plašu kritiķu atzinību un tiek uzskatīta par vienu no visu laiku labākajām Šekspīra lugu kino adaptācijām. Branu nominēja 62. Kinoakadēmijas balvai kategorijā "Labākais režisors" un "Labākais aktieris galvenajā lomā". Filma saņēma balvu kategorijā "Labākie kostīmi". Tīmekļa vietnē Rotten Tomatoes filmai ir 98% vērtējums.