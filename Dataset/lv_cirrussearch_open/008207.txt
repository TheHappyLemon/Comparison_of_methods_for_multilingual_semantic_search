Šis raksts ir par basketbolistu. Par futbolistu skatīt rakstu Džeimss Džonss (futbolists). Džeimss Endrū Džonss (angļu: James Andrew Jones; dzimis 1980. gada 4. oktobrī Maiami, Floridas štatā, ASV) ir bijušais amerikāņu basketbolists, spēlēja vieglā uzbrucēja pozīcijā. Pašlaik (2022) ir NBA kluba Fīniksas "Suns" ģenerālmenedžeris. 2003. gada NBA draftā viņu Indiānas "Pacers" izraudzījās ar kopējo 49. kārtas numuru otrajā kārtā. 2004.—2005. gada sezonā viņš bija 25. precīzākais trīspunktnieku realizētājs. 2005. gada 25. augustā basketbolists tika aizmainīts uz Fīniksas "Suns", pretī saņemot 2008. gada NBA drafta otrās kārtas izvēles iespējas. Individuāli viņam bija sekmīga pirmā sezona Fīniksas klubā, kad vidēji spēlē guva 9,3 punktus, kā arī savāca 3,4 atlēkušās bumbas. "Suns" sastāvā aizvadījis divas sezonas, Dž. Džonss tika aizmainīts uz Portlendas "Trail Blazers", kā sastāvā aizvadīja tikai vienu sezonu. 2008. gada 9. jūlijā spēlētājs parakstīja līgumu ar Maiami "Heat". Tāpat 2011. gada Visu zvaigžņu spēlē viņš uzvarēja trīspunktnieku konkursā. 2011. gadā kvalificējies finālsērijai, tomēr jau nākamajā sezonā izcīnīja NBA čempiontitulu. Arī 2013. gadā tika izcīnīts NBA čempiontituls, šoreiz finālā tika uzvarēta Sanantonio "Spurs" vienība. NBA finālsērijai klubs kvalificējās arī 2014. gadā, šoreiz tika zaudēts "Spurs" vienībai. 2014. gada augustā pievienojies Klīvlendas "Cavaliers".