Burger King ir globāls ātras ēdināšanas restorānu tīkls, kura vadība atrodas Maiami—Deidas apgabalā, Floridā, ASV. Uzņēmums tika dibināts 1953. gadā ar nosaukumu Insta-Burger King. 1954. gadā, kad tas piedzīvoja finanšu grūtības, to iegādājās divi uzņēmēji un pārdēvēja pašreizējā nosaukumā. 2013. gada nogalē tika ziņots, ka uzņēmumam ir vairāk nekā 13 tūkstoši restorānu 79 valstīs, 66% restorānu atrodas ASV. Uzņēmuma piedāvāto produktu klāsts ir paplašinājies no burgeriem, frī kartupeļiem, sodas un kokteiļiem 1954. gadā līdz lielākam, daudzveidīgākam produktu piedāvājuma kopumam. Burger King attīstībai Igaunijā, Latvijā un Lietuvā franšīzes tiesības uz 20 gadiem iegādājās Igaunijas kuģniecība Tallink.