Naso (angļu: Nassau) ir Bahamu galvaspilsēta, kā arī valsts lielākā pilsēta. Tā atrodas Ņūprovidensas salā valsts ziemeļrietumu daļā. 2008. gadā Naso dzīvoja aptuveni 260 tūkstoši iedzīvotāju. Uz turieni regulāri dodas daudz tūristu. Tas ir viens no slavenākajiem tūrisma centriem pasaulē. Naso ostas tuvumā atrodas pludmales, daudzveidīga tropu flora, tādēļ šī vieta ir iesaukta par Paradise Island (Paradīzes salu). Pilsēta tika dibināta 1656. gadā ar nosaukumu Charles Towne (par godu Anglijas karalim). 1694. gadā tajā iebruka spāņi, kuri to nopostīja. Gadu vēlāk pilsēta tika atjaunota un tai bija dots arī jauns nosaukums - Naso.