Sūzena Elendere Bleikslija (angļu: Susanne Ellender Blakeslee, dzimusi 1956. gada 27. janvārī) ir amerikāņu balss, teātra un mūziklu aktrise. Tāpat zināma kā Sūzena Bleikslija (Susan Blakeslee), Suzanna Bleikslija (Suzanne Blakeslee vai Suzanne Blakesley). Ieskaņojusi vairākas nozīmīgas lomas animācijas seriālā "Savādā ģimenīte" (The Fairly OddParents), kā arī ieskaņojusi Malefisentu Disney veidotajā spēļu sērijā Kingdom Hearts. 2012. gadā Bleikslija ieguva Ovation balvu kā labākā aktrise galvenajā lomā mūziklā.