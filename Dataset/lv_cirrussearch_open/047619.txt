Beata Marija Šidlo (poļu: Beata Maria Szydło, izrunā: [bɛˈata ˈmarja ˈʂɨdwɔ], dzimusi Kusiņska (Kusińska) 1963. gada 15. aprīlī) ir Polijas politiķe un etnoloģe. No 2015. gada 16. novembra līdz 2017. gada 11. decembrim bija Polijas premjerministre. 2017. gada Šidlo un viņas valdība demisionēja. Viņus nomainīja Mateuša Moravecka valdība, kurā Beata Šidlo kļuva par vicepremjerministri. Beata Šidlo pārstāv partiju “Likums un taisnīgums”. Beata Šidlo bija trešā sieviete Polijas premjerministres amatā. Vēl šajā amatā ir bijušas Hanna Suhocka un Eva Kopača. 2017. gadā žurnāls Forbes Beatu Šidlo ierindoja 31. vietā starp 100. ietekmīgākajām pasaules sievietēm un 10. vietā starp ietekmīgākajām sievietēm politikā.