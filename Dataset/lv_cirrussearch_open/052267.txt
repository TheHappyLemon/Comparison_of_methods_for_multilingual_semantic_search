Arhaiskais laikmets ir periods Vidusjūras reģionā no 8. gadsimta p.m.ē. līdz 6. gadsimtam p.m.ē. Šajā laikā izveidojas sengrieķu pilsētvalstis, pirmo reizi notika olimpiskās spēles, sengrieķi kolonizēja zemes ārpus Grieķijas, laikmeta beigās izveidojās Peloponēsas savienība. Šim laikam ir raksturīga intensīva sengrieķu saimniecības, kā arī viņu kultūras un mākslas attīstība. Pirms arhaiskā laikmeta bija Homēra laikmets jeb tā sauktie “tumšie gadsimti”, bet pēc tam sekoja klasiskais laikmets.