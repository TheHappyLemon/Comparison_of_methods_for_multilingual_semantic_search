"Ir laiks" (angļu: About Time) ir 2013. gada romantiska drāma, kuras režisors un scenārija autors ir Ričards Kērtiss. Galvenās lomas atveido Donals Glīsons, Reičela Makadamsa, Bills Naijs, Toms Holanders un Margota Robija. Filmas pirmizrāde notika 2013. gada 27. jūnijā Edinburgas filmu festivālā. 21 gada vecumā Tims atklāj, ka viņš var ceļot laikā un mainīt to, kas ir noticis un to, kas pašlaik notiek viņa dzīvē. Drīz vien izrādās, ka Tima lēmums tikt pie draudzenes un padarīt savu pasauli par labāku vietu nav tik vienkāršs, kā šķita sākumā.