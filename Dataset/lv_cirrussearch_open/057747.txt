Ivermektīns (Ivermectin) ir zāles, ko lieto daudzu veidu parazītu invāziju ārstēšanai. Cilvēkiem, to skaitā, var būt utis, kašķis, onhocerkoze, strongiloidoze, trihuriāze, askaridoze un limfātiskā filariāze. Veterinārmedicīnā to lieto, lai novērstu un ārstētu sirdstārpus, akarozi u.c.. Ārēju invāziju gadījumā to var lietot iekšķīgi vai uzklāt uz ādas. Biežas blakusparādības ir drudzis, nieze un izsitumi uz ādas, lietojot iekšķīgi, un sarkanas acis, ādas sausums un dedzinoša sajūta, ja to lokāli lieto pret galvas utīm. Nav skaidrs, vai tas ir drošs lietošanai grūtniecības laikā, bet, iespējams, ir pieņemams lietošanai zīdīšanas laikā. Tas pieder pie avermektīnu grupas. Tas darbojas, izmantojot daudzus darbības mehānismus, kas izraisa mērķa parazītu nāvi. Ivermektīns tika atklāts 1975. gadā un medicīnā ticis izmantots kopš 1981. gada. Tas ir iekļauts Pasaules Veselības organizācijas svarīgāko zāļu sarakstā. Ivermektīns ir ASV FDA apstiprināts kā pretparazītu līdzeklis.