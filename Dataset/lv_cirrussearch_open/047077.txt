"Džonijs Anglis atgriežas" (angļu: Johnny English Strikes Again) ir 2018. gada asa sižeta komēdija, kuras režisors ir Deivids Kerrs. Galvenās lomas atveido Rovans Atkinsons, Bens Millers, Olga Kuriļenko, Džeiks Leisijs un Emma Tompsone. Filmas pirmizrāde Latvijā notika 2018. gada 21. septembrī, savukārt Apvienotajā Karalistē pirmizrāde notika 2018. gada 5. oktobrī. Filma ir turpinājums 2003. gada filmai "Džonijs Anglis" un 2011. gada filmai "Džonijs Anglis atgriežas". Pēc kiberuzbrukuma Lielbritānijā tiek atklātas visu aktīvo slepeno aģentu identitātes. Šī notikuma rezultātā Džonijam Anglim, kurš bija atvaļinājies, jāatgriežas savā darbā un jāatrod uzbrukumā vainīgais hakeris.