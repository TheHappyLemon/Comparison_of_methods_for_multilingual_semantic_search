Šis raksts ir par Krievijas upi. Par citām jēdziena Oba nozīmēm skatīt nozīmju atdalīšanas lapu. Oba ir upe Krievijā, viena no lielākajām pasaules upēm. Tās garums ir 3650 kilometri (kopā ar Katuņu 4338 km, ar Irtišu 5410 km). Sākas Altajā, satekot Bijai un Katuņai. Vidustecē un lejtecē Oba plūst pa Rietumsibīrijas līdzenumu, kur upes krasti ir lēzeni, vietām pārpurvoti. Ietek Obas grīvlīcī un tālāk Karas jūrā. Obas grīvlīcis ir garākais pasaulē — apmēram 800 km. Upe izmantota kuģniecībā, pa to pludina kokmateriālus.