Godfrejs Herolds "G. H." Hārdijs (angļu: Godfrey Harold Hardy; dzimis 1877. gada 7. februārī, miris 1947. gada 1. decembrī) bija angļu matemātiķis, kurš pazīstams ar saviem sasniegumiem skaitļu teorijā un matemātiskajā analīzē. Bioloģijā Hārdijs ir zināms ar Hārdija–Veinberga principu, kas ir tāds kā pamatprincips populācijas jeb iedzīvotāju ģenētikā. Papildus pētniecībai Hārdiju atceras ar nematemātiķiem domātu 1940. gadā uzrakstīto eseju "A Mathematician's Apology" (Matemātiķa apoloģija) par matemātikas estētiku. Pats Hārdijs, atbildot uz Pāla Erdēša jautājumu par vislielāko ieguldījumu matemātikā, atbildēja, ka tas ir indiešu matemātiķis Šrīnivāsa Rāmānudžans, kura izcilās spējas pirmais ieraudzīja Hārdijs.