Euphoria ir zviedru dziedātājas Lorīnas dziesma, ar kuru viņa uzvarēja 2012. gada Eirovīzijā. Pirmajā vietā dziesma ierindojās arī pusfinālā. Par Zviedrijas pārstāvi dziesma tika izvēlēta nacionālajā atlasē Melodifestivalen 2012 TV skatītāju un starptautiskas žūrijas balsojuma koprezultātā. Singls tika izdots 2012. gada 26. februārī pirms nacionālās atlases fināla. Euphoria ir tikusi sertificēta ar pieckāršā platīna disku par pārdotajām vairāk nekā 100 000 kopijām.