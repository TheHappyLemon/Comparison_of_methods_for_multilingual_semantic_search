Ferdinands Gotholds Makss Eizenšteins (vācu: Ferdinand Gotthold Max Eisenstein; 1823. gada 16. aprīlis—1852. gada 11. oktobris) bija vācu matemātiķis. Viņš specializējās skaitļu teorijā un matemātiskajā analīzē un pierādīja vairākus rezultātus, kas nebija izdevies pat Kārlim Frīdriham Gausam. Gluži kā Galuā un Ābels, Eizenšteins mira no tuberkulozes, nesasniedzis 30 gadu vecumu. Viņš piedzima un nomira Berlīnē, Prūsijā.