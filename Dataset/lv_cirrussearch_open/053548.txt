Ūzedoma (vācu: Usedom, poļu: Uznam) ir Baltijas jūras sala Pomerānijas novadā, kas mūsdienās sadalīta starp divām valstīm. Tās lielākā daļa atrodas Vācijas Mēklenburgas-Priekšpomerānijas zemē, mazākā daļa — Polijas Pomožes vojevodistē. Pēc Rīgenes tā ir pēc platības otra lielākā Pomerānijas sala un iedzīvotājiem bagātākā sala Baltijas jūrā. Sala atrodas uz ziemeļiem no Ščecinas līča. Kopš 19. gadsimta sala ir populāra atpūtas vieta ar vairākām pazīstamām kūrortpilsētām — Ālbeku, Cinnovici, Hēringsdorfu, Kozerovu vācu pusē. Poļu pusē lielākā apdzīvotā vieta ir Svinoujsce, kuras daļa atrodas Volinas salā. Ūzedomas ziemeļu daļā atrodas Pēneminde, kas pazīstama kā raķešu poligons Otrā pasaules kara laikā.