Varšavas geto sacelšanās (ivritā: אױפֿשטאַנד אין װאַרשעװע; poļu: Powstanie w getcie warszawskim, vācu: Aufstand im Warschauer Ghetto) bija lielākā ebreju sacelšanās Nacistiskās Vācijas okupētajā Polijā. Sacelšanās sākās 1943. gada 18. janvārī un tika apspiesta 1943. gada 16. maijā. Sacelšanās dalībnieki centās pretoties nacistu plāniem likvidēt Varšavas geto un transportēt vēl dzīvos geto gūstekņus uz Treblinkas koncentrācijas nometni, kur bija paredzēta viņu iznīcināšana.