Ēriks Dālbergs (zviedru: Erik Jönsson Dahlberg, arī Dahlbergh; 1625—1703) bija zviedru feldmaršals, kara inženieris, arhitekts. Kā Zviedru Vidzemes ģenerālgubernators (1696—1702) vadīja Rīgas citadeles un sešu bastionu (1695), Karaļa vārtu (1683), Kārļa vārtu (1685), Daugavgrīvas cietokšņa būvi (1674—1694) un plānoja Alūksnes cietokšņa pārbūvi, kas netika īstenota. Pēc viņa projektiem celtas krustveida luterāņu baznīcas Apekalnā, Ļaudonā, Vestienā (visas 1696. gadā) un Lazdonā (1699).