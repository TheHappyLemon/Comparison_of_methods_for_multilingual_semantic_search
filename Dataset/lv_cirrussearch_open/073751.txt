UEFA Intertoto kauss bija vasaras futbola sacensības Eiropas klubiem, kuri nebija kvalificējušies diviem citiem nozīmīgajiem UEFA turnīriem, Čempionu Līgai vai UEFA kausam. Pēdējoreiz turnīrs notika 2008. gadā. Komandas, kas līdz šim būtu kvalificējušās Intertoto kausam, no šī brīža piedalās UEFA Eiropas līgas turnīrā. Turnīru dibināja 1961./62. gada sezonā, bet tikai 1995. gadā tā organizēšanu pārņēma UEFA. Katram klubam, kurš vēlējās piedalīties, bija īpaši tam jāpiesakās un sezonas beigās klubs ar augstāko pozīciju vietējās līgas tabulā iekļuva šajās sacensībās. Klubam nebija obligāti jābūt tieši aiz komandām, kuras bija kvalificējušās citiem UEFA turnīriem. Ja klubs šajā pozīcijā nepieteicās, tā vietā tikai izvēlēts pirmais klubs, kurš turnīram bija pieteicies.