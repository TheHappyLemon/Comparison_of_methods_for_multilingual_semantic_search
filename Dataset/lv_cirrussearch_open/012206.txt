Komjaunatne (krievu: комсомол) jeb oficiāli Vissavienības Ļeņina komunistiskā jaunatnes savienība (VĻKJS, krievu: Всесоюзный ленинский коммунистический союз молодёжи — ВЛКСМ) bija faktiskā Padomju Savienības komunistiskās partijas jaunatnes organizācija no 1918. līdz 1991. gadam, kurā uzņēma jauniešus vecumā no 14 līdz 28 gadiem. Katrā PSRS republikā bija sava vietējā komjaunatnes apakšorganizācija – Latvijas PSR tā bija Latvijas Ļeņina Komunistiskā jaunatnes savienība (LĻKJS).