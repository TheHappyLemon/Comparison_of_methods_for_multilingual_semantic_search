Šis raksts ir par Francijas departamentu. Par upi skatīt rakstu Dordoņa (upe). Dordoņa (franču: Dordogne, izrunā: [dɔʁ.dɔɲ], oksitāņu: Dordonha) ir Francijas departaments, viens no divpadsmit Jaunakvitānijas reģiona departamentiem. Dordoņas administratīvais centrs ir Perigē, otra lielākā pilsēta ir Beržeraka. Dordoņa administratīvi sīkāk dalās četros apgabalos (arrondissements): Perigē apgabals (Arrondissement de Périgueux); Beržerakas apgabals (Arrondissement de Bergerac); Nontronas apgabals (Arrondissement de Nontron); Sarlalakanedas apgabals (Arrondissement de Sarlat-la-Canéda).