Garļava (lietuviešu: Garliava) ir pilsēta Lietuvā, Kauņas apriņķī, uz dienvidiem no Kauņas. Rakstos pirmoreiz minēta 1809. gadā, kad muižnieks Juzefs Godlevskis šeit uzcēla baznīcu. Pilsētas nosaukums cēlies, pārveidojot Godlevska uzvārdu. Garļava 2008. gadā kļuva pazīstama kā Drasja Ķēža (Drąsius Kedys, 1972-2010) dzīvesvieta. Ķēža apgalvojumi par pedofiliju Lietuvas valsts augstu amatpersonu aprindās un turpmākie notikumi (tiesneša slepkavība, Ķēža nāve neskaidros apstākļos, galvenā aizdomās turētā nāve), 2012. gadā radīja politisko partiju "Drosmes ceļš" (Drąsos Kelias), kas 2012. gada Seima vēlēšanās ieguva apmēram 8% balsu.