"Neaizskaramie" (angļu: The Untouchables) ir 1987. gada ASV kriminālfilma, kuras režisors ir Braiens De Palma. Filmā galvenās lomas atveido Kevins Kostners, Čārlzs Mārtins Smits. Endijs Garsija, Roberts De Niro un Šons Konerijs. Filma ir par prohibīcijas biroja aģentu Eliotu Nesu (Kostners), kurš izveido komandu "Neaizskaramie", lai notvertu un notiesātu Alu Kaponi (De Niro). "Neaizskaramie" pirmizrāde notika 1987. gada 2. jūnijā Ņujorkā. Filma nopelnīja 106,2 miljonus ASV dolārus, kā arī bija kritiski veiksmīga. "Neaizskaramie" saņēma četras Amerikas Kinoakadēmijas balvas nominācijas, no tām iegūstot vienu kategorijā labākais aktieris otrā plāna lomā (Konerijam).