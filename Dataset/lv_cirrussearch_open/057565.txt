Latvijas Studentu apvienība (LSA) ir Latvijas studējošos apvienojoša organizācija, kas iekļauj visu Latvijā akreditēto augstskolu studējošo pašpārvalžu pārstāvjus un pārstāv tos Augstākās izglītības padomē, tādējādi būdama augstākās izglītības politikas veidotāju partneris jautājumos, kas skar studējošos. LSA ir Eiropas Studentu apvienības (European Students' Union) biedrs. LSA sauklis ir "Studentu lieta – taisna un cieta!"