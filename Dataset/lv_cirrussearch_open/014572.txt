USA-223, zināms arī kā NRO L-32, ir ASV militārs pavadonis. Tas orbītā tika palaists 2010. gada novembrī Nacionālā izmeklēšanas biroja vajadzībām. Pavadonis tika palaists 2010. gada 21. novembrī 22:58 UTC ar nesējraķeti Delta IV Heavy no Kanaveralas zemesraga Gaisa spēku stacijas starta laukuma SLC-37B. Tas tika ievadīts ģeostacionārā orbītā. Pavadonis sākotnēji tika izvietots punktā 100,9° austrumu garuma. 2011. gadā tas tika pārvietots uz pozīciju 95° austrumu garuma, kur aizvietoja USA-171, kas tika pārvietots uz 68° A. Lai gan kosmiskā aparāta parametri un misijas detaļas oficiāli netiek izpaustas, neatkarīgi eksperti domā, ka NRO L-26 ir elektronisko signālu izlūkošanas pavadonis no sērijas, kas saukta par Mentor jeb Advanced Orion.