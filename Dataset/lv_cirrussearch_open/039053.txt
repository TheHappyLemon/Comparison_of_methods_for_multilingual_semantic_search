Kristīna Makvī (angļu: Christine McVie; dzimusi Kristīna Ena Pērfikta 1943. gada 12. jūlijā, mirusi 2022. gada 30. novembrī) bija angļu dziedātāja, taustiņinstrumentāliste un dziesmu autore. Pamatā pazīstama kā britu-amerikāņu rokgrupas Fleetwood Mac dalībniece. Mūziķe karjeras laikā ir izdevusi arī trīs solo albumus, kā arī vienu albumu duetā ar Fleetwood Mac kolēģi Lindsiju Bakingemu. Fleetwood Mac 1988. gada albumā Greatest Hits astoņas ir Makvī kompozīcijas, ieskaitot tādus populārus hitus kā Don't Stop, Little Lies, Everywhere un You Make Loving Fun.