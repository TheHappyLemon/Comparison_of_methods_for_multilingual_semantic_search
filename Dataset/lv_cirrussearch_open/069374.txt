Vjetnamas Sociālistiskās Republikas nacionālais karogs (vjetnamiešu: Quốc kỳ nước Cộng hoà xã hội chủ nghĩa Việt Nam) ir viens no Vjetnamas oficiālajiem valsts simboliem. Tas tiek lietots kopš 1940. gada 23. novembra kā Ziemeļvjetnamas karogs, bet no 1976. gada tas ir visas Vjetnamas simbols. Karogs ir sarkanā krāsā ar zelta zvaigzni centrā. Sarkanā krāsa simbolizē revolūciju un asinsizliešanu, savukārt zvaigznes katrs no stariem norāda uz kādu sabiedrības slāni — intelektuāļiem, zemniekiem, strādniekiem, uzņēmējiem un karavīriem.