Kokaīns (spāņu: cocaina, no kokas krūma nosaukuma) ir tropāna grupas alkaloīds - narkotiska viela, ko iegūst no Dienvidamerikas auga kokas (Erythroxylon coca) lapām. Kokaīns ir bezkrāsaina kristāliska viela (monoklīni prizmatiski kristāli no etanola). Ūdenī mazšķīstošs, labāk šķīst spirtā vai ēterī. Veido ūdenī šķīstošus sāļus ar skābēm (piemēram, ar sālsskābi veido hidrohlorīdu).