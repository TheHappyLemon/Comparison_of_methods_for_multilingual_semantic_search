Latvijas futbola Virslīgas 1927. gada sezona bija 1. Virslīgas sezona. Pirmajā sezonā piedalījās tikai 4 komandas, kuras izspēlēja divu riņķu turnīru. Par pirmajiem Latvijas čempioniem kļuva Liepājas "Olimpija", kas, visai negaidīti, abās savstarpējās spēlēs pārspēja līdzšinējos Latvijas čempionus RFK. Starp favorītiem vienu brīdi bija arī LSB, kurus trenēja Austrijas speciālists Karls Kurcs.