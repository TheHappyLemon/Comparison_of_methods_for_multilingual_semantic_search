Klēra Trevora (angļu: Claire Trevor; dzimusi 1910. gada 8. martā, mirusi 2000. gada 8. aprīlī) bija amerikāņu aktrise. No 1933. līdz 1982. gadam piedalījusies 65 filmās. Kļuvusi slavena ar lomu Džona Forda vesterna filmā "Pasta kariete" (1939). Par lomu Džona Hjūstona filmā "Kīlargo" (1948) Trevora saņēma Amerikas Kinoakadēmijas balvu kategorijā "Labākā aktrise otrā plāna lomā". Saņēmusi nominācijas arī par lomām filmās Dead End (1937) un The High and the Mighty (1954).