Playing the Angel ir Depeche Mode vienpadsmitais studijas albums. Tas grupas skanējumā iezīmēja atgriešanos pie analogajiem sintezatoriem un lielāku uzsvaru uz elektronisko mūziku. Albuma nosaukums ir aizgūts no albuma pēdējās dziesmas The Darkest Star teksta ("Oh you sad one, playing the angel isn't so easy where you're from"), tāpat vārds angel (eņģelis) ir pieminēts arī citās albuma dziesmās tādās kā "John the Revelator" "Suffer Well" un "Precious". Albums ir ievērojams arī ar to, ka tajā pirmo reizi kā dziesmu autors iesaistās arī grupas solists Deivs Gāns, kurš sadarbībā ar Kristiānu Eigneru un Endrū Filpotu albumam ir sarakstījis dziesmas "Suffer Well", "I Want it All" un "Nothing's Impossible". Albums gan no grupas fanu, gan mūzikas kritiķu puses tika uzņemts atzinīgi ar retiem izņēmumiem. Albumu producēja Bens Hiljers, kurš strādājis ar tādām britu alternatīvā roka grupām kā Elbow, Doves.