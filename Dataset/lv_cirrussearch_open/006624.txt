Kamieļu cilts (Camelini) ir viena no divām kamieļu apakšdzimtas (Camelinae) ciltīm. Otra ir lamu cilts (Lamini). Kamieļu ciltī ir 2 mūsdienās dzīvojošas sugas, un abas pieder kamieļu ģintij (Camelus). Šīs cilts tuvākie radinieki ir lamas. Kamieļu cilts mūsdienu dzīvnieku dabīgais izplatības areāls ir Āzija un Ziemeļāfrika. Senākie kamieļu cilts dzīvnieki dzīvoja pliocēnā pirms 5000 gadiem. Sākotnēji tie bija sastopami tikai Ziemeļamerikā. Bet apmēram pirms 2 - 3 miljoniem gadu no Ziemeļamerikas tie ieceļoja Āzijā.