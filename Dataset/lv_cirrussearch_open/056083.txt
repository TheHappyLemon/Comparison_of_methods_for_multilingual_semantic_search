Killinika (angļu: Killiniq Island) ir neapdzīvota sala Kanādā, Labradoras pussalas ziemeļos starp Ungavas līci rietumos un Deivisa šaurums austrumos. Salā atrodas vienīgā sauszemes robeža starp Kanādas Nunavutas teritoriju un Ņūfaundlendas un Labradoras provinci. Salā atradās Killinikas apmetne, kas bija atzīmēta jau 1569. gada Gerharda Merkatora kartē. 1978. gadā apmetne tika evakuēta un kopš tā laika sala ir neapdzīvota.