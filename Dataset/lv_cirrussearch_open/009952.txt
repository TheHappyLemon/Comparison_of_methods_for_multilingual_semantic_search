Hermanis Maiers (vācu: Hermann Maier; dzimis 1972. gada 7. decembrī) ir bijušais austriešu kalnu slēpotājs. Karjeras laikā viņš četrreiz uzvarēja Pasaules kausa izcīņas kopvērtējumā (1998, 2000, 2001, 2004), tāpat izcīnījis divas Olimpisko spēļu medaļas (abas 1998. gadā) un trīs Pasaules čempionāta zelta medaļas (1999. gadā divas un 2005. gadā vēl vienu). Tāpat viņš ir otrs visvairāk uzvaras Pasaules kausa posmos izcīnījušais sportists pēc zviedra Ingemara Stenmarka, kopumā uzvarējis 54 sacīkstēs. Piedalījies divās Olimpiskajās spēlēs (1998, 2006). 1998. gadā Nagano viņš izcīnīja uzvaru supergigantā un milzu slalomā. 2006. gadā Turīnā austrietis izcīnīja sudraba medaļu supergigantā un bronzas medaļu — milzu slalomā. Pasaules čempionātos kopumā izcīnījis sešas medaļas. Papildu trim zeltiem, H. Maiers izcīnījis divus sudrabus un vienu bronzu.