Kārlis Heincs "Kalle" Rummenige (vācu: Karl-Heinz "Kalle" Rummenigge; dzimis 1955. gada 25. septembrī Lipštatē) ir bijušais Vācijas futbolists. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Savas karjeras lielākos panākumus viņš guva kopā ar Vācijas klubu Minhenes "Bayern", ar ko viņš uzvarēja Starpkontinentālajā kausā, Eiropas kausā, kā arī divreiz Vācijas čempionātā un divreiz kausā. Rietumvācijas izlases sastāvā Rummenige uzvarēja 1980. gada Eiropas čempionātā un bija komandā, kad tā iekļuva finālā 1982. gada Pasaules kausā un 1986. gada Pasaules kausā. Divas reizes viņš saņēma Eiropas Gada futbolista titulu. Šobrīd viņš ir Minhenes "Bayern" valdes priekšsēdis, kā arī Eiropas Klubu asociācijas valdē.