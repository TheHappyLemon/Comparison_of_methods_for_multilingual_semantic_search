Štefans Kīslings (vācu: Stefan Kießling, dzimis 1984. gada 25. janvārī) ir bijušais Vācijas futbolists, spēlēja uzbrucēja pozīcijā, bijis Vācijas futbola izlases dalībnieks. Savu karjeru sācis 1. FC Nürnberg, kur pavadījis četras sezonas. 2006. gadā par 6,5 miljoniem eiro pievienojies Bayer Leverkusen komandai, kur pavadījis 12 sezonas, kuru laikā kopumā aizvadījis 444 mačus un guvis 162 vārtus. 2012–13. gada sezonā kļuvis par Vācijas Bundeslīgas labāko vārtu guvēju. Vācijas futbola izlasi pārstāvējis no 2007. līdz 2010. gadam. Piedalījies 2010. gada FIFA Pasaules kausā.