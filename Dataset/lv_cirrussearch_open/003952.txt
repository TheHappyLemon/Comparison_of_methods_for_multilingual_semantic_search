"Gredzenu pavēlnieks: Karaļa atgriešanās" (angļu: The Lord of the Rings: The Return of the King) ir 2003. gada amerikāņu fantāzijas piedzīvojumu filma, kuru režisējis Pīters Džeksons. Šī filma, tāpat kā abas iepriekšējās — "Divi torņi" un "Gredzena brālība" —, ir balstīta uz Dž. R. R. Tolkīna grāmatu "Gredzenu pavēlnieks" motīviem. Šī filma ir pēdējā un noslēdzošā "Gredzenu pavēlnieka" filmu triloģijas daļa. Filmas pirmizrāde notika 2003. gada 17. decembrī un tā saņēma ļoti labas kritiķu atsauksmes. Tā arī ieguva 76. Kinoakadēmijas balvas 11 no 13 nominācijās — labākās filmas, režisora, vizuālo efektu, mākslinieka darba, kostīmu, skaņu montāžas, grima, dziesmas, oriģinālmūzikas, filmas montāžas un adaptētā scenārija kategorijās.