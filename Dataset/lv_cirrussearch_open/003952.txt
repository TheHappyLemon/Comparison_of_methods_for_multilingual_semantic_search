Šis raksts ir par filmu. Par grāmatu skatīt rakstu Alises piedzīvojumi Brīnumzemē. "Alise Brīnumzemē" (angļu: Alice in Wonderland) ir 2010. gada amerikāņu fantastikas piedzīvojumu filma, kuras režisors ir Tims Bērtons. Filma uzņemta pēc Lūisa Kerola darbu "Alises piedzīvojumi Brīnumzemē" un "Alise Aizspogulijā" motīviem. Galvenās lomas filmā atveido Mija Vašikovska Džonijs Deps, Helēna Bonema Kārtere un Anna Hetaveja. Filmas pirmizrāde notika 2010. gada 25. februārī Londonā, pirmizrāde Latvijā — 2010. gada 5. marts. "Alise Brīnumzemē" ir viena no visu laiku ienesīgākajām filmām visā pasaulē. 2016. gadā filmai iznāca turpinājums "Alise Aizspogulijā".