Ingus Bankevics (dzimis 1985. gada 18. aprīlī Aucē) ir bijušais latviešu basketbolists, spēlēja uzbrūkošā aizsarga pozīcijā, bijis Latvijas basketbola izlases dalībnieks. 2008. gadā uzvarēja Baltijas Basketbola līgas trīspunktu metienu konkursā. 2011. gada februārī lauza līgumu ar BK Ventspils. Pēc vairākām sezonām Latvijas Basketbola līgas (LBL) klubos pārcēlās uz ārzemām, kur sākotnēji spēlēja Francijā un Lietuvā, bet pēc tam Apvienotajā Karalistē, kur daudzas sezonas pārstācējis augstākās līgas klubu Mančestras "Giants". Kopā ar Latvijas izlasi spēlēja 2011. gada Eiropas čempionāta kvalifikācijā 2010. gada augustā, kopā aizvadot 14 spēles nacionālajā izlasē. Divās no tām izcēlies ar izcilu rezultativitāti – Eiropas čempionāta kvalifikācijas turnīra spēlē pret Somiju – 26 punkti, pārbaudes spēlē pret Ukrainu – 27.