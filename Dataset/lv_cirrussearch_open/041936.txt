Alibaba Group Holding Limited (ķīniešu: 阿里巴巴集团控股有限公司, piņjiņs: Ālǐbābā Jítuán Kònggǔ Yǒuxiàn Gōngsī) ir starptautisks Ķīnas elektroniskās tirdzniecības, mazumtirdzniecības, interneta, mākslīgā intelekta un tehnoloģiju konglomerāts. Tas nodrošina patērētājs-patērētājs, pārdevējs-patērētājs un pārdevējs-pārdevējs tipa savstarpējo tirdzniecību ar interneta portāliem un citiem veidiem. Konglomerātam pieder plaša diapazona uzņēmumi visā pasaulē dažādās nozarēs. Fortune to ir nosaucis par vienu no apbrīnojamākajiem uzņēmumiem pasaulē. Alibaba Group tirgus vērtība 2018. gada janvārī sasniedza 527 miljardus ASV dolāru. Tas ir viens no vērtīgākajiem un lielākajiem uzņēmumiem pasaulē. Alibaba ir pasaulē lielākais un vērtīgākais mazumtirgotājs, darbojas vairāk nekā 200 valstīs.