Arveds Karls Ludvigs fon Šulcs (vācu: Arved Carl Ludwig von Schultz; dzimis 1883. gada 14. novembrī, miris 1967. gada 13. decembrī) bija Rinkulē dzimis vācu ģeogrāfs. Mācījies vācu privātģimnāzijā Rīgā. No 1901. līdz 1904. gadam skolas brīvlaikus pavadīja ceļojumos Kaukāzā un Vidusāzijā. No 1905. gada studēja Maskavā, Tērbatā un Berlīnē. Vēlāk studēja Gīsenē. 1909. gadā apceļoja Pamiru. 1914. gadā Gīsenē ieguva doktora grādu ar pētījumu par Pamira tadžikiem. No 1923. līdz 1945. gadam Kēnigsbergas universitātes profesors.