Pelāgu salas (itāļu: Isole Pelagie, sicīliešu: Ìsuli Pilaggî) ir Itālijai piederoša vulkāniskas izcelsmes salu grupa Vidusjūrā, dienvidos no Sicīlijas starp Maltu un Tunisijas piekrasti. Administratīvi ietilpst Sicīlijas autonomā reģiona Agridžento pašvaldību konsorcijā, kur veido atsevišķu Lampedūzas un Linozas (Lampedusa e Linosa) municipalitāti ar 6,5 tūkstošiem iedzīvotāju. Nosaukums cēlies no grieķu valodas vārda πέλαγος — ‘atklātā jūra’.