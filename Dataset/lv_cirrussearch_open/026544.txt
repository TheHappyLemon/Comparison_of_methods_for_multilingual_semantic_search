"Zvaigžņu kari: Spēks mostas" (angļu: Star Wars: The Force Awakens) ir 2015. gada amerikāņu kosmiskās operas filma, kuras režisors ir Džefrijs Džeikobs Eibramss. Šī ir septītā daļa "Zvaigžņu karu" filmu sērijā (neskaitot atvasinātās filmas). Filmas notikumi norisinās 30 gadus pēc sērijas pēdējās filmas oriģinālajā triloģijā "Džedu atgriešanās" (hronoloģiski pēdējā filma) notikumiem. Savas lomas no iepriekšējām filmām saglabājuši tādi aktieri kā Marks Hemils, Harisons Fords un Kerija Fišere. Filmas pirmizrāde notika 2015. gada 14. decembrī. Kopējie filmas ieņēmumi pārsniedz 2 miljardus ASV dolāru, tā ir ceturtā visu laiku ienesīgākā filma.