"Cirks "Kolumbija"" (angļu: Cirkus Columbia) ir 2010. gada Bosnijas drāma. Filmas režisors un scenārija autors ir Daniss Tanovičs. Tās pamatā ir Bosnijas horvāta Ivica Džikičas tāda paša nosaukuma romāns. Galvenās lomas atveido Miki Manojlovičs, Mira Furlana, Boriss Lers un Jelena Stupljanina. Filamas darbība norisinās 1990. gadu sākumā Bosnijas un Hercegovinas Hercegovinas daļā, pēc Dienvidslāvijas izjukšanas un īsi pirms Dienvidslāvijas kariem, un tā stāsta par vīrieti, kurš pēc daudziem ārzemēs pavadītiem gadiem, izmantojot reģiona politiskos darījumus, atgriežas dzimtajā pilsētā, lai sastaptos ar savu pagātni un pašreizējo ģimeni. Bosnija un Hercegovina filmu iesniedza 83. Kinoakadēmijas balvas atlasei kategorijā "Labākā starptautiskā spēlfilma", tomēr filmu balvai nenominēja.