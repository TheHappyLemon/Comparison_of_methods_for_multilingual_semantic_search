ASV Zaļā partija (angļu: Green Party of the United States, GPUS un Greens jeb zaļie) ir kreisa, progresīva zaļo politiskā partija Amerikas Savienotajās Valstīs. Tā ir ceturtā lielākā ASV partija pēc biedru skaita. Tā atbalsta vides aktīvismu (environmentalism), nevardarbību, sociālo taisnīgumu, līdzdalības demokrātiju, tautas kustību (grassroots movement), dzimumu vienlīdzību, LGBT tiesības, pretkara kustību un pretrasisma kustību. 2016. gada ASV prezidenta vēlēšanās Zaļās partijas prezidenta amata kandidāte bija Džila Staina. Viņa ieguva 1 457 044 balsu jeb 1,06%, vēlēšanās iegūstot ceturto vietu, elektoru kolēģijas balsojumā viņa neieguva nevienu balsi.