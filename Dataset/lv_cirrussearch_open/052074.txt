Gomeļas lidosta (baltkrievu: Аэрапорт Гомель, krievu: Аэропорт Гомель) ir starptautiska lidosta Baltkrievijas dienvidaustrumos, 10 kilometrus uz ziemeļiem no Gomeļas centra. 2019. gadā no lidostas notika sezonāli kompānijas Belavia pasažieru lidojumi uz Kaļiņingradu. Lidosta šajā vietā uzcelta 1968. gadā. 1985. gadā tika uzcelts jauns pasažieru terminālis. 1988. gadā lidosta apkalpoja vairāk nekā 300 000 pasažieru, tomēr vēlāk to skaits sāka kristies.