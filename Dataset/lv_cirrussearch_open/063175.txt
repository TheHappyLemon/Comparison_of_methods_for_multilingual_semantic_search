Norbertu Murara Netu (portugāļu: Norberto Murara Neto, dzimis 1989. gada 19. jūlijā) ir Brazīlijas futbolists, spēlē vārtsarga pozīcijā, bijis Brazīlijas futbola izlases dalībnieks. Kopš 2022. gada Netu pārstāv Anglijas Premjerlīgas komandu AFC Bournemouth. Savu karjeru iesācis Brazīlijas komandā Kuritibas "Atletico Paranaense" un vēlāk spēlējis Itālijas komandā Fiorentina. 2015. gadā pievienojies Juventus, kur viņš divās sezonās divas reizes kļuva par Itālijas A sērijas uzvarētāju, esot otrajam vārtsargam aiz Džanluidži Bufona. Esot pamatvārtsargam, ieguvis divus Itālijas kausus. Vēlāk bijis Spānijas kluba Valencia pamatvārtsargs un Barcelona rezerves vārtsargs. 2022. gadā pievienojies Anglijas Premjerlīgas komandai AFC Bournemouth. Brazīlijas futbola izlases sastāvā debitējis 2018. gadā. Ieguvis sudraba medaļu 2012. gada vasaras olimpiskajās spēlēs.