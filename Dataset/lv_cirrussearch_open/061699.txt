Antuāns Žozefs Gislēns "Toni" Smē (franču: Antoine Joseph Ghislain "Tony" Smet; dzimis 1870. gada 16. februārī, miršanas datums nav zināms) bija beļģu paukotājs, startējis 1900. gada vasaras olimpiskajās spēlēs Parīzē. Smē 1900. gada Parīzes olimpiskajās spēlēs startēja divās paukošanas disciplīnās — paukošanā ar floreti un paukošanā ar špagu. No šīm abām disciplīnām labāko rezultātu, 14. vietu, viņš izcīnīja paukošanā ar floreti.