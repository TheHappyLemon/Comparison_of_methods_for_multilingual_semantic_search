2013. gada Pasaules čempionāts hokejā notika Somijā un Zviedrijā laika posmā no 3. līdz 19. maijam. Šis bija 77. Pasaules čempionāts. Turnīra spēles notika Hartwall Areena Helsinkos un Ericsson Globe Stokholmā. Somija un Zviedrija kopīgi rīkoja arī 2012. gada Pasaules čempionātu. Čempionātā uzvaru izcīnīja tās organizētāja Zviedrijas hokeja izlase. Iepriekšējo reizi turnīra saimniece pasaules čempionātā uzvaru guva 1986. gadā. Pirmo reizi kopš 1953. gada medaļas izcīnīja Šveices hokeja izlase.