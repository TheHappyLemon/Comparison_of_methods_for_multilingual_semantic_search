Anrī Žils Valtons (franču: Henri Jules Valton; dzimis 1867. gada 11. maijā, miris 1941. gada 6. augustā) bija franču burātājs, olimpiskās sudraba un bronzas medaļu ieguvējs 1900. gada vasaras olimpiskajās spēlēs. Valtons 1900. gada Parīzes olimpiskajās spēlēs startēja burāšanas disciplīnās. Open klases sacensībās viņš nefinišēja. 0,5 līdz 1 tonnu laivu klases pirmajā braucienā viņš ieguva sudraba medaļu, bet otrajā braucienā bronzas medaļu, savukārt 10 līdz 20 tonnu laivu klases pirmajā braucienā viņš ieguva 6. vietu.