Ādama tilts vai Rāmas tilts (sanskritā: रामसेतु, Rāmasētu; tamilu: இராமர் பாலம்) ir sēkļu, saliņu un koraļļu rifu josla starp Indostānas pussalu un Šrilankas salu. Atdala Mannāras līci no Polka šauruma. Garums ~48 km. Lielākais dziļums starp salām ~1,5 m. Gar Ādama tiltu kursē dzelzceļa prāmis. Ādama tilta Indijas daļā izveidots Mannāras līča jūras nacionālais parks, bet Šrilankas daļā - Ādama tilta jūras nacionālais parks.