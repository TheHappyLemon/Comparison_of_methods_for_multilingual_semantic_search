2014. gada Pasaules čempionāts orientēšanās sportā bija 31. Pasaules čempionāts orientēšanās sportā, kas notika Itālijas Trento provincē un Veneto reģionā (sprinta sacnsības notika tā galvaspilsētā Venēcijā) no 5. jūlija līdz 12. jūlijam. Pasaules čempionāts Itālijā notika pirmo reizi. Sacensību programmā līdzās tradicionālajiem veidiem: sprintam, vidējai distancei, garajai distance un stafetei, pirmo reizi tika iekļauta arī sprinta stafete abu dzimumu sportistiem. Par čempionāta medaļām bagātāko sportisti kļuva Šveices sportiste Judīte Vīdere, kas izcīnīja trīs zelta medaļas un vienu bronzas medaļu. Pasaules čempionātā piedalījās arī 8 Latvijas orientieristi. Rezultāti bija vājāki kā iepriekšējos gados ierasts (kad Edgars Bertuks bija medaļnieku skaitā divos iepriekšējos čempionātos pēc kārtas). Augstākos rezultātus individuāli izcīnīja Inga Dambe: 18. vietu garajā distancē un 19. vietu vidējā distancē.