Jezdas ostāns (persiešu: استان یزد, Ostān-e Yazd) ir Irānas ostāns, Irānas pirmās pakāpes administratīvā iedalījuma vienība. Ostāns atrodas valsts centrālajā daļā. Robežojas rietumos un ziemeļos ar Isfahānas ostānu, austrumos — ar Dienvidhorasānas un Kermānas ostāniem, bet dienvidos — ar Fārsas ostānu. Ostāna galvaspilsēta ir Jezda. Lielākās pilsētas ir Jezda (529 673), Meiboda (80 712), Ardakāna (75 271) un Hamīdija (51 793).