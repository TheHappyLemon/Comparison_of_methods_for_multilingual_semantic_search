Mikaēls Silvestrs (franču: Mikaël Silvestre, dzimis 1977. gada 9. augustā) ir bijušais Francijas futbolists, spēlēja aizsarga pozīcijā. Silvestrs savu karjeru sāka 1996. gadā Rennes komandā, bet 1998. gadā pārcēlās uz Inter Milan komandu, kur pavadīja vienu sezonu. Vēlāk viņš pievienojās Anglijas Premjerlīgas komandai Manchester United, ar kuru izcīnīja piecus līgas titulus un vienreiz uzvarēja UEFA Čempionu līgā. Vēlāk viņš spēlēja citā Anglijas komandā Arsenal, līdz 2010. gadā pievienojās Werder Bremen. Savas karjeras beigās spēlēja MLS komandā Portlendas "Timbers" un Indijas komandā Chennaiyin. Francijas futbola izlases sastāvā Silvestrs ir spēlējis 2004. gada Eiropas čempionātā, kā arī 2002. un 2006. gada FIFA Pasaules kausā.