2020. gada Bērnu Eirovīzijas dziesmu konkurss (angļu: Junior Eurovision Song Contest 2020; franču: Concours Eurovision de la chanson junior 2020) bija 18. ikgadējais Bērnu Eirovīzijas dziesmu konkurss. Tas notika 2020. gada 29. novembrī Varšavā, Polijā, kas ieguva tiesības rīkot konkursu otro reizi pēc kārtas uzvarot 2019. gada konkursā, ko izcīnīja Vikija Gabora ar dziesmu Superhero. Šī bija pirmā reize konkursa vēsturē, kad viena un tā pati valsts rīko to atkārtoti pēc kārtas. Konkursā piedalījās 12 valstis, kas ir mazākais dalībvalstu skaits kopš 2013. gada konkursa. Daļa valstu kā iemeslu dalības pārtraukšanai bija minējušas COVID-19 pandēmiju un ceļošanas ierobežojumus. Vācija šajā konkursā debitēja. Konkursā uzvarēja Valentēna ar dziesmu J'imagine no Francijas