Augšprovansas Alpi (franču: Alpes-de-Haute-Provence, izrunā: [ˌalpdəotpʀɔˈvɑ̃s], oksitāņu: Aups d'Auta Provença) ir Francijas departaments, kas agrāk bija daļa no Provansas provinces. Mūsdienās tas ir viens no sešiem Provansas-Alpu-Azūra krasta reģiona departamentiem. Lielākās apdzīvotās vietas ir Manoska un Diņlebēna (administratīvais centrs). Administratīvi departaments sīkāk tiek iedalīts 4 apgabalos (arrondissements): Barselonetes apgabals (Arrondissement de Barcelonnette); Diņlebēnas apgabals (Arrondissement de Digne-les-Bains); Forkalkjē apgabals (Arrondissement de Forcalquier); Kastelānas apgabals (Arrondissement de Castellane).