Lūpas šķeltne un aukslēju šķeltne ir iedzimta aukslēju anomālija, viduslīnijā nesaaugot simetriskajiem aukslēju aizmetņiem, kā rezultātā netiek nodalīts mutes un deguna dobums. Sejas šķeltnes ir viena no izplatītākajām iedzimtajām anomālijām, kas bērnam var izraisīt estētiskus un funkcionālus traucējumus. Latvijā uz 700—800 jaundzimušajiem dzimst vidēji viens bērns ar šķeltni.