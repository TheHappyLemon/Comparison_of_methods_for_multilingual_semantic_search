KA-SAT ir Francijas uzņēmuma Eutelsat sakaru pavadonis. Palaists 2010. gada decembrī. Tas nodrošina interneta piekļuves pakalpojumus Eiropai, Vidusjūras reģionam, kā arī nelielai daļai Vidējo Austrumu. KA-SAT bija pirmais pavadonis, kurš paredzēts vienīgi Ka diapazonam. Kosmisko aparātu izgatavoja Francijā reģistrēts uzņēmums Astrium uz platformas Eurostar-3000 bāzes. Pavadonī uzstādīti 82 Ka raidītāji; katrs kūlis ir individuāli notēmējams. 2008. gada janvārī Eutelsat noslēdza līgumu ar Astrium par kosmiskā aparāta KA-SAT izgatavošanu. KA-SAT tika palaists 2010. gada 26. decembrī 21:51 UTC ar nesējraķeti Proton-M/Briz-M no Baikonuras kosmodroma 200. laukuma 39. palaišanas iekārtas. 07:51 UTC pavadonis tika atvienots no dzinējbloka Briz-M izlaists ģeostacionārajā pārejas orbītā.Ģeostacionāro orbītu tas sasniedza ar saviem dzinējiem. KA-SAT tika novietots ģeostacionārās orbītas punktā 9° austrumu garuma. Pēc testēšanas fāzes 2011. gada 31. maijā KA-SAT tika nodots ekspluatācijā.