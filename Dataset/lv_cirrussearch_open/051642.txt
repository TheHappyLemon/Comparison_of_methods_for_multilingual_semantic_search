73. ikgadējais Kannu kinofestivāls ir kinofestivāls, kas norisinājās 2020. gadā. 2020. gada 13. janvārī Spaiks Lī tika izvēlēts par kinofestivāla žūrijas prezidentu. Sākotnēji festivāls tika ieplānots no 12. maija līdz 23. maijam, tomēr COVID-19 pandēmijas sakarā, festivāls no šiem datumiem tika pārcelts. Festivāla vadība 14. aprīlī paziņoja, ka festivālu nevar rīkot tā "sākotnējā formā", tādēļ tiks izvērtētas iespējas izmantot alternatīvus līdzekļus festivāla novērošanai. Sākotnēji, festivāla vadība plānoja festivāla norisi jūnijā vai jūlijā, tomēr šī iecere tika atmesta. Marta vidū festivāla galvenā zāle tika pārvērsta par pagaidu bezpajumtnieku patversmi. Jau 2020. gada maijā tika paziņots, ka fiziski festivāls nenorisināsies, savukārt 3. jūnijā tika apstiprināta oficiālā festivāla filmu atlase. Pirms oficiālās festivāla filmu atlases izziņošanas, Kannu kinofestivāla direktors Tjerī Fremo kādā intervijā sacīja, ka runājis ar Spaiku Lī un cer, ka 2021. gada festivālā viņš atkal būs žūrijas prezidents. Viņš arī apstiprināja, ka Lī filma Da 5 Bloods iecerēta kā Netflix atgriešanās uz sarkanā paklāja kategorijā "Ārpus konkurences". Septembrī organizatori paziņoja, ka no 27. līdz 29. oktobrim Kruazetā notiks bezmaksas festivāls, kurā tiks demonstrētas četras oficiālās atlases filmas un īsfilmu konkurss. Arī programma Semaine de la critique oktobrī uzsāka savu īsfilmu atlasi internetā.