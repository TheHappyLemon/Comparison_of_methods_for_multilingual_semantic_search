Albānijas kino attiecas uz kinoindustriju, kas atrodas Albānijā, un sevī ietver tādas filmas un ar tām saistītos mākslas veidus, kas veidotas valstī, kā arī albāņu režisoru ārzemēs veidotās filmas. Albānijā kinoindustrija sāka attīstīties jau kopš 1897. gada, bet spēcīgu darbību uzsāka 1940. gadā pēc Kinostudio Shqipëria e Re un Nacionālā kinematogrāfijas centra dibināšanas Tirānā. Agrīnās albāņu filmas 1909. gadā Albānijā ieviesa gleznotājs un fotogrāfs Kola Idromeno Škodrā. Turpmākajos gados notika pirmā publiskā ārzemju filmu demonstrēšana. Kinofilmas ir saņēmušas starptautiskas un prestižas balvas, un katru gadu jaunas albāņu filmas tiek rādītas filmu festivālos visā pasaulē. Ņemot vērā albāņu diasporu ir vairāki starptautiski pazīstami aktieri, piemēram, albāņi-amerikāņi Ilaiza Dušku, Masiela Lūša, Džims un Džons Beluši, Kosovas albāņi Bekims Fehmiju un Arta Dobroši, grieķu-albāņi Irēna Papasa un turku-albāņi Barišs Ardučs. Albānija katru gadu rīko vairākus starptautiskus kinofestivālus. Vissvarīgākais noteikti ir Tirānas Starptautiskais kinofestivāls, kas notiek Tirāna. 2008. gadā izveidotais Duresas Starptautiskais kinofestivāls arī ir viens no ievērojamākajiem kino pasākumiem valsti, kas vasarās notiek Duresas amfiteātrī.