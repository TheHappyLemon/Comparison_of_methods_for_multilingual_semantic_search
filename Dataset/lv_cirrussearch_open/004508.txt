1973. gada Tour de France bija 60. Tour de France daudzdienu velobrauciens, kas notika no 1973. gada 30. jūnija līdz 22. jūlijam. Dalībniekiem bija jāveic 4140 km 20 posmu laikā un to viņi paveica ar vidējo ātrumu 33,918 km/h. Šajā gadā velobraucienā pārliecinoši uzvarēja Luiss Okaņa. Savukārt četrkārtējais čempions Edijs Merkss uz sacensībām neieradās, daļēji baidoties no francūžu atbalstītājiem, daļēji pēc sponsoru vēlmes startējot un uzvarot gan Giro d'Italia, gan Vuelta a Espana.