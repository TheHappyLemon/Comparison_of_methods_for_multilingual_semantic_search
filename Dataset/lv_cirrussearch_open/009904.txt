Šis raksts ir par grāmatu. Par filmu skatīt rakstu Harijs Poters un Uguns biķeris (filma). "Harijs Poters un Uguns biķeris" (angļu: Harry Potter and the Goblet of Fire) ir ceturtā Dž. K. Roulingas grāmata grāmatu sērijā par Hariju Poteru, kurā galvenais varonis ir jaunais burvis Harijs Poters. Lielbritānijā grāmata tika izdota 2000. gada 8. jūlijā. Tā tika pārdota trīs miljonos kopiju pirmajā nedēļas nogalē ASV. Šī ir vienīgā no Harija Potera grāmatām, kas ieguvusi Hugo balvu (2001. gads). 2005. gadā pēc grāmatas motīviem tika izveidota tāda paša nosaukuma filma. Latvijā grāmata pirmoreiz tika izdota 2006. gadā.