"Cirks" (angļu: The Circus) ir 1928. gada ASV mēmā kinokomēdija, kuras režisors, producents, scenārija autors un galvenās lomas atveidotājs ir Čārlijs Čaplins. Filma stāsta par Klaidoni, kuru pieņem darbā cirkā, un kur viņš atklāj, ka spēj būt smieklīgs tikai neapzināti. Filmas veidošanas process saskārās ar daudzām problēmām. Notika daudzas kavēšanās, tostarp studijas ugunsgrēks, Čaplina mātes nāve, kā arī Čaplina šķiršanās no savas otrās sievas Litas Grejas. Kā arī ieņēmumu dienesta apgalvojumi par Čaplina nodokļu nemaksāšanu. Tas viss rezultējās ar filmēšanas apturēšanu uz astoņiem mēnešiem. "Cirks" kļuva par septīto pelnošāko mēmā kino ēras filmu, nopelnot vairāk nekā 3,8 miljonus ASV dolāru.