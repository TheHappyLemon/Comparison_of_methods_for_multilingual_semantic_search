Valters Ādolfs Georgs Gropiuss (vācu: Walter Adolph Georg Gropius; dzimis 1883. gada 18. maijā, miris 1969. gada 5. jūlijā) bija vācu/amerikāņu arhitekts, Bauhaus pamatlicējs. Tiek uzskatīts par vienu no modernās arhitektūras agrīnajiem meistariem (kopā ar Ludvigu Mīsu van der Roi, Frenku Loidu Raitu un Lekorbizjē). Gropiuss ir dažādu ēku projektu autors (vai viens no projekta autoriem), tai skaitā Pan Am Building debesskrāpja, Bagdādes universitātes ēkas, Fagus fabrikas ēkas, Džona Kenedija federālās ēkas.