Šis raksts ir par basketbolistu. Par citām jēdziena Miglinieks nozīmēm skatīt nozīmju atdalīšanas lapu. Raimonds Miglinieks (dzimis 1970. gada 16. jūlijā Rīgā, Latvijas PSR) ir bijušais latviešu basketbolists, spēlēja saspēles vadītāja pozīcijā, bijis Latvijas basketbola valstsvienības spēlētājs. Pēc karjeras beigām — treneris. Augsta līmeņa basketbolists un basketbola treneris ir arī viņa vecākais brālis Igors Miglinieks. Raimonds bija NCAA Lielās Rietumu konferences 1996. gada labākais basketbolists. Spēlējis ULEB Eirolīgas klubu Śląsk Wrocław un Maskavas "CSKA" rindās. 2001.-02. gada sezonas Eirolīgas, kas tajā sezonā bija pazīstama ar nosaukumu Suprolīga, labākais piespēļu dalītājs visā līgā. 2001. gadā kopā ar Latvijas basketbola izlasi izcīnīja 8. vietu Eiropas čempionātā. Kopš 2001. gada R. Migliniekam piederēja vienā spēlē iedoto rezultatīvo piespēļu rekords Latvijas izlasē (16 piespēles), ko 2023. gadā Pasaules kausa spēlē pret Lietuvu pārspēja Artūrs Žagars (17 rezultatīvas piespēles).