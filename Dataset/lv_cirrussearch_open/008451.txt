Hjū Džons Mungo Grānts (angļu: Hugh John Mungo Grant; dzimis 1960. gada 9. septembrī Londonā, Apvienotajā Karalistē) ir angļu aktieris un filmu producents. Filmas, kurās viņš ir filmējies, ir guvušas 2,4 miljardus ASV dolāru lielus ieņēmumus. Starptautisko atzinību viņš guva pēc lomas 1994. gada filmā "Četras kāzas un vienas bēres", par kuru viņš saņēma Zelta globusa balvu un BAFTA kino balvu. 1990. gados viņš filmējās tādās filmās kā "Rūgtais mēness" (1992), "Zilacainais Mikijs" (1999) un "Notinghilla" (1999). 21. gadsimta sākumā viņš apliecināja sevi kā vadošais aktieris ar satīriska komiķa talantu. H. Grānts pēc tam filmējās tādās kritiķu labi vērtētās filmās kā "Bridžitas Džonsas dienasgrāmata" (2001), "Par puiku" (2002), "Tāda ir mīlestība" (2003), "Amerikāņu sapnis" (2006), "Florense Fostere Dženkinsa" (2016), "Lācēna Padingtona piedzīvojumi 2" (2017), "Džentlmeņi" (2019). Tēlojis lomas arī TV seriālos A Very English Scandal (2018) un "Posts" (The Undoing, 2020).