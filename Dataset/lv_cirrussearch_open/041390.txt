Kanninas ovāls (korejiešu: 강릉 스피드 스케이팅 경기장) ir ātrslidošanas ovāls Dienvidkorejā, kurā norisinājās 2018. gada ziemas olimpisko spēļu ātrslidošanas sacensības. Tas sastāv no 400 metru ātrslidošanas ovāla un 8000 sēdvietām. Celtnei ir trīs stāvi un divi pagraba līmeņi. Sākotnēji ēku plānoja būvēt Kanninas zinātnes parkā, bet vietas trūkuma dēļ to nolēma būvēt Kanninas olimpiskajā parkā, līdzās Kanninas ledus arēnai un Kanninas hokeja centram. Celtniecība uzsākta 2014. gada oktobrī. 2017. gada februārī šeit norisinājās pasaules čempionāts ātrslidošanā.