2017. gada Gente—Vevelgema bija šosejas riteņbraukšanas viendienas sacensības, kuras notika 26. martā. Tā bija 79. reize, kad notika Gente—Vevelgema sacensības un tās bija divpadsmitās sacensības 2017. gada UCI World Tour kalendārā. Pēc uzvaras E3 Harelbeke divas dienas pirms Gente—Vevelgema sacesnībām, Gregs Van Avermāts turpināja savu panākumu sēriju ar vēl vienu uzvaru BMC Racing Team komandai, divu dalībnieku sprintā pārspējot citu Beļģijas sportistu Jensu Kēkeleiri no Orica–Scott komandas. Abi sportisti bija veikuši atrāvienu no vadošās grupas iebraucot Vevelgemā. Pjedestālu noslēdza pasaules čempions Peters Sagans (Bora–Hansgrohe), pelotonam noķerot vadošo grupu distances pēdējos metros.