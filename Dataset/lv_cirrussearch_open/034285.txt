Džons Stīvens Gudmens (angļu: John Stephen Goodman; dzimis 1952. gada 20. jūnijā) ir amerikāņu aktieris. 1993. gadā saņēma Zelta globusa balvu kā labākais televīzijas komēdiju aktieris par lomu situāciju komēdijā Roseanne. Viņš ir filmējies arī daudzās kinofilmās. Zināmākās no tām ir "Arizonas audzināšana" (1987), "Bārtons Finks" (1991), The Babe (1992), "Flinstoni" (1994), "Lielais Lebovskis" (1998), "O, brāl, kur tu esi?" (2000), "Mākslinieks" (2011), "Ārkārtīgi skaļi un neticami tuvu" (2011), "Argo" (2012), "Lidojums" (2012), "Paģiras 3" (2013) un "Stāsts par Levinu Deivisu" (2013) un "Eksplozīvā blondīne" (2017). Viņš ir ierunājis tēlus arī animācijas filmās "Imperatora piedzīvojumi" (2000), "Mošķīši" (2001) un "Mošķīšu universitāte" (2013).