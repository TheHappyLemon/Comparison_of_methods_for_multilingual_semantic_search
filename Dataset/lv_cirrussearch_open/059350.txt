"Tīkls" (angļu: Network) ir 1976. gada ASV satīriska melnā komēdija un drāma. Filmas režisors ir Sidnijs Lūmets. Filmā galvenās lomas atveido Feja Danaveja, Viljams Holdens, Pīters Finčs, Roberts Djuvals, Beatrise Streita un Neds Bītijs. Filma ir par izdomātu televīzijas kanālu UBS un viņu cīņu ar sliktiem reitingiem. "Tīkls" ieguva plašu kritiķu atzinību, īpaši izceļot aktierspēli. Filma bija arī finansiāli sekmīga, nopelnot 23,7 miljonus ASV dolārus. "Tīkls" ieguva četras Amerikas Kinoakadēmijas balvas, kategorijās labākais aktieris (Finčs), labākā aktrise (Danaveja), labākā aktrise otrā plāna lomā (Streita) un labākais oriģinālscenārijs (Čajefskis). Pavisam filma tika nominēta 10 Kinoakadēmijas balvām. 2000. gadā filma tika iekļauta ASV Kongresa bibliotēkas Nacionālais kinoreģistrā kā "kulturāli, vēsturiski vai estētiski nozīmīga filma". 2007. gadā Amerikas Kinoinstitūts filmu, savā 100 labāko amerikāņu filmu sarakstā, ierindoja 64. vietā.