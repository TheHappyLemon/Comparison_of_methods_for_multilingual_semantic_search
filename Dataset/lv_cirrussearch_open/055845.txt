Eirodziesma 2008 ir 53. starptautiskā Eirovīzijas dziesmu konkursa Latvijas nacionālā atlase, kuras fināls notika 2008. gada 1. martā Ventspilī. Par Eirodziesmas uzvarētājiem un Latvijas pārstāvjiem Eirovīzijas dziesmu konkursā kļuva "Pirates of the Sea" ar dziesmu "Wolves of the Sea". Pasākuma organizētāji Latvijas Televīzija saņēma 88 dziesmu pieteikumus, no kurām 2007. gada 6. decembrī tika izvēlētas 20 pusfinālistes. Šīs dziesmas noteica starptautiska žūrija, kas sastāvēja no Gruzijas, Lietuvas, Zviedrijas, Lielbritānijas un Latvijas pārstāvjiem.