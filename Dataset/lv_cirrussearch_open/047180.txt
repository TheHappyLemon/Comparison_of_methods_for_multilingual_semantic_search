Longailendas ledus tēja (angļu: Long Island Iced Tea) ir alkoholisks kokteilis, kura klasiskā recepte sastāv no degvīna, tekilas, gaišā ruma, džina, triple sec jeb apelsīnu liķiera, svaiga citrona sulas, cukura sīrupa un kolas, kas piedod kokteilim ledus tējas izskatu. Kokteili pagatavo sajaucot vienādās proporcijās visus alkoholiskos dzērienus, pievienojot citrona sulu, sīrupu un kolu. Dzērienu parasti pasniedz augstā glāzē ar ledu, salmiņu un citrona šķēlīti. Tā lielā alkohola koncentrācijas un mazās kolas daudzuma dēļ ir aptuveni 22% stiprs. Ir vairākas versijas, kas ir radījis kokteili. Kā viena no versijām ir, ka kokteili pirmo reizi 1972. gadā, radīja Longailendas bārmenes Roberts Buts, kas piedalījās bārmeņu konkursā, kurā bija jāpagatavo jauns kokteilis izmantojot triple sec jeb apelsīnu liķieri. Longailendas ledus tēja ir viens no kokteiļiem, ko Starptautiskā Bārmeņu asociācija ir iekļāvusi IBA oficiālo kokteiļu sarakstā.