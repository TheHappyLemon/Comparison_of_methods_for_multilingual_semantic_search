Ātrslidošana 2022. gada ziemas olimpiskajās spēlēs bija viens no 15 sporta veidiem, kas tika aizvadīts ziemas olimpisko spēļu laikā. Sacensības notika Nacionālajā ātrslidošanas ovālā no 2022. gada 5. februāra līdz 19. februārim. Tajās notika 14 disciplīnās — 7 vīriešiem un 7 sievietēm. Sacensībās startēja 165 sportisti (87 vīrieši un 78 sievietes) no 27 valstīm. Olimpiskās medaļas ātrslidošanā izcīnīja 12 valstu pārstāvji. Visvairāk medaļu izcīnīja Nīderlandes sportisti — 12 medaļas (6 zelta, 4 sudraba un 2 bronzas medaļas). Desmit sportisti no visiem medaļniekiem izcīnīja vairāk par vienu olimpisko medaļu. Ar medaļām bagātākā sportiste bija nīderlandiete Irēne Shautena, savukārt zviedrs Nilss van der Pūls arī izcīnīja divas zelta medaļas. Šajās sacensībās tika laboti 5 vīriešu disciplīnu un 5 sieviešu disciplīnu olimpiskie rekordi, kā arī viens pasaules rekords. Zviedrs Nilss van der Pūls laboja divus olimpiskos rekordus un pasaules rekordu vīriešu disciplīnās. Savukārt nīderlandiete Irēne Shautena labota divus olimpiskos rekordus sieviešu disciplīnās.