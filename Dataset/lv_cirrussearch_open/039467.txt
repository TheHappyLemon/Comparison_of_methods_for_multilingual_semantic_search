Dehrādūna (hindi: देहरादून, Dēhrādūn) ir pilsēta Indijas ziemeļos, Utarakhandas štata administratīvais centrs. Pilsēta atrodas Himalaju pakājē. 2011. gadā Dehrādūnā dzīvoja 578 tūkstoši iedzīvotāju. Dehrādūna dibināta 1699. gadā, kad šajā vietā sikhu guru esot uzbūvējis templi. 18. gadsimtā pilsētu vairākas reizes iekaroja dažādu valstu karavīri. 1816. gadā tā nonāca Apvienotās Karalistes pakļautībā. 1947. gadā, kad Indija ieguva neatkarību, Dehrādūna tika iekļauta jaunizveidotajā Utarakhandas štatā. Mūsdienās Dehrādūna ir kalnu kūrortpilsēta. Galvenā rūpniecības nozare ir tējas ražošana. Dehrādūnā atrodas Indijas militārā akadēmija.