"Drakula" (angļu: Dracula) ir 1897. gada īru rakstnieka Brema Stokera gotisks šausmu romāns. Populārākais literatūras darbs, kura sižets veidots pēc leģendām par vampīriem. Šajā romānā pirmoreiz parādās vampīrs grāfs Drakula. Stāstā Drakula dodas no Transilvānijas uz Angliju, kur atrodamas jaunas asinis, un cīnās pret profesora Ābrahama Van Helsinga vadītu cilvēku grupu. Stāsts tiek izklāstīts vēstuļu, dienasgrāmatu ierakstu, kuģu žurnāla ierakstu veidā. Pēc darba motīviem tikušas uzņemtas vairākas filmas, tai skaitā 1931. gada filma "Drakula", un lugas.