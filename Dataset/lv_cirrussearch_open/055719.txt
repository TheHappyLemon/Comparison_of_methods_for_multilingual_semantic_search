Dubai Mall (arābu: دبي مول) ir iepirkšanās centrs Dubaijā, Apvienotajos Arābu Emirātos. Platības ziņā tas ir lielākais iepirkšanās centrs pasaulē, tā platība ir 502 000 m2. Lielveikalā ir vairāk nekā 1300 veikalu un to katru gadu apmeklē ap 80 miljoniem cilvēku. Lielveikals tika atklāts 2008. gada 4. novembrī un kopš tā atklāšanas tas ir apmeklētākais lielveikals pasaulē. Neskaitot veikalus, šeit vēl atrodas akvārijs un zemūdens zoodārzs ar vairāk nekā 300 sugu jūras dzīvniekiem.