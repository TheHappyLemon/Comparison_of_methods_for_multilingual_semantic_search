Ofenbaha pie Mainas (vācu: Offenbach am Main) ir pilsēta Hesenes federālajā zemē, Vācijā. Tā ir osta Mainas krastā, atrodas netālu no Frankfurtes pie Mainas. Pilsēta pirmoreiz tikusi minēta 977. gadā. Ofenbaha pie Mainas ir Frankfurtes/Reinas—Mainas aglomerācijā. Agrāk Ofenbaha pie Mainas bija ādu rūpniecības centrs. Pilsēta tikusi pārbūvēta pēc Otrā pasaules kara, kura laikā tā pamatīgi cieta. 2013. gadā pilsētas iedzīvotāju skaits sasniedza 126,9 tūkstošus.