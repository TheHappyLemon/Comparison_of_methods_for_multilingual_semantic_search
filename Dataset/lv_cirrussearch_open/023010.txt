Kārlis Hermanis Franks (vācu: Karl Hermann Frank; dzimis 1898. gada 24. janvārī, miris 1946. gada 22. maijā) bija Sudetu apgabala vācu valsts darbinieks, SS obergrupenfīrers. Viens no Vācijas okupētās Čehijas administrācijas vadītājiem (Vācijas valdības Bohēmijas un Morāvijas reihsministrs) Otrā pasaules kara laikā. Izvirzījies par vienu no Sudetu vācu partijas līderiem. Pēc kara padevies gūstā amerikāņiem, tomēr nodots Čehoslovākijas varas iestādēm. Notiesāts uz nāvi par represijām pret Lidices un Ležaku ciematiem. Nāvessods izpildīts Prāgas cietumā.