Horhe Augustīns Nikolāss Ruiss de Santajana i Borrāss (spāņu: Jorge Agustín Nicolás Ruiz de Santayana y Borrás, pazīstams kā Džordžs Santajana (angļu: George Santayana; dzimis 1863. gada 16. decembrī, miris 1952. gada 26. septembrī) bija amerikāņu/spāņu filozofs, dzejnieks un rakstnieks. Kaut arī dzimis Spānijā, uzauga ASV un pats sevi uzskatīja par amerikāņu intelektuāli. Tomēr četrdesmit astoņu gadu vecumā pameta amatu Hārvarda Universitātē, devās uz Eiropu un ASV vairs nekad neatgriezās. Pazīstamu aforismu autors, iespējams pazīstamākais no tiem ir "Tie, kuri neatceras pagātni, ir spiesti to atkārtot" (Those who cannot remember the past are condemned to repeat it).