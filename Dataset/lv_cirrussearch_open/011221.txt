Ingūna Erneste (dzimusi 1966. gada 23. maijā Rīgā) ir Latvijas starptautiskā lielmeistare šahā (1992). Ingūna Erneste ir pirmā Latvijas šahiste, kas ieguvusi starptautiskās lielmeistares nosaukumu. Viņa divas reizes ir uzvarējusi Latvijas sieviešu šaha čempionātos (1989, 2002), vairākkārt pārstāvējusi Latvijas komandu šaha olimpiādēs un Eiropas šaha komandu čempionātos. Visaugstāko FIDE rangu karjerā sasniedza 1992. gada 1. jūlijā, kad ar ELO 2365 dalīja 24. – 26. vietu pasaulē un bija 1. vietā starp Latvijas šahistēm.