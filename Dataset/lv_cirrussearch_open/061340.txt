Paukošana ar špagu vīriešiem bija viena no septiņām paukošanas disciplīnām, kas tika aizvadīta 1900. gada vasaras olimpiskajās spēlēs, Parīzē. Sacensības tika aizvadītas no 1900. gada 1. līdz 14. jūnijam. Tās bija sadalītas 4 kārtās. No 1. līdz 6. jūnijam tika aizvadīta kvalifikācijas kārta, 7. — 9. jūnijā notika cetrudaļfināli, 10. jūnijā tika aizvadīts pusfināls, bet 13. un 14. jūnijā norisinājās fināla cīņas. Sacensības notika Tilerī dārzā, Parīzē un tajā kopā startēja 103 sportisti no 11 valstīm, no šiem 91 sportists bija no Francijas. Šī bija pirmā reize, kad olimpisko spēļu vēsturē notika paukošanas sacensības ar špagu. Zelta medaļu šajā disciplīnā izcīnīja Kubas paukotājs Ramons Fonsts. Sudraba un bronzas medaļas izcīnīja Francijas paukotāji, Luijs Perrē un Leons Sē. Kubai šī bija pirmā olimpiskā medaļa gan paukošanā, gan arī vispār olimpiskajās spēlēs.