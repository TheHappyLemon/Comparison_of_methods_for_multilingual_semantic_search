Ajda Fīlda (angļu: Ayda Field, dzimusi Ajda Sabahata Evekana (Ayda Sabahat Evecan), 1979. gada 17. maijā) ir turku izcelsmes Amerikas Savienoto Valstu aktrise. Kopš 2015. gada regulāri darbojusies Apvienotās Karalistes televīzijas šovā Loose Women. Kopš 2018. gada septembra ir viena no Apvienotās Karalistes "X Faktora" žūrijas locekļiem. Ajdas Fīldas tēvs ir turks, bet māte — amerikāniete. Viņa prot ne tikai angļu valodu, bet arī turku valodu. Kopš 2006. gada maija Ajdai Fīldai ir attiecības ar mūziķi Robiju Viljamsu. 2010. gada 7. augustā viņi apprecējās.