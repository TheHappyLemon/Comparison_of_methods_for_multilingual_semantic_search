Brussels Airlines ir 2006. gadā dibināta Beļģijas nacionālā lidsabiedrība. Tās galvenā mītne atrodas Briseles lidostā, kas ir arī tās bāzes lidosta. Nodrošina lidojumus uz Eiropas, Ziemeļamerikas un Āfrikas pilsētām. Lidsabiedrības mātesuzņēmums ir Lufthansa Group. Brussels Airlines tika nodibināta 2006. gadā apvienojoties lidsabiedrībām SN Brussels Airlines un Virgin Express. SN Brussels Airlines savukārt nodibinājās pēc nacionālās lidsabiedrības Sabena bankrota 2001. gadā.