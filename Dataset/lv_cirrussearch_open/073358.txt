Music ir ASV mūziķes Madonnas astotais studijas albums, kuru ierakstu kompānija Maverick Records sadarbībā ar Warner Bros. izdeva 2000. gada 18. septembrī. RIAA (angļu: Recording Industry Association of America) šim albumam piešķīra zelta, platīna un dubultā platīna statusu 2000. gada 25. oktobrī un trīskāršo platīnu 2005. gada 21. novembrī par pārdotiem 3 miljoniem albuma kopiju ASV. Ārpus ASV albums tika pārdots vēl 8 miljonos kopiju. Drowned World Tour reklāmas nolūkos 2001. gada jūnijā tika izdota albuma divu disku versija, kurā bez dziesmām no pamatalbuma bija arī vairāku dziesmu remiksi un "What It Feels Like For A Girl" video.