Valērijs Šabala (dzimis 1994. gada 12. oktobrī Rīgā) ir Latvijas futbolists, spēlē uzbrucēja pozīcijā. Latvijas futbola izlases dalībnieks. Pašlaik pārstāv Rumānijas Liga I komandu FC Viitorul. Latvijas izlasē Šabala debitēja 2013. gada 24. maijā pārbaudes spēlē pret Kataru, bet pirmos vārtus guva 2013. gada 28. maijā pārbaudes spēlē pret Turciju, kad viņš izcēlās ar diviem vārtu guvumiem, panākot neizšķirtu.