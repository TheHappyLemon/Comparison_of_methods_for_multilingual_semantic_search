Dije (čehu: Dyje) jeb Taja (vācu: Thaya) ir 235 kilometrus gara Morāvas labā krasta pieteka Čehijā un Austrijā. Izveidojas pie Rābas pie Tajas Lejasaustrijas zemē, satekot Vācu Tajai un Morāvijas Dijei. Tek austrumu-dienvidaustrumu virzienā, abu valstu robežas rajonā, dažkārt to veidojot. Ietek Morāvā pie Hohenavas pie Marhas. Dijes krastos atrodas Drozendorfa-Cisersdorfa, Vranova pie Dijes, Hardega, Znojmo, Lā pie Tajas, Lednice, Bržeclava. Pie Lednices atrodas UNESCO Pasaules mantojuma objekts Lednices-Valtices kultūrainava.