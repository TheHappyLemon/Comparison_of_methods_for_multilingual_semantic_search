Andruss Ansips (igauņu: Andrus Ansip; dzimis 1956. gada 1. oktobrī) ir Igaunijas politiķis. Bijis Igaunijas premjerministrs, Igaunijas Reformu partijas (igauņu: Reformierakond) priekšsēdētājs. Šobrīd ir Eiropas Savienības komisārs digitālā tirgus jautājumos. Laikā no 1998. līdz 2004. gadam Ansips bija Tartu pilsētas mērs. 2004. gadā kļuva par Igaunijas ekomisko jautājumu un komunikāciju ministru, amatā atradies līdz 2005. gada aprīlim. Pēc tam, kad Juhans Partss pameta Igaunijas premjerministra amatu, šajā amatā nokļuva Ansips, kas amatu saglabāja līdz 2014. gada martam (kopumā vadījis trīs valdības). 2014. gada Eiropas Parlamenta vēlēšanās ticis ievēlēts Eiropas Parlamentā. Vēlāk kļuva par ES komisāru digitālā tirgus jautājumos Žana Kloda Junkera komisijā.