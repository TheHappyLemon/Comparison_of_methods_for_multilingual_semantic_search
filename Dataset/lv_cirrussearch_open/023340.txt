Šmuels Josefs Agnons (ivritā: שמואל יוסף עגנון; dzimis 1888. gada 17. jūlijā, miris 1970. gada 17. februārī) bija ebreju rakstnieks, viena no centrālajām modernās ivrita daiļliteratūras figūrām. Viņa darbos ir konflikts starp tradicionālo ebreju dzīvi un valodu un moderno pasauli. Agnons arī palīdzēja paplašināt stāstītāja lomas literatūrā raksturīgo koncepciju. 1966. gadā kopā ar Nelliju Zaksu saņēma Nobela prēmiju literatūrā.