Bērnabija (angļu: Burnaby) ir pilsēta Kanādā, Britu Kolumbijā. Atrodas uz austrumiem no Kanādas trešās lielākās pilsētas Vankūveras (tās aglomerācijā), netālu no robežas ar ASV. Ar 223 218 iedzīvotājiem 2011. gadā tā ir trešā lielākā pilsēta Britu Kolumbijā pēc iedzīvotāju skaita (pārspēj tikai Vankūvera un Sari). Bērnabija tika dibināta 1892. gadā, bet pilsētas statusu ieguva 1992. gadā, simts gadus pēc dibināšanas. Pilsētā dzimuši virkne pazīstamu NHL hokejistu, kā, piemēram, Džo Sakiks, Glens Andersons, Derens Makkartnijs un Raiens Ņūdžents-Hopkinss. Bērnabijā dzimis arī dziedātājs Maikls Bublē.