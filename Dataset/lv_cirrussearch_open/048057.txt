Esbjerg forenede Boldklubber, saīsināti Esbjerg fB vai EfB, ir profesionāls Dānijas futbola klubs no Esbjergas. Klubs ir dibināts 1924. gadā. Pašlaik spēlē Dānijas 1. divīzijā. Mājas spēles komanda aizvada stadionā Blue Water Arena, kura kopējā ietilpība ir 16 942 vietas. Kluba futbolisti ir piecas reizes izcīnījuši Dānijas čempiontitulu un trīs reizes uzvarējuši Dānijas kausa izcīņā. No 2007. līdz 2008. gadam klubu pārstāvēja Latvijas futbolists Igors Stepanovs.