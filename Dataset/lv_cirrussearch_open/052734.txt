Slovākijas Republikas Bruņotie spēki (slovāku: Ozbrojené sily Slovenskej republiky) ir profesionālā Slovākijas armija. Mūsdienu Slovākijas armija tika izveidota no kopīgās Čehoslovākijas armijas pēc Čehoslovākijas sadalīšanās 1993. gada 1. janvārī. Slovākija pievienojās NATO 2004. gada 29. martā. Kopš 2006. gada armija pārveidota par pilnībā profesionālu organizāciju un obligātais militārais dienests ir atcelts. Slovākijas bruņotajos spēkos 2014. gadā bija 15 996 militāru un 3761 civilu personu. 2017. gadā militārpersonu skaits bija pieaudzis līdz 17 501.