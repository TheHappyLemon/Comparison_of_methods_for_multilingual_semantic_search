Oranjestade (nīderlandiešu: Oranjestad) ir pilsēta Nīderlandes Karalistes speciālajā aizjūras municipalitātē Sintēstatiusā, tās administratīvais centrs un lielākā apdzīvotā vieta. Aizņem salas vidieni un dienvidrietumu krastu pie Karību jūras. Pirmie kolonisti salā ieradās starp 1625. un 1629. gadu. Pilsētā ir administratīvās iestādes, skolas, slimnīca, bibliotēka u.c. Ievērojams tūrisma un transporta centrs.