Rina (poļu: Ryn) — pilsēta Polijas ziemeļaustrumos, Varmijas-Mazūrijas vojevodistē, uz dienvidrietumiem no Gižicko. Līdz 1945. gadam Reina Austrumprūsijā (Rhein in Ostpreußen) Vācijas (Austrumprūsijas) sastāvā. Pilsēta veidojusies ap Vācu ordeņa 1337. gadā celto pili, kas saglabājusies līdz mūsdienām un uzcelta senāku prūšu nocietinājumu vietā. Pilsēta nosaukta Reinas upes vārdā. Trīspadsmitgadu kara laikā 1456. gada 1. janvārī pie Rinas tika sakauti zemnieku nemiernieki. Pēc Otrā pasaules kara, pamatojoties uz Potsdamas konferences lēmumiem, Rina iekļāvās Polijā, bet vācu iedzīvotāji no pilsētas tika padzīti.