"Miles Away" ir ASV mūziķes Madonnas trešais singls no 2008. gadā izdotā vienpadsmitā studijas albuma Hard Candy. Sākumā singls tika izdots Japānā, jo 2008. gada jūnijā tas tika iekļauts japāņu Fuji TV seriālā "Change" kā tituldziesma. Oficiāli Warner Bros. dziesmu izdeva 2008. gada 17. oktobrī. Singls bija pēdējais 2008. gadā un pirmais 2009. gadā, kas sasniedza Billboard Hot Dance Airplay topa pirmo vietu.