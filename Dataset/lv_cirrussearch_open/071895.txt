Ruslans Stefančuks (ukraiņu: Руслан Олексійович Стефанчук; dzimis 1975. gada 29. oktobrī Ternopiļā) ir ukraiņu jurists, valstsvīrs, tiesību zinātņu doktors, profesors. Ukrainas Augstākās Radas priekšsēdētājs kopš 2021. gada 8. oktobra. Ukrainas Nacionālās drošības un aizsardzības padomes loceklis kopš 2021. gada 14. oktobra. Ukrainas Nacionālās juridisko zinātņu akadēmijas īstenais loceklis (akadēmiķis). Nodarbojies arī ar advokatūru.