Some Hearts ir amerikāņu kantrīdziedātājas Kerijas Andervudas debijas studijas albums. Apvienotajā Karalistē tas tika izdots 2005. gada 14. novembrī, nākamajā dienā arī ASV un vairākās citās valstīs. Kā papildu dziesma albuma Ziemeļamerikas izdevuma versijā ir iekļauta šova "Amerikāņu elks" uzvaras dziesma Inside Your Heaven. Pēc RIAA sistēmas albums ticis sertificēts ar septiņkāršo platīna disku ASV. 2006. gada decembrī Billboard Music Awards ceremonijā tas tika atzīts par gada labāko albumu visos žanros, 2010. gada Billboard Music Awards ceremonijā tas tika atzīts par dekādes labāko kantrīalbumu. Tas ir visvairāk pārdotais debijas studijas albums ASV starp kantrīdziedātajām un šova "Amerikāņu elks" dalībniekiem. Some Hearts tika izdoti pieci singli: Jesus, Take the Wheel, Some Hearts, Don't Forget to Remember Me, Before He Cheats un Wasted. 2009. gadā RIAA to iekļāva 100 visu laiku vislabāk pārdotāko albumu sarakstā. Saskaņā ar 2013. gada februāra datiem, ASV Some Hearts ticis pārdots 7,295 miljonos kopiju.