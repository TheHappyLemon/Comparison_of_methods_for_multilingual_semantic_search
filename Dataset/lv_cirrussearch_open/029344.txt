Sič-1 (Січ-1) ir Ukrainas pirmais Zemes mākslīgais pavadonis. Palaists 1995. gada augustā. Paredzēts Zemes tālizpētes uzdevumiem, kā arī jonosfēras un magnetosfēras pētniecībai. Sič-1 palaišana notika 1995. gada 31. augustā 06:49:59 UTC no Pļeseckas kosmodroma starta laukuma 32/2 ar nesējraķeti Ciklon-3. Pie Sič-1 starta laikā bija piestiprināts Čīles mikropavadonis FASat-Alfa, bet atvienošanās mehānisma kļūmes dēļ tas netika palaists brīvā lidojumā un nebija izmantojams. Tas neietekmēja Sič-1 darbību.