Ignācs Fileps Šemmelveišs (ungāru: Semmelweis Ignác Fülöp) jeb Ignācs Filips Zemmelveiss (vācu: Ignaz Philipp Semmelweis, dzimis 1818. gada 1. jūlijā, miris 1865. gada 13. augustā) bija ungāru ārsts, zinātnieks un akušieris. Viņš atklāja saistību starp roku dezinfekciju un dzemdību drudža izplatību. Viņš ierosināja medicīnas personālam lietot hlorkaļķu šķīdumu kā roku dezinfekcijas līdzekli. 1844. gadā absolvēja Vīnes Universitātes medicīnas fakultāti. Līdz 1850. gadam turpat strādāja kā akušieris.