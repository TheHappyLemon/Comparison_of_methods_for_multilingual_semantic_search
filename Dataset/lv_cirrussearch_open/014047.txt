Pīters Džeimss Kraučs (angļu: Peter James Crouch; dzimis 1981. gada 30. janvārī) ir bijušais angļu futbolists, spēlēja uzbrucēja pozīcijā, bijušais Anglijas futbola izlases dalībnieks. Lielāko karjeras daļu aizvadījis Anglijas Premjerlīgas klubu sastāvos, vienīgi 2000. gadā ticis izīrēts Zviedrijas klubam IFK Hässleholm. Liverpool sastāvā izcīnījis 2006. gada FA kausu un 2007. gadā sasniedzis UEFA Čempionu līgas finālu. Anglijas nacionālo izlasi pārstāvējis divos Pasaules kausos (2006, 2010).