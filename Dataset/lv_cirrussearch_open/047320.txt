Havjers Peress de Kveljars (spāņu: Javier Pérez de Cuéllar, izrunā: [xaˈβjeɾ ˈperez ðe ˈkweʝaɾ], dzimis 1920. gada 19. janvārī, miris 2020. gada 4. martā) bija Peru diplomāts, no 1982. līdz 1991. gadam bija ANO ģenerālsekretārs. 1995. gadā neveiksmīgi kandidēja Peru prezidenta amatam, zaudējot Alberto Fuhimori. Toties 2000. gada beigās kļuva par Peru premjerministru, šajā amatā atradās līdz 2001. gada jūlijam. Līdz 2004. gada septembrim bija Peru vēstnieks Francijā.