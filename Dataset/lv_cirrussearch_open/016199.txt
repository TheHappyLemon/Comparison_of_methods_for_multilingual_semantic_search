Tonijs Martins (vācu: Tony Martin; dzimis 1985. gada 23. aprīlī Kotbusā) ir bijušais Vācijas šosejas riteņbraucējs. Martins bija zināms kā individuālā brauciena speciālists, četras reizes uzvarējis Pasaules čempionātā šajā disciplīnā. 2011. gadā viņš uzvarēja gan Tour de France, gan Vuelta a España individuālā brauciena posmā, kā arī individuālajā braucienā 2011., 2012. un 2013. gada Pasaules čempionātā. Viņš uzvarējis arī daudzdienu sacensībās, ieskaitot 2011. gada Parīze—Nica. Pirms 2021. gada Pasaules čempionāta paziņoja, ka tūlīt pēc tā beigs savu profesionāļa karjeru. Karjeru noslēdza ar uzvaru Pasaules čempionāta jauktajā komandu stafetē.