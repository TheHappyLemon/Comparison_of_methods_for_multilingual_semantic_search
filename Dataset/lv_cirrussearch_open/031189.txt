Logronjo (spāņu: Logroño) ir Spānijas pilsēta, kas administratīvi atrodas Larjohas autonomajā apgabalā un provincē valsts ziemeļu daļā pie Ebro upes. Tā ir Larjohas autonomā apgabala un provinces administratīvais centrs un lielākā pilsēta. Pilsēta atrodas 326 km attālumā no Spānijas galvaspilsētas Madrides un 473 km attālumā no Spānijas otrās lielākās pilsētas Barselonas. Logronjo atrodas 384 metrus virs jūras līmeņa. Tās kopējā platība ir 79,55 km2, pēc 2013. gada datiem pilsētā dzīvo 153 066 iedzīvotāji. Logronjo ir Riohas vīna reģiona viens no galvenajiem tirdzniecības centriem.