Jaunzēlandes sieviešu futbola izlase ir nacionālā sieviešu futbola komanda, kas pārstāv Jaunzēlandi starptautiskās futbola sacensībās. Izlasi pārvalda asociācija New Zealand Football. FIFA Pasaules kausa sievietēm finālturnīros Jaunzēlandes futbolistes ir spēlējušas sešas reizes, taču līdz šim vēl nav izdevies izkļūt no grupas. 2023. gadā Jaunzēlande kopā ar Austrāliju ir Pasaules kausa rīkotājas. Vasaras olimpiskajās spēlēs izlase ir spēlējusi četras reizes. Labākais sasniegums ir iekļūšana ceturtdaļfinālā 2012. gadā. Okeānijas Nāciju kausā Jaunzēlande ir sešas reizes izcīnījusi čempiontitulu (1983, 1991, 2007, 2010, 2014, 2018). 2021. gada augustā FIFA Pasaules rangā sievietēm izlase bija 26. vietā. Komandas iesauka ir Football Ferns (futbola papardes).