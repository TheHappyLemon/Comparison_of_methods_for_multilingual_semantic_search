Berounka (čehu: Berounka) ir 139 kilometrus gara Vltavas kreisā krasta pieteka Čehijā. Izveidojas, satekot Mžas un Radbuzas upēm Plzeņas pilsētā. Pamatā tek austrumu-ziemeļaustrumu virzienā. Upes krastos atrodas Plzeņa, Berouna. Ietek Vltavā Prāgas Lahovices rajonā. Ievērojama pieteka - Litavka. Upe ir populārs ūdenstūrisma maršruts, sevišķi Kršivoklātsko dabas parka (Chráněná krajinná oblast Křivoklátsko) teritorijā.