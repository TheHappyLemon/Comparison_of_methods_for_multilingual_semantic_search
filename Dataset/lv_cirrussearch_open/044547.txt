Malas jūra ir daļa no Pasaules okeāna, kuru daļēji norobežo sauszeme, tai skaitā salas, arhipelāgi, pussalas. Atšķirībā no iekšējām jūrām malas jūrās ir okeānu straumes, ko rada okeānu vēji. Daudzas malas jūras norobežo salu virknes, kas veidojušās okeāniskajai Zemes garozai subdukcijas ceļā paejot zem citas tektoniskās plātnes. Lielākā daļa pasaules jūru ir malas jūras.