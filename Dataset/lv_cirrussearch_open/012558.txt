Evansa ledus straume (angļu: Evans Ice Stream) ir šļūdonis Antarktīdā. Sākas no Rietumantarktīdas ledus vairoga Elsvērta Zemē un dienvidaustrumu virzienā starp Zumberga ragu un Faulera pussalu noplūst uz Ronnes šelfa ledāju. No austrumiem tajā iekļaujas Drūrija ledus straume. Straume tika atklāta no 1974. gada 5. februāra Landsat satelītainām. Pētīta un uzmērīta ar aeroradiozondēšanas metodi Britu Antarktiskā dienesta lidojumā no Saiplas stacijas 1975. gada 21.—23. janvārī. Nosaukta par godu britu fiziķim Stenlijam Evansam (Stanley Evans), kurš kopš 1961. gada izstrādājis radiozondēšanas iekārtas un metodes leduskupolu un glečeru pētīšanai.