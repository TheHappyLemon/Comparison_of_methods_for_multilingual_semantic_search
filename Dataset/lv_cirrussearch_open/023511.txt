"Kristus ciešanas" (angļu: The Passion of the Christ) ir 2004. gada ASV drāmas filma, kuras režisors ir Mels Gibsons. Filma ir par Jēzus Kristus ciešanām, tajā galvenokārt attēlotas viņa dzīves pēdējās 12 stundas. Sižets veidots pēc Jaunās Derības četriem evaņģēlijiem: Mateja, Marka, Lūka un Jāņa. Filma ierunāta rekonstruētā aramiešu valodā un latīņu valodā. Filma saņēma dažādus kritiķu novērtējumus, lai arī Džims Kevizels slavēja par Jēzus attēlojumu, tomēr pašu filmu kritizēja par vardarbības ainām. 2006. gadā ASV žurnāls Entertainment Weekly nosauca "Kristus ciešanas" par otru divdomīgāko filmu pēc Stenlija Kubrika filmas "Mehāniskais apelsīns". Žurnāls Time to nosauca par vienu no visu laiku vardarbīgākajām filmām.