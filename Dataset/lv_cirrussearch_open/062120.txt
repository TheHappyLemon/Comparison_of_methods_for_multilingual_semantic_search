Elizabete Anna Šeridane (angļu: Elizabeth Ann Sheridan; dzimusi 1929. gada 10. aprīlī , mirusi 2022. gada 15. aprīlī) bija amerikāņu aktrise. Labāk zināma ar Džerija mātes Helēnas lomu seriālā Seinfeld un ziņkārīgās kaimiņienes lomu situāciju komēdijseriālā ALF. Viņa savā vairākas desmitgades ilgajā karjerā tēlojusi lomas gan uz skatuves, gan televīzijā un kino. Brodvejā viņa piedalījusies lugās un mūziklos kopā ar tādām zvaigznēm kā Merila Strīpa un Kristofers Loids. Atveidojusi nelielas lomas seriālos "Skaitļi", "Amerikāņu tētuks", "Slaideri".