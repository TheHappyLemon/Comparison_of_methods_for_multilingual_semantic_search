"Pilsonis četri" (angļu: Citizenfour) ir 2014. gada ASV un Vācijas kopražojuma dokumentālā filma. Filmas režisore ir Laura Poitresa. Filma ir stāsts par Edvardu Snoudenu un masveida izsekošanas skandālu. Pirmizrāde notika 2014. gada 10. oktobrī Ņujorkas Kinofestivālā. "Pilsonis četri" ieguva 87. Kinoakadēmijas balvu nominācijā "Labākā dokumentālā filma", kā arī saņēma BAFTA kino balvu kā labākā dokumentālā filma.