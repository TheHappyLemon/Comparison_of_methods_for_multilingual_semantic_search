Oulankas nacionālais parks (somu: Oulangan kansallispuisto) ir 1956. gadā izveidots nacionālais parks Somijas austrumos uz ziemeļiem no Kūsamo, Lapzemē un Ziemeļpohjanmā pie Krievijas robežas. Krievijas pusē 1992. gadā izveidots Pānajarvi nacionālais parks. Cauri nacionālajam parkam plūst krāčainā Oulankajoki upe. Izveidota 80 kilometrus gara taka (Karhunkierros/Lāču aplis) ar nakšņošanas vietām.