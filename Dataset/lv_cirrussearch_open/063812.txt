Kārlis Heincs Šnellingers (vācu: Karl-Heinz Schnellinger, dzimis 1939. gada 31. martā) ir bijušais Vācijas futbolists, spēlēja aizsarga pozīcijā, bijis Rietumvācijas futbola izlases dalībnieks. Savu karjeru sācis 1. FC Köln komandā. Lielāko daļu savas karjeras pavadījis Itālijā. No 1965. līdz 1974. gadam spēlējis Itālijas komandas AC Milan rindās. 1968. gadā ar komandu uzvarējis Itālijas A sērijā, bet 1969. gadā Eiropas kausa izcīņā. Divreiz arī ieguvis Eiroaps Kausu ieguvēju kausu, vienreiz Starpkontinentālo kausu un trīsreiz Itālijas kausu. Rietumvācijas futbola izlasi pārstāvējis no 1958. līdz 1971. gadam, kopumā 47 mačos gūstot vienus vārtus. Piedalījies 1958., 1962., 1966. un 1970. gada FIFA Pasaules kausā.