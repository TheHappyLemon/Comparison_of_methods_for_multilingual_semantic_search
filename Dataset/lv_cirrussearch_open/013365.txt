Filips Kaplo (Philip Kapleau, dzimis 1912. gada 12. maijā, miris 2004. gada 6. maijā) bija amerikāņu budistu mūks un Rietumu dzen literatūras klasikas, grāmatas "Trīs dzen pīlāri" autors. Būdams Tokijas kara nozieguma iztiesāšanas protokolists, Kaplo interesējās par dzenbudismu, kļuva mūks un dzen meistars, vēlāk Ročesteras (Ņujorkas štatā, ASV) meditācijas centra dibinātājs. Bijis starp pirmajiem Rietumu mācekļiem, kas pēc Otrā pasaules kara vairākus gadus nodzīvoja dzen klosteros Japānā, draudzējies ar slaveno budisma pētnieku un akadēmiķi D.T. Sudzuki. Kaplo sarakstījis deviņas grāmatas, darbs "Trīs dzen pīlāri" tulkots 12 valodās. Pretstatā "budologu" filozofiskiem vai vēsturiskiem pētījumiem, Kaplo pragmatiski rakstīja par dzen mūku praksi un tās praktizētāju dzīvesveidu. Kaplo bija ievērojami panākumi dzenbudisma ieviešanā Rietumos, īpaši ASV.