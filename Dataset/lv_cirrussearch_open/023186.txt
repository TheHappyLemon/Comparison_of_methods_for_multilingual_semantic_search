Sers Aleksandrs Korda (angļu: Sir Alexander Korda; dzimis Šāndors Lāslo Kellners (ungāru: Kellner Sándor László) 1893. gada 26. septembrī, miris 1956. gada 23. janvārī) bija Ungārijas ebreju izcelsmes angļu kinorežisors un producents. Ir režisors tādām filmām kā "Henrija VIII privātā dzīve" (The Private Life of Henry VIII., 1933) un "Lēdija Hamiltone" (That Hamilton Woman, 1941). Producējis film noir klasiku "Trešais cilvēks" (1949). Dzimis Ungārijā. Kino darbojies kopš 1914. gada. Līdz 1919. gada strādājis Ungārijā, pēc tam Vīnē, Berlīnē, Londonā, Parīzē. No 1926. līdz 1930. gadam darbojies Holivudā. 1932. gadā Bakingemšīrā, Lielbritānijā, nodibināja kinokompāniju London Films un ieguva īpašumā British Lion Films. Bija precējies trīs reizes, otrajā laulībā no 1939. līdz 1945. gadam ar aktrisi Merli Oberonu. Kinematogrāfā darbojās arī Aleksandra brāļi Zoltans un Vensents.