Otepē pagasts (igauņu: Otepää vald) ir viena no 3 Igaunijas Valgas apriņķa pašvaldībām tā ziemeļaustrumos. Pašvaldībā ietilpst 1 pilsēta (Otepē), 1 lielciems (Sangaste) un 53 ciemi. Pagasts izveidots 2017. gada reģionālās reformas gaitā, apvienojot Otepē un Sangastes pagastus, kā arī Paluperas pagasta 7 ciemus un Pukas pagasta 12 ciemus. Robežojas ar Tartu apriņķa Neo pagastu ziemeļos, Tartu apriņķa Kambjas pagastu ziemeļaustrumos, Pelvas apriņķa Kanepi pagastu austrumos, Veru apriņķa Antslas pagastu dienvidaustrumos, Valgas pagastu dienvidos, Tervas pagastu rietumos, kā arī Tartu apriņķa Elvas pagastu ziemeļrietumos.