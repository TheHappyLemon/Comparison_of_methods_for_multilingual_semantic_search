Trnavas apriņķis (slovāku: okres Trnava) ir Slovākijas Trnavas apgabala administratīvā iedalījuma vienība. Robežojas ar Trnavas apgabala Senicas apriņķi ziemeļrietumos, Pještjanu apriņķi ziemeļaustrumos, Hlohovecas apriņķi austrumos un Galantas apriņķi dienvidos, Trenčīnas apgabala Mijavas apriņķi ziemeļos, kā arī Bratislavas apgabala Malacku apriņķi rietumos, Pezinokas apriņķi rietumos un Senecas apriņķi dienvidrietumos. Trnavas pilsētā dzimuši futbolists Jūliuss Beliks (Július Bielik, 1962), vesera metējs Libors Harfreitags (Libor Charfreitag, 1977), kardināls Jurajs Hauliks (Juraj Haulik, 1788 – 1869), futbolists Ļubošs Kamenārs (Ľuboš Kamenár, 1987), futbolists Kamils Kopūneks (Kamil Kopúnek, 1984), futbolists Antons Malatinskis (Anton Malatinský, 1920 – 1992). Smolenicas ciemā dzimis izgudrotājs Štefans Baničs (Štefan Banič, 1870 – 1941), bet Zavaras ciemā - futbolists Ļubošs Hanzels (Ľuboš Hanzel, 1987).