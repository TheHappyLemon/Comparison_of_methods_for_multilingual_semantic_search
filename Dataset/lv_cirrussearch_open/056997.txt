Vangelija Pandeva Guščerova (bulgāru: Вангелия Пандева Гущерова, dzimusi kā Surčeva 1911. gada 31. janvārī, mirusi 1996. gada 11. augustā), plašāk zināma kā Baba Vanga (Баба Ванга), bija akla Bulgārijas mistiķe, gaišreģe un tautas medicīnas piekopēja. Lielāko daļu no dzīves nodzīvoja Petričas pilsētā uz Bulgārijas, Grieķijas un Ziemeļmaķedonijas robežas. 20. gadsimta 70. gadu beigās un 80. gados viņa kļuva plaši pazīstama Austrumeiropā ar savu gaišredzību un pareģošanu, miljoniem cilvēku uzskatīja, ka viņai piemīt paranormālas spējas.