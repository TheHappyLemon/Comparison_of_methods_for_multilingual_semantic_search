Nezināma vērtība "population_title" Bursa (turku: Bursa; vēsturiskais nosaukums Prusa, grieķu: Προύσα, vēlāk Brusa) ir pilsēta Turcijas ziemeļrietumos, Bursas ila administratīvais centrs. 2007. gadā Bursas iedzīvotāju skaits sasniedza 2 562 828 un tādēļ tā ir ceturtā lielākā Turcijas pilsēta un viens no nozīmīgākajiem valsts industriālajiem un kultūras centriem. Bursa izvietojusies pie Uludaga kalna ziemeļrietumu nogāzes 15 km no Marmora jūras krasta. Pilsētu dažkārt dēvē par „Zaļo Bursu” (turku: Yeşil Bursa), jo tajā atrodas daudz parku un dārzu, kā arī pilsētu ieskauj meži un Uludaga kalnā esošais populārais slēpošanas kūrorts. Bursā atrodas vairāki agrāko Osmaņu impērijas sultānu mauzoleji.