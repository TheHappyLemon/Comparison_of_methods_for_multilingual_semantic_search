Pasaules Pārtikas programma (angļu: World Food Programme, franču: Programme alimentaire mondial, itāļu: Programma alimentare mondiale, spāņu: Programa Mundial de Alimentos) ir Apvienoto Nāciju Organizācijas pakļautībā esoša starpvaldību organizācija, kas nodarbojas ar pārtikas atbalstu zemēs, kurās valda bads un nabadzība. 2020. gadā organizācijai tika piešķirta Nobela miera prēmija par “tās centieniem apkarot badu, ieguldījumu apstākļu uzlabošanā konfliktu skartajos rajonos un rīkošanos kā dzinējspēkam centienos novērst bada izmantošanu kā kara un konflikta ieroci”.