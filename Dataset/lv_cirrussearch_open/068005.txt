"Godīgs zaglis" (angļu: Honest Thief) ir 2020. gada ASV spraiga sižeta trillera filma, kuras režisors ir Marks Viljamss. Filmā galvenās lomas atveido Liams Nīsons, Keita Volša, Roberts Patriks, Entonijs Ramoss, Džefrijs Donovans un Džajs Kortnijs. Filma stāsta par bijušo banku aplaupītāju, kurš nolemj kļūt godīgs, bet saskaras ar korumpētiem FIB aģentiem. Filmas "Godīgs zaglis" pirmizrāde notika 2020. gada 16. oktobrī. Filma saņēma dalītas kritiķu atsauksmes, slavējot Nīsona aktierspēli, bet kritizējot tās līdzību ar citām viņa filmām. Tīmekļa vietnē Rotten Tomatoes filmai ir 39% vērtējums.