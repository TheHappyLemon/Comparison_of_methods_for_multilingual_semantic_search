Kateržina Emonsa (čehu: Kateřina Emmons, dzimusi 1983. gada 17. novembrī Pilzenē, Čehijā) ir čehu šāvēja. Pirms kāzām 2007. gadā viņas uzvārds bija Kūrkova (čehu: Kůrková). 2004. gada olimpiskajās spēlēs Atēnās viņa izcīnīja bronzas medaļu šaušanā no 10 metriem ar pneimatisko šauteni. 2008. gada vasaras olimpiskajās spēlēs šajā disciplīnā viņa uzvarēja ar jaunu olimpisko rekordu, kā arī kļūstot par pašu pirmo Pekinas olimpisko spēļu čempioni. Vēl 2008. gada Pekinas olimpiskajās spēlēs čehiete izcīnīja sudrabu šaušanā no trim pozīcijām. Piedalījās arī 2012. gada vasaras olimpiskajās spēlēs Londonā.