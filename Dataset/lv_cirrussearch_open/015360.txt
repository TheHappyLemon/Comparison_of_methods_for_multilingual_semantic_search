Noā "Paks" Pakermans (angļu: Noah "Puck" Puckerman) ir izdomāts tēls amerikāņu televīzijas seriālā "Radīti skatuvei" (Glee). Viņu attēlo aktieris Marks Sallings. Pirmoreiz televīzijā Paks parādījās seriāla pilot sērijā 2009. gada 19. maijā. Viņu izveidoja un tālāk attīstīja "Radīti skatuvei" veidotāji Raiens Mērfijs, Breds Falčuks un Jans Brennans. Paks ir Finna Hadsona (attēlo Korijs Montīts) labākais draugs. Sākotnēji Paks nosoda viņa iesaistīšanos Viljama Makinlija skolas ansamblī, taču vēlāk pats pievienojas tam. Viņam ir kopīgs bērns ar Kvinnu Fabreju (attēlo Daiena Agrona). M. Sallings savu suni Noā nosaucis par godu "Radīti skatuvei" seriāla tēlam. Par lomas attēlošanu aktieris ir ticis nominēts Teen Choice Award balvai.