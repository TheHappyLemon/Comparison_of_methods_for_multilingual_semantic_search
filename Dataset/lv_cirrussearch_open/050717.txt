"Koriolāns" (angļu: Coriolanus) ir 2011. gada kara drāma, kas balstīta uz Viljama Šekspīra tāda paša nosaukuma traģēdiju. Filmas režisors, kā arī viens no producentiem un galveno lomu atveidotājiem ir Reifs Fainss. Citas lomas atveido Džerards Batlers, Vanesa Redgreiva, Braians Kokss, Džesika Česteina, Džons Kani, Džeimss Nesbitss un Pols Džesons. Filmas pirmizrāde notika 2011. gada 14. februārī Berlīnes filmu festivālā. Romas ģenerālis Kaiuss Martiuss neslēpj savu nepatiku pret Romas cilvēkiem, tāpēc drīz vien viņš apvienojas ar savu lielāko ienaidnieku Tulusu Aufidiusu, lai ieņemtu un pārspētu Romas pilsētu.