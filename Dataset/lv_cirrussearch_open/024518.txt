Wikimedia nodaļas ir nacionālas vai reģionālas bezpeļņas organizācijas, kas ir izveidotas, lai atbalstītu Wikimedia Foundation projektu, kā Vikipēdija, intereses vietējā mērogā. Nodaļas ir juridiski neatkarīgas no Wikimedia Foundation organizācijas. Pēc oficiālas atzīšanas ar fondu tās saista nodaļu vienošanās līgums. Nodaļām nav nekādas kontroles pār fonda tīmekļa vietnēm. Šīs organizācijas rīko reģionālās konferences, informatīvus un globālus pasākumus, kā Wikimania. 2015. gada janvārī bija 41 atzīta Wikimedia nodaļa. Latvijā šobrīd nav savas Wikimedia nodaļas, pastāv tikai lietotāju grupa.