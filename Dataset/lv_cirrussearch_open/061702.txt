Klemāns Fēlikss de Buasjērs (franču: Clément Félix de Boissière; dzimis 1875. gada 20. aprīlī, miris 1930. gada 2. janvārī) bija franču paukotājs, startēja 1900. gada vasaras olimpiskajās spēlēs Parīzē. Buasjērs 1900. gada Parīzes olimpiskajās spēlēs startēja trijās paukošanas disciplīnās — paukošanā ar floreti, paukošanā ar špagu un paukošanā ar zobenu. No šīm trim disciplīnām viņš labākos rezultātus ieguva paukošanā ar zobenu, kur finālā izcīnīja 6. vietu, bet paukošanā ar floreti viņš fināla kārtā izcīnīja 9. vietu.