Korpuskristi (angļu: Corpus Christi) ir pilsēta Teksasas štatā, ASV. Tas ir Neises apgabala administratīvais centrs, tomēr Korpuskristi atrodas arī citu apgabalu teritorijā. Ar vairāk nekā 312 tūkstošiem iedzīvotāju (2012. gada dati) šī ir astotā lielākā pilsēta Teksasā. Pilsētas nosaukuma (Corpus Christi) tulkojums no latīņu valodas nozīmē "Kristus ķermenis". Šādi to un apkārtējo līci 1519. gadā nosauca spāņu pētnieks Alfonso Alvaress de Pineda (Alonso Álvarez de Pineda). Korpuskristi atrodas piektā lielākā osta ASV — Korpuskristi osta — un Korpuskristi starptautiskā lidosta.