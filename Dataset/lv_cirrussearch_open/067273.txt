Chess.com ir interneta šaha vietne, forums un šaha sociālais tīkls. Tā ir viena no lielākajām šaha platformām pasaulē. Vietne darbojas, izmantojot Freemium biznesa modeli: visas tās pamatfunkcijas ir bezmaksas, bet papildu funkcijas ir pieejamas, iegādājoties premium profilu. Spēlēt var gan pašā vietnē, gan izmantojot Android, iOS vai Windows Phone aplikācijas. 2022. gada 16. decembrī Chess.com sasniedza 100 miljonu lietotāju atzīmi. Kopš Krievijas iebrukuma Ukrainā sākuma vietne ir paudusi atbalstu Ukrainai, kā arī organizējusi vairākus līdzekļu vākšanas pasākumus. Aprīlī tīmekļa vietne aizstāja Krievijas spēlētāju karogu ar saiti, kas ved uz ierakstu par Chess.com nostāju karadarbības jautājumā, kurā tā aicināja Krievijas valsts iestādes izvest karaspēku.