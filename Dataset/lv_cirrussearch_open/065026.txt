Bumbas-Bekas nacionālais parks (franču: Parc national de Boumba Bek, angļu: Boumba Bek National Park) ir 2005. gadā izveidots nacionālais parks Kamerūnas galējos dienvidaustrumos, pie robežas ar Kongo Republiku. Caur parka teritoriju tek Bumbas un Bekas upes, no kā tas ieguvis savu nosaukumu. Kā uzskata Pasaules Dabas Fonds, nacionālais parks nekad nav ticis izcirsts. Tas sasniedzams tikai ar laivu pa upi vai pa mednieku takām. Parka teritoriju klāj tropiskie meži. Šeit dzīvo šimpanzes, Nīlas krokodili, vītņragantilopes un Āfrikas meža ziloņi (Loxodonta cyclotis). Parka dzīvniekus apdraud malu medniecība.