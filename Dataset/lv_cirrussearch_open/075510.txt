Šis raksts ir par futbolistu. Par citām jēdziena Silagailis nozīmēm skatīt nozīmju atdalīšanas lapu. Artūrs Silagailis (dzimis 1987. gada 3. maijā) ir bijušais latviešu futbola aizsargs. Viņa brālis Guntars Silagailis arī ir profesionāls futbolists. Savu karjeru viņš iesāka vietējā Rēzeknes klubā Dižvanagi (vēlāk pārsaukts par SK Blāzma). 2009. gada februārī viņš parakstīja līgumu ar Ukrainas augstākās līgas klubu Krivijrigas "Krivbas", taču tajā nospēlēja tikai 6 spēles. 2010. gada martā pievienojās FK Ventspils. 2010. gada vasarā Artūrs parakstija līgumu ar albāņu klubu KF Tirana. Šā kluba rindās viņš debitēja 2010. gada 13.septembrī čempionāta spēlē pret KS Bylis Ballsh nopelnot dzelteno kartīti.