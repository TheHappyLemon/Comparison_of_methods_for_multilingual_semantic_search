Minsteres Universitāte (vācu: Universität Münster), līdz 2023. gadam Vestfālenes Vilhelma Universitāte Minsterē (vācu: Westfälische Wilhelms-Universität Münster) ir valsts universitāte Minsterē, Vācijā. Universitāti 1780. gadā nodibināja Svētās Romas impērijas ķeizars Jozefs II Hābsburgs. 1843. gadā to pārdēvēja par Karalisko Teoloģijas un filozofijas akadēmiju (Königliche Theologische und Philosophische Akademie). 1902. gadā ar ķeizara Vilhelma II rīkojumu tai atjaunoja universitātes statusu, 1907. gadā nodēvējot par Vestfālenes Vilhelma Universitāti Minsterē. Mūsdienās Minsteres universitāte ir organizēta 15 fakultātēs un studiju nozarēs. Studentu skaits 2019./2020. studiju gadā pārsniedza 45 tūkstošus, profesoru skaits bija 558.