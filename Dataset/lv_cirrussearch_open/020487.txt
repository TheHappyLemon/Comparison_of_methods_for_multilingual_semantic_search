Lužņiku stadions (krievu: Стадион "Лужники") ir sporta stadions Maskavā, Krievijā. Ar 78 360 skatītāju sēdvietām tas ir lielākais stadions Krievijā. Lužņiku stadions ietilpst Lužņiku olimpiskajā kompleksā. Stadionā ir notikušas 1980. gada vasaras olimpiskās spēles un 2013. gada Pasaules čempionāts vieglatlētikā un tiks aizvadītas 2018. gada FIFA Pasaules kausa spēles, ieskaitot finālspēli.