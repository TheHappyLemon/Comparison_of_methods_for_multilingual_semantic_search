"Suņu sala" (angļu: Isle of Dogs) ir 2018. gada ASV un Vācijas animācijas filma, kuras režisors, scenārija autors un viens no producentiem ir Vess Andersons. Galvenās lomas ierunājuši Braians Krenstons, Edvards Nortons, Bills Marijs, Skārleta Johansone, Džefs Goldblūms, Bobs Balabans un Greta Gērviga. Filmas pirmizrāde notika 2018. gada 15. februārī Berlīnes filmu festivālā. Filmā kāds zēns meklē savu suni, kurš kopā ar citiem suņiem ir nosūtīts uz vientuļu salu.