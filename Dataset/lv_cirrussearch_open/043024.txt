Trendelāga (norvēģu: Trøndelag, izrunā: [trønːdəˌlɑːɡ]) ir viena no 18 Norvēģijas filkēm valsts vidus daļā, kas izveidota 2018. gada 1. janvārī atkal apvienojot 1804. gadā sadalītās Sērtrendelāgas un Nūrtrendelāgas filkes. Trendelāga kopā ar ar Mēres un Rumsdāles filki veido Vidusnorvēģijas reģionu. Trendelāgas filkes lielākā pilsēta ir Tronheima, bet filkes administratīvais centrs ir Steinhjera, tomēr filkes valde un mērs atrodas Tronheimā. Tas padara filkes vadību efektīvāku un ne tik centralizētu, jo Trendelāga ir otrā lielākā filke Norvēģijā.