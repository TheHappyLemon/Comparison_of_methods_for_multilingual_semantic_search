Džordžija O'Kīfa (angļu: Georgia Totto O'Keeffe; dzimusi 1887. gada 15. novembrī, mirusi 1986. gada 6. martā) bija amerikāņu māksliniece. Tiek saukta par "ASV modernisma māti". Pazīstama ar liela izmēra puķu, Ņujorkas debesskrāpju un Ņūmeksikas ainavas gleznām. Sadarbojusies ar Alfrēdu Stiglicu, ar ko arī bijusi precējusies. Stiglics izstādīja viņas darbus dažādās izstādēs. 2014. gadā O'Kīfas glezna Jimson Weed tika pārdota par 44,4 miljoniem ASV dolāru, kas ir lielākā summa, par kādu pārdota kādas sievietes mākslinieces glezna. Pēc mākslinieces nāves Santafē tika atvērts Džordžijas O'Kīfas muzejs.