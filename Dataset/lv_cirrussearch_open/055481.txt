Apspiesto Eiropas tautu asambleja (ACEN) (angļu: Assembly of Captive European Nations, franču: Assemblée des nations captives d'Europe) bija starptautiska organizācija, kas darbojās no 1954. līdz 1972. gadam. Tajā bija deviņu tolaik PSRS ietekmes zonā (Austrumu blokā) esošo Centrālās un Austrumeiropas valstu bijušie politiskie un kultūras līderi no Albānijas, Bulgārijas, Čehoslovākijas, Igaunijas, Latvijas, Lietuvas, Polijas, Rumānijas un Ungārijas. Tās galvenais birojs atradās Ņujorkā, bet filiāles Bonnā, Londonā un Parīzē.