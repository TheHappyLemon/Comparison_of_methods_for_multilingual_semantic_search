Fabians Lukass Šērs (vācu: Fabian Lukas Schär; dzimis 1991. gada 20. decembrī Vīlē, Šveicē) ir šveiciešu futbolists, Anglijas Premjerlīgas kluba Newcastle United un Šveices futbola izlases spēlētājs, spēlē centra aizsarga pozīcijā. Sācis spēlēt dzimtās pilsētas Vīles jauniešu un junioru komandās, 2012. gadā pārcēlies uz Šveices Superlīgas klubu FC Basel, no 2015 . gada līdz 2018. gadam Šērs spēlējs Vācijas Bundeslīgas klubā 1899 Hoffenheim. Kopš 2018. gada spēlē Newcastle United. Spēlējis dažāda vecuma Šveices jauniešu un junioru izlasēs, piedalījies 2012. gada olimpiskajās spēlēs. Pieaugušo izlasē debitējis 2013. gadā. Pirmos vārtus guvis spēlē pret Islandi. Spēlējis 2014. gada FIFA Pasaules kausa finālturnīrā un 2016. gada Eiropas čempionātā.