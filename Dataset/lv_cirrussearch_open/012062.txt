Transportlīdzeklis ir ierīce, kas paredzēta cilvēku vai kravu pārvadāšanai (transportēšanai). Lielākoties tas ir speciāli veidots līdzeklis (piemēram, velosipēds, automobilis, motocikls, vilciens, kuģis, lidmašīna u.c.). Transportlīdzekļus, kas nepārvietojas pa sauszemi, bieži dēvē par "kuģiem": kuģis, gaisa kuģis, kosmosa kuģis. Sauszemes transportlīdzekļi plaši iedalās kategorijās, piemēram, pēc dzinēja tipa vai pārvietošanās veida: riteņu, kāpurķēžu, sliežu vai slēpju.