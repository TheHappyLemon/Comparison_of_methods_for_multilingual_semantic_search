Fransuā Pols Žils Grevī (franču: François Paul Jules Grévy; dzimis 1807. gada 20. augustā, miris 1891. gada 9. septembrī) bija franču republikāņu politiķis. Francijas prezidents no 1879. līdz 1887. gadam. Pirmais Francijas prezidents, kurš ievēlēts uz otro termiņu. Pirmais Francijas prezidents - republikānis. Pēc profesijas advokāts. Pēc Jūlija monarhijas krišanas 1848. gadā ievēlēts Nacionālajā sapulcē. Kad Napoleons III kļuva par Francijas prezidentu - opozīcijā. Pēc 1851. gada apvērsuma, kad Napoleons III kļuva par imperatoru, pamezdams politiku, strādāja advokatūrā. 1868. gadā atgriezās politikā un kļuva par deputātu. Pēc impērijas krišanas no 1871. gada 16. februāra līdz 1873. gada 2. aprīlim bija Nacionālās sapulces prezidents. No 1876. gada 8. marta - Deputātu palātas prezidents. 1879. gada 30. janvārī pirmoreiz un 1885. gada 28. decembrī - otrreiz, deputātu balsojuma rezultātā kļuva par Francijas prezidentu, tomēr 1887. gada beigās bija spiests demisionēt, jo viņa tuvs radinieks tika pieķerts korupcijas skandālā. Bija pazīstams kā kaislīgs biljarda spēlmanis.