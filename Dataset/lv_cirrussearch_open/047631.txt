"Spaidervika hronikas" (angļu: The Spiderwick Chronicles) ir 2008. gada piedzīvojumu fantāzija, kas balstīta uz Hollijas Blekas un Tonija Diterlici tāda paša nosaukuma grāmatu sēriju. Filmas režisors ir Marks Voterss. Galvenās lomas filmā atveido Fredijs Haimors, Sāra Bolgere, Marija-Luīze Pārkere, Mārtins Šorts, Niks Nolte, Sets Rogens, Deivids Stratērns un Džoanna Plouraita. Filmas pirmizrāde notika 2008. gada 31. janvārī Holivudā. Helēna Greisa, kura ir nesen izšķīrusies no vīra, pārvācas uz Spaidervikas namu kopā ar saviem trim bērniem — dvīņiem Džaredu un Simonu un meitu Maloriju. Drīz vien ģimene tiek ierauta paralēlā pasaulē, kurā eksistē laumiņas un citas radības.