Edvards Alens Heriss (angļu: Edward Allen Harris, dzimis 1950. gada 28. novembrī) ir amerikāņu aktieris, kinorežisors, kinoproducents un scenārists. Par lomām filmās "Apollo 13" (1995), "Trūmena šovs" (1998), "Poloks" (Pollock, 2000) un "Stundas" (2002) viņš tika nominēts Kinoakadēmijas balvām. Piedalījies arī tādās filmās kā Knightriders (1981), Creepshow (1982), The Right Stuff (1983), "Bezdibenis" (The Abyss, 1989), Glengarry Glen Ross (1992), "Firma" (1993), "Niksons" (Nixon, 1995), "Klints" (The Rock, 1996), "Pamāte" (Stepmom, 1998), "Brīnišķais prāts" (2001), "Divkauja" (2001), "Vardarbības pēctecība" (2005), "Ardievu, mazā, ardievu!" (2007), "Nacionālie dārgumi: Noslēpumu grāmata" (2007), "Cauri sniegiem" (2013), "Vaiga sviedros" (2013), "Nakts skrējiens" (Run All Night, 2015), Kodachrome (2017), "Māt!" (2017) un "Supervētra" (2017). Bijis viens no režisoriem filmai "Poloks", kā arī režisējis filmu Appaloosa (2008). Piedalījies arī televīzijas miniseriālā Empire Falls (2005) un televīzijas filmā Game Change (2012), par ko viņš saņēma Zelta globusa balvu. Par lomu seriālā "Mežonīgo rietumu pasaule" (Westworld, 2016—pašlaik) saņēmis Emmy balvas nomināciju.