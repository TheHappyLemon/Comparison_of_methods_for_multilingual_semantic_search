Es’hail-1 (agrākie nosaukumi Eurobird 2A / Es'hail 1, EUTELSAT 25B / Es'hail 1) ir Kataras operatora Es'hailSat sakaru pavadonis. Orbītā palaists 2013. gada oktobrī. Tas nodrošina sakarus un datu pārraides pakalpojumus Vidējiem Austrumiem, Ziemeļāfrikai, Centrālāzijai un Eiropai. Kosmisko aparātu izgatavoja ASV uzņēmums Space Systems/Loral uz platformas LS-1300 bāzes. Tā starta masa bija 6310 kg, izmēri 7,2 x 2,2 x 2,3 m, saules bateriju paneļu pletums 25,5 m. Pavadonī uzstādīti 46 Ku un Ka diapazona raidītāji 2010. gada maijā Francijas Eutelsat un Kataras ictQATAR noslēdza līgumu par kopēja sakaru pavadoņa Eurobird 2A / Es'hail 1 iegādi un tā apkalpošanu. 2010. gada 15. jūlijā paziņots, ka par pavadoņa izgatavotāju izvēlēts Space Systems/Loral. 2012. gada 1. martā Eutelsat unificēja savu pavadoņu nosaukumu sistēmu. Kosmiskie aparāti turpmāk tika identificēti pēc to orbitālās pozīcijas. Eurobird 2A / Es'hail 1 ieguva nosaukumu EUTELSAT 25B / Es'hail 1. EUTELSAT 25B tika palaists 2013. gada 29. augustā 20:30:07 UTC ar nesējraķeti Ariane 5ECA (lidojums VA-215) no Gviānas kosmiskā centra. Kopā ar to palaists arī Indijas pavadonis GSAT-7. No pēdējās pakāpes EUTELSAT 25B atdalījās 20:57:45 UTC. Ģeostacionāro orbītu EUTELSAT 21B sasniedza ar saviem dzinējiem. Sākotnēji tas tika novietots ģeostacionārās orbītas punktā 32° austrumu garuma testēšanas un pārbaužu fāzei. Pēc testēšanas fāzes EUTELSAT 25B tika pārvietots uz pozīciju 25,5° austrumu garuma. 2013. gada 29. oktobrī uz EUTELSAT 25B tika pārslēgts pavadoņa EUTELSAT 25C trafiks. Mēneša laikā EUTELSAT 25C tika pārvietots uz punktu 33° A, pārdēvēts par EUTELSAT 33B un turpināja sniegt komercpakalpojumus kopā ar EUTELSAT 33A. 2018. gada augustā Eutelsat par 135 miljoniem eiro pārdeva savu daļu EUTELSAT 21B Kataras operatoram Es'hailSat.