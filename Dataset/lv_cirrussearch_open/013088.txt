Džaipura (hindi: जयपुर, urdu: جئے پور) ir pilsēta Indijas ziemeļrietumos, Rādžastānas štata administratīvais centrs un lielākā pilsēta pēc iedzīvotāju skaita. 2011. gadā pilsētā dzīvoja 3,07 miljoni iedzīvotāju. Džaipura ir svarīgākais Rādžastānas štata ekonomiskais un kultūras centrs. Nozīmīgs tirdzniecības un transporta mezgls. Attīstīta kokvilnas ražošana, stikla-keramikas un elektrotehniskā rūpniecība.