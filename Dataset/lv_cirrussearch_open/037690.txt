Eldorado (spāņu: El Dorado — ‘zeltītais’) ir leģendāra bagātību zeme Dienvidamerikā. Nosaukums radies no leģendārās zelta pilsētas, ko spāņi 16. gadsimtā meklēja ASV, Orinoko un Amazones krastos. Leģenda aizsākusies 1530. gados ar nostāstu par kādu mūsdienu Kolumbijas teritorijā esošas indiāņu cilts virsaiti, kas reliģisku svētku laikā apklāj sevi ar zelta putekļiem un peldas dzidrā Andu kalnu ezerā. Leģenda izraisīja pastiprinātu interesi par reģionu un veicināja tā izpēti un nokļūšanu eiropiešu politiskajā kontrolē. Nostāsts par Eldorado vēlākajos laikos plaši lietota kā metafora, apzīmējot vietu, kur ātri un bez pūlēm var piekļūt lielai bagātībai. Nereti šī metafora tiek lietota arī citā nozīmē, ar Eldorado apzīmējot tādu lietu meklējumus, kuras neeksistē.