"Valsts" (grieķu: Πολιτεία) ir dialogs, kura autors ir Platons. Viņš to sarakstīja apmēram 380. gadā p.m.ē. Šajā darbā Sokrats un vairāki citi atēnieši un ārzemnieki diskutē par taisnīgumu, tā nozīmi, kā arī par to, kas ir ideāla valsts un kādiem jābūt cilvēkiem. "Valsts" ir Platona slavenākais darbs, tāpat tas tiek uzskatīts par vienu no vēsturiski un intelektuāli ietekmīgākajiem darbiem filozofijā un politikas teorijā. Nav precīzi zināms, kad šie dialogi ir notikuši, pastāv uzskats, ka tas ir noticis Peloponēsas kara laikā. Darbs ir ticis izdots arī latviešu valodā.