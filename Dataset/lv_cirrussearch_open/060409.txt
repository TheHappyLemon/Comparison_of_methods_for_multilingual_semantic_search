Heroons (sengrieķu: ἡρῷον) bija kādam varonim veltīta antīka svētnīca. Parasti tika celta uz domājamā kapa vai varoņa bojā ejas vietā, vai arī pie viņa kenotafa. Varoņu kults bija plaši izplatīts senajā Grieķijā un Romā. Varoņi sastādīja atsevišķu antīkās mitoloģijas personāžu grupu. Viņu tēliem bija nozīmīga loma antīkās polisas iedzīvotāju kultūras identitātes veidošanā. Heroons bija šī kulta centrālā daļa. Tas varēja saturēt varoņa pīšļus. Taču bieži vien dažādās vietās varēja būt viena un tā paša varoņa herooni.