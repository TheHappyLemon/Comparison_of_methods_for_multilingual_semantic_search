"Pasludinu jūs par Čaku un Leriju" (angļu: I Now Pronounce You Chuck and Larry) ir 2009. gada komēdija, kuras režisors ir Deniss Dugans. Galvenās lomas filmā atveido Kevins Džeimss, Ādams Sendlers, Džesika Bīla, Vings Reimss, Stīvs Bušemi, Dens Akroids un Džons Fārlijs. Filmas pirmizrāde notika 2007. gada 12. jūlijā Juniversalsitijā, Kalifornijā. Vecpuisis un siržu lauzējs Čaks Levains un Lerijs Valentains, atraitnis un divu bērnu tēvs, ir pieredzējuši Ņujorkas ugunsdzēsēji. Kādu dienu Čaks izglābj Leriju no degošas ēkas, par ko Lerijs sola Čakam atlīdzināt jebkādā veidā. Kad Lerijs pēc šī negadījuma cenšas palielināt savas dzīvības apdrošināšanas polises summu, Lerijam pastāsta, ka viņam jāapprecas, lai to varētu izdarīt. Tā kā Lerijam neviens nepaziņo par to, kuru ir jāaprec, viņš izlemj, ka viņš apprecēs Čaku.