Šis raksts ir par Skyforger albumu. Par citām jēdziena Kurbads nozīmēm skatīt nozīmju atdalīšanas lapu. Kurbads ir latviešu folkmetāla mūzikas grupas Skyforger piektais studijas albums. Tas tika izdots sadarbībā ar ASV ierakstu kompāniju Metal Blade Records. Eiropā albums tika izdots 2010. gada 26. aprīlī, bet Ziemeļamerikā — 2010. gada 11. maijā. Albums ieguva 2010. gada Latvijas Mūzikas ierakstu gada balvu kā gada labākais roka albums. Albuma atvēršanas koncerts notika 2010. gada 8. maijā „Sapņu fabrikā”, kurā kā viesi uzstājās arī Zviedrijas vikingu metāla grupa Månegarm un Latvijas melnā metāla grupa Ocularis Infernum.