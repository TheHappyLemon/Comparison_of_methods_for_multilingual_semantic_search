Frenks Millers (angļu: Frank Miller; dzimis 1957. gada 27. janvārī Onlijā, Mērilendā, ASV) ir amerikāņu ilustrators, komiksu autors un kinorežisors, vairāk pazīstams ar saviem grafiskajiem romāniem, kas izpildīti film noir stilā. Zināmākie Millera darbi ir Daredevil: Born Again, The Dark Knight Returns, Batman: Year One, "Grēku pilsēta" (Sin City) un "300". Millers režisējis filmu "Gars", kopā ar Robertu Rodrigesu režisējis filmas "Grēku pilsēta" un "Grēku pilsēta: Liktenīgā sieviete", un producējis filmu "300: Termopilu kauja". Filma "Grēku pilsēta" saņēma "Zelta palmas zara" nomināciju, kā arī ieguva vairākas komiksu industrijas balvas. 2015. gadā Millers iekļauts Villa Aisnera balvas Goda zālē. Viņš izveidojis Elektras tēlu Marvel Comics sērijai par Pārgalvi..