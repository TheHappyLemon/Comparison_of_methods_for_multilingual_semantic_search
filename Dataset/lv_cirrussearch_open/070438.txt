Gerds Binnigs (vācu: Gerd Binnig, izrunā: [ˈɡɛʁt ˈbɪnɪç]; dzimis 1947. gada 20. jūlijā) ir Vācijas fiziķis. 1981. gadā kopā ar Heinrihu Roreru izveidoja skenējošo tuneļmikroskopu. 1986. gadā abi divi ieguva Nobela prēmiju fizikā “par viņu konstruēto skenējošo tuneļmikroskopu”. Vēl šajā pašā gadā Nobela prēmiju fizikā saņēma Ernsts Ruska, bet viņam tā tika pasniegta par citiem sasniegumiem. Gerds Binnigs ir strādājis arī pie kvantu datoriem un nanotehnoloģijām.