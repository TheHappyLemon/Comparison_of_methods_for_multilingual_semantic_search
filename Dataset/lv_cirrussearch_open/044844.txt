"Ziemassvētku dziesma" (angļu: A Christmas Carol) ir 2009. gada ASV datoranimācijas filma, kura ir balstīta uz Čārlza Dikensa tāda paša nosaukuma stāstu. Filmas režisors, scenārija autors un viens no producentiem ir Roberts Zemekis. Galvenās lomas atveido Džims Kerijs, Gērijs Oldmens, Kolins Fērts, Bobs Hoskinss, Robina Raita un Kerijs Elvss. Filmas pirmizrāde notika 2009. gada 3. novembrī Londonā. Filma ir stāsts par alkatīgu vīru Ebinīzeru Skrūdžu, kuru Ziemassvētku laikā apciemo trīs spoki no pagātnes, tagadnes un nākotnes, kā rezultātā Skrūdžs kļūst par pavisam citu cilvēku.