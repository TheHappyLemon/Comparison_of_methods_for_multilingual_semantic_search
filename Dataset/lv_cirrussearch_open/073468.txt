Lielais Londonas ugunsgrēks (angļu: Great Fire of London) bija liels ugunsgrēks, kas plosījās Londonas centrālajā daļā no 1666. gada 2. septembra līdz 5. septembrim. Tas ir lielākais ugunsgrēks Londonas vēsturē, tāpat tas ir viens no nozīmīgākajiem notikumiem Anglijas vēsturē. Ugunsgrēks galvenokārt iznīcināja Londonas viduslaiku pilsētu romiešu celtā pilsētas mūra iekšpusē.