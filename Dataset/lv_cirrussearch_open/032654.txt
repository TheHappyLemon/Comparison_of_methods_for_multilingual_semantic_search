Ethema Beja mošeja (albāņu: Xhamia e Et'hem Beut) ir 18. gadsimtā celta mošeja, kas atrodas Albānijas galvaspilsētas Tirānas centrā. Komunisma režīma laikā Albānijā šī mošeja bija slēgta, to bez valdības atļaujas atkārtoti atvēra 1991. gadā. Mošejas ārsienu freskās ir attēloti vairāki islāma mākslā redzami reti motīvi - koki, ūdenskritumi un tilti. Ekskursijas mošejā notiek katru dienu, bet ne lūgšanu laikā. Pirms ieiešanas mošejā obligāti ir jānovelk apavi.