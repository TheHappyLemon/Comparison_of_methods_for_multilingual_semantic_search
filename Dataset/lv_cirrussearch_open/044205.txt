Takačiho "Taki" Inoue (japāņu: 井上 隆智穂, Inoue Takachiho; dzimis 1963. gada 5. septembrī, Kobē, Japānā) ir Japānas autosportists, bijušais Formula 1 pilots. Inoue debitēja 1994. gada Japānas Grand Prix ar Simtek. Lai gan tosezon viņš piedalījās tikai vienā sacīkstē, tas bija pietiekami, lai Footwork parakstītu ar japāni līgumu uz nākamo sezonu. Lielāko daļu sezonas viņa komandas biedrs bija Džanni Morbidelli, tomēr vēlāk par tādu kļuva Masimiliāno Papiss. 1996. gadā Inoue centās iegūt vietu Tyrrell, tomēr viņa tautietis Ukijo Katajama piedāvāja vairāk naudas par šo vietu. Pašlaik Inoue ir Japānas braucēju menedžeris. Inoue ir pazīstams, pateicoties diviem incidentiem 1995. gadā. Monako Grand Prix treniņbraucienos viņa sadauzīto spēkratu, Inoue sēžot tajā, kravas auto vilka uz boksiem, tomēr tajā ietriecās drošības mašīna un Inoue kopā ar savu spēkratu ielidoja barjerās. Inoue varēja piedalīties sacīkstē. Ungārijas Grand Prix tika tiešraidē parādīts skats, kurā Inoui notrieca kāda mašīna, kurā atradās personāls, kuram vajadzēja palīdzēt dzēst degošo dzinēju.