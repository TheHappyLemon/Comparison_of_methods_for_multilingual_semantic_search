Kolomans Mozers (vācu: Koloman Moser, saukts arī par Kolo Mozeru (vācu: Kolo Moser); dzimis 1868. gada 30. martā, miris 1918. gada 18. oktobrī) bija austriešu jūgendstila (Vīnes secesijas) mākslinieks, dizainers un grafiķis. Darbi grafikā (tai skaitā pastmarkas), vitrāžā, keramikā, stiklā, dizainēja mēbeles. Studēja Vīnes Mākslas akadēmijā. 1897. gada 3. aprīlī Mozers bija viens no Vīnes secesijas grupas dibinātājiem. 1903. gadā, ietekmējoties no britu Mākslas un amatu kustību (Arts and Crafts movement), kopā ar Jozefu Hofmani nodibināja Vīnes Darbnīcas (Wiener Werkstätte). 1905. gadā kopā ar Klimtu pameta secesionistus, bet 1907. gadā arī Vīnes Darbnīcas.