"Adrenalīns 2" (angļu: Crank: High Voltage) ir 2009. gada ASV spraiga sižeta filma, kuras režisori un scenārija autori ir Marks Neveldains un Braiens Teilors. Galvenās lomas tajā atveido Džeisons Steitems (Čelioss), Emija Smārta (Ieva), Kliftons Kolinss jaunākais (El Huron), Efrens Ramiress (Venēra), Bai Linga (Ria), Deivids Keradins (Pūns Dons) un Dvaits Joakems ("Doks" Mailss). Filmas pirmizrāde notika Apvienotajā Karalistē 2009. gada 15. aprīlī, ASV un Latvijā to sāka rādīt 2009. gada 17. aprīlī. Filmā Čevs Čelioss vajā ķīniešu gangsteri, kurš izgrieza Čeliosam no krūtīm sirdi, ieliekot tās vietā stimulatoru, kuru ik pa laikam nepieciešams uzlādēt ar elektrisko strāvu. Šis ir turpinājums 2006. gada filmai "Adrenalīns". Filma saņēma galvenokārt negatīvas kritiķu atsauksmes, kuri slavēja Steitema darbu, tomēr pārmeta filmai par pārmērīgu vardarbību un aizskarošu attieksmi pret minoritātēm.