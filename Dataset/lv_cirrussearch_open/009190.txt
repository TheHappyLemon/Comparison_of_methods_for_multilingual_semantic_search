Karls Teodors Jasperss (vācu: Karl Theodor Jaspers; dzimis 1883. gada 23. februārī, miris 1969. gada 6. jūnijā) bija vācu psihiatrs un filozofs. Jasperss sākotnēji mācījās un strādāja psihiatrijas nozarē, bet vēlāk pievērsās filozofijai, cenšoties ar tās palīdzību atklāt cilvēka prāta uztveres darbības un attīstot Jaspersa paša veidoto transcendentālitātes konceptu. Līdz ar to Jasperss tiek uzskatīts kā viens no nozīmīgākajiem eksistenciālisma pārstāvjiem. Viņa devumam ir nozīmīga loma arī teoloģijā.