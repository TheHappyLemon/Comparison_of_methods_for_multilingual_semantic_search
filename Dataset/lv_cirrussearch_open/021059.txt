Franss Everts Eloranta (somu: Frans Evert Eloranta; dzimis 1879. gada 10. oktobrī, miršanas datums nav zināms, iespējams 1941. gadā) bija somu žurnālists, politiķis, viens no Sarkano vadītājiem Somijas pilsoņu karā. No 1908. līdz 1914. gadam un 1917. gadā Everts Eloranta bija Eduskuntas deputāts no Somijas sociāldemokrātiskās partijas. Somijas pilsoņu kara laikā 1918. gadā Eloranta bija Somijas tautas pilnvaroto padomes lauksaimniecības nodaļas pilnvarotais. Pēc tam, kad kaujā par Tamperi no Sarkanās gvardes virspavēlnieka amata alkoholisma dēl tika atcelts Ēro Hāpalainens, viņa vietā 20. martā iecelta trijotne: Everts Eloranta, Eino Rahja un Ādolfs Taimi. Kad karš bija zaudēts, Eloranta aizbēga uz Padomju Krieviju. No 1921. līdz 1922. gadā Petrozavodskā strādāja par bibliotekāru. 1929. gadā Everts Eloranta saņēma PSRS pilsonību. 1930. gados strādāja Ļeņingradā.