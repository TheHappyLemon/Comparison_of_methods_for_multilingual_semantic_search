Šis raksts ir par upi Kolumbijā. Par Jēzus mācekli skatīt rakstu Marija Magdalēna. Magdalena (spāņu: Río Magdalena, izrunā: [ˈri.o maɣðaˈlena]) ir upe Kolumbijā, Dienvidamerikas ziemeļrietumos. Magdalenas izteka atrodas Kolumbijas masīvā, Andu kalnos, un tā plūst uz ziemeļiem. Upes garums ir 1528 km, tā ir garākā upe Kolumbijā. Pie Barrankiljas Magdalena ietek Karību jūrā, tā ir garākā upe, kas tieši ietek Karību jūrā. Magdalenas ieteka ir iekļauta Rāmsaras konvencijā. Lielākās pilsētas Magdalenas krastos ir Barrankilja un Neiva.