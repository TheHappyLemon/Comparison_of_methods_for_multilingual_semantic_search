UCI Continental Circuits ir šosejas riteņbraukšanas sacensības, kuras organizē Starptautiskā riteņbraukšanas savienība (UCI). Sacensības notiek piecos reģionos (Eiropa, Āfrika, Okeānija, Āzija un Amerika) un pēc savas nozīmības ir zemākas par UCI Pasaules tūri. Gan UCI Pasaules tūre, gan šīs sacensības sastāv no vairākām sacensībām, kurās regulāri sacenšas dažādas riteņbraukšanas komandas. UCI radīja Continental Circuits, lai popularizētu riteņbraukšanas sacensības ārpus Eiropas, kas ir nozīmīgākais riteņbraukšanas centrs un kur notiek visas trīs Lielās tūres.