Pjana (krievu: Пьяна, erzju: Пьяна лей) ir upe Ņižņijnovgorodas apgabalā un Mordvijā (Krievijā), Suras kreisā krasta pieteka. Upe ir 436 km gara, lai gan no iztekas līdz ietekai taisnā līnijā ir aptuveni 70 km. Tā vispirms plūst uz ziemeļrietumiem un tad gandrīz par 180 grādiem maina savu tecējumu atpakaļ. Tā plūst apkārt Mežpjaņjes augstienei. Pjanas krastos atrodas divas pilsētas — Perevoza un Sergača. Citas lielākas apdzīvotas vietas ir Gagina, Buturļina un Piļna. Pjanas krastos ir izveidojušās vairākas karsta alas. Upe savu nosaukumu ir ieguvusi, jo 1377. gadā, kad uzbruka Zelta Orda, krievu karavīri esot bijuši piedzērušies (krieviski vārds Пьяна norāda uz alkohola lietošanu).