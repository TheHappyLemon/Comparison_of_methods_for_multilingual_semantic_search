Korbans Naits (angļu: Corban Knight, dzimis 1990. gada 10. septembrī) ir Kanādas hokejists, spēlē uzbrucēja pozīcijā. Kopš 2023. gada Naits pārstāv Šveices hokeja līgas komandu SC Bern. Naitu 2009. gada NHL drafta 5. kārtā ar 135. numuru izvēlējās Floridas "Panthers". NHL debitējis 2013–14. gada sezonā, spēlējot ar Kalgari "Flames". 2015. gadā Naits tika aizmainīts uz Floridas "Panthers". Turpinājumā vairāk spēlējis AHL komandā Lehaiveli "Phantoms". 2018–19. gada sezonā 23 mačus nospēlējis Filadelfijas "Flyers". 2019. gadā Naits pameta Ziemeļameriku, lai pievienotos Astanas "Baris". Nākamajā sezonā pievienojies Omskas "Avangard", ar ko viņš izcīnīja Gagarina kausu. Naits tika iekļauts Kanādas hokeja izlases sastāvā 2022. gada ziemas olimpiskajām spēlēm.