Vålerenga Fotball ir profesionāls Norvēģijas futbola klubs no Oslo apkaimes Volerengas. Klubs ir dibināts 1913. gadā. Pašlaik spēlē Eliteserien, Norvēģijas futbola augstākajā līgā. Mājas spēles komanda aizvada stadionā Intility Arena, kura ietilpība ir 16 555 vietas. Kluba futbolisti ir piecas reizes izcīnījuši līgas čempiontitulu un četras reizes ieguvuši Norvēģijas kausu. Vålerenga Fotball ir viena no sporta kluba Vålerengens IF vienībām, kurā ietilpst arī hokeja komanda Vålerenga Ishockey un citu sporta veidu sekcijas.