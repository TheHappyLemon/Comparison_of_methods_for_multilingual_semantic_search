Saku Menalanens (somu: Saku Mäenalanen, dzimis 1994. gada 29. maijā) ir Somijas hokejists, spēlē labās malas uzbrucēja pozīcijā. Kopš 2021. gada Menalanens pārstāv Somijas hokeja līgas komandu Oulu "Kärpät". 2013. gada NHL draftā Menalanenu ar kopējo 125. numuru 5. kārtā izvēlējās Našvilas "Predators". Savu karjeru iesācis 2013. gadā Somijas komandā Oulu "Kärpät". 2018. gada maijā Menalanens noslēdza viena gada līgumu ar NHL komandu Karolīnas "Hurricanes". Nākamajā sezonā viņš aizvadīja 34 mačus NHL, līdz 2019. gadā viņš uz diviem gadiem noslēdza līgumu ar KHL komandu Helsinku "Jokerit". Somijas hokeja izlases sastāvā izcīnījis otro vietu 2021. gada Pasaules čempionātā. Menallanens tika iekļauts izlases sastāvam 2022. gada ziemas olimpiskajās spēlēs.