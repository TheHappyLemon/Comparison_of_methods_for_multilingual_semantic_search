Šis raksts ir par ASV televīzijas seriālu. Par citām jēdziena NCIS nozīmēm skatīt nozīmju atdalīšanas lapu. "NCIS: Losandželosa" (angļu: NCIS: Los Angeles) ir amerikāņu televīzijas seriāls, kura autors ir Šeins Brenans. Seriāla "NCIS: izmeklēšanas dienests" pirmais atvasinātais seriāls. Tiek pārraidīts CBS televīzijas kanālā kopš 2009. gada 22. septembra. Seriālam kopumā ir septiņas sezonas (vairāk nekā 160 sēriju). "NCIS: Losandželosa" ir par Naval Criminal Investigative Service īpašo projektu biroju elites divīziju, kuras vadība atrodas Losandželosā un kas specializējas slepenajās operācijās. Seriāls tiek pārraidīts arī Latvijā no LTV7, bet tikai pirmās 8 sezonas. Seriāla visas pirmās piecas sezonas bija starp desmit skatītākajām savas televīzijas sezonas programmām, 4. un 5. sezona — 4. vietā. "NCIS: Losandželosa" tikusi nominēta dažādiem apbalvojumiem, vairāki ir arī iegūti. 2015. gada 21. septembrī sāka raidīt seriāla septīto sezonu. 2016. gada 25. martā CBS paziņoja par seriāla astoto sezonu.