Svētās Mājas bazilika (itāļu: Basilica della Santa Casa) ir 16. gadsimta katoļu bazilika Itālijas pilsētā Loreto. Ievērojams Jaunavas Marijas pielūgsmes centrs. Daļa katoļu ticīgo uzskata, ka bazilikas kompleksā ietilpst Jaunavas Marijas māja, kuru eņģeļi atnesuši no Nācaretes, caur Rijeku un Rekanati, uz Loreto. Bazilika kā svētceļojumu objekts pazīstama vismaz no 14. gadsimta. Baznīcu gadsimtu gaitā veidojuši daudzi izcili arhitekti, tēlnieki un mākslinieki. To vidū — Džuliāno de Majano, Džuliano de Sangallo, Donato Bramante, Luidži Vanvitelli, Domenikino, Gvido Reni, Meloco da Forli, Luka Sinjorelli, Andrea Sansovino, Barlomeo Bandinelli un citi. Baznīcā atrodas arī no Libānas ciedra veidotā Loreto Melnā Madonna. Tā ir Romas pāvesta Pija XI kanoniski kronēta 1920. gadā, jo iepriekšējā bija gājusi bojā ugunsgrēkā.