Šarls Šampo (vācu: Charles Champaud, bulgāru: Шарл Шампо; dzimis 1865. gadā, miršanas gads nav zināms), arī Šarls Šampovs (bulgāru: Шарл Шампов) bija šveiciešu vingrotājs. Viņš 1896. gada vasaras olimpiskajās spēlēs bija pirmais Bulgāriju pārstāvošais sportists, kurš startēja vasaras olimpiskajās spēlēs. Viņš 1896. gada vasaras olimpiskajās spēlēs Atēnās startēja trijās vingrošanas disciplīnās — atbalsta lēcienā, līdztekās un vingrošanas zirgā. Diemžēl viņa iegūtie rezultāti šajās disciplīnās nav zināmi. Šampo bija Šveices valstspiederīgais, kurš brīdī, kad piedalījās pirmajās mūsdienu olimpiskajās spēlēs, strādāja par vingrošanas skolotāju Bulgārijas galvaspilsētā Sofijā. Tādējādi Bulgārija bieži tiek iekļauta 1896. gada olimpisko spēļu pārstāvēto valstu skaitā. Šarlam Šampo Bulgārijā bija nozīmīga loma futbola popularizēšanai valstī.