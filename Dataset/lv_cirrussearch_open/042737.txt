Ivana Vuleta (serbu: Ивана Вулета; dzimusi Španoviča (Шпановић) 1990. gada 10. maijā) ir serbu vieglatlēte, startē tāllēkšanas sacensībās. Četras reizes piedalījusies olimpiskajās spēlēs (2008, 2012, 2016, 2020), 2016. gadā Riodežaneiro izcīnījusi bronzas medaļu. Viņa ir 2023. gada Pasaules čempionāta zelta medaļas ieguvēja, divas reizes ieguvusi bronzu Pasaules čempionātos (2013, 2015). Pasaules čempionātā telpās izcīnījusi visu trīs kalumu medaļas. Viņa ir Eiropas čempione gan stadionā, gan telpās. Trīs reizes atzīta par Serbijas gada labāko sportisti (2013, 2015, 2022). Ir valsts rekorda tāllēkšanā īpašniece.