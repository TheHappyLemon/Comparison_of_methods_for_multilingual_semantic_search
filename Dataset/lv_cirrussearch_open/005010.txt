Edmontona (angļu: Edmonton) ir pilsēta Kanādā, Albertas provinces administratīvais centrs, otra lielākā pilsēta provincē. Pilsēta atrodas provinces centrālajā daļā. Tajā dzīvo 730 372 iedzīvotāji, pilsēta aizņem 684 km2 lielu platību, kas to padara par vienu no lielākajām pilsētām Ziemeļamerikā. Pirmie iedzīvotāji pašreizējā Edmontonas teritorijā apmetās 3000. gadā pirms mūsu ēras. Iespējams, ka pētnieks Entonijs Hendels bija pirmais eiropietis, kas bijis Edmontonā, viņš to izdarīja 1754. gadā. Pilsētā ir mitrs kontinentāls klimats. Edmontonā ir bāzēti vairāki sporta klubi, tai skaitā Edmontonas "Grands", Edmontonas "Eskimos", Edmontonas "Oilers" (NHL), Edmontonas "Trappers" un Edmontonas "Oil Kings". Pārsvarā visi klubi savas mājas spēles aizvada Commonwealth Stadium, Telus Field un Rexall Place stadionos. Edmontonā ir notikuši vairāki lieli sporta pasākumi, tai skaitā 2001. gada Pasaules čempionāts vieglatlētikā un 1983. gada Vasaras Universiāde.