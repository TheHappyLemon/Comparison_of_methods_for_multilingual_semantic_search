Aigars Kalvītis (dzimis 1966. gada 27. jūnijā Rīgā) ir Latvijas uzņēmējs un bijušais politiķis, Latvijas Ministru prezidents (2004—2007) un vairāku Saeimas sasaukumu deputāts. Pārstāvēja Tautas partiju. Pēc politiķa karjeras beigām — sporta funkcionārs, hokeja kluba Rīgas "Dinamo" valdes priekšsēdētājs un līdzīpašnieks. Kopš 2015. gada augusta — AS “Latvijas Gāze” valdes priekšsēdētājs.