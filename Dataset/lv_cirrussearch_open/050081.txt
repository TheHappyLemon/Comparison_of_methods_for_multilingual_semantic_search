Seržs Orjē (franču: Serge Aurier, dzimis 1992. gada 24. decembrī) ir Kotdivuāras futbolists, spēlē aizsarga pozīcijā, pārstāv Kotdivuāras futbola izlasi. Kopš 2024. gada Orjē spēlē Turcijas Superlīgas klubā Stambulas "Galatasaray". Kotdivuāras izlases sastāvā Orjē debitēja 2013. gada 8. jūnijā pret Gambiju. Orjē ir piedalījies 2014. gada FIFA Pasaules kausā, kā arī 2015. gada, 2017. gada un 2019. gada Āfrikas Nāciju kausā.