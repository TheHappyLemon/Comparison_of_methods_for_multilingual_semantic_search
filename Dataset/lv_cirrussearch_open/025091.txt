Jevgeņija Kanajeva (krievu: Евгения Олеговна Канаева; dzimusi 1990. gada 2. aprīlī) ir bijusī krievu mākslas vingrotāja. Piedalījusies divās Olimpiskajās spēlēs (2008, 2012), gan 2008. gadā Pekinā, gan 2012. gadā Londonā izcīnījusi zelta medaļu daudzcīņā, kļūstot par pirmo sportisti ar divām mākslas vingrošanas daudzcīņas zelta medaļām. Ar 17 Pasaules un 13 Eiropas čempiones tituliem viņa ir abu sacensību zelta medaļām bagātākā sportiste. 2009. gada Pasaules čempionātā kļuva par pirmo mākslas vingrotāju, kas uzvar visās sešās disciplīnās, 2011. gadā atkārtoja šo panākumu.