Šis raksts ir par salu Krievijā. Par salu Jaunzēlandē skatīt rakstu Dienvidsala. Dienvidu sala (krievu: Южный остров) ir Krievijai piederoša sala Novaja Zemļas arhipelāgā Ziemeļu Ledus okeānā. Ietilpst Arhangeļskas apgabala administratīvajā teritorijā «Novaja Zemļa». Arhipelāga otra lielākā sala un Krievijas trešā lielākā sala. Salā ir divas pastāvīgi apdzīvotas vietas — Belušja Guba un Rogačova, kā arī Malije Karmakulu polārstacija.