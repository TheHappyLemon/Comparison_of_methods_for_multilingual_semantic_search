SDS-4 jeb Small Demonstration Satellite 4 (no angļu: "Mazs demonstrācijas pavadonis 4") ir Japānas Aerokosmisko pētījumu aģentūras (JAXA) eksperimentāls pavadonis, kas palaists 2012. gada maijā solārsinhronā orbītā. Pavadonis ar masu 50 kg ir kuba formas ar skaldnes garumu 50 cm. Tajā ir uzstādītas četras tehnoloģisku eksperimentu iekārtas: FOX (FHP [Flat Heat Pipe] On-orbit Experiment) — plakanu karstuma cauruļu pārbaudīšana siltuma regulācijas sistēmām nākotnes pavadoņos; IST (In-flight experiment of Space Materials using THERME) — siltumizolācijas materiālu degradācijas novērtēšana, izmantojot Francijas kosmosa aģentūras momponentu THERME; QCM (Quartz Crystal Microbalance) — kvarca mikrolīdzsvara novērtēšana, kurus izmantos nākotnes sensoros, kas mērīs iekšājo piesārņojumu; SPAISE (Space-based Automatic Identification System Experiment) — Automātiskās identifikācijas sistēmas eksperiments, uztverot signālus no kuģiem ar divām īpašām antenām. SDS-4 tika palaists 2012. gada 17. maijā 16:09 UTC ar nesējraķeti H-IIA/202 (lidojums 21) no Tanegasimas kosmosa centra. SDS-4 kopā ar HORYU-II bija palīgkrava pavadoņiem SHIZUKU un KOMPSAT-3