Žans Kollā (franču: Jean Collas; dzimis 1874. gada 3. jūlijā, miris 1928. gada 30. decembrī) bija franču regbists un virves vilkšanas speciālists, kurš piedalījās 1900. gada vasaras olimpiskajās spēlēs. Kollā 1900. gada vasaras olimpiskajās spēlēs startēja gan regbijā, gan virves vilkšanas sacensībās. Pirmo medaļu viņš izcīnīja virves vilkšanā, kur zaudējot Jauktajai komandai izcīnīja sudraba medaļu. Bez viņa komandā vēl startēja Remons Basē, Šarls Gonduāns, Žozefs Rofo, Emīls Sarāds un Fransisko Enrikess de Subirija. Regbija sacensībās viņš bija viens no Jauktās komandas pārstāvjiem un izcīnīja zelta medaļu, pārspējot gan Vācijas, gan Lielbritānijas regbija komandas. Viņš bija sporta kluba Racing Club de France pārstāvis.