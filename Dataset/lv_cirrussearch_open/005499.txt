Kvara šelfa ledājs (angļu: Quar Ice Shelf, norvēģu: Quarisen) ir šelfa ledājs Princeses Martas krastā Karalienes Modas Zemē Antarktīdā. Izvietojies starp Norvēģijas ragu rietumos un Sērosena grēdu austrumos. Ledājs ir ap 35 km plats un tā fronte ir ap 55 km gara. Nosaukts par godu norvēģu-zviedru-britu antarktiskās ekspedīcijas dalībniekam radiotehniķim Leslijam Kvaram (Leslie Quar), kurš gāja bojā vadot traktoru un pārkrītot pār ledāja malu 1951. gada 24 februārī. Uz Kvara ledāja no 1949. līdz 1952. gadam darbojās Norvēģijas, Zviedrijas un Lielbritānijas apvienotās antarktiskās ekspedīcijas polārstacija Modheima. 1987. gadā uz ledāja tika ierīkota PSRS vasaras stacija Družnaja III.