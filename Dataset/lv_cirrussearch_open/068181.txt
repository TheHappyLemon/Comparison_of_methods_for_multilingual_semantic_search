"Vīrs, kurš nošāva Libertiju Volensu" (angļu: The Man Who Shot Liberty Valance) ir 1962. gada ASV vesterna filma, kuras režisors ir Džons Fords. Filmā galvenās lomas atveido Džeimss Stjuarts, Džons Veins, Vera Mailza, Lī Mārvins, Edmonds O'Braiens, Endijs Devains, Džons Keredīns, Vudijs Strods, Stroters Mārtins nu Lī Van Klifs. Filma ir balstīta uz 1953. gada Dorotijas M. Džonsones īso stāstu. Filma stāsta par senatoru, kurš atgriežas rietumu pilsētā uz sena drauga bērēm, kur viņš izstāta savu stāstu. Filmas "Vīrs, kurš nošāva Libertiju Volensu" pirmizrāde notika 1962. gada 22. aprīlī un to izplatīja Paramount Pictures. Filma pirmizrādes brīdī saņēma galvenokārt pozitīvas kritiķu atsauksmes, tomēr mūsdienās tā tiek uzskatīta par klasiku. Vairāku kritiķu vērtējumā tā ir gan Forda, gan Veina labākā filma. Filmu nominēja Amerikas Kinoakadēmijas balvai kategorijā "Labākie kostīmi melnbaltajās filmās". 2007. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma".