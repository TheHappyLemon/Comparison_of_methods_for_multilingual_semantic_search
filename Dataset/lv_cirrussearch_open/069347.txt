Austrummindoro (filipīniešu: Silangang Mindoro, spāņu: Oriental Mindoro) ir viena no Filipīnu provincēm valsts vidusdaļā, Mimaropas reģionā. Aizņem Mindoro salas austrumu daļu, kā arī vairākas nelielas salas piekrastē. Rietumos robežojas ar Rietummindoro provinci; ziemeļos krastus apskalo Verdes salas šaurums, ziemeļaustrumos — Sibujanas jūra, bet austrumos — Tablasas šaurums. Administratīvi dalās 1 pilsētā un 14 municipalitātēs un sīkāk 426 barangajās. Provinces centrs un lielākā pilsēta ir Kalapana. Apdzīvo galvenokārt tagali un mangiani.