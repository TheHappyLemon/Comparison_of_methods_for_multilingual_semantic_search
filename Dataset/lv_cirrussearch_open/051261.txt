Gņezno arhikatedrāle (poļu: Archikatedrą Gnieźnieńską) jeb Vissvētākās Jaunavas Marijas Debesbraukšanas Primasa bazilika Gņezno (poļu: Bazylika prymasowska Wniebowzięcia Najświętszej Maryi Panny w Gnieźnie) ir Romas katoļu katedrāle, kas atrodas vēsturiski pirmās Polijas galvaspilsētas Gņezno centrā. Gņezno arhibīskaps vienlaikus ir arī Polijas katoļu baznīcas primāts. Baznīca šajā vietā zināma no 9. gadsimta beigām un to paplašināja pirmais zināmais Polijas valdnieks Meško I. 999. gadā katedrālē tika apglabāts Svētais Adalberts. 1025. gadā katedrālē tika kronēts pirmais Polijas karalis Boļeslavs I Drosmīgais. Vēlāk katedrālē kronējušies arī Pšemisls II un Vāclavs II. 1331. gadā baznīcu postīja Teitoņu ordenis. 1418. gadā Gņezno katedrāle kļuva par Polijas primāta rezidenci un tāda tā ir arī mūsdienās. Katedrāle ir degusi 1613. un 1760. gadā, kā arī cietusi Otrajā pasaules karā, bet vienmēr atjaunota. Velves Svēta Adalberta relikvija Katedrāles durvis