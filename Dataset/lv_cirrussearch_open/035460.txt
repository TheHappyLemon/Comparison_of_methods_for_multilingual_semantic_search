Prizma (sengrieķu: πρίσμα, prísma — ‘sazāģētais’) optikā ir caurspīdīgs ķermenis, kuru veido viendabīga vide un izmanto dažādos optiskos instrumentos. Bieži prizma ir izgatavota no stikla, bet tikpat labi var izmantot arī citus caurspīdīgus materiālus. Pēc ārējā izskata tā līdzinās ģeometriskajai figūrai prizmai. No tā arī ir radies šī priekšmeta nosaukums. Ir arī tādas prizmas, kas pēc ārējā izskata neizskatās tādas pašas kā ģeometriskās figūras prizmas. Galvenais, lai prizmai ir divas plakanas šķeļošās virsmas, jo, gaismas staram nonākot uz šīs virsmas, gaisma tiek lauzta un dispersijas rezultātā izkliedēta, veidojot spektru.