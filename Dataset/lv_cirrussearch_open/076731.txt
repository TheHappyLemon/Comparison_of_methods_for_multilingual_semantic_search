Šis raksts ir par futbolistu. Par citām jēdziena Mūrs nozīmēm skatīt nozīmju atdalīšanas lapu. Roberts Frederiks Čelsija "Bobijs" Mūrs (angļu: Robert Frederick Chelsea "Bobby" Moore; 1941. gada 12. aprīlī — 1993. gada 24. februārī) bija Anglijas futbolists. Viņš bija Londonas "West Ham United" kapteinis vairāk kā desmit gadus un bija Anglijas futbola izlases kapteinis, kad tā ieguva 1966. gada Pasaules kausu. Anglijas izlasē viņš aizvadīja 108 spēles, kas viņa starptautiskās karjeras beigās 1973. gadā bija izlases rekords. Šo rekordu ar 125 spēlēm izlasē pārspēja vārtsargs Pīters Šiltons un 2009. gada 28. maijā arī Deivids Bekhems spēlē pret Slovākiju.