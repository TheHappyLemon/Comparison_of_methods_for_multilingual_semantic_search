Wikisource (izrunā: [ˌvɪkiˈsɔːɹs]) ir viens no Wikimedia Foundation projektiem, kas ir balstīts uz wiki programmatūru. Tā ir tiešsaistes bibliotēka ar brīva satura informāciju. Projekts tika izveidots 2003. gada 24. novembrī. Sākotnējais projekta nosaukums bija Project Sourceberg (vārdu spēle ar Gūtenberga projekta anglisko nosaukumu Project Gutenberg). 2004. gada 23. jūlijā nosaukums tika mainīts uz pašreizējo. Projekta saturu pamatā veido teksti, kas jau ir bijuši publicēti citur. Vairumam tekstu ir beigušās autortiesības. Wikisource latviešu valodā 2016. gada janvārī bija 81 lapa.