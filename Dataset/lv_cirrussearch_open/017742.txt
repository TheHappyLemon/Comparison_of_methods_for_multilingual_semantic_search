Koordinātas: 29°58′31″N 31°08′16″E﻿ / ﻿29.97528°N 31.13778°E﻿ / 29.97528; 31.13778 Lielā Sfinksa (arābu: أبو الهول Abū al Hūl) ir kaļķakmens sfinksas (mītisks radījums ar lauvas ķermeni un cilvēka galvu) statuja, kas atrodas blakus Gīzas piramīdām Ēģiptē. Šī ir pasaulē lielākā monolīta statuja, tā ir 73,5 metrus gara, 19,3 metrus plata un 20,22 metrus augsta. Tāpat Lielā Sfinksa ir vecākā zināmā monumentālā skulptūra, tiek uzskatīts, ka tā tika izveidota faraona Hefrena valdīšanas laikā (apmēram 2558.—2532. gads p.m.ē.).