"Divi mīlētāji" (angļu: Two Lovers) ir 2008. gada ASV romantiska drāma, kuras režisors, kā arī viens no producentiem un scenārija autoriem ir Džeimss Grejs. Galvenās lomas atveido Gvineta Paltrova, Vinesa Šo, Vakīns Fīnikss, Izabella Roselīni un Eliass Koteass. Filmas pirmizrāde notika 2008. gada 19. maijā Kannu filmu festivālā. Vecpuisim Leonardam jāizvēlas starp ģimenes draudzeni, kuru viņa vecāki vēlas Leonardam izprecināt, un skaisto jauno kaimiņieni.