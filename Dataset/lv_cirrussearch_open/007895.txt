Viktors Troickis (serbu: Виктор Троицки, Viktor Troicki; dzimis 1986. gada 10. februārī Belgradā, Dienvidslāvijā) ir profesionāls serbu tenisists. Profesionāļa karjeru uzsāka 2000. gadā. V. Troicka labākais sasniegums ATP tūres rangā ir 2011. gada 2. maijā sasniegtā 15. vieta, dubultspēlēs — 49. vieta (2010. gada 25. oktobris). Viņa treneris ir Jans de Vits (Jan de Witt). Karjerā V. Troickis ir uzvarējis vienā ATP vienspēļu turnīrā, viņš ir sasniedzis visu četru Grand Slam turnīru trešo kārtu (2011. gada Austrālijas čempionāts, 2010. gada Francijas čempionāts, 2009. gada Vimbldona, 2008. gada ASV čempionāts). Viņa lielākais panākums ir uzvara 2010. gada Deivisa kausa Pasaules grupas fināla piektajā spēlē pret Francijas tenisistu Mihaelu Lodrā.