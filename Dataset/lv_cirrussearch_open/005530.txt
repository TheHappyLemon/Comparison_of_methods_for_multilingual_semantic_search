Miltons Frīdmans (Milton Friedman, dzimis 1912. gada 31. jūlijā Ņujorkā, miris 2006. gada 16. novembrī Sanfrancisko) bija ebreju izcelsmes ASV ekonomists. Viens no Čikāgas ekonomikas skolas un neoliberālisma redzamākajiem pārstāvjiem. Bija viens no konsekventākajiem monetārisma un brīvā tirgus aizstāvjiem pretstatā keinsismam vai labklājības valstij. Rakstījis par cenu teoriju. Ievērojamākais darbs — "Kapitālisms un brīvība" (Capitalism and Freedom, 1962). Rakstījis rakstus žurnālā Newsweek. Pretrunīgi vērtēta Frīdmana iesaistīšanās Čīles ekonomikas reformēšanā pēc Augusto Pinočeta apvērsuma. 1976. gadā ieguva Nobela prēmiju ekonomikā.