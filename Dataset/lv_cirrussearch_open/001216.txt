2010. gada Pasaules čempionāts basketbolā sievietēm bija 16. Pasaules čempionāts basketbolā sievietēm. Čempionāts norisinājās 2010. gadā, laikaposmā no 23. septembra līdz 3. oktobrim trijās Čehijas pilsētās — Ostravā, Karlovi Vari un Brno. Ostravā un Brno notika priekšsacīkšu un astotdaļfināla kārta, taču Karlovi Vari tika noskaidrots Pasaules čempions. Uz čempionāta rīkošanu bez Čehijas vēl pretendēja Austrālija, Francija un Latvija, taču netika izvirzītas kā čempionāta rīkotājas. Čempionātā piedalījās 16 valstsvienības, tai skaitā pašreizējās Olimpiskās čempiones ASV izlase un čempionāta rīkotājvalsts Čehijas izlase. Par Pasaules čempionēm kļuva ASV basketbolistes, kas finālā uzvarēja Čehijas izlasi. Spēlē par trešo vietu un bronzas medaļu uzvarēja Spānijas izlase, kas mazajā finālā uzvarēja Baltkrieviju. ASV izlasei šis jau bija 8. izcīnītais tituls turnīra vēsturē. Par turnīra vērtīgāko spēlētāju tika atzīta Čehijas izlases spēlētāja Hana Horākova.