Žans Žaks Ano (franču: Jean-Jacques Annaud, dzimis 1943. gada 1. oktobrī) ir Francijas kinorežisors, scenārists un producents. Vislabāk pazīstams ar vēsturisko piedzīvojumu filmu Quest for Fire (1981), mistērijas filmu "Rozes vārds" (1986), ģimenes filmu The Bear (1988), romantisko filmu L'Amant (1992), kara filmām "Septiņi gadi Tibetā" (1997), "Divkauja" (2001) un "Melnais zelts" (Black Gold), kā arī drāmu Wolf Totem (2015). Savas karjeras laikā saņēmis vairākas balvas un nominācijas, tai skaitā piecas Cēzara balvas un vienu David di Donatello balvu. Ano pirmā filma, "Melnais un baltais krāsās" (La Victoire en chantant, 1976), saņēma Amerikas Kinoakadēmijas balvu kategorijā "Labākā filma svešvalodā".