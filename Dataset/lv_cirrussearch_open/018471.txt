Arhentino ezers (spāņu: Lago Argentino) ir liels ezers Argentīnas dienvidos, Santakrusas provincē. Lielākais ezers Argentīnā. Ezers izcili ainavisks, tajā ieplūst vairāki ledāji (tajā skaitā Perito Moreno ledājs, Upsālas ledājs). Rietumu piekrastē kalni, fjordi, austrumu piekrastē — pampa. Sevišķi iespaidīgi izskatās ap 50 metrus augstā Perito Moreno ledāja fronte ezera ūdenī, no kuras nepārtraukti atdalās un ūdenī krīt ledus blāķi. Ezerā peld aisbergi. Nereti ledājs norobežo kādu ezera daļu, kurā tad ceļas ūdens līmenis. Šāda mazāka ezera radītais ūdenskritums pāri ledum ir ļoti iespaidīgs. Daļa ezera iekļauta Losglasiaresas nacionālajā parkā. Ezers un tā apkaime ir izcili tūrisma objekti. Lieliskas zvejas iespējas. Ezers 1873. gadā sasniedza Valentīns Filbergs — sākotnēji to noturēja par Vjedmas ezeru, kas atrodas netālu ziemeļos. 1877. gadā atklāja, ka šis ir atsevišķs ezers un deva tam vārdu.