Atlantas "Hawks" (angļu: Atlanta Hawks) ir profesionāls ASV basketbola klubs, kas bāzēts Atlantā, Džordžijas štatā, ASV. Klubs spēlē Nacionālās basketbola asociācijas Austrumu konferences Dienvidaustrumu divīzijā. Tas tika dibināts 1946. gadā ar nosaukumu Bufalo "Bisons" un kopš 1949. gada spēlē NBA. Savas pastāvēšanas vēsturē "Hawks" ir 1 reizi uzvarējis NBA (1958. gadā), 4 reizes ir kļuvis par konferences uzvarētāju un 12 reizes — divīzijas čempionu. Mājas spēles komanda aizvada State Farm Arena arēnā. "Hawks" slavenākie spēlētāji ir Pīts Maravičs, Bobs Petits un Dominiks Vilkinss.