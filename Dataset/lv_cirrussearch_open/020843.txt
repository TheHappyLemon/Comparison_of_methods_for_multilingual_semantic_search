Joensū "Jokipojat" ir profesionāla hokeja komanda, kas bāzēta Joensū, Somijā. Tā spēlē Mestis līgā. Komanda dibināta 1953. gadā. 2010. gadā tā izcīnīja līgas čempiones titulu. 1989.—90. un 1991.—92. gada sezonās komanda spēlēja SM līgā. No 2012. līdz 2014. gadam "Jokipojat" sadarbojās ar Kontinentālās hokeja līgas klubu Rīgas "Dinamo". 2012.—13. gada sezonā komandas sastāvā spēlēja Mārtiņš Jakovļevs un Vitālijs Pavlovs, taču 2013.—14. gada sezonu "Jokipojat" uzsāka Elvijs Biezais, Miks Lipsbergs, kā arī Raimonds Vilkoits. No 2009. līdz 2011. gadam klubā spēlēja arī Roberts Jekimovs, 2010. gadā kopā ar "Jokipojat" izcīnot līgas čempiona titulu. 1998.—99. gada sezonā komandas rindās spēlēja Artis Ābols un Mareks Jass, savukārt 1999.—2000. gada sezonā "Jokipojat" rindas pārstāvēja Igors Bondarevs.