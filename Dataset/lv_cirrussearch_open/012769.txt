Dānijas krona (dāņu: danske kroner) ir Dānijas, Grenlandes un Fēru Salu oficiālā valūta. To parasti apzīmē ar "kr." vai ar ISO kodu "DKK". 1 krona atbilst 100 ērēm. Krona ir piesaistīta eiro. Par Dānijas, Grenlandes un Fēru Salu oficiālo valūtu tā kļuva 1875. gada 1. janvārī. Dānijas iedzīvotāji 2000. gada septembrī notikušajā referendumā atteicās no pārejas uz eiro, tādējādi saglabājot kronas. Kronas emitē Dānijas Nacionālā banka. 2012. gada martā viena Dānijas krona atbilda 9,45 santīmiem.