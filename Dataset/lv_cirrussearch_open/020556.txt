Zēlande (dāņu: Sjælland) ir sala Dānijā, Baltijas jūrā. Tā ir lielākā un apdzīvotākā sala Dānijā, 96. lielākā sala pasaulē pēc platības un 35. apdzīvotākā sala pasaulē. Salu apskalo Baltijas jūra austrumos un Ziemeļjūra ziemeļos. Zēlandes platība ir 7031 kvadrātkilometrs, un to apdzīvo 2 491 091 iedzīvotājs. Salas austrumu daļā atrodas Dānijas galvaspilsēta un lielākā pilsēta Kopenhāgena. Zēlandi ar citām salām un kontinentu savieno tilti: ar Fīnas salu Lielais Belta tilts, bet ar Zviedrijas pilsētu Malmi Ēresunda tilts.