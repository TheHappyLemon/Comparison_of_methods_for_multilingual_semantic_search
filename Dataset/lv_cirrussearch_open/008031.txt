Serhio Busketss (spāņu: Sergio Busquets i Burgos; dzimis 1988. gada 16. jūlijā Sabadelā, Spānijā) ir profesionāls spāņu futbolists, spēlē uzbrūkošā pussarga pozīcijā, Spānijas futbola izlases dalībnieks. Kopš 2023. gada Busketss pārstāv MLS līgas komandu Inter Miami. Profesionālā futbolista karjeras laikā spēlējis vienīgi Barcelona sistēmā. Kluba pirmajā sastāvā debitēja 2008.—2009. gada sezonā. Tā sastāvā trīs reizes ir triumfējis La Liga čempionātā (2008–09, 2009–10, 2010–11), 2009. gadā izcīnīja Spānijas Karaļa kausu, divas reizes triumfējis Spānijas Superkausa izcīņā (2009, 2010), kļuvis par divkārtēju UEFA Čempionu līgas uzvarētāju (2008–09, 2010-11). Spānijas izlases sastāvā ir uzvarējis 2010. gada FIFA Pasaules kausa un 2012. gada Eiropas čempionāta izcīņas finālturnīros.