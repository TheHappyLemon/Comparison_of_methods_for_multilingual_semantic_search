Šis raksts ir par Čehijas kņazu. Par citām jēdziena Vladislavs I nozīmēm skatīt nozīmju atdalīšanas lapu. Vladislavs I (čehu: Vladislav I.; dzimis ap 1065. gadu, miris 1125. gada 12. aprīlī) bija Bohēmijas kņazs no 1109. gada līdz 1117. gadam un no 1120. gada līdz nāvei 1125. gadā. Vladislavs I bija Bohēmijas kņaza Vratislava II un Polijas karaļa Kazimira I meitas Svatavas dēls. Pēc tēva un vecākā pusbrāļa Bržetislava II nāves cīnījās par varu valstī. Vladislavam kopā ar brālēnu Svatopluku I izdevās no valsts padzīt savu brāli Borživoju II, tomēr 1110. gadā Borživojam II ar Polijas kņaza Boļeslava III palīdzību izdevās atgriezties. 1117. gadā Vladislavs atteicās no troņa par labu Borževojam, tomēr jau 1120. gadā atkal to padzina no valsts. No 1110. līdz 1111. gadam piedalījās Svētās Romas imperatora Heinriha V karagājienā uz Itāliju.