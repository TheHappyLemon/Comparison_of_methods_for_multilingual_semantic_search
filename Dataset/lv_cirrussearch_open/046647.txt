Ivans Ņeumivakins (krievu: Иван Павлович Неумывакин, dzimis 1928. gada 7. jūlijā, miris 2018. gada 22. aprīlī) bija krievu-padomju medicīnas darbinieks, daudzu darbu autors, medicīnas zinātņu doktors, Krievijas Nopelniem bagātais izgudrotājs, LPSR Valsts prēmijas laureāts, akadēmiķis un profesors Krievijas Dabaszinātņu akadēmijā. Tiek uzskatīts par padomju kosmosa medicīnas tēvu. 1980. gados piedalījies nootropā preparāta fenibuta izstrādē un ieviešanā klīniskajā praksē, par ko 1982. gadā saņēmis LPSR Valsts prēmiju. Vēlāk pievērsies alternatīvajai medicīnai un pseidozinātniskām ārstniecības metodēm, piemēram, nopietnu saslimšanu ārstēšanai ar ūdeņraža peroksīdu vai dzeramo sodu.[nepieciešama atsauce] 1951. gadā absolvējis Kirgizstānas Medicīnas institūtu. Dzīves laikā viņš bija pulkvedis. Apbalvojumi: KPFSR Nopelniem bagātais izgudrotājs (1979), LPSR Valsts prēmija (1982).