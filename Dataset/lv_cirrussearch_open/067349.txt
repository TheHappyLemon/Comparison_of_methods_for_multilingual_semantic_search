Poligonu tīkls attiecas uz formu, no kā tiek radīts trīsdimensiju modelis un tā sastāvdaļām. Lai radītu trīsdimensionālu modeli digitālā vidē, forma tiek radīta no trīs sastāvdaļām. Punktiem, kas atrodas noteiktā vietā, visbiežāk trīsdimensiju vidē (angļu: vertices), šķautni (angļu: edge), kas savieno divus punktus, un plakni (angļu: face), aizvērtu šķautņu kopumu, kas no tiem rada poligonu. Poligonu tīkls atšķiras no ģeometriskiem poligoniem, tas attiecas uz divdimensiju daudzstūru formu, kas sastāv no punktiem un līnijām, attiecīgi poligonu tīkls ir vairāku šo formu sakopojums trīsdimensiju vidē. Dažādiem lietojumiem un mērķiem tiek izmantoti dažādi poligonu tīklu attēlojumi. Ar tīkliem veikto darbību dažādība var ietvert: Būla loģiku (konstruktīva stereometriju), izlīdzināšanu, vienkāršošanu un daudzas citas. Poligonu tīkls parasti tiek attēlots kā veidots no trīsstūriem, jo tas ir vienkāršākais no daudzstūriem, kas var noteikt plakanu virsmu. Tomēr var izmantot arī citus daudzstūrus, piemēram, četrstūrus, piecstūrus utt.