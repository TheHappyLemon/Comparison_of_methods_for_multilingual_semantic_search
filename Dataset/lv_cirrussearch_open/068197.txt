2023.—2024. gada UEFA Eiropas līgas sezona ir Eiropas futbola klubu otro nozīmīgāko sacensību 53. sezona un 15. sezona ar UEFA Eiropas līgas nosaukumu. To organizē UEFA. Sezona sākās ar kvalifikācijas spēlēm 2023. gada 10. augustā. Kvalifikācijas spēles notika līdz 31. augustam. Grupu turnīrs sāksies 2023. gada 21. septembrī. Sezona noslēgsies 2024. gada 22. maijā ar finālu Aviva stadionā Dublinā, Īrijā. Lai pieskaņotu kvalifikācijas kārtu nosaukumus ar Čempionu līgu un UEFA Eiropas konferences līgu sezona sākas ar 3. kvalifikācijas kārtu. Turnīra uzvarētāji automātiski kvalificēsies 2024.—2025. gada UEFA Čempionu līgas grupu turnīram, kā arī iegūs tiesības spēlēt 2024. gada UEFA Superkausā pret 2023.–2024. gada UEFA Čempionu līgas uzvarētājiem.