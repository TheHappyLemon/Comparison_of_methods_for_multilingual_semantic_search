Džozefs Viljams "Džo" Freizers (angļu: Joseph William "Joe" Frazier; dzimis 1944. gada 12. janvārī Bjūfortā, Dienvidkarolīnas štatā, ASV, miris 2011. gada 7. novembrī Filadelfijā, Pensilvānijas štatā, ASV) bija amerikāņu bokseris. Pasaulē viņš ir palicis atmiņā ar trīs sīvajām cīņām pret Muhamedu Ali, no kurām viņš divas zaudēja, tai skaitā cīņā, kura notika Manilā, Filipīnās, 1975. gada 1. oktobrī un kura pasaulē ir pazīstama kā Thrilla in Manila. Viņš arī bija pirmais, kurš sagādāja profesionālo zaudējumu Muhamedam Ali (1971. gada 8. marts), nokdaunējot M. Ali 15. raundā. Viņš ir divreiz cīnījies pret slaveno Džordžu Formenu un zaudējis attiecīgi ar otrā un piektā raunda nokautiem. Miris 2011. gada 7. novembrī no vēža.