Pāvests Gregors III (latīņu: Gregorius III; miris 741. gada 28. novembrī) bija Romas bīskaps no 731. gada februāra līdz nāvei 741. gada novembrī un līdz ar to katolisma tradīcijā tiek uzskatīts par vienu no Romas pāvestiem. Dzimis Sīrijā. Par Romas bīskapu tika ievēlēts 731. gada 11. februārī, tomēr formāli netika iesvētīts līdz 18. martam, kamēr netika saņemts Bizantijas eksarha apstiprinājums. Gregors III ir pēdējais, kas šādas ievēlēšanas gadījumā lūdzis eksarha apstiprinājumu. Viņa pontifikāta laiks tika izjaukts ar ikonoklasma strīdu Bizantijas impērijā. Gregors III bija pēdējais pāvests, kas nav nācis no Eiropas, līdz Franciska ievēlēšanai 2013. gadā (1272 gadus vēlāk). Viņa piemiņas diena ir 28. novembris.