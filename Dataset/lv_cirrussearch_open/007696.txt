1981.—1982. gada Nacionālās basketbola asociācijas sezona bija 36. NBA sezona. Šajā sezonā piedalījās 23 komandas (visas no ASV). Par NBA čempioniem kļuva Losandželosas "Lakers" spēlētāji, kas sešu spēļu finālsērijā pieveica Filadelfijas "76ers" ar 4—2. Finālsērija ilga no 27. maija līdz 8. jūnijam. Par regulārās sezonas vērtīgāko spēlētāju tika atzīts Mozess Malons ("76ers"), par finālsērijas vērtīgāko tika atzīts Maģiskais Džonsons ("Lakers"), savukārt Džordžs Džervins ("Spurs") bija sezonas rezultatīvākais spēlētājs. 1981. gada NBA drafts notika 1981. gada 9. jūnijā, tajā Dalasas "Mavericks" ar pirmo numuru izvēlējās Marku Agvairu. 32. NBA Visu zvaigžņu spēle notika Brendan Byrne Arena arēnā Īstraterfordā. Tajā Austrumu komanda uzvarēja Rietumus ar 120–118. Par spēles vērtīgāko spēlētāju tika atzīts Bostonas "Celtics" spēlētājs Lerijs Bērds.