"Aviators" (angļu: The Aviator) ir 2004. gada ASV biogrāfiskā drāma, kuras režisors ir Mārtins Skorsēze. Filma ir par aviācijas pionieri Hovardu Hjūzu, kas vēlāk kļuva par pasaulē bagātāko cilvēku. Filmā tiek attēlots dzīves posms no 1920. gadu beigām līdz 1947. gadam, laikā, kad viņš kļuva par veiksmīgu kinoproducentu un aviācijas magnātu. Galvenās lomas filmā attēlo Leonardo Di Kaprio, Keita Blanšeta, Džons Reilijs, Keita Bekinseila, Alans Alda, Aleks Boldvins, Džūds Lo, Gvena Stefani, Ians Holms, Denijs Hjūstons un Brents Spainers. Filma tika nominēta 11 Amerikas Kinoakadēmijas balvām, tai skaita kā labākā filma, balvas tika iegūtas piecās nominācijās. Blanšeta ieguva Akadēmijas balvu kā labākā otrā plāna aktrise par Ketrinas Hepbērnas attēlošanu, šis ir vienīgais gadījums balvu pasniegšanas vēsturē, kad Akadēmijas balvu saņem aktieris par cita Akadēmijas balvas ieguvēja attēlošanu.