Igaunijas premjerministrs (igauņu: Eesti Vabariigi peaminister) ir Igaunijas Republikas valdības galva. Premjerministru nominē prezidents pēc konsultācijām ar parlamenta frakcijām un apstiprina parlaments. Nesaskaņu gadījumā parlaments var noraidīt prezidenta nominēto kandidātu un izvēlēties savu kandidātu. Premjerministrs parasti ir valdošās koalīcijas lielākās partijas vadītājs. Šībrīža premjerministre ir Kaja Kallasa, Igaunijas Reformu partijas pārstāve.