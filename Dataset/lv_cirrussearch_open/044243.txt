"Čiko un Rita" (angļu: Chico and Rita) ir 2010. gada Spānijas animācijas filma, kuras režisori ir Havjers Mariskals, Fernando Trueba un Tono Errando. Filmas pirmizrāde notika 2010. gada 19. novembrī ASV. Filma 2011. gadā tika nominēta Amerikas Kinoakadēmijas balvai kategorijā "Labākā animācijas filma", kur tā zaudēja animācijas filmai "Rango". Čiko ir jauns klavierspēlētājs ar lieliem sapņiem. Rita ir skaista dziedātāja ar neparastu balsi. Viņus abus vieno mūzika un romantiskās vēlmes, bet viņu ceļojums filmā nes sirdssāpes un mokas.