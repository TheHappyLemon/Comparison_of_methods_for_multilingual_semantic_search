Lizete Iesmiņa-Mihelsone (dzimusi 1872. gada 23. septembrī, mirusi 1934. gada 3. jūlijā) bija latviešu dziedātāja un aktrise. 15 gadu vecumā Lizete Iesmiņa-Mihelsone sāka dziedāt Jelgavas baznīcas korī, 1889. gadā Jelgavas Latviešu biedrības teātrī, pēc tam Rīgas Latviešu biedrības teātrī. Lizete Iesmiņa-Mihelsone bija viena no pirmajām dziedātājām, kas veica skaņuplašu ierakstus, piedaloties tajos jau no 1903. gada. Viņas balss diapazons bija soprāns. Viņas aktrises un soprāna karjera ilga gandrīz 30 gadus: 1895—1918 Rīgas Latviešu teātrī un pēc tam dažus gadus Latvijas Nacionālajā teātrī. Aktrises vīrs bija arhitekts Aleksandrs Mihelsons. Iesmiņa-Mihelsone ir apbedīta Rīgas Meža kapos.