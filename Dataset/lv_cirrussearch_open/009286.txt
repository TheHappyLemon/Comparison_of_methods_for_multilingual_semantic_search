Peru futbola izlase ir nacionālā futbola komanda, kas pārstāv Peru valsti starptautiskās futbola sacensībās. Peru futbola izlasi pārvalda Peru Futbola federācija. Savu pirmo spēli izlase aizvadīja 1927. gadā, cīnoties pret Urugvajas izlasi. Peru izlase ir piedalījusies piecos Pasaules kausa izcīņas finālturnīros. Lielākos panākumus izlase sasniedza 1970. gados, kad arī notika Peru futbola lielākais sasniegums — iekļūšana 1970. gada Pasaules čempionāta ceturtdaļfinālā. Pēdējoreiz tā Pasaules kausa finālturnīrā piedalījās 2018. gadā, kad neizkļuva no grupas. Peru izlase 33 reizes ir piedalījusies Copa América turnīros, divreiz tajā kļūstot par uzvarētājiem — 1939. un 1975. gadā.