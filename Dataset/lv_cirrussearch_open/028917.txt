Cjui Juaņs (ķīniešu: 屈原, piņjiņs: Qū Yuán, V.-Dž.: Ch'ü Yüan; dzimis 340. gadā p.m.ē., miris 278. gadā p.m.ē.) bija ķīniešu dzejnieks un valsts darbinieks. Pirmais zināmais ķīniešu dzejnieks, tiek uzskatīts par vienu no izcilākajiem senās Ķīnas dzejniekiem. Ir čuci, viena no klasiskajiem ķīniešu dzejas pamatžanriem, autors. Dzimis aristokrātu ģimenē. Trimdā, kurā izsūtīts pēc nepatiesas apvainošanas, izdarījis pašnāvību. Leģenda par viņa līķa meklēšanu Miluo upē tiek uzskatīta par avotu pūķu laivu festivālam. Literārajā mantojumā — 25 darbi, tai skaitā poēma "Izraidītā skumjas".