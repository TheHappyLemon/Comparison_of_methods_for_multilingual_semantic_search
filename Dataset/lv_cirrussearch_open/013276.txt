Baranova Sandomerska (poļu: Baranów Sandomierski) ir pilsēta Polijas dienvidaustrumos, Piekarpatu vojevodistē pie Vislas upes, uz dienvidrietumiem no Tarnobžegas. Pazīstama ar 16. gadsimta beigās celto Lesčiņsku dzimtas manierisma stila Baranovas Sandomerskas pili. Pie pils - grezns parks. 17. gadsimta pirmajā pusē pilsēta bija reformācijas centrs. Otrā pasaules kara laikā 1944. gada 12. augustā pie Baranovas vācu armija pirmoreiz kaujās izmantoja tanku Tiger II.