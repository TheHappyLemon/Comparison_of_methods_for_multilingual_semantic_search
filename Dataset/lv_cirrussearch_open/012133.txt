Uilka (Anadenanthera colubrina; Vilca) ir Dienvidamerikas Anadenanthera ģints koks, līdzīgs citam ģints kokam — epenam (Yopo). Tas izaug 5—20 metrus garš, tā stumbrs ir ērkšķains. Lapas ir līdzīgas mimozām, līdz 30 cm garumā, tās saritinās naktīs. Auga saknes tiek izmantotas, lai pagatavotu, saldu, sulai līdzīgu dzērienu. Tās tiek arī izmantotas ārstniecībā, lai ārstētu augšējā elpošanas trakta infekcijas, tai skaitā saaukstēšanos. Augs satur arī augstu bufotenīna, DMT un 5-MeO-DMT daudzumu, tāpēc to izmanto arī šamanismā. Brazīlijā uilkai ir piešķirts īpaši aizsargājamas sugas statuss.