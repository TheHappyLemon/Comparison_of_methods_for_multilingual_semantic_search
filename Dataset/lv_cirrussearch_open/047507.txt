"Klikt" (angļu: Click) ir 2006. gada komēdija, kuras režisors ir Frenks Korači. Galvenās lomas atveido Ādams Sendlers, Keita Bekinseila, Kristofers Volkens, Henrijs Vinklers, Deivids Haselhofs un Džūlija Kavnere. Filmas pirmizrāde notika 2006. gada 23. jūnijā. Maikls Ņūmens ir pārstrādājies arhitekts, kurš atstāj novārtā savu ģimeni. Kādu dienu Maikls iegūst savā rīcībā universālu tālvadības pulti, kas ļauj viņam "patīt" uz priekšu nepatīkamas savas dzīves daļas. Drīz vien Maikls uzzina, ka šie šķietami sliktie dzīves mirkļi, kurus viņš "pārtina", bijuši saistīti ar svarīgām dzīves mācībām.