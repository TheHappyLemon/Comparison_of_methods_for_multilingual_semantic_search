Alo Matīsens (igauņu: Alo Mattiisen; 1961. gada 22. aprīlis — 1996. gada 30. maijs) bija igauņu komponists un dziedātājs, plašāk pazīstams ar savām patriotiskajām melodijām, vairākas no kurām bija populāras Dziesmotās revolūcijas laikā. Dzimis Jegevā, 1984. gadā pabeidzis Tallinas Valsts konservatoriju, iegūstot mūzikas pedagoga specialitāti. 1988. gada ieguvis vēl vienu akadēmisko grādu šajā pašā mācību iestādē, specializējoties mūzikas kompozīcijā. 1983. gadā Matīsens nomainīja Erki Svenu Tīru igauņu progresīvā roka ansamblī In Spe. Tīrs pameta grupu un meklēja aizvietotāju. Pirmā Matīsena uzstāšanās kopā ar grupu bija 1984. gada janvārī. Matīsens nomira 1996. gada 30. maijā Tallinā.