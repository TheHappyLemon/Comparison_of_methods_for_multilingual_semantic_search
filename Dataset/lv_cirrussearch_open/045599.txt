"Iemīlējies Šekspīrs" (angļu: Shakespeare in Love) ir 1998. gada ASV romantiska vēsturiska drāma, kuras režisors ir Džons Medens. Galvenās lomas atveido Gvineta Paltrova, Džozefs Fainss, Džefrijs Rašs, Kolins Fērts, Bens Afleks un Džūdija Denča. Filmas pirmizrāde notika 1998. gada 3. decembrī. Filma ieguva septiņas Amerikas Kinoakadēmijas balvas, tai skaitā nominācijās par labāko filmu, labāko aktrisi un labāko aktrisi otrā plāna lomā. Filmas centrā ir jaunais Šekspīrs, kurš, nonācis ideju un naudas trūkumā, satiek savu ideālo sievieti, kura iedvesmo Šekspīru uzrakstīt vienu no viņa slavenākajām lugām — "Romeo un Džuljeta".