"Madagaskara" (angļu: Madagascar) ir 2005. gada ASV datoranimācijas kinokomēdija, kuras režisori ir Ēriks Darnels un Toms Makgrāts. Filma ir stāsts par četriem Ņujorkas Centrālparka zoodārza iemītniekiem, kas visu savu dzīvi pavadījuši ērtā nebrīvē, taču negaidīti ar kuģi tiek nosūtīti uz Āfriku, kur nokļūst Madagaskarā. Šī ir pirmā filma "Madagaskaras" filmu sērijā. Lomas angļu valodā ierunājuši Bens Stillers, Kriss Roks, Deivids Švimmers, Džeida Pinketa-Smita un citi.