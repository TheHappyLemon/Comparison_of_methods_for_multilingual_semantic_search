Čatirdags (ukraiņu: Чатир-Даг, krievu: Чатыр-Даг, Krimas tatāru: Çatır Dağ) ir kalnu masīvs Krimas kalnos, Krimas pussalas dienvidos, netālu no Aluštas pilsētas un 10 km no Melnās jūras piekrastes. Augstākās virsotne Eklizi-Buruns (1527 m v.j.l.) ir piektā augstākā Krimā. Kalnu masīva garums ir ap 10 km, platums ap 4 km. Čatirdags ir pazīstams kā izteikts karsta rajons. Masīvā atrodas daudzas alu sistēmas (kopā vairāk nekā 200 alu), trīs no tām ir iekārtotas tūristu apmeklējumam. Ģeoloģiski to pārsvarā veido juras perioda kaļķakmeņi. Kalnu plato ir viegli sasniedzams no Angāras pārejas (uz Simferopoles-Aluštas ceļa), līdz ar to tas ir populārs tūrisma objekts.