"Lakricas pica" (angļu: Licorice Pizza) ir 2021. gada ASV drāmas filma, kuras režisors un scenārija autors ir Pols Tomass Andersons. Filmā galvenās lomas atveido Alana Haima, Kūpers Hofmans, Šons Penns, Toms Veitss, Bredlijs Kūpers un Benijs Safdijs. Filmas darbība norisinās 70. gados. 15 gadus vecais aktieris Gerijs Valentains (Hofmans) iemīlas vecākā fotogrāfē Alanā Keinā (Haima) un cenšas viņu aplidot. "Lakricas pica" pirmizrāde notika 2021. gada 26. novembrī. Filma saņēma pozitīvas kritiķu atsauksmes un tika nominēta trijām Amerikas Kinoakadēmijas balvām — labākā filma, labākais režisors un labākais oriģinālscenārijs. Amerikas Kinoinstitūts filmu ierindoja savā 2021. gada labāko filmu sarakstā. 79. Zelta globusa balvu ceremonijā "Lakricas pica" tika nominēta četrām balvām, tai skaitā kā labākais mūzikls vai kinokomēdija. Šī ir kinodebija gan dziedātājai Alanai Haimai, gan aktiera Filipa Sīmora Hofmana dēlam Kūperam Hofmanam.