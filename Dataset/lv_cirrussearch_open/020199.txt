Materiāls punkts vai masas punkts ir ķermeņa modelis mehānikā. Tas ir ķermenis ar galīgu masu, taču ar tādiem izmēriem, kurus kādā konkrētā gadījumā var neievērot. Par materiālu punktu var uzskatīt ķermeni, kura forma, kā arī izmēri būtiski neietekmē kustības raksturu pašam ķermenim, tāpat par materiālu punktu uzskatāms ķermenis, kas veic ļoti lielus attālumus attiecībā pret saviem izmēriem. Piemēram, Zemes rotācijā ap Sauli Zemi var uzskatīt par materiālu punktu.