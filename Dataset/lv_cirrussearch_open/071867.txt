Rye Lane ir 2023. gada Apvienotās Karalistes romantiska kinokomēdija, kuras režisore ir Reina Allena-Millere. Filmā galvenās lomas atveido Deivids Džonsons un Vivjena Opara. Filma ir par diviem svešiniekiem, kuri pēc nesenās šķiršanās nejauši satiekas un kopā pavada dienu, viens ar otru iepazīstoties. Filmas Rye Lane pirmizrāde notika 2023. gada 23. janvārī Sandensas kinofestivālā. Lielbritānijā filmas pirmizrāde notika 2023. gada 17. martā un to izplatīja Walt Disney Studios Motion Pictures. Filma saņēma pozitīvas kritiķu atsauksmes, slavējot aktierspēli, režiju, kā arī filmas stilu un oriģinalitāti. Tīmekļa vietnē Rotten Tomatoes filmai ir 98% vērtējums. 77. BAFTA kino balvu ceremonijā filmu nominēja kategorijās "Labākā aktrise galvenajā lomā" un "Labākā britu filma".