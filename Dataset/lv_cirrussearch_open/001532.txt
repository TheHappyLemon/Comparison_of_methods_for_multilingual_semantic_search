Portugāļu valodas valstu sadraudzība (portugāļu: Comunidade dos Países de Língua Portuguesa, CPLP) ir starptautiska organizācija, kas izveidota 1996. gada 17. jūlijā, un apvieno valstis, kurās portugāļu valoda ir oficiālā valsts valoda. Tā ir Portugāle un tās bijušās kolonijas - Angola, Brazīlija, Gvineja-Bisava, Kaboverde, Mozambika, Santome un Prinsipi. 2002. gadā pēc neatkarības atzīšanas sadraudzībai pievienojās Austrumtimora. Vēl organizācijā kā novērotāji ir iekļautas Ekvatoriālā Gvineja, Maurīcija un Makao. Ieinteresētību par asociētā biedra stāvokli izrāda arī Ukraina, Horvātija un Venecuēla.