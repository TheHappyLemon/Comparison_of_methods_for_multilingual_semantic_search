Marjato rags Marjato rags (spāņu: Punta Mariato) ir zemesrags Panamai piederošās Asuero pussalas dienvidrietumu galā Klusā okeāna krastā, Veragvasas provincē, Ziemeļamerikas kontinentālās daļas galējais dienvidu punkts. Zemesrags un tam piekļautā pussalas dienvidrietumu piekraste ietilpst Serroojas nacionālajā parkā. Apvidus grūti pieejams, to klāj lietus meži, piekrastē mangrovju audzes.