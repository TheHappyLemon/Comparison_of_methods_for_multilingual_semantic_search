Raivis Zīmelis (dzimis 1976. gada 18. augustā Madonā) ir bijušais latviešu biatlonists. Biatlonā trenēties sācis 1987. gadā. Piedalījies 2006. gada ziemas olimpiskajās spēlēs Turīnā, kur izcīnījis 46. vietu iedzīšanā un 49. vietu sprintā, kā arī Latvijas stafetes izlases sastāvā 16. vietu stafetē. Piedalījies vairākos Pasaules čempionātos, augstākais sasniegums individuālajās distancēs — 2000. gadā Holmenkollenā izcīnītā 37. vieta sprintā. Bija iekļauts Latvijas sastāvā arī 2002. gada ziemas olimpiskajās spēlēs, bet nestartēja apendicīta problēmu un operācijas dēļ. Pēc 2006. gada Olimpiskajām spēlēm beidzis biatlonista karjeru. Amatieru līmenī nodarbojas ar kalnu riteņbraukšanu, distanču slēpošanu, pārstāvot MySport veikala komandu. Strādājis par distanču slēpošanas treneri Siguldas sporta skolā. 2015. gadā kļuvis par Latvijas čempionu kalnu riteņbraukšanā (XCM).