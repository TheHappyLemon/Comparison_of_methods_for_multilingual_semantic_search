Terņivka (ukraiņu: Тернівка) ir apgabala pakļautības pilsēta Ukrainas dienvidos, Dņipropetrovskas apgabalā. Izvietojusies apgabala austrumdaļā pie Velika Terņivkas ietekas Samaras upē 96 km no apgabala centra Dņipro. Apdzīvotā vieta dibināta 1775. gadā kā kazaku sloboda vietā, kur biezi augušas ērkšķu plūmes (ukraiņu: терен). 1964. gadā pie ciema tika izbūvēta pirmā akmeņogļu ieguves šahta un ciemam piešķirts pilsētciemata statuss. 1976. gadā piešķirtas pilsētas tiesības.