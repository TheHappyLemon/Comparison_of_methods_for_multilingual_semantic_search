50 kilometru soļošana ir soļošanas distance vieglatlētikas sacensībās. Sacensības notiek ārpus stadiona. Sākotnēji šajā distancē sacentās vienīgi vīrieši, bet 2017. gada Pasaules čempionātā vieglatlētikā pirmoreiz sacentās arī sievietes. 50 km soļošana ir iekļauta Olimpisko spēļu vieglatlētikas sacensību programmā kopš 1932. gada. Pasaules rekords 50 km soļošanā ir 3:34:14 h un pieder Krievijas sportistam Denisam Ņižegorodovam, uzstādīts 2008. gada 11. maijā. Latvijas rekords 50 km soļošanā ir 3.43:18 h un to 1998. gada 6. jūnijā uzstādīja Aigars Fadejevs.