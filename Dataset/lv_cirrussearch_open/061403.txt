Andrē Morgans Ramī Ajū (franču: André Morgan Rami Ayew, dzimis 1989. gada 17. decembrī) ir Ganas futbolists, spēlē pussarga pozīcijā, Ganas futbola izlases dalībnieks. Kopš 2023. gada Ajū pārstāv Francijas 1. līgas komandu Le Havre. Ajū savu karjeru sācis Francijas komandā Marseille. 2010. gadā kļuvis par svarīgu komandas spēlētāju, izcīnot divas Coupe de la Ligues un Trophée des Champions trofejas. 2015. gadā pievienojies Anglijas Premjerlīgas komandai Swansea City. Nākamajā sezonā pievienojies West Ham United, bet pēc divām sezonām atgriezies Swansea City. 2021. gadā pievienojies Kataras komandai Al Sadd. Ganas futbola izlases sastāvā debitējis 2007. gadā. Piedalījies 2010. un 2014. gada FIFA Pasaules kausā, kā arī septiņos Āfrikas Nāciju kausa turnīros. Viņa tēvs ir viens no visu laiku labākajiem Āfrikas futbolistiem Abedi Pele. Viņa brāļi Ibrahīms un Džordans arī ir futbolisti.