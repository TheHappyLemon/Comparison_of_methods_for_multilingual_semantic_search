Mazie dzeņi (Dryobates) ir dzilnu dzimtas (Picidae) ģints, kas apvieno 5 mūsdienās dzīvojošas sugas. Tās galvenokārt sastopamas Ziemeļamerikā, un tikai viena suga — mazais dzenis (Dryobates minor) — mājo Eirāzijā. Arī Latvijā sastopams Eirāzijas mazais dzenis. Nesenā pagātnē gandrīz visas mazo dzeņu sugas tika sistematizētas trīspirkstu dzeņu ģintī (Picoides), bet viena suga raibo dzeņu ģintī (Dendrocopos). Tomēr līdz ar jaunākajiem ģenētiskajiem atklājumiem dzilnu dzimtas sistemātikai ir veikta revīzija. Daudzos informācijas avotos šīs sugas joprojām atzīmētas bijušajās ģintīs.