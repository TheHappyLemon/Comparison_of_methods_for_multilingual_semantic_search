Vingrošana 1896. gada vasaras olimpiskajās spēlēs bija viens no deviņiem sporta veidiem, kas bija iekļauts olimpisko spēļu programmā. Vingrošanas sacensības tika aizvadītas Panatinaiko stadionā no 9 līdz 10. aprīlim. Vingrošanā tika aizvadītss 8 sporta vingrošanas disciplīnas, tajā skaitā 2 komandu disciplīnas. Vingrošanas sacensībās startēja visvairāk sportistu — 71 sportists (52 sportisti bija no Grieķijas) no 9 valstīm. Par čempionu atbalsta lēcienā kļuva Vācijas sportists Kārlis Šūmanis; līdztekās par čempionu kļuva Vācijas sportists Alfrēds Flatovs; vingrošanas riņķos uzvarēja Grieķijas sportsts Joannis Mitropuls; vingrošanas stienī uzvarēja Vācijas sportists Hermanis Veingertners; vingrošanas zirgā par čempionu kļuva Šveices sportsts Luijs Cuters; kāpšanā virvē par čempionu kļuva Grieķijas sportists Nikolajs Andriakopuls; savukārt komandu disciplīnās līdztekās un vingrošanas stienī uzvarēja Vācijas vingrotāju komanda, kurā startēja arī sportisti, kas bija izcīnījuši medaļas individuālajās disciplīnās. Visvairāk medaļu vingrošanā izcīnīja Vācijas sportists Hermanis Veingertners, viņš kopā izcīnīja 6 olimpiskās medaļas, 3 zelta, 2 sudraba un 1 bronzas medaļu. Pa trim zelta medaļām izcīnīja Vācijas sportists Alfrēds Flatovs un Šveices sportists Luijs Cuters. Lielākā daļa no medaļniekiem izcīnīja vismaz divas olimpiskās medaļas. Kopumā visvairāk medaļu - 10 - izcīnīja Vācijas sportisti.