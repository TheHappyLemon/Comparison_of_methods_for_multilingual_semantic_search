Fricis Hābers (vācu: Fritz Haber; dzimis 1868. gada 9. decembrī, miris 1934. gada 29. janvārī) bija ebreju izcelsmes vācu ķīmiķis. 1918. gada Nobela prēmijas ķīmijā laureāts par amonjaka sintēzi no tā elementiem (Hābera procesa izstrādi). Hābers tiek uzskatīts par ķīmiskā kara "tēvu". Tomēr vienlaikus arī tiek vērtēts kā pasaules izcilākais ķīmiķis, kas devis ievērojamu ieguldījumu rūpnieciskās ķīmijas jomā.