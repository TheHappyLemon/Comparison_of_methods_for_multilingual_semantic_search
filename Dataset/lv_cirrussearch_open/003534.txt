Dženija Mīdousa (angļu: Jennifer Brenda "Jenny" Meadows; dzimusi 1981. gada 17. aprīlī Viganā, Anglijā) ir profesionāla britu vieglatlēte, startē 800 metru distancē, pirms tam startējusi 400 metru distancē. Piedalījās 2008. gada Vasaras Olimpiskajās spēlēs 800 m distancē, kur neiekļuva finālā. 2008. gada 21. jūnijā viņa uzvarēja Eiropas kausu izcīņā 800 metru distancē. 2009. gadā viņa ieguva 4. vietu Eiropas čempionātā telpās Turīnā. Tāpat viņa izcīnīja bronzas medaļu 2009. gada Pasaules čempionātā 800 metros. 2010. gadā izcīnīja 2. vietu Pasaules čempionātā telpās.