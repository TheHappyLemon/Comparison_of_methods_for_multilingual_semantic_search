Sentdžona (angļu: Saint John) ir 52 km² liela apdzīvota sala Virdžīnu salu arhipelāgā Karību jūrā. Ietilpst ASV teritorijā ASV Virdžīnas. Sala atrodas apmēram 6,4 kilometrus no Sentomasas, kurā atrodas ASV Virdžīnu galvaspilsēta Šarlote Amālija, gan 6,4 kilometrus no Tortolas salas Britu Virdžīnās. Kopš 1956. gada apmēram 60% no salas teritorijas ietilpst Virdžīnu salu nacionālā parka teritorijā. Salā nav lidlauka, satiksme ar apkārtējām salām notiek pa jūru. Salas galvenais ienākumu avots ir tūrisms. Pirmais eiropietis, kurš pamanīja salu, bija Kristofers Kolumbs 1493. gadā, viņa Otrā ceļojuma laikā. 1718. gadā Dānija izvirzīja pretenzijas uz salu, jo šeit atradās dāņu plantācijas. 1754. gadā sala kļuva par roņa koloniju. 1917. gadā ASV nopirka Dāņu Rietumindiju, izveidojot ASV Virdžīnas. Līgums tika apstiprināts Dānijas referendumā.