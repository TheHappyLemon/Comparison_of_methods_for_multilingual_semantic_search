Šis raksts ir par Polijas uzņēmumu. Par citām šī vārda nozīmēm skatīt rakstu Solāris. Solaris Bus & Coach ir autobusu, trolejbusu un tramvaju ražotājuzņēmums Polijā pie Poznaņas. Uzņēmums tika izveidots 2001. gadā uz agrākā Neoplan Polska uzņēmuma bāzes. Solaris autobusi un trolejbusi tiek izmantoti tādās pilsētās kā Rīga, Daugavpils, Liepāja (Latvija), Tallina (Igaunija), Kauņa, Viļņa (Lietuva), Landskrūna (Zviedrija), Roma, Neapole (Itālija), Vintertūra, Lešodefona (Šveice), Budapešta, Debrecena (Ungārija), Ostrava, Opava (Čehija), Ļubļina, Gdiņa un Tihi (Polija), Zalcburga (Austrija), kā arī daudzās citās Eiropas pilsētās.