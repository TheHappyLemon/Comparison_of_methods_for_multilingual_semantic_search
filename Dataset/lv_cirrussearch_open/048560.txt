Verners Goldbergs (vācu: Werner Goldberg; dzimis 1919. gada 3. oktobrī, miris 2004. gada 28. septembrī) bija ebreju izcelsmes vērmahta karavīrs un Nacisma propagandas fotomodelis, pazīstams kā "ideāls vācu karavīrs" (vācu: Ideale deutsche Soldat). Dzimis ebreja ģimenē. 1938. gadā dienēja Valsts darba dienestā, tā paša gada decembrī tika iesaukts vērmahtā. Piedalījies Polijas kampaņā. Īsi pēc Otrā pasaules kara sākuma viņa fotogrāfija parādījās Berliner Tageblatt laikrakstā ar uzrakstu "ideāls vācu karavīrs", vēlāk viņa foto tika izmantots aģitācijas plakātos. 1940. gadā viņš tika atbrībots no karadienesta, līdz kara beigām palīdzēja savam tēvam paslēpties un nenokļūt Aušvicas koncentrācijas nometnē. No 1959. līdz 1979. gadam bija Vācijas Kristīgo demokrātu apvienības loceklis. 2015. gadā Krievijas pilsētā Toboļskā uzstādīja pieminekli kritušajiem padomju karavīriem, kurā nejaušā kārtā tika attēlots "ideāls vācu karavīrs".