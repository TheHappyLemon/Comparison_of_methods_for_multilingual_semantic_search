Eiropas Atomenerģijas kopiena (angļu: European Atomic Energy Community; saīsinājumā EAEC vai Euratom) ir starptautiska organizācija, kas tika dibināta 1958. gadā. Tā tika izveidota, lai būtu kopīgs energoresursu tirgus un tiktu paaugstināts dzīves līmenis. Tika izveidota ar Euratom līgumu, kas tika parakstīts 1957. gada 25. martā un stājās spēkā 1958. gada 1. janvārī. 1967. gadā tā tika apvienota kopā ar Eiropas Ogļu un tērauda kopienu un Eiropas Ekonomikas kopienu.