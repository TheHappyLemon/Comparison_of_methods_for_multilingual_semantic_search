"Linkolns" (angļu: Lincoln) ir 2012. gada ASV biogrāfiskā filma. Filmas režisors ir Stīvens Spīlbergs, galvenajā lomā Denjels Dejs-Lūiss. Filmēšana ilga no 2011. gada oktobra un ilga līdz tā paša gada decembrim, bet pirmizrāde norisinājās 2012. gada 9. novembrī. Daniels Dejs-Lūiss pēc vairāku ASV kinokritiķu biedrību viedokļa tika atzīts par labāko gada aktieri, bet pati filma tika izvirzīta septiņās Zelta globusa balvu nominācijās, tajā skaitā kā labākā drāma, bet ieguva tikai balvu nominācijā labākais aktieris, par ko tika atzīts Daniels Dejs-Lūiss. 85. Kinoakadēmijas balvai filma tika izvirzīta divpadsmit nominācijās no divdesmit četrām, bet balvas ieguva tikai nominācijās "Labākais aktieris galvenajā lomā" un "Labākais mākslinieka darbs". ASV Nacionālā kinokritiķu padome un Amerikas Kinoinstitūts iekļāva "Linkolnu" savos desmit gada labāko filmu sarakstos.