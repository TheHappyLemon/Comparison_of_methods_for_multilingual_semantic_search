Ļeida (katalāņu: Lleida, spāņu: Lérida) ir pilsēta Spānijas ziemeļaustrumos, Katalonijā pie Segres upes. Tā ir Ļeidas provinces administratīvais centrs. 2016. gadā Ļeidā dzīvoja 138 tūkstoši iedzīvotāju. Ļeida ir viena no vecākajām Katalonijas pilsētām; ir atrastas liecības no bronzas laikmeta. 1297. gadā dibināta Ļeidas Universitāte, kas ir trešā vecākā universitāte Spānijā.