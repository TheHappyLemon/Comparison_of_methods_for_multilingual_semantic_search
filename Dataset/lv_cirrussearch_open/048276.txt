Albānija piedalījās 2016. gada vasaras olimpiskajās spēlēs, kas notika Riodežaneiro, Brazīlijā. Albānijai šīs bija astotās vasaras olimpiskās spēles. Albānijas olimpisko komandu 2016. gada vasaras olimpiskajās spēlēs pārstāvēja 6 sportisti (3 vīrieši un 3 sievietes), kas startēja 3 olimpiskajos sporta veidos, katrā no sporta veidiem (peldēšanā, svarcelšanā un vieglatlētikā) pa diviem sportistiem. 2016. gada Riodežaneiro spēlēs Albānijas sportisti nespēja izcīnīt olimpiskās medaļas. Albānijas karognesēja 2016. gada vasaras olimpisko spēļu atklāšanas ceremonijā bija vieglatlēte Luiza Gega, viņa nesa karogu arī noslēguma ceremonijā.