Unione Sportiva Sassuolo Calcio (biežāk saukts vienkārši par Sassuolo) ir Itālijas futbola klubs no Sasuolo pilsētas Emīlijas-Romanjas reģionā. Klubs dibināts 1920. gadā, pašlaik spēlē Itālijas futbola čempionāta A sērijā. Tā kā Sasuolo nav Serie A prasībām atbilstoša stadiona, kluba mājas spēles tas aizvada kaimiņpilsētas Redžo Emīlijas stadionā Mapei Stadium – Città del Tricolore, kurā ir 20 084 skatītāju vietas. Kopš savas dibināšanas klubs galvenokārt ir spēlējis zemākajās Itālijas līgās līdz 2012.—2013. gada sezonā kļuva par Serie B čempioniem, iegūstot tiesības spēlēt Serie A. Savā Serie A debijas sezonā (2013—2014) komanda ierindojās 17. vietā, saglabājot vietu augstākajā līgā.