Feldmaršals jeb ģenerālfeldmaršals (angļu: Field Marshal; vācu: Generalfeldmarschall), dažkārt saukts arī vienkārši par maršalu (vācu: Marschall), ir augstākā ģenerāļa dienesta pakāpe vairāku sauszemes bruņoto spēku hierarhijā. Mūsdienās feldmaršali parasti tiek apzīmēti kā "piecu zvaigžņu ģenerāļi", kuri kaujas laukā galvenokārt komandē veselu armiju vai armiju grupu. Reti kurai militārpersonai karjeras laikā izdodas sasniegt šo dienesta pakāpi.