Mazais Baltiņš (igauņu: Väike-Palkna järv) ir ezers Korneta ezeru virknē Alūksnes novada Veclaicenes pagastā uz Igaunijas robežas. Izvietojies uz ziemeļiem no Lielā Baltiņa ezera Veclaicenes aizsargājamajā ainavu apvidū. Igaunijas pusē Mazā Baltiņa dabas parks. Ezers subglaciālas izcelsmes, krasti — slīpi, stāvi; dibens — smilšains, dūņains. Iztek strauts uz Lielo Baltiņu (pēc citiem avotiem — uz Pērļupīti).