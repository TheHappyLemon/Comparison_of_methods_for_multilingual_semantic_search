Marks Vitrūvijs Pollions (latīņu: Marcus Vitruvius Pollio), biežāk pazīstams kā vienkārši Vitrūvijs (latīņu: Vitruvius; dzimis no 80. līdz 70. gadam pirms mūsu ēras, miris pēc 15. gada pēc mūsu ēras) bija romiešu arhitekts, militārais inženieris un slavenā 10 sējumu apcerējuma De architectura (Par arhitektūru), kurā apkopoja romiešu zināšanas par celtniecību. Tā kā De architectura ir vienīgais pilnībā saglabājies arhitektūras traktāts no antīkajiem laikiem, tas tika uzskatīts par arhitektūras kanonu gan renesansē, gan klasicismā. Par Vitrūvija dzīvi zināms gandrīz tikai tas, kas noprotams no viņa rakstiem.