Sacīkstes 100 metru peldēšanā brīvajā stilā vīriešiem notika no 12. līdz 14. augusta. Sacīkstēm kvalificējās 64 sportisti. Zelta medaļu izcīnija Francijas peldētājs Alens Bernārs. Sacīkšu finālā divi peldētāji uzrādīja vienādus trešās vietas rezultātus un abiem tika pasniegtas bronzas medaļas. Sacīkstēs piedalījās arī Latvijas peldētājs Romans Miloslavskis, kas priekšsacīkstēs izcīnija 46. vietu un pusfinālam nekvalificējās.