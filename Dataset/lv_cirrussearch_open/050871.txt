Ondržejovas observatorija (čehu: Ondřejovská hvězdárna) ir 1898. gadā dibināta Čehijas Zinātņu akadēmijas astronomiskā observatorija 35 kilometrus uz dienvidaustrumiem no Prāgas centra. 1898. gadā observatoriju privāti nodibināja astronoms - amatieris un uzņēmējs Josefs Jans Fričs (Josef Jan Frič). 1928. gadā viņš to novēlēja Čehijas valstij un to pārņēma Kārļa Universitāte. 1954. gadā observatorija tika nodota Čehijas Zinātņu akadēmijai. 1967. gadā šeit tika uzstādīts jauns 2 metru diametra teleskops, kas tolaik bija septītais lielākais pasaulē. Observatorija ir īpaši aktīva jaunu asteroīdu atklāšanā.