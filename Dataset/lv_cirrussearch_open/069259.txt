Filips Kaufmans (angļu: Philip Kaufman; dzimis 1936. gada 23. oktobrī) ir amerikāņu kinorežisors, scenārists un producents. Savas karjeras laikā bijis režisors 15 filmām. Saņēmis BAFTA kino balvu, kā arī nominēts Amerikas Kinoakadēmijas balvai un Emmy balvai. Kaufmanu uzskata par "autoru", kura filmas vienmēr ir viņa personīgais redzējums. Viņa filmās parādās elementi no tādiem žanriem kā reālisma, šausmām, fantāzijas, erotikas, vesterna un kriminālfilmām. Par filmu "Nepanesamais esības vieglums" (The Unbearable Lightness of Being, 1988) saņēmis BAFTA kino balvu par labāko adaptēto scenāriju, kā arī nominēts Amerikas Kinoakadēmijas balvai kategorijā "Labākais adaptētais scenārijs". Režisējis arī tādas filmas kā Invasion of the Body Snatchers (1978), The Wanderers (1979), "Henrijs un Džūna" (Henry & June, 1990), "Saullēkts" (Rising Sun, 1993), "Ar marķīza de Sada spalvu" (Quills, 2000) un Twisted (2004). Viņa filmu The Right Stuff (1983) nominēja Kinoakadēmijas balvai astoņās kategorijās, tai skaitā kategorijā "Labākā filma".