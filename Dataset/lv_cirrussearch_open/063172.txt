Šis raksts ir par jūrasšaurumu Perija salu rietumdaļā. Par jūrasšaurumu Perija salu austrumdaļā skatīt rakstu Krozjē šaurums (Nunavuta). Krozjē šaurums (angļu: Crozier Channel) ir jūras šaurums Kanādas Arktiskajā arhipelāgā starp Prinča Patrika salu ziemeļrietumos un Eglintona salu dienvidaustrumos. Savieno Maklūra šaurumu dienvidrietumos ar Ficviljama šaurumu ziemeļaustrumos. Prinča Patrika salas krastā no šauruma atzarojas divi plaši līči — 35 km garais Moldbejs un 57 km garais Intrepida līcis. Šaurums ir viens no vairākiem objektiem Kanādas Arktikā, kas nodēvēts īru polārpētnieka un jūrasbraucēja Frensisa Krozjē (Francis Crozier) vārdā.