Šis raksts ir par futbolistu. Par basketbolistu skatīt rakstu Džeimss Džonss. Džeimss Henrijs Džonss (angļu: James Henry Jones; dzimis 1873. gada 18. novembrī, miris 1955. gada 27. decembrī) bija britu futbolists, olimpiskās zelta medaļas ieguvējs 1900. gada vasaras olimpiskajās spēlēs. Viņš bija Londonas amatieru futbola komandas Upton Park F.C. sekretārs. Dalībai 1900. gada vasaras olimpiskajās spēlēs Lielbritānijas Upton Park F.C. komandu uzaicināja Futbola asociācijas Amatieru statusa komiteja. Olimpiskajās spēlēs komanda pārspēja Francijas komandu Club Français ar rezultātu 4 – 0. Lielbritānijas komanda olimpiskajās spēlēs izcīnīja zelta medaļu.