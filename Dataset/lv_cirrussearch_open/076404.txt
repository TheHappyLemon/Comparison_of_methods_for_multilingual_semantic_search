Klotene (vācu: Kloten) ir municipalitāte Šveices ziemeļos, Cīrihes piepilsēta. Atrodas ziemeļaustrumos no Cīrihes blakus Cīrihes lidostai. Vēstures avotos pirmoreiz minēta 1331. g. 1739. g. Klotenes pagastam piešķirts ģerbonis. Līdz pat 20. gs. 60. gadiem bija neliels ciems ar ~3000 iedzīvotājiem. Par pilsētu izauga pēc lidostas izbūves. Klotenes vārds, pēc vienas no versijām, cēlies no Klaudija vārda (no romiešu XI leģiona "Claudia Pia Fidelis"), pēc citas - no alemaņu vārda Chloto.