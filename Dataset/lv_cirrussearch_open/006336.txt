Nejaukt ar polārstaciju Antarktikā. Maldonado (spāņu: Estación Científica Pedro Vicente Maldonado) ir Ekvadoras vasaras polārstacija Antarktikā. Izvietojusies Dienvidšetlendas salu vidusdaļā Griničas salas ziemeļos Fortviljama ragā Gvajakilas līča krastā un pieder Ekvadoras Antarktikas institūtam. Stacija izveidota 1990. gada 2. martā un nosaukta par godu ekvadoriešu 18. gadsimta ģeogrāfam un astronomam Pedro Visentem Maldonado. Stacija sastāv no četriem moduļiem un ir apdzīvota no decembra līdz martam. Galvenās izpētes jomas ir ģeoloģija, okeanogrāfija un cilvēka bioloģija. No 2016. gada staciju plānots reorganizēt vissezonas režīmā.