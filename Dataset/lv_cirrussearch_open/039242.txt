"Denkerka" (angļu: Dunkirk) ir 2017. gada kara filma, kuras režisors, scenārists un viens no producentiem ir Kristofers Nolans. Galvenās lomas atveido Fions Vaitheds, Toms Glinns-Kārnijs, Džeks Laudens, Toms Hārdijs, Kilians Mērfijs, Marks Railenss, Kenets Brana, Harijs Stailss. Filma ir par Denkerkas evakuāciju Otrajā pasaules karā 1940. gadā, kad no vācu aplenkuma pie Denkerkas krastiem Francijā tika glābti sabiedroto karavīri, tos evakuējot ar kuģiem uz Lielbritāniju. Filmas pirmizrāde notika 2017. gada 13. jūlijā Londonā. Tā guva kritiķu atzinību, tika novērtēts Nolana darbs pie scenārija un režijas, aktieru un operatoru darbs. Daži kritiķi to uzskata par Nolana labāko darbu un vienu no visu laiku labākajām kara filmām. Filma tika nominēta astoņām Amerikas Kinoakadēmijas balvām, no kurām ieguva trīs 90. Kinoakadēmijas balvas (par labāko montāžu, labāko skaņu celiņu un labāko skaņas montāžu).