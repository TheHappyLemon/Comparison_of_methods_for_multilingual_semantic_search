Dolby teātris (angļu: Dolby Theatre), iepriekš Kodak teātris (angļu: Kodak Theatre) ir Losandželosas teātris, kas atklāts 2001. gada 9. novembrī un kopš tā laika ir pastāvīgā Amerikas Kinoakadēmijas balvas pasniegšanas mājvieta. Teātra būvi sponsorēja amerikāņu kompānija Eastman Kodak, kas projekta ieguldīja 75 miljonus dolārus, lai teātris iegūtu uzņēmuma vārdu. Teātris ir daļa no Holivudas un Hailendas centra izklaides kompleksa. Teātrī ir vietas aptuveni 3400 skatītājiem, bet skatuve ir viena no lielākajam skatuvēm ASV. Kino mākslas un zinātnes akadēmija izīrē teātri nedēļu pirms ceremonijas norises, pārējo laiku teātrī norisinās dažādi koncerti, šovi un dažādu apbalvojumu pasniegšana. Dažreiz teātri izīrē privātiem pasākumiem.