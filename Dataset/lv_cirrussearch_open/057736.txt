Reimons Vitindeils (angļu: Raymond Whittindale; dzimis 1883. gadā, miris 1915. gada 9. aprīlī) bija britu regbists, olimpiskās sudraba medaļas ieguvējs. 1900. gada vasaras olimpiskajās spēlēs Vitindeils bija Lielbritānijas regbija komandas (Moseley Wanderers) spēlētājs. Viņi olimpiskajā regbija turnīrā, piekāpjoties Francijas komandai, ieguva sudraba medaļu. Arī viņa brālis, Klods Vitindeils, startēja šajā pašā komandā un izcīnīja sudraba medaļu.