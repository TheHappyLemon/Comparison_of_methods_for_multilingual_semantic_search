Ungārija piedalījās 2016. gada vasaras olimpiskajās spēlēs, kas notika Brazīlijas pilsētā Riodežaneiro, no 2016. gada 5. līdz 21. augustam. Šīs bija Ungārijas 26. vasaras olimpiskās spēles, kopš 1896. gada. Ungāriju 2016. gada vasaras olimpiskajās spēlēs pārstāvēja 156 sportisti (90 vīrieši un 66 sievietes), kuri startēja 21 olimpiskajā sporta veidā. Visvairāk sportistu, 31 sportists, no Ungārijas piedalījās peldēšanā. Ungārija pēc 20 gadu pārtraukuma atkal bija pārstāvēta badmintonā. No komandu sporta veidiem šajās vasaras olimpiskajās spēlēs Ungārija bija pārstāvēta ūdenspolo, tajā piedalījās gan vīriešu, gan sieviešu komanda. Ungāriju šajās vasaras olimpiskajās spēlēs kopā izcīnīja 15 olimpiskās medaļas (8 zelta, 3 sudraba un 4 bronzas medaļas), iegūstot 12. vietu valstu medaļu kopvērtējumā. Gandrīz puse, 7 medaļas, tika iegūtas peldēšanā, savukārt paukošanā — 4 medaļas, smaiļošanā un kanoe airēšanā — 3 medaļas, kā arī viena medaļa vieglatlētikā. Visvairāk medaļas, 4 medaļas, izcīnīja peldētāja Katinka Hošsū. Viņa šajās spēlēs izcīnīja trīs zelta medaļas un vienu sudraba medaļu. Vēl trīs zelta medaļas izcīnīja kanoe airētāja Danuta Kozāka. Ungārijas karognesējs olimpisko spēļu atklāšanas ceremonijā bija paukotājs Ārons Silādji, savukārt noslēguma ceremonijā valsts karogu nesa peldētāja, vairāku olimpisko medalu īpašniece Katinka Hošsū.