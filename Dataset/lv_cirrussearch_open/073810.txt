OFK Beograd ir profesionāls Serbijas futbola klubs no Belgradas. Kluba nosaukums tulkojumā nozīmē "Belgradas jauniešu futbola klubs" (serbu: Омладински фудбалски клуб Београд / Omladinski fudbalski klub Beograd). Klubs ir dibināts 1911. gadā kā Beogradski sport klub (BSK), pēc Otrā pasaules kara 1945. gadā atjaunots ar nosaukumu Metalac, bet pašreizējo nosaukumu ieguvis 1957. gadā. Pašlaik spēlē Serbijas futbola trešajā līmenī Belgradas līgā, mājas spēles aizvada Omladinski stadionā. Lielākos panākumus nacionālajos čempionātos guvis 20. gadsimta 30. gados kā BSK, kad piecas reizes izcīnījis Dienvidslāvijas čempionu titulu. Lielākais sasniegums UEFA klubu sacensībās — iekļūšana UEFA Kausu ieguvēju kausa pusfinālā 1963. gadā.