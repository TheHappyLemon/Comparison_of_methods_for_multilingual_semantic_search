Ziemeļu linneja (latīņu: Linnaea borealis) ir mūžzaļš, pa zemi ložņājošs puskrūms. Auga stublājs var būt līdz pat 4 metriem garš, bet zari ar ziednešiem paceļas tikai 5-15 cm augstumā. Lapas mazas, gandrīz apaļas. Ziedi ir bāli sārti kā nokareni mazi zvaniņi, sakārtoti pa pāriem bezlapaina ziedneša galā, zied vasaras sākumā, nereti otrreiz augustā. Latvijā augs sastopams samērā reti skujkoku un jauktos mežos. Ziemeļu un kalnu apvidu suga polam tuvās teritorijās, kā ietvaros nodala 3 pasugas. 2010. gadā Latvijas Botāniķu biedrība par Gada augu izvēlējās ziemeļu linneju. Augs savu nosaukumu ir ieguvis no zviedru zinātnieka Kārļa Linneja vārda, kuram šis augs ir ļoti paticis.