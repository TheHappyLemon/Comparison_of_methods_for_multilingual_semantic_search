Terenss Kongolo (nīderlandiešu: Terence Kongolo, dzimis 1994. gada 14. februārī) ir Nīderlandes futbolists, spēlē aizsarga pozīcijā, bijis Nīderlandes futbola izlases dalībnieks. Kopš 2023. gada Kongolo pārstāv Austrijas Bundeslīgas komandu Rapid Wien, kas viņu īrē no Fulham. Savu karjeru sācis Eredivisie komandā Feyenoord, kur pavadījis sešas sezonas. 2017. gadā pievienojies Ligue 1 komandai AS Monaco, kur viņš nespēja ielauzties komandas pamatsastāvā. 2018. gada janvārī viņš uz īres tiesībām pievienojās Anglijas Premjerlīgas komandai Huddersfield Town, bet vasarā komandai pievienojās pilntiesīgi. 2020. gadā pārcēlies uz Fulham. Nīderlandes futbola izlases sastāvā debitējis 2014. gadā. Piedalījies 2014. gada FIFA Pasaules kausā.