Benevento kauja (itāļu: battaglia di Benevento) bija daļa no gvelfu un gibelīnu cīņām — izšķirošā kauja starp gvelfiem Šarla I Anžū vadībā un gibelīniem Sicīlijas karaļa Manfrēda vadībā 1266. gada 26. februārī mūsdienu Itālijas dienvidos pie Benevento pilsētas. Gibelīni kauju zaudēja, Manfrēds krita un kaujas rezultātā Itālijas dienvidi no Hoenštaufenu valdīšanas nonāca Anžū dinastijas rīcībā.