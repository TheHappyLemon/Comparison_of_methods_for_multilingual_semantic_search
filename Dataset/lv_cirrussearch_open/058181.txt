Demon Slayer: Mugen Train (japāņu: 劇場版 無限列車編, Gekijō-ban: Mugen Ressha-hen) ir 2020. gada Japānas anime tumšās fantāzijas spraiga sižeta filma, kas balstīta uz Koioharu Gotoges veidotās sonen mangas sērijas Demon Slayer: Kimetsu no Yaiba, un tā ir tiešs turpinājums anime seriāla pirmajai sezonai. Filmas režisors ir Haruo Sotozaki, scenāristi Ufotable. Filma tika izlaista Covid-19 pandēmijas laikā, pirmizrāde notika 2020. gada 16. oktobrī Japānā, bet starptautiski filmas pirmizrādes dažādās valstīs notika no 2020. gada beigām līdz 2021. gada vidum. Tās starptautiskie kases ieņēmumi ir vairāk nekā 453 miljoni ASV dolāru, un tā ir otrā ienesīgākā 2020. gada filma. Filma uzstādīja vairākus kases rekordus, tostarp kļuva par visu laiku ienesīgāko anime un Japānas filmu. Anime sērijas otro sezonu Japānā sāka pārraidīt 2021. gada 10. oktobrī.