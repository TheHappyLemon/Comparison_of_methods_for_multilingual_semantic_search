Frančesko Toldo (itāļu: Francesco Toldo, dzimis 1971. gada 2. decembrī) ir bijušais Itālijas futbolists, spēlējis vārtsarga pozīcijā, bijis Itālijas futbola izlases dalībnieks. Savas karjeras lielāko daļu pavadījis Fiorentina (astoņas sezonas) un Internazionale (deviņas sezonas) komandās. Kopumā šajās komandās izcīnījis 16 trofejas. Itālijas futbola izlases sastāvā nospēlējis 28 mačus. Piedalījies 1996., 2000. un 2004. gada Eiropas čempionātā, kā arī 1998. un 2002. gada FIFA Pasaules kausā.