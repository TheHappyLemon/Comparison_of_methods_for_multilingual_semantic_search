Tom Pillibi ir dziesma, kas uzvarēja 1960. gada Eirovīzijas dziesmu konkursā Londonā, Lielbritānijā, kuras autori ir Andrē Pops un Pjērs Kurs. Pārstāvot Franciju, to izpildīja dziedātāja Žaklīna Bojera. Dziesma tika izpildīta franču valodā. Šī bija otrā Francijas uzvarētājdziesma konkursā. Dziesma ar 32 punktiem uzvarēja konkursā. Dziesma ir vidēji ātra tempa šansons, kurā dziedātāja runā par viņas mīļoto Tomu Pilibi (Tom Pillibi). Viņa apraksta viņa materiālo bagātību — divas pilis, kuģus, — kā arī to, ka citas sievietes vēlētos būt kopā ar viņu, pēc tam atzīstoties, ka ir viena problēma — viņš ir melis un visas šīs bagātības viņam nemaz nepieder. Neskatoties uz to, viņa tik un tā mīl viņu.