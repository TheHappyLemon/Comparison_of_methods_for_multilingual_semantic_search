Atmateņu dzimta (Agaricaceae) pieder bazīdijsēnēm. Dzimtā ir aprakstītas 1340 sugas, kuras ir iedalītas 85 ģintīs. Dažas atmateņu dzimtas sugas audzē rūpnieciski visā pasaulē. Pie tādām sēnēm pieder ēdamā divsporu atmatene un Agaricus subrufescens, ko izmanto dažādos medicīniskos nolūkos. Ir zināmas arī dažas indīgas atmatenes, piemēram, no Lepiota un Chlorophyllum ģintīm.