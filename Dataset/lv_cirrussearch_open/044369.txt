Arina Sabaļenka (baltkrievu: Арына Сяргееўна Сабаленка, krievu: Арина Сергеевна Соболенко; dzimusi 1998. gada 5. maijā Minskā, Baltkrievijā) ir profesionāla baltkrievu tenisiste. Viņa ir bijusi WTA ranga līdere vienspēlēs no 2023. gada 11. septembra līdz 6. novembrim. 2021. gadā sešas nedēļas bijusi dubultspēļu ranga līdere. Izcīnījusi 13 WTA titulus vienspēlēs un 6 WTA titulus dubultspēlēs. Lielākais panākums vienspēlēs ir uzvara 2023. gada Austrālijas atklātajā čempionātā. 2023. gadā spēlēja ASV atklātā čempionāta finālā, bet zaudēja amerikānietei Koko Gofai. Izcīnījusi divus Grand Slam titulus dubultspēlēs, abus kopā ar beļģu tenisisti Elīzi Mertensu. 2019. gadā viņas uzvarēja ASV atklātajā čempionātā, bet 2021. gadā Austrālijas atklātajā čempionātā. Pārstāvējusi Baltkrieviju Billijas Džīnas Kingas kausā (agrāk Fed kauss). 2017. gadā spēlējusi finālā, kurā Baltkrievija piekāpās ASV komandai.