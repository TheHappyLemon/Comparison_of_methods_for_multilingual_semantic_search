Bakeu žudecs (rumāņu: Județul Bacău) ir viens no Rumānijas 41 žudeciem. Atrodas Rumānijas ziemeļaustrumos, Rietummoldāvijas reģionā. 2011. gadā Bakeu žudecā dzīvoja 616 tūkstoši iedzīvotāju. Administratīvais centrs un lielākā pilsēta ir Bakeu. Robežojas ar Njamcas žudecu ziemeļos, Vaslujas žudecu austrumos, Vrančas žudecu dienvidos, Kovasnas žudecu dienvidrietumos un Hargitas žudecu rietumos. Administratīvi sīkāk Bakeu žudecs dalās 3 pašvaldībās (Bakeu, Moinešti un Onešti), 5 mazpilsētās (Buhuši, Komenešti, Dermenešti, Slenikmoldova un Tirguokna) un 85 komūnās.