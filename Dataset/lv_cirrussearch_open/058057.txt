Kvēkerisms (angļu: quake — “drebēt”), arī kveikerisms, oficiāli — Reliģiskā draugu biedrība, ir reliģiska kustība, kuru 17. gadsimtā Anglijā, apvienojot jau esošas grupas, dibināja Džordžs Fokss. Izveidojies par atsevišķu konfesiju, kuru parasti ieskaita kristietības protestantisma novirzienos. Arī vairums pašu kvēkeru, tomēr ne visi, uzskata sevi par kristiešiem. Kopā ar modernistiskiem novirzieniem pasaulē, pēc viņu pašu datiem, 21. gadsimta sākumā bija ap 380 000 kvēkeru, no kuriem ap 150 tūkstošiem dzīvoja Kenijā. Latvijā 2012. gadā bija 10 kvēkeru.