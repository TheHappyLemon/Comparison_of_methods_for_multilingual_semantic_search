Olli Peka Kallasvuo (Olli-Pekka Kallasvuo, dzimis 1953. gada 13. jūlijā) ir Somijas uzņēmējs. Bijis Nokia izpilddirektors. Kallasvuo ieguvis jurista grādu Helsinku universitātē. Kallasvuo ieņēma dažādus amatus bankā Union Bank of Finland. 1980. gadā Kallasvuo pievienojies Nokia kā korporatīvais konsultants. 1987. gadā viņš kļuva par juridiskās nodaļas asistējošo viceprezidentu, bet 1988. gadā — par finanšu nodaļas asistējošo viceprezidentu. 1990. gadā viņš kļuva par finanšu nodaļas vecāko viceprezidentu un iekļuva uzņēmuma valdē. 1992. gadā Kallasvuo kļuva par viceizpilddirektoru un finanšu direktoru. 1997. gadā viņš kļuva par ASV operāciju direktoru. 1999. gadā Kallasvuo atgriezās Somijā un turpināja darbu kā finanšu direktors. 2004. gadā viņš tika iecelts par mobilo telefonu nodaļas galveno menedžeri. 2005. gada 1. oktobrī viņš kļuva par uzņēmuma operāciju direktoru. 2006. gada 1. jūnijā Kallasvuo kļuva par Nokia izpilddirektoru, nomainot Jormu Ollilu. 2010. gada 23. janvārī viņu izpilddirektora amatā nomainīja Stīvens Īlops. Pēc tam līdz 2011. gada oktobrim Kallasvuo bija Nokia Siemens Networks padomes priekšsēdētājs. Kallasvuo no 2004. gada augusta līdz 2009. gada janvārim bija arī uzņēmuma EMC Corporation direktors. Viņš ir darbojies arī citos uzņēmumos. 2012. gada janvarī Kallasvuo kļuva par TeliaSonera padomes locekli. 2013. gadā kļuva par Zenterio AB direktoru.