2022.—2023. gada Francijas futbola 1. līgas sezona bija 85. Francijas futbola čempionāta spēcīgākās līgas (Ligue 1) sezona. Tā sākās 2022. gada 5. augustā, bet noslēdzās 2023. gada 4. jūnijā. Tā kā 2022. gada FIFA Pasaules kauss sākā 21. novembrī, pēdējā kārta pirms pārtraukuma tika aizvadīta no 11. līdz 13. novembrim. Līga pēc tam atsākās 28. decembrī. Četri klubi sezonas beigās tika pazemināti uz Ligue 2, jo klubu skaits Ligue 1 nākamajā sezonā tiks samazināts līdz 18. To vietā tika paaugstināti tikai divi klubi no Ligue 2. Līdz ar to sezonas beigās netika rīkotas pārspēles par palikšanu. Parīzes "Saint-Germain" futbolisti izcīnīja 11. Francijas čempionu titulu kluba vēsturē.