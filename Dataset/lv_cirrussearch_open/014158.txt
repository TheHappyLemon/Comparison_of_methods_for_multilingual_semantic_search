Anatolijs Timoščuks (ukraiņu: Анатолій Олександрович Тимощук; dzimis 1979. gada 30. martā) ir bijušais ukraiņu futbolists, spēlēja pussarga un aizsarga pozīcijās, Ukrainas futbola izlases dalībnieks. Kopš 2017. gada Timoščuks ir Sanktpēterburgas "Zenit" trenera asistents. Profesionāļa karjeru sācis Ukrainā. Doneckas "Šahtar" kluba sastāvā izcīnījis trīs Ukrainas čempiontitulus (2001–02, 2004–05, 2005–06) un trīs Ukrainas kausus (2000–01, 2001–02, 2003–04). Sanktpēterburgas "Zenit" sastāvā uzvarējis 2007. gada Krievijas čempionātā un 2007.—2008. gada UEFA kausa izcīņā. Minhenes "Bayern" uzvarējis 2009.—2010. gada Bundeslīgas sezonā. Ukrainas izlases sastāvā spēlējis 2006. gada FIFA Pasaules kausā un 2012. gada Eiropas čempionātā. Trīs reizes atzīts par Ukrainas gada futbolistu.