Strojarskas biznesa centrs (horvātu: Poslovni centar Strojarska) ir tirdzniecības un dzīvojamais centrs, kas atrodas Zagrebā, Horvātijā. Tas sastāv no 6 ēkām, no kurām divas ir dzīvojamās ēkas, bet četras — biznesa ēkas. Centrā ir divi debesskrāpji. Viens no tiem ir 54 m augstais A korpuss ar 13 stāviem. Galvenā ēka (B ēka), kurai ir 25 stāvi un kuras augstums ir 96,15 metri, ir Horvātijas augstākā dzīvojamā ēka. Kompleksu sauc par VMD kvartālu (VMD kvart). Visu ēku celtniecība ir pabeigta. 25 stāvus augstais debesskrāpis tika apdzīvots 2014. gada beigās, savukārt pārējās ēkas tika nodotas ekspluatācijā agrāk. Biznesa centrā ir garāžas 4 pazemes stāvos 850 automašīnām, kā arī publiskais parks un bērnu rotaļu laukums. Centra projekta vērtība ir aptuveni 750 miljoni kunu (97,5 miljoni eiro). Projekta autori ir arhitekti Davors Matekovičs, Tomislavs Stojans, Mirna Melesa, Ida Istera, Vedrans Pavličevičs (Davor Mateković, Tomislav Stojan, Mirna Melez, Ida Ister, Vedran Pavličević).