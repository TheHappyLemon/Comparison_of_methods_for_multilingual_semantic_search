Veno (angļu: Weno, čūkiešu: Wééné), agrāk — Moena (Moen), ir municipalitāte Mikronēzijas Federatīvajās Valstīs, Čūkas pavalsts galvaspilsēta, valsts lielākā apdzīvotā vieta. Aizņem Veno salu Čūkas atolā. Pilsētas galvenā apbūve, komerciālās un sabiedriskās iestādes atrodas salas ziemeļu un ziemeļrietumu piekrastē. Veno atrodas administratīvās un izglītības iestādes (Mikronēzijas koledža, Čūkas vidusskola), hospitālis, muzejs, osta, Čūkas starptautiskā lidosta.