Štuthofas koncentrācijas nometne (vācu: KZ Stutthof) bija vācu koncentrācijas nometne no 1939. līdz 1945. gadam Baltijas jūras krastā 34 km uz austrumiem no Dancigas (Gdaņskas) pie tagadējās Štutovas (Sztutowo) Polijā. 1944. gada septembrī uz Štuthofas koncentrācijas nometni no Rīgas deportēja gestapo arestētos Latvijas Centrālās padomes locekļus Konstantīnu Čaksti, Bernhardu Einbergu, Bruno Kalniņu, Vili Pāvulānu, Ludvigu Sēju un citus.