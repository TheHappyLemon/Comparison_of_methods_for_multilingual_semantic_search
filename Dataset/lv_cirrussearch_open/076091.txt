Iedomība, augstprātība jeb uzpūtība ir rakstura īpašība. Tā izpaužas kā nekritiska attieksme pret sevi, savu spēju, tikumu, ietekmes pārspīlēšanā. Iedomīgiem cilvēkiem ir neadekvāti paaugstināts pretenziju līmenis, nepamatoti noraidoša attieksme pret citu cilvēku ierosinājumiem, priekšstatiem, zināšanām, darbību. Par iedomīgiem cilvēkiem mēdz teikt, ka viņiem deguns ir gaisā. Pēc aptauju rezultātiem iedomība bieži vien ir īpašība, kuras dēļ darba devējs nevēlas pieņemt darbā konkrētu darba ņēmēju. Par iedomīgiem cilvēkiem ir arī dažādi sakāmvārdi, piemēram, "Kas savā prātā ieperinājis iedomību, lai nedomā, ka kādreiz dzirdēs patiesību."