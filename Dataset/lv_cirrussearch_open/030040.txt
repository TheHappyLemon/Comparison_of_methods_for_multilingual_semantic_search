Laupītājmušu infrakārta (Asilomorpha) ir viena no lielākajām mušveidīgo apakškārtas (Brachycera) infrakārtām. Mūsdienās lielākā daļa sistemātiķu neatzīst un nelieto šo taksonu, tā kā tas ir parafilētisks. Laupītājmušu virsdzimta (Asiloidea) un tīklspārnmušu virsdzimta (Nemestrinoidea) pārceltas uz mušu infrakārtu (Muscomorpha). Toties dejotājmušu virsdzimta (Empidoidea) dažādās sistemātikās tiek klasificēta samērā atšķirīgi: ir sistemātiķi, kas arī dejotājmušu virsdzimtu sistematizē mušu infrakārtā, ir sistemātikas, kurās virsdzimta pacelta kā māsas taksons mušveidīgo apakškārtai (Brachycera).