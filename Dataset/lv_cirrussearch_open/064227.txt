2023. gada Pasaules čempionāts skriešanā notika Rīgā, Latvijā, no 2023. gada 30. septembra līdz 1. oktobrim. Tas bija pirmais pasaules čempionāts skriešanā šosejā, kas ietvēra gan Pasaules čempionātu pusmaratonā, kas pēdējo reizi notika 2020. gadā Gdiņā, gan arī 5 kilometru un jūdzes distances. Sacensības notika viena apļa plakanā trasē Rīgas ielās. Pasaules čempionātu skriešanā “Rīga 2023” organizēja World Athletics kopā ar Rimi Rīgas maratonu un Rīgas domi. Pasaules čempionāta sacīkstes tika aizvadītas pusmaratona, 5 km un jūdzes distancēs. Sacīkstes notika vienādās trasēs gan elites dalībniekiem, gan masu sacensību dalībniekiem. Šī bija arī pirmā reize, kad jebkurš skrējējs varēja reģistrēties kādam no oficiālajiem Pasaules čempionāta masu skrējieniem Rīgā un nopelnīt Pasaules čempionāta medaļu.