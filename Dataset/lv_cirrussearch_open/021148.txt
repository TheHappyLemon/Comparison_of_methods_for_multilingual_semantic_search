Elektroniskā mūzika ir plašs apzīmējums mūzikai, kura galvenokārt tiek veidota elektroniskā ceļā, izmantojot datorus, sintezatorus un citus instrumentus. 20. gadsimtā raksturīgākā tendence mūzikā bija dažādi eksperimenti ar mūzikas instrumentiem, kuriem vajadzīga elektrība (bungas, ģitāras, klavieres, sintezators, stīgu instrumenti u.c.). Elektroniskā mūzika kopš tās pirmsākumiem tika saistīta vienīgi ar rietumu akadēmisko mūziku, bet kopš 1960. gadu beigām ar straujo mūzikas tehnoloģiju pieaugumu elektroniskā mūzika ienāca arī populārajā mūzikā. Mūsdienās elektroniskā mūzika veido ļoti plašu žanru loku, sākot no elektroakustiskās mūzikas līdz elektroniskajai deju mūzikai.