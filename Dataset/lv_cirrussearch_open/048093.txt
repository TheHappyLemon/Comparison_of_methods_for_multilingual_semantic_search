Mulana (angļu: Mulan) ir 1998. gada ASV animācijas piedzīvojumu filma, kas balstīta uz leģendu par Hu Mulanu. Filmas režisori ir Berijs Kuks un Tonijs Bankrofts. Galvenos tēlus angļu valodā ierunājuši Ming-Na Vena, Edijs Mērfijs, BD Vongs, Migels Ferers, Džūna Forija, Džeimss Hongs, Pets Morita un Džordžs Takei. Filmas pirmizrāde notika 1998. gada 19. jūnijā. Ķīnas imperators izsludina vispārēju mobilizāciju pēc tam, kad valstī iebrūk karavīri. Mulana baidās, ka armijā iesauks viņas tēvu, kurš karā var neizdzīvot, tāpēc viņa nomaskējas par puisi un dodas armijā tēva vietā.