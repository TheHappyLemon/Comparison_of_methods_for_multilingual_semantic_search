Benuā Ntambue Badiašils Mukinaji Baja (franču: Benoît Ntambue Badiashile Mukinayi Baya, dzimis 2001. gada 26. martā) ir Francijas futbolists, spēlē centra aizsarga pozīcijā, pārstāv Francijas futbola izlasi. Kopš 2022. gada Badiašils spēlē Anglijas futbola Premjerlīgas komandas Chelsea sastāvā. Iepriekš spēlējis Francijas 1. līgas komandā AS Monaco. Francijas futbola izlases sastāvā debitējis 2022. gadā.