Aleksandra Ena Dadario (angļu: Alexandra Anna Daddario; dzimusi 1986. gada 16. martā) ir amerikāņu aktrise. Plašāku atpazīstamību ieguva ar Annabetas Čeisas lomu filmu sērijā "Pērsijs Džeksons (2010—2013). Pēc tam filmējusies tādās filmās kā "Ārpuslaulības nedēļa" (2011), Texas Chainsaw 3D (2013), "Sanandreasa lūzums" (2015), "Pludmales patruļa" (2017) un We Summon the Darkness (2019). Kā pieaicinātā zvaigzne piedalījusies televīzijas seriālos "Mahinatori" (White Collar), It's Always Sunny in Philadelphia, "Īsts detektīvs", "Jauniņā", "Kāpēc sievietes nogalina" (Why Women Kill) un American Horror Story: Hotel. 2021. gadā viņa filmējās HBO seriāla "Baltais lotoss" (The White Lotus) pirmajā sezonā, par ko saņēma kritiķu atzinību Emmy balvas nomināciju. 2023. gadā atveidoja galveno lomu televīzijas kanāla AMC seriālā Mayfair Witches, kas balstīts uz Ennas Raisas romānu sēriju.