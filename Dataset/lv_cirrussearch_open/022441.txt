Šis raksts ir par terminu ģeogrāfijā. Par citām jēdziena Antipods nozīmēm skatīt nozīmju atdalīšanas lapu. Antipodi (sengrieķu: ἀντίποδες, ἀντι- — ‘pretējs’ un πούς — ‘kāja’) ģeogrāfijā ir Zemeslodes pretējie punkti (vietas) vai to iedzīvotāji. Terminu ieviesis Platons savā dialogā «Tīmejs», lai izskaidrotu jēdzienu «augša» un «apakša» nosacītību; vēlāk izmantojuši Aristotelis un citi sengrieķu un romiešu ģeogrāfi, fiziķi un filosofi.