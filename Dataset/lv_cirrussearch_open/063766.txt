Hosē Anhels Iribars Kortaharena (spāņu: José Ángel Iribar Kortajarena, dzimis 1943. gada 1. martā) ir bijušais spāņu futbolists un futbola treneris, spēlēja vārtsarga pozīcijā, bijis Spānijas futbola izlases dalībnieks. Gandrīz visu savu spēlētāja karjeru pavadījis Spānijas komandā Athletic Bilbao, kur aizvadījis vairāk nekā 600 oficiālās spēles, 18 La Liga sezonu laikā. Divas reizes ar komandu izcīnījis Spānijas kausu. Spānijas futbola izlasi pārstāvējis no 1964. līdz 1976. gadam, kopumā aizvadot 49 mačus. Ar izlasi uzvarējis 1964. gada Eiropas čempionātā. Piedalījies arī 1966. gada FIFA Pasaules kausā.