No Muhjons (hangils: 노무현, handža: 盧武鉉, jaunā tr.: No Mu-hyeon, M.—R.: No Muhyŏn; dzimis 1946. gada 1. septembrī, miris 2009. gada 23. maijā) bija Dienvidkorejas politiķis un jurists, valsts prezidents no 2003. līdz 2008. gadam. Kļuvis par tiesnesi (tomēr nekad nebija apmeklējis koledžu), vēlāk kļuva par respektētu cilvēktiesību juristu, aizstāvējis protestantus studentus, kas tika apsūdzēti par prokomunismu. 1980. gadu beigās iesaistījās politikā, iekļuva Dienvidkorejas parlamentā. 2003. gadā tika ievēlēts par Dienvidkorejas prezidentu. 2004. gadā bija spiests uz laiku atkāpties no amata impīčmenta dēļ (finanšu skandāla dēļ). Viņa prezidenta amata termiņš beidzās 2008. gadā. 2009. gadā izdarījis pašnāvību.