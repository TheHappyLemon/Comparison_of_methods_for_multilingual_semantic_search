Sers Deivids Sušē (angļu: Sir David Suchet; dzimis 1946. gada 2. maijā) ir britu aktieris, pazīstams ar darbiem britu televīzijā. Visplašāk pazīstams kā Agatas Kristi tēla Erkila Puaro atveidotājs britu seriālā "Agata Kristi. Erkils Puaro" (Agatha Christie's Poirot, 1989–2013). Par šo lomu 1991. gadā tika nominēts BAFTA televīzijas balvai. Vēl divas reizes bijis nominēts BAFTA balvai par lomām filmā A World Apart (1988) un TV miniseriālā The Way We Live Now (2001). Piedalījies filmā "Ideālā slepkavība" (1998). Guvis atzinību par lomām TV miniseriālos Freud (1984) un Blott on the Landscape (1985), TV filmās A Song for Europe (1985) un The Last Innocent Man (1987), filmā Sunday (1997), TV filmās Maxwell (2007) un Diverted (2009). Sušē tēvatēvs dzimis tagadējā Lietuvas teritorijā, mātes vectēvs Arnolds Jarše dzimis Dinaburgā.