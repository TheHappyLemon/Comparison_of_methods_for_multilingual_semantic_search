2018. gada FIFA Pasaules kausa CONMEBOL zonas kvalifikācija bija atlases sacensības Dienvidamerikas Futbola konfederācijas (CONMEBOL) izlasēm FIFA Pasaules kausa finālturnīram, kas 2018. gadā notiks Krievijā. Kvalifikācija notika no 2015. gada 8. oktobra līdz 2017. gada 10. oktobrim. Tajā tika noskaidrotas četras izlases, kas pa tiešo kvalificējās finālturnīram, kā arī vēl viena izlase, kas starpkonfederāciju izslēgšanas spēlēs 2017. gada novembrī sacentās ar Okeānijas zonas (OFC) uzvarētājiem.