Mariano Rivera (spāņu: Mariano Rivera; dzimis 1969. gada 29. novembrī Panamā, Panamā) ir profesionāls panamiešu beisbolists, spēlē metēja (pitcher) pozīcijā. Pašlaik (2012) pārstāv Augstākās beisbola līgas klubu Ņujorkas "Yankees", kurā viņš ir aizvadījis visu savu profesionāļa karjeru. Viņš ir pieckārtējs Pasaules sērijas čempions (1996, 1998, 1999, 2000, 2009), kā arī 11 reizes piedalījies līgas Visu zvaigžņu spēlē (1997, 1999, 2000, 2001, 2002, 2004, 2005, 2006, 2008, 2009, 2010). 1999. gadā tika atzīts par Pasaules sērijas vērtīgāko spēlētāju (MVP). M. Rivera līgumu ar "Yankees" parakstīja 1990. gadā kā brīvais aģents un līgā debitēja 1995. gadā kā starta metējs. Viņš tiek atzīts par vienu no labākajiem izslēgšanas spēļu beisbolistiem. Beisbola apskatnieki paredz M. Riveras uzņemšanu beisbola slavas zālē drīz pēc karjeras beigām.