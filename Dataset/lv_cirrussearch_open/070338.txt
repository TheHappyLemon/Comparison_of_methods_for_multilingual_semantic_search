Kalinga (filipīniešu: Lalawigan ng Kalinga, angļu: Kalinga) ir viena no Filipīnu provincēm valsts ziemeļdaļā, Kordiljeras administratīvajā reģionā. Administratīvi dalās 1 pilsētā un 7 municipalitātēs un sīkāk 153 barangajās. Provinces centrs un lielākā pilsēta ir Tabuka. Provincē daudznacionāls iedzīvotāju sastāvs, lielākoties kalniešu igorotu tautas kalingi (64 %), kankanaji (3 %), bontoki (2 %), kā arī ieceļojušie iloki (24 %).