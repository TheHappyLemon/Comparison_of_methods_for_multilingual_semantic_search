Almerijas province (spāņu: Provincia de Almería) ir viena no 50 Spānijas provincēm valsts dienvidos, Andalūzijas autonomajā apgabalā. Tā robežojas ar Granadas provinci ziemeļos un ar Mursijas reģionu austrumos. Provinci dienvidos apskalo Vidusjūra. Tās lielākā pilsēta un administratīvais centrs ir Almerija. Almerijas provinces platība ir 8775 kvadrātkilometri, 2006. gada beigās provincē dzīvoja 635 850 iedzīvotāji. Tā ir sadalīta 101 municipalitātē. Almerijas province ir viens no sausākajiem reģioniem Eiropā, tāpēc šeit bieži tikušas uzņemtas vesternu filmas, it īpaši 1960. gados.