Kims Kidoks (korejiešu: 김기덕; dzimis 1960. gada 20. decembrī, miris 2020. gada 11. decembrī) bija Dienvidkorejas kinorežisors. Kima režisētās filmas saņēma vairākas balvas pasaules lielākajos kinofestivālos — tostarp, Venēcijas kinofestivāla Zelta lauvas balvu par filmu Pietà (2012), Venēcijas kinofestivāla Sudraba lauvas balvu par labāko režiju filmai 3-Iron (2004), Berlīnes kinofestivāla Sudraba lāci par labāko režiju filmā Samaritan Girl (2004), un Kannu kinofestivāla Un Certain Regard balva par filmu Arirang (2011). Kims nomira naktī uz 2020. gada 11. decembri slimnīcā Rīgā no COVID-19 radītajām komplikācijām.