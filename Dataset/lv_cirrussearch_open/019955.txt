Pāvila 2. vēstule korintiešiem (latīņu: Epistula II ad Corinthios; saīsinājums: 2 Kor.) ir viena no Jaunās Derības vēstulēm, par kuras autoru tradicionāli uzskata apustuli Pāvilu. Tā ir astotā grāmata Jaunajā Derībā pēc visiem evaņģēlijiem, Apustuļu darbiem un divām citām Pāvila vēstulēm. Tiek uzskatīts, ka vismaz vēstules pirmā daļa ir sarakstīta aptuveni gadu vai divus gadus pēc 1. vēstules korintiešiem sarakstīšanas, tātad aptuveni 53.—52. gadā Romas provincē Maķedonijā. Pāvils šo vēstuli ir rakstījis draudzei Korintā, kad starp viņu un draudzi bija smagas attiecības.