Poma Aleksandra Klementjeva (angļu: Pom Alexandra Klementieff; dzimusi 1986. gada 3. maijā) ir franču aktrise. Studējusi Florenta kursos Parīzē un piedalījusies tādās Francijas filmās kā Sans arme, ni haine, ni violence (2008) un "Bezmiega nakts" (Nuit Blanche, 2011). Debija ASV bija filmā "Vecais zēns" (2013). 2019. gadā viņa piedalījās seriāla Black Mirror piektās sezonas pirmajā sērijā Striking Vipers. Klementjeva starptautisku atpazīstamību ieguva ar Mantisas lomu Marvel Cinematic Universe filmās "Galaktikas sargi: 2. daļa" (2017), "Atriebēji: Bezgalības karš" (2018), "Atriebēji: Noslēgums" (2019), "Tors: Mīla un Pērkons" (2022), televīzijas filmā The Guardians of the Galaxy Holiday Special (2022) un "Galaktikas sargi: 3. daļa" (2023).