Edvarda VIII līcis Edvarda VIII līcis (angļu: Edward VIII Bay) ir Sadraudzības jūras piekrastes līcis, kas nosacīti atdala Kempa krastu no Enderbiju Zemes. Līcis ir aptuveni 30 km plats un iestiepjas sauszemē austrumu — rietumu virzienā par 40 km. Līča ziemeļu malu veido Edvarda VIII plato, dienvidu piekrastē izvietojušās Eigardena salas, rietumu galu aizņem Edvarda VIII šelfa ledājs. Līcī noplūst vairāki glečeri, lielākie no kuriem ir Roberta glečers dienvidaustrumu galā un Sītona glečers ziemeļaustrumu galā. Līci 1936. gadā atklāja britu Discovery Investigations ekspedīcija un nosauca par godu tā laika Apvienotās Karalistes monarham Edvardam VIII.