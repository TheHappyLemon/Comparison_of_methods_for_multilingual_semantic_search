Jaunie putni (Neoaves) ir neognatu infraklases (Neognathae) putnu klada, kas apvieno gandrīz visas mūsdienu putnu sugas (95% jeb apmēram 10 000 putnu sugu). Salīdzinoši tikai neliela daļa sugu pieder jauno putnu māsas taksonam — vistu un zosu virskārtai (Galloanserae) —, kā arī paleognatu infraklasei (Palaeognathae). Šīs kladas sugas mājo visos pasaules kontinentos un visdasžādākajās ekozonās un biotopos.