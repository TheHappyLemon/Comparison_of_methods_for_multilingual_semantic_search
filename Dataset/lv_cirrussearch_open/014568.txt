Korijs Elans Maikls Montīts (angļu: Cory Allan Michael Monteith; dzimis 1982. gada 11. maijā, miris 2013. gada 13. jūlijā) bija kanādiešu aktieris un mūziķis. Aktiera karjeras sākumā viņam bija epizodiskas lomas filmās tādās filmās kā Final Destination 3, Whisper, Deck the Halls. Viņš ir pazīstams ar Finna Hadsona lomu Fox seriālā "Radīti skatuvei" (Glee). Par viņa attēlošanu ir saņēmis Ekrāna aktieru ģildes balvu kā daļa no aktieru sastāva un Teen Choice Award, tāpat bijis nominēts vairākām citām balvām. 2013. gada 13. jūlijā aktieris tika atrasts miris Fairmont Pacific Rim viesnīcas numuriņā Vankūverā, Kanādā, pēc heroīna un alkohola pārdozēšanas. Viņa un Finna piemiņai tika veltīta seriāla piektās sezonas trešā sērija The Quarterback.