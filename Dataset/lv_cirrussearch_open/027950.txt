Jukio Mišima (japāņu: 三島 由紀夫, Mishima Yukio), īstajā vārdā Hiraoka Kimitake (japāņu: 平岡 公威, Hiraoka Kimitake; dzimis 1925. gada 14. janvārī, miris 1970. gada 25. novembrī) bija japāņu rakstnieks, aktieris un kinorežisors. Tiek uzskatīts par vienu no svarīgākajiem japāņu 20. gadsimta rakstniekiem. Trīs reizes tika nominēts Nobela prēmijai literatūrā. Starp viņa ievērojamākajiem romāniem ir "Maskas atzīšanās" (1949), "Mīlas alkas" (1950), "Zelta paviljoni" (1956). Papildu romāniem, īsajiem stāstiem un esejām rakstījis arī tradicionālās (teātrim No) un mūsdienīgas lugas. Izdarījis pašnāvību (harakiri) pēc neveiksmīga valsts apvērsuma. 1988. gadā tika iedibināta Mišimas balva.