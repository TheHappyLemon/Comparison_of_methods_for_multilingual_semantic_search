Ži Jaņa (ķīniešu: 晏紫; dzimusi 1984. gada 12. novembrī Čendu, Ķīnā) ir bijusī ķīniešu tenisiste. Augstāko 40. vietu WTA rangā vienspēlēs sasniegusi 2008. gada maijā, dubultspēlēs 4. vietu 2006. gada jūnijā. Ži Jaņa lielākos panākumus guvusi dubultspēlēs, spēlējot pāri kopā ar Dzje Dženu, uzvarot 2006. gada Austrālijas atklātajā čempionātā un Vimbldonas čempionātā, kā arī izcīnot bronzas medaļu 2008. gada vasaras olimpiskajās spēlēs.