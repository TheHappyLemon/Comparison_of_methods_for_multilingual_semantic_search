Ziemeļholande (nīderlandiešu: Noord-Holland, rietumfrīzu: Noard-Hollân) ir viena no Nīderlandes 12 provincēm. Ziemeļholande robežojas ar trim citām Nīderlandes provincēm: ar Dienvidholandi, Utrehtu un Flevolandi. Rietumos to apskalo Ziemeļjūra, ziemeļos — Vatu jūra, bet austrumos — Eiselmērs. Provinces administratīvais centrs ir Hārlema, lai gan lielākā apdzīvotā pilsēta ir valsts galvaspilsēta Amsterdama. 2015. gadā Ziemeļholandē dzīvoja 2,76 miljoni iedzīvotāju.