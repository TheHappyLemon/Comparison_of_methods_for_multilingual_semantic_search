Oskars Omars Migess Antons (spāņu: Óscar Omar Miguez Antón, dzimis 1927. gada 5. decembrī, miris 2006. gada 19. augustā) bija Urugvajas futbolists, spēlēja uzbrucēja pozīcijā, pārstāvēja Urugvajas futbola izlasi. Migess ar astoņiem vārtiem ir izlases rezultatīvākais spēlētājs FIFA Pasaules kausā. Klubu karjerā Migess pārstāvēja Urugvajas komandu Peñarol un Peru komandu Sporting Cristal. Migels guva piecus vārtus izlases rindās 1950. gada FIFA Pasaules kausā, ko Urugvaja uzvarēja. Trīs vārtus viņš guva pamatgrupu turnīra pēdējā spēlē pret Bolīviju, bet divus vārtus noslēdzošās grupas mačā pret Zviedriju, atnesot komandai uzvaru 3–2. Piedalījies arī 1954. gada FIFA Pasaules kausā. Kopumā izlasi pārstāvējis no 1950. līdz 1958. gadam, 39 mačos gūstot 27 vārtus.