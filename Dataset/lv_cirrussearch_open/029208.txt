Šis raksts ir par kalnu. Par vulkānu skatīt rakstu Nemruts (vulkāns). Nemrutdags (turku: Nemrut Dağı; armēņu: Նեմրութ լեռ) ir 2150 metrus augsts kalns Turcijas dienvidaustrumos. 62. gadā p. m. ē. pēc valdnieka Antioha I Teosa pavēles tika izkaltas trīs terases, uz kurām tika novietotas 8—9 metrus augstas statujas (Antioha, ērgļa, lauvas, dažādu armēņu un grieķu dievu). Kalna virsotne kļuva par svētnīcu Antioha godināšanai. Tiek uzskatīts par armēņu dievu panteonu. 1881. gadā Nemrutdaga virsotni atklāja vācu inženieris Kārlis Sesters. Līdz mūsdienām ir saglabājusies vienīgi rietumu un austrumu terase. 1987. gadā Nemrutdags iekļauts UNESCO Pasaules mantojuma sarakstā.