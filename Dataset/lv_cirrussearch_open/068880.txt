"Kur palikusi Bernadeta?" (angļu: Where'd You Go, Bernadette) ir 2019. gada ASV komēdijdrāmas filma, kuras režisors ir Ričards Linkleters. Filmā galvenās lomas atveido Keita Blanšeta, Billijs Krudaps, Kristena Viga, Džūdija Grīra un Lorenss Fišbērns. Filma balstīta uz Marijas Semplas 2012. gada tāda paša nosaukuma romānu. Filma stāsta par talantīgo arhitekti Bernadetu (Blanšeta), kura kādu dienu pazūd no savas ģimenes. Filmas "Kur palikusi Bernadeta?" pirmizrāde notika 2019. gada 16. augustā un to izplatīja United Artists Releasing. Filma saņēma atšķirīgus kritiķu vērtējumus. Tīmekļa vietnē Rotten Tomatoes filmai ir 50% vērtējums.