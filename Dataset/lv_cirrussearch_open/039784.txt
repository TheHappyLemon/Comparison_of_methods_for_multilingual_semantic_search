Karolīna Garsija (Caroline Garcia; dzimusi 1993. gada 16. oktobrī) ir profesionāla Francijas tenisiste. Profesionāles karjeru uzsākusi 2011. gadā. Uzvarējusi 11 WTA un vienā ITF vienspēļu turnīrā, kā arī 6 WTA tūres, 1 WTA 125K sērijas un 4 ITF turnīros dubultspēlēs. 2016. gadā kopā ar Kristīnu Mladenoviču triumfēja Francijas atklātajā čempionātā dubultspēlēs. Šo sasniegumu atkārtoja 2022. gadā. Nozīmīgākie vienspēļu tituli ir uzvara 2022. gada sezonas noslēguma turnīrā WTA Finals, kā arī uzvaras Premier Mandatory kategorijas turnīrā Pekinā 2017. gada oktobrī un Premier 5 turnīrā Uhaņā tā paša gada septembrī. Lielākais sasniegums Grand Slam turnīros vienspēlēs ir iekļūšana 2022. gada Austrālijas atklātā čempionāta pusfinālā. 2017. gada Francijas atklātajā čempionātā ir spēlējusi ceturtdaļfinālā. Kopš 2013. gada pārstāv Franciju Federācijas kausā. Kausu ar izlasi izcīnīja 2019. gadā. Piedalījusies 2016. gada vasaras olimpiskajās spēlēs gan vienspēlēs, gan dubultspēlēs. 2016. gada 24. oktobrī sasniedza 2. vietu WTA dubultspēļu rangā.