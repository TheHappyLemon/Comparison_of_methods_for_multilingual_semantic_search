Ekrāna aktieru ģildes — Amerikas televīzijas un radio mākslinieku federācija (angļu: Screen Actors Guild‐American Federation of Television and Radio Artists, saīsināti SAG-AFTRA) ir ASV arodbiedrība, kas pārstāv apmēram 160 000 kino un televīzijas aktierus, žurnālistus, radio personības, ierakstu māksliniekus, dziedātājus, balss aktierus un citus mediju profesionāļus visā pasaulē. Organizācija izveidota 2012. gada 20. martā, apvienojot tajā Ekrāna aktieru ģildi (saīsināti SAG, izveidota 1933. gadā) un Amerikas televīzijas un radio mākslinieku federāciju (saīsināti AFTRA, izveidota 1937. gadā kā Amerikas radio mākslinieku federācija, un 1952. gadā tai pievienojās arī televīzijas pārstāvji). SAG-AFTRA ir AFL–CIO biedrs.