Kombinācija vīriešiem bija viena no 11 disciplīnām kalnu slēpošanā 2022. gada ziemas olimpiskajās spēlēs. Sacensības notika Akmens slēpošanas trasē (nobrauciens) un Ledus upes slēpošanas trasē (slaloms) Nacionālajā kalnu slēpošanas centrā, Pekinā. Sacensībās kopā bija pārstāvēti 27 sportisti no 17 valstīm. Olimpisko zelta medaļu izcīnīja Austrijas sportists Johanness Štrolcs (finiša rezultāts — 2:31.43), sudraba medaļu ieguva Norvēģijas sportists Aleksanders Omots Kilde (finiša rezultāts — 2:32.02), bet bronzas medaļu ieguva Kanādas sportists Džeimss Krofords (finiša rezultāts — 2:32.11). Štrolcam un Krofordam šīs bija pirmās olimpiskās medaļas.