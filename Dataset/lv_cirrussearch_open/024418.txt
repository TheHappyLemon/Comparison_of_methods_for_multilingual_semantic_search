Landona (angļu: London) ir pilsēta Ontārio, Kanādā. Tikusi nosaukta par godu Apvienotās Karalistes Londonai. 2021. gadā pilsētas iedzīvotāju skaits sasniedza 422,3 tūkstoti, tās aglomerācijas iedzīvotāju skaits — 543,5 tūkstošus. Landona pēc iedzīvotāju skaita ir 11. lielākā aglomerācija un 15. lielākā pilsēta Kanādā. Pilsētā tās vēstures gaitā ir tikuši dibināti dažādi uzņēmumi. Landonā notiek otrs lielākais pasaules mūzikas festivāls Kanādā — Sunfest. Pilsētā atrodas arī Rietumontārio Universitāte un hokeja klubs Landonas "Knights", kā arī vairāki citi sporta klubi. Vienīgā pilsētas sadraudzības pilsēta ir Ķīnas Naņdzjina.