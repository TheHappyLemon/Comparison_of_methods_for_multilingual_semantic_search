Venera-1 (Венера-1) bija 1961. gadā PSRS palaista zonde (automātiskā starpplanētu stacija), kas paredzēta Veneras pētījumiem. Tā kļuva par pirmo kosmisko aparātu, kas palidojis garām Venerai, lai gan uz to brīdi tas nedarbojās. 1961. gada 4. februārī bija pirmais mēģinājums palaist zondi (eksemplārs 1VA № 1) uz Veneru ar mērķi trāpīt planētā, tur nogādājot īpašu vimpeli. Diemžēl pēc ieiešanas orbītā neiedarbojās augšējās pakāpes dzinējs, un zonde palika Zemes orbītā. Oficiāli palaišanas mērķis netika publiskots, paziņoja, ka palaists «Smagais pavadonis» (Tjažolyj sputnik).