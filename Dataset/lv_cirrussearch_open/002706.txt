Jenss Stoltenbergs (norvēģu: Jens Stoltenberg, dzimis 1959. gada 16. martā) ir bijušais Norvēģijas premjerministrs (2005—2013). Šajā amatā viņš bija arī no 2000. gada 17. marta līdz 2001. gada 19. oktobrim. Kopš 2002. gada Stoltenbergs ir Norvēģu Darba Partijas līderis, bet no 1993. gada ir Norvēģijas parlamenta loceklis, kas pārstāv Oslo. No 1990. līdz 1991. gadam viņš bija Vides ministrijas valsts sekretārs, no 1993. līdz 1996. gadam bija rūpniecības ministrs, bet no 1996. līdz 1997. gadam finanšu ministrs. 2009. gadā parlamenta vēlēšanās Stoltenbergs tika atkārtoti ievēlēts premjerministra amatā. Amatā bija līdz 2013. gadam. Pēc tam darbojās kā opozīcijas līderis. Kopš 2014. gada ir NATO ģenerālsekretārs.