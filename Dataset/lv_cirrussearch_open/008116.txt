Melnkalnes futbola izlase ir nacionālā futbola komanda, kas pārstāv Melnkalnes valsti starptautiskās futbola sacensībās. Melnkalnes futbola izlasi pārvalda Melnkalnes Futbola Asociācija. Melnkalne neatkarību ieguva tikai 2006. gada jūnijā. Iepriekš Melnkalnes futbolisti spēlēja apvienotās Serbijas un Melnkalnes izlasē, kas savu pēdējo spēli aizvadīja 2006. gada Pasaules kausa izcīņā pret Kotdivuāras izlasi. 2006. gada oktobrī tika paziņots Melnkalnes izlases kā provizoriskas dalībizlases statuss. 2007. gada janvārī UEFA kongresā tika lemts par pilnīgu uzņemšanu tajā. Savu pirmo oficiālo spēli izlase aizvadīja 2007. gada martā pret Ungāriju, izcīnot uzvaru ar 2-1.