Džeimss Kobērns (angļu: James Coburn; dzimis 1928. gada 31. augustā, miris 2002. gada 18. novembrī) bija amerikāņu aktieris. 45 darbības gadu laikā piedalījies vairāk nekā 45 kinofilmās un 100 televīzijas uzvedumos. Kobērns parasti darbojās otrā plāna lomās vesternos un asa sižeta filmās. Pazīstamākās no viņa lomām ir filmās "Lieliskais septiņnieks" (1960), Hell Is for Heroes (1962), "Lielā bēgšana" (1963), "Šarāde" (1963), Our Man Flint (1966), In Like Flint (1966), Duck, You Sucker! (1971), Cross of Iron (1977) un "Ķertais profesors" (1996). 1998. gadā Kobērns ieguva Amerikas Kinoakadēmijas balvu par otrā plāna lomu Pola Šreidera drāmā Affliction (1997). 1994. gadā Kobērnam piešķirta zvaigzne Holivudas Slavas alejā.