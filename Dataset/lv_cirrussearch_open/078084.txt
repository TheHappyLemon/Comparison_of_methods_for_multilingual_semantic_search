Ludvigs Gumplovičs (poļu: Ludwik Gumplowicz; dzimis 1838. gada 9. martā, miris 1909. gada 19. augustā) bija Polijas ebreju izcelsmes austriešu sociologs, viens no Eiropas socioloģijas un konfliktu teorijas pamatlicējiem. Sociāldarvinisma pārstāvis. Dzimis Krakovā. Studējis tiesības Krakovas un Vīnes universitātēs. No 1875. gada tiesību pasniedzējs, vēlāk profesors universitātē Grācā. 1909.gadā kopā ar sievu izdarīja pašnāvību, kad uzzināja, ka ir slims ar vēzi. Izvirzīja koncepciju par valsti kā vardarbības mehānismu, kurā konfliktē sociālās grupas un tautas, kas vēsturiski ved pie diktatūras un anarhijas savstarpēja maiņas. Ieviesis jēdzienu etnocentrisms. Ietekmējis Austroungārijas un Vācijas sabiedriskos uzskatus.