Konija Nīlsena (dāņu: Connie Nielsen, dzimusi 1965. gada 3. jūlijā Frederikshavnā, Dānijā) ir dāņu aktrise. Filmējusies tādās filmās kā "Gladiators" (2000), "Bīstamā fotogrāfija" (2002), The Hunted (2003), "Ledus raža" (2005), "Neviens" (2021), kā arī pievienojusies DC Extended Universe, attēlojot Hipolitu filmās "Brīnumsieviete" (2017), "Taisnības līga" (2017) un "Brīnumsieviete 1984" (2020). No 2004. līdz 2012. gadam Nīlsena bija kopā ar grupas Metallica bundzinieku Larsu Ulriku. Pārim ir kopīgs bērns.