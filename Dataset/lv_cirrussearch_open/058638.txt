Pozitīvs skaitlis ir tāds reāls skaitlis, kas lielāks par nulli (bet nav nulle). Mazākais un lielākais pozitīvais skaitlis neeksistē, respektīvi, pozitīvu skaitļu ir bezgalīgi daudz. Mazākais pozitīvais naturālais skaitlis ir 1. Dažreiz pozitīvus skaitļus apzīmē ar + zīmi, bet parasti pieņem, ka, ja skaitlim priekšā nav mīnusa zīmes, tad tas ir pozitīvs (nulle ir izņēmums, tai nav zīmes). Veselus pozitīvus skaitļus izmanto ikdienā, piemēram skaitīšanā.