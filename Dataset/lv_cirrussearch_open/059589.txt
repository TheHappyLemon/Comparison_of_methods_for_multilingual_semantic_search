Halhingolas kampaņa jeb Halhingolas konflikts, arī Halhingolas kaujas (krievu: Бои на Халхин-Голе) un Nomonhanas incidents (japāņu: ノモンハン事件 ), bija viena no Japānas impērijas militārajām sadursmēm ar PSRS, kas sākās 1939. gada 11. maijā kā abu lielvalstu satelītu — Mongolijas Tautas Republikas un Mandžukuo robežsargu konflikts pie Halhas upes un beidzās ar liela mēroga karadarbību, kurā no 3. jūlija līdz 22. augustam Sarkanās armijas un Mongolijas apvienotā 1. armijas grupa Georgija Žukova vadībā ar apmēram 70 000 karavīriem, 450 tankiem un vairāk nekā 500 lidmašīnām spēja uzvarēt 6. Japānas armiju. Kampaņas laikā Maskavā notika PSRS un Vācijas sarunas, kas beidzās ar Rībentropa-Molotova pakta noslēgšanu 23. augustā.