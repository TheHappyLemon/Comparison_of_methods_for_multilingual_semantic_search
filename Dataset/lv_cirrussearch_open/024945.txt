Paloalto (angļu: Palo Alto) ir pilsēta Santaklāras apgabalā, Kalifornijā, ASV. Atrodas 55 km uz dienvidiem no Sanfrancisko un 23 km uz ziemeļiem no Sanhosē. Pilsētu nodibināja Lelands Stenfords 1769. gadā, 1894. gada 16. aprīlī tā ieguva pilsētas tiesības. Tā nosaukta Stenforda fermas Palo Alto vārdā. Pilsētas simbols ir tajā augošā mūžzaļā sekvoja El Palo Alto. Paloalto ietilpst Silīcija ielejā, šeit atrodas vairāku augsto tehnoloģiju uzņēmumu vadība, tai skaitā Hewlett-Packard (HP), VMware, Tesla Motors, PARC, Ning, IDEO, Skype un Palantir Technologies. 2010. gadā pilsētas iedzīvotāju skaits sasniedza 64,4 tūkstošus. Vairāk nekā 25% pilsētas iedzīvotāju ir maģistra vai doktora grāds (starp ASV pilsētām ar iedzīvotāju skaitu virs 50 tūkstošiem tā ierindojas 1. vietā).