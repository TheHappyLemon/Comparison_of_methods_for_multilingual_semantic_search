Džūlija Karolīna Čailda (angļu: Julia Carolyn Child; dzimusi 1912. gada 15. augustā, mirusi 2004. gada 13. augustā) bija Amerikas šefpavāre, autore un televizijas personība. Ar savu pavārgrāmatu Mastering the Art of French Cooking (Franču virtuves mākslas apguve) un televizijas šovu The French Chef (Franču šefpavārs) viņa izveidoja jaunu pieeju amerikāņu virtuvei, bet kā viņa atklāj savos memuāros, šefpavāre viņa nav bijusi vienmēr. Kad pirmo reizi ieradās Francijā 1948. gadā kopā ar savu vīru Polu, viņa nerunāja franciski un nezināja neko par Francijas valsti. Pērkot pārtiku vietējā tirgū un apmeklējot kulinārijas kursus, Čailda iepazina franču kultūru un viņas dzīve mainījās.