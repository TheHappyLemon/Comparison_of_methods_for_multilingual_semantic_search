Ežgalvītes (latīņu: Sparganium) ir augu ģints, kuru pirmo teizi aprakstīja Linnejs 1753. gadā. Tās sugas ir plaši izplatītas mitros apgabalos mērenajos reģionos gan ziemeļu, gan dienvidu puslodē. Augi ir daudzgadīgi purva augi, kas, atkarībā no sugas, var sasniegt 3,5 m garumu. Ģints iepriekš tika klasificēta atsevišķā ežgalvīšu dzimtā (Sparganiaceae), taču filoģenētiskajā analīzē tika noteikts, ka ežgalvītēm ir ļoti tuva radniecība ar vilkvālītēm (Typha), tādēļ tagad pēc APG III sistēmas (2009) ežgalvītes tiek klasificētas vilkvālīšu dzimtā (Typhaceae).