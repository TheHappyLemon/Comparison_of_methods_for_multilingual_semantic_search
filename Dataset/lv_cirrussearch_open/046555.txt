Narvas elektrostacijas (igauņu: Narva Elektrijaamad) ir Igaunijas uzņēmumam Eesti Energia piederošs elektrostaciju komplekss Narvā un tās pievārtē. Lielākais pasaules elektrostaciju komplekss, kas darbojas ar degslānekli, nodrošina 90% no Igaunijas elektrības patēriņa, kā arī apsilda Narvas pilsētu. Tā kā pēc degslānekļa sadegšanas atliek līdz 45% pelnu, elektrostaciju apkaimē ir milzīgas pelnu novietnes. Sastāv no trīs elektrostacijām: Auveres elektrostacija (Auvere elektrijaam) - nodota ekspluatācijā 2015. gadā. Jauda - 300 MW. Daļēji var darboties ar biomasu. Baltijas elektrostacija (Balti soojuselektrijaam) - nodota ekspluatācijā 1965. gadā. Jauda - 765 MW. Nodrošina ar siltumu Narvas pilsētu. Igaunijas elektrostacija (Eesti soojuselektrijaam) - nodota ekspluatācijā 1973. gadā. Jauda - 1615 MW.