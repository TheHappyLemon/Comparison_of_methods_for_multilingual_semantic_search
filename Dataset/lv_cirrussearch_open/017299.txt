Rolfs Serensens (dāņu: Rolf Sørensen; dzimis 1965. gada 20. aprīlī) ir bijušais profesionālais dāņu šosejas riteņbraucējs. Viņš ir visvairāk uzvaras guvušais Dānijas riteņbraucējs — 17 profesionāļa sezonu laikā guvis 53 uzvaras. Šobrīd Serensens strādā par riteņbraukšanas komentētāju un aģentu. Dzimis Helsingē, Dānijā, Serensens 17 gadu vecumā pārcēlās uz Itāliju, kur dzīvo līdz šim brīdim. Viņš sadarbojās ar pazīstamajiem sporta ārstiem Frančesko Konkoni un Luidži Čekīni, kuri izmantoja dažādas dopinga metodes. Savu blondo matu dēļ viņš ieguva iesauku Il Biondo. Precējies ar Suzannu Serensenu.