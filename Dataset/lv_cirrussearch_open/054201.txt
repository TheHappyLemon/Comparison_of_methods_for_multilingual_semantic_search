Tāllēkšana no vietas vīriešiem bija viena no 23 disciplīnām, kas tika aizvadīta vieglatlētikas sacensību ietvaros 1900. gada vasaras olimpiskajās spēlēs Parīzē. Sacensības notika 1900. gada 16. jūlijā Kruakatelānā, Buloņas meža teritorijā. Tajās startēja 4 sportisti no divām valstīm. Zelta medaļu, ar rezultātu 3.21 metri, izcīnīja ASV sportists Rejs Evrijs. Sudraba medaļu, ar rezultātu 3.135 metri, ieguva ASV sportists Ērvings Baksters. Savukārt bronzas medaļu, ar rezultātu 3.03 metri, ieguva Francijas sportists Emīls Toršbēfs. Zelta medaļas ieguvējs Rejs Evrijs, ar rezultātu 3.21 metri, uzstādīja olimpisko rekordu šajā disciplīnā.