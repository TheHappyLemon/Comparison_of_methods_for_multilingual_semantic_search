Neirozinātne (vai neirobioloģija) ir zinātnes nozare, kas pēta nervu sistēmu. Tā ir daudzdisciplīnu zinātne, kas apvieno fizioloģiju, anatomiju, molekulāro bioloģiju, attīstības bioloģiju, citoloģiju, datorzinātni un matemātisko modelēšanu, lai izprastu neironu un neironu ķēžu pamata un emerģentās īpašības. Eriks Kandels mācīšanās, atmiņas, uzvedības, uztveres un apziņas bioloģiskā pamata izpratni ir raksturojis kā bioloģisko zinātņu "vislielāko izaicinājumu".