Elektra (grieķu: Ἠλέκτρα, Ēlektra) sengrieķu mitoloģijā ir karaļa Agamemnona un karalienes Klītaimnēstras meita, līdz ar to Argosas princese. Palīdzējusi savam brālim Orestam nogalināt māti Klītaimnēstru un patēvu Aigistu par Agamemnona noslepkavošanu. Elektra bijusi aprakstīta dažādos darbos, visos darbos Elektras tēlā bijusi viena kopīga iezīme — alkas atriebties sava tēva slepkavām. Galvenais tēls Sofokla darbā "Elektra" un Eiripīda tāda paša nosaukuma darbā. Psiholoģijā meitas sācensība ar māti par meitas tēvu tiek saukta par Elektras kompleksu.