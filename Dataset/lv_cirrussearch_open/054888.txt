Dani Olmo (spāņu: Dani Olmo, dzimis 1998. gada 7. maijā) ir Spānijas futbolists, spēlē uzbrūkošā pussarga pozīcijā, Spānijas futbola izlases dalībnieks. Kopš 2020. gada Olmo pārstāv Vācijas Bundeslīgas komandu RB Leipzig. Karjeru sāka FC Barcelona akadēmijā. 16 gadu vecumā Olmo pievienojās Horvātijas komandai Dinamo Zagreb. 2018–19. gada sezonā tika atzīts par līgas sezonas labāko jauno spēlētāju. 2019. gada 18. septembrī Olmo, spēlē pret Bergamo "Atalanta", debitēja Čempionu līgā. 2020. gada janvārī Olmo pievienojās RB Leipzig. 2020. gada 13. augustā viņš Čempionu līgas ceturtdaļfinālā guva vārtus pret Madrides "Atletico", palīdzot komandai pirmo reizi vēsturē iekļūt Čempionu līgas pusfinālā. Spānijas futbola izlases sastāvā Olmo debitēja un guva savus pirmos vārtus 2019. gada 15. novembrī pret Maltu.