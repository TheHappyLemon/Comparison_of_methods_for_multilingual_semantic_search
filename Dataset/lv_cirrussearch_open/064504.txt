Milošs Veļkovičs (serbu: Милош Вељковић, dzimis 1995. gada 26. septembrī) ir Serbijas futbolists, spēlē aizsarga pozīcijā, pārstāv Serbijas futbola izlasi. Kopš 2016. gada Veļkovičs pārstāv Vācijas Bundeslīgas komandu SV Werder Bremen. Iepriekš spēlējis Anglijas komandās Tottenham Hotspur, Middlesbrough un Charlton Athletic. Serbijas futbola izlases sastāvā debitējis 2017. gadā. Piedalījies 2018. un 2022. gada FIFA Pasaules kausā.