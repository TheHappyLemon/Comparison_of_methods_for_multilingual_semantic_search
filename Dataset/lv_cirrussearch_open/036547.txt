"Noass" (angļu: Noah) ir amerikāņu režisora Darena Aronovska 2014. gadā uzņemtā episkā filma, tās scenārija autori ir Darens Aronovskis un Ari Handels. Filma ir stāsts par Bībeles personāžu Noasu, papildināts ar filmas autora brīvu fantāziju. Noasa lomu filmā atveido Rasels Krovs. Pārējās lomās: Dženifere Konelija, Daglass Būts (Douglas Booth), Logans Lermans, Emma Votsone, Entonijs Hopkinss un Rejs Vinstons. Filmas pirmizrāde ASV notika 2014. gada 26. martā Ņujorkā.