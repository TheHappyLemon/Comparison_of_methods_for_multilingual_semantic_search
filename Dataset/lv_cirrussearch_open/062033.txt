Hypo-Meeting ir starptautiskās vieglatlētikas daudzcīņas sacensības, kas katru gadu notiek pavasarī Austrijas pilsētas Gecisas stadionā Mösle. Kopš 1975. gada sacensības notiek World Athletics paspārnē, sākotnēji tajā bija iekļauta vīriešu desmitcīņa, bet kopš 1981. gada programmā iekļautas arī sieviešu septiņcīņas sacensības. Tas ir viens no lielākajiem komerciālajiem startiem daudzcīņas sportistiem, un tās ir iekļautas IAAF Combined Events Challenge turnīru sērijā. Hypo-Meeting sacīkstēs pasaules rekordi desmitcīņā tika uzstādīti trīs reizes: 1980. un 1982. gadā augstāko pasaules sasniegumu uzrādīja britu desmitcīņnieks Deilijs Tompsons (attiecīgi 8648 un 8730 punkti), 2001. gadā šeit par pasaules rekordistu kļuva čehs Romans Šebrle (9026 punkti). Austrijas uzņēmums Hypo Landesbank Vorarlberg jau daudzus gadus ir turnīra ģenerālsponsors.