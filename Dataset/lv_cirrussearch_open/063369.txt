Teroiņa de Merikūra (Théroigne de Méricourt), īstajā vārdā Anna Žozefa Tervaņa (Anne-Josephe Terwagne; 1762. gada 13. augusts — 1817. gada 23. jūnijs) no Ljēžas bija viena no Lielās Franču revolūcijas sieviešu līderēm, feministe. Dzimusi Markūras komūnā (Marcourt) senajā Ljēžas bīskapvalstī, mirusi Salpetrjēras (Salpêtrière) slimnīcā Parīzē. Sajukusi prātā pēc publiska pēriena. 1793. gada 31. maijā jakobīņu sievietes viņu saķēra netālu no Konventa Tileriju pils parka terasēs, izģērba pilnīgi kailu un sarīkoja publisku pēršanu ar žagariem pa pliku dibenu. Revolūcijas varone bija tik ļoti apkaunota, ka sajuka prātā un pat daudzkārt atteicās no apģērba, atlikušo mūžu pavadot vājprātīgo iestādēs.