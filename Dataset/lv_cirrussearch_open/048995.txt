Toorama (krievu: То́рама, alternatīvais nosaukums erzju valodā: Йо́влат) ir tautas mūzikas grupa no Saranskas Mordvijā, Krievijā. Grupa izpilda erzju, mokšu, šokšu un karataju tautas mūziku. Ansambli 1990. gadā izveidoja folkrorists, mūziķis un Mordvijas tautu kultūras pētnieks Vladimirs Romaškins. 1995. gadā grupa saņēma Mordvijas Republikas valsts prēmiju. Tā ir kļuvusi pazīstama arī ar dalību koncertos un festivālos Igaunijā, Somijā, Latvijā, Zviedrijā, Polijā un Anglijā. Grupas dalībnieki arī atjauno vēsturiskus tautas mūzikas instrumentus.