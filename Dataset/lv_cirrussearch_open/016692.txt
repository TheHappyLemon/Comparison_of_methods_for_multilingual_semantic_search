Sūzena Kolinsa (Suzanne Collins, dzimusi 1962. gada 10. augustā) ir ASV rakstniece, kā arī televīzijas un kino scenāriste, kura lasītāju atzinību ieguvusi ar romānu sēriju "Zemzemes hronikas" (angļu: The Underland Chronicles) un romānu sēriju "Bada spēles" (angļu: The Hunger Games). Latviešu valodā izdoti visi "Bada spēļu" romāni. Kolinsa pati piedalījusies pirmās "Bada spēļu" filmas scenārija tapšanā. Rakstniece dzīvo Konektikutā kopā ar savu ģimeni.