Vokshola (angļu: Vauxhall) ir Londonas rajons pilsētas dienvidu daļā, Lambetā. No 17. gadsimta vidus līdz 19. gadsimta vidum rajonā atradās Voksholas dārzi (Vauxhall Gardens), kas bija viens no Londonas izklaides centriem. Vēlāk rajons bija ar jauktu rūpniecības un strādnieku dzīvojamo ēku apbūvi. 21. gadsimtā līdz ar blakus esošajiem Batersī un Nainelmsas rajoniem tika veikta ievērojama rajona pārbūve. Rajons devis nosaukumu uzņēmumam Vauxhall Motors. Voksholas dārzu pastāvēšanas laikā vairākās valodās jēdziens "vokshola" kļuva par sugasvārdu jēdzienam "izklaides parks". Tā kā Krievijas impērijas pirmās dzelceļa līnijas galastacija Pavlovskā atradās pie šāda izlaides parka, krievu valodā ieviesās vārds вокзал, kas apzīmē lielu dzelceļa staciju. Britu slepenā dienesta SIS ēka Voksholas pilsētas dārzs