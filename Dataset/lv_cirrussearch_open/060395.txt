"Matrikss: Atdzimšana" (angļu: The Matrix Resurrections) ir 2021. gada ASV zinātniskās fantastikas filma, kuras režisore ir Lana Vačovska. Galvenās lomas atveidojuši Kiānu Rīvss, Kerija Anna Mosa, Jāhja Abduls Matīns II, Džesika Henvika, Džonatans Grofs, Nīls Patriks Heriss, Prijanka Čopra un Džeida Pinkita Smita. Filmas pirmizrāde notika 2021. gada 16. decembrī, kinoteātros ASV — 2021. gada 22. decembrī, kinoteātros Latvijā — 2021. gada 22. decembrī. Filma ir turpinājums filmām "Matrikss" (1999), "Matrikss atjaunots" (2003) un "Matrikss — Revolūcija" (2003).