Staipeknīši (latīņu: Lycopodiella) ir staipekņu dzimtas (Lycopodiaceae) viena no ģintīm, kurā ir 38 sugas. Staipeknīšu izplatība ir ļoti plaša, bet lielākā daļa sugu aug Centrālamerikas un Dienvidamerikas tropu biomā un Jaungvinejā. Staipeknīšu ģints augiem patīk mitra vai slapja augsne, tādēļ tos angļu valodā mēdz saukt par purva staipekņiem. Latvijā aug tikai 1 staipeknīšu suga - palu staipeknītis (Lycopodiella inundata), kas ir aizsargājams augs, ierakstīts Latvijas Sarkanajā grāmatā.