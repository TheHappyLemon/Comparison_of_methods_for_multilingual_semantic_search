Volstrīta (angļu: Wall Street) ir iela Ņujorkā, Manhatanas rajonā, ap kuru centrējas pilsētas finanšu rajons. Uz šīs ielas atrodas ievērojamas finanšu institūcijas — akciju, fondu un citas biržas un to galvenās mītnes, piemēram, Ņujorkas fondu birža, NASDAQ, NYMEX, kas padara Volstrītu par vienu no pasaulē ievērojamākajiem finanšu centriem. Pārnestā nozīmē ar vārdu Volstrīta nereti saprot arī ASV finanšu tirgus kopumā vai Ņujorkā bāzētos finanšu centrus.