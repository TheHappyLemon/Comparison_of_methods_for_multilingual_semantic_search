Naomi Kempbela (angļu: Naomi Campbell; dzimusi 1970. gada 22. maijā) ir britu modele. Viņa uzsāka modeles karjeru 15 gadu vecumā. Viņa ir sevi apstiprinājusi kā vienu no trim vislabāk atpazīstamākajām un pieprasītākajām 1980. gadu beigu un 1990. gadu sākuma modelēm. Tāpat N. Kempbela ir viena no sešām savas paaudzes modelēm, kuras modes pasaulē pazīstamas kā "supermodeles". Tā kā Kempbela tiek uzskatīta par sava laika slavenāko melnādaino modeli pasaulē, viņa ir nosodījusi rasu aizspriedumainību modes industrijā. Neskatoties uz popularitāti, viņa nav saņēmusi tādu pašu atalgojumu kā viņas baltādainās kolēģes. Ādas krāsas dēļ viņa līdz pat 1999. gada nogalei nebija parakstījusi nevienu līgumu ar kādu no kosmētikas kompānijām.