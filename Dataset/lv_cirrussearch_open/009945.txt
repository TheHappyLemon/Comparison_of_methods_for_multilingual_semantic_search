Luka Toni (itāļu: Luca Toni; dzimis 1977. gada 26. maijā) ir bijušais itāļu futbolists, spēlēja uzbrucēja pozīcijā, bijis Itālijas izlases dalībnieks. Lielāko karjeras daļu viņš ir aizvadījis Itālijas klubu sastāvā, trīs gadus vēl spēlējis Vācijas Bundeslīgas klubā Bayern Munich. Vēl viņš ir spēlējis tādu Itālijas augsta līmeņa klubos kā Palermo, Fiorentina un Roma. L. Toni ir bijis 2008. gada UEFA Eiropas līgas rezultatīvākais spēlētājs (dalīts gods ar krievu Pāvelu Pogrebņaku), 2006. gada Itālijas Serie A rezultatīvākais un 2008. gada Vācijas Bundeslīgas rezultatīvākais. Itālijas izlases sastāvā viņš 2006. gada izcīnīja uzvaru FIFA Pasaules kausā.