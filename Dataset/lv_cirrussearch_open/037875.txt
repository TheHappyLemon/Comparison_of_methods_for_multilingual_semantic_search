Kontiolahti (somu: Kontiolahti — ‘lāču līcis’) ir pilsēta un municipalitāte Somijas austrumos, Ziemeļkarēlijas reģionā. Izvietojusies Heitiainena ezera krastā 20 km uz ziemeļiem no Joensū. Municipalitātes lielākās apdzīvotās vietas ir Kontiolahti un Lehmo. Pilsētā atrodas slēpošanas komplekss, kurā regulāri notiek Pasaules kausa posmi biatlonā, kā arī vairākkārt rīkots pasaules čempionāts (1990, 1999, 2015).