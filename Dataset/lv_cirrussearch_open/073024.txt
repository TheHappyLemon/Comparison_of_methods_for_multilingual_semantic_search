News of the World ir rokgrupas Queen albums, kas iznāca 1977. gadā. Albuma lielākie hīti bija We Are the Champions, We Will Rock You un Spread Your Wings. Pirmās divas kļuvušas par slavenām sporta himnām. Albums tika labi pārdots gan Lielbritānijā, gan ASV un saņēma labas atsauksmes no kritiķiem. Tā kā iepriekšējo Queen albumu A Day at the Races kritiķi bija nosaukši par garlaicīgu, grupa mēģināja izmēģināt jaunu skanējumu. Šoreiz tā bija pankmūzika, kas tolaik strauji ieguva popularitāti. To zināmā mērā veicināja arī tas, ka reiz ieraksta laikā blakus studijā strādāja arī populārā pankroka grupa Sex Pistols.