"Pusnakts kovbojs" (angļu: Midnight Cowboy) ir 1969. gada ASV drāmas filma, kuras režisors ir Džons Šlesindžers. Filmas sižets veidots pēc Džeimsa Leo Herlitija romāna 1965. gada romāna Midnight Cowboy. Filma ir par naivo teksasieti Džo Baku, kas dodas uz Ņujorku, kur iecerējis kļūt par prostitūtu. Tajā galvenās lomas attēlo Džons Voits, Dastins Hofmans, Silvija Mailsa un Brenda Vakaro. Filma saņēma Amerikas Kinoakadēmijas balvu trīs kategorijās: "Labākā filma", "Labākais režisors" un "Labākais adaptētais scenārijs". Šī ir pirmā (un vienīgā) filma, kas ieguvusi labākās filmas balvu un kurai piešķirts X sertifikāts. Amerikas Kinoinstitūts to 1999. gadā nosauca par visu laiku 36. labāko ASV filmu.