Loslagosas reģions (spāņu: Región de Los Lagos — ‘Ezeru reģions’) ir viens no Čīles 16 reģioniem. Izvietojies valsts dienviddaļā Klusā okeāna krastā, iekļaujot valsts otro lielāko salu Čiloji. Ziemeļos robežojas ar Losriosas reģionu, dienvidos — ar Aisenas reģionu, bet austrumos — ar Argentīnu. Administratīvi reģions dalās četrās provincēs — Osorno, Ljankive, Čiloje un Palena. Reģiona administratīvais centrs ir Puertomontas pilsēta. Citas lielākās pilsētas ir Osorno, Alerse un Kastro. Reģionā ir vairāki nacionālie parki, tostarp Alerse Andino nacionālais parks un Čilojes nacionālais parks.