TOYP (Ten Outstanding Young Persons, latviešu valodā – Desmit Izcili Jauni Cilvēki) ir starptautisks goda titula apbalvojums izciliem, jauniem cilvēkiem (vecumā no 18 līdz 40 gadiem). Balva tiek pasniegta par ievērojamiem panākumiem savā izvēlētajā darbības jomā un pozitīvu pārmaiņu veikšanu sabiedrībā. Apbalvojuma piešķiršanu organizē starptautiskā bezpeļņas organizācija JCI (Latvijā - JCI Latvia). Žūriju veido ievērojami, sabiedrībā atzīti dažādu jomu eksperti. Pirmo reizi starptautiskā TOYP pasaules balvas apbalvošanas ceremonija notika 1983. gadā Taivānā, JCI Pasaules kongresa laikā. Starp apbalvotajām personām ir Nelsons Rokfellers, Geralds Fords, Benigno Augino, Elviss Preslijs, Džons Kenedijs un daudzi citi. Starptautiski apbalvotie Baltijas valstu pārstāvji – Igaunijas politiķis un vēsturnieks Marts Lārs (1993), Lietuvas pilsētas Viļņas mērs Artūras Zuokas (2003), Igaunijas IT speciālists Tarvi Martens (2007). Katru gadu tiek izvēlēti 10 laureāti (gan starptautiski, gan Latvijā) kādā no 10 kategorijām: Bizness, ekonomika, uzņēmējdarbība Politika, tieslietas, valsts pārvalde Akadēmiskā darbība Kultūra Ētika, vide Ieguldījums bērnos, cilvēktiesības, miers pasaulē Filantropija, brīvprātīgais darbs Zinātnes, tehnoloģiju attīstība Personības pilnveidošana, izaugsme Inovācijas medicīnā