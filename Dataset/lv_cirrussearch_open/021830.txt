Šis raksts ir par 19./20. gadsimta franču komponistu. Par 17. gadsimta komponistu skatīt rakstu Marks Antuāns Šarpentjē. Gistavs Šarpentjē (franču: Gustave Charpentier; dzimis 1860. gada 25. jūnijā, miris 1956. gada 18. februārī) bija franču komponists. Pazīstamākais Šarpentjē darbs ir opera Luīze (Louise, 1900). Dzimis maiznieka ģimenē. Mācījies Parīzes konservatorijā. Pēc ceļojuma uz Itāliju apmetās Monmatrā. 1900. gadā Opéra-Comique tika uzvesta Šarpentjē opera "Luīze", kas piedzīvoja panākumus. Pēc otras Šarpentjē operas - "Žiljēns" (Julien, ou La vie du poète, 1913) niecīgajiem panākumiem, faktiski pameta komponēšanu.