2. tūkstošgade pirms mūsu ēras ir laika periods pirms mūsu ēras, kas sākās 2000. gadā p.m.ē. un beidzās 1001. gadā p.m.ē. pēc Jūlija kalendāra. Auglīgajā pusmēnesī šajā laikā bija pāreja no akmens laikmeta uz bronzas laikmetu. Tūkstošgades sākumā dominēja Senā Ēģipte un Babilonija. Radās rakstība. Tūkstošgades vidū norietēja Mīnojiešu civilizācija, bet Mazāzijas pussalā par lielvaru izveidojās hetu impērija. Citur pasaulē joprojām valdīja akmens laikmets. Tūkstošgades vidū Vidusamerikā izveidojās olmeku civilizācija, savukārt Klusajā okeānā pirmo reizi austronēzieši sasniedza Mikronēziju un sāka to apdzīvot. Šajā tūkstošgadē pasaules iedzīvotāju skaits pirmo reizi sasniedza 100 miljonus.