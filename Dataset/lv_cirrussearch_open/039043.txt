Ērvings Lengmīrs (Irving Langmuir, dzimis 1881. gada 31. janvārī, miris 1957. gada 16. augustā) — ASV ķīmiķis un fiziķis. 1932. gadā ieguva Nobela prēmiju ķīmijā par pētījumiem virsmas ķīmijā Doktora disertāciju aizstāvēja 1906. gadā Getingenā pie Valtera Nernsta. Lielāko mūža daļu strādāja General Electric, tāpēc daudziem viņa atklājumiem bija praktisks lietojums. Devis ieguldījumu elektronu lampas izstrādē un atoma modeļa izstrādē. Viens no pirmajiem pievērsās plazmas pētījumiem. Neilgi pirms Otrā pasaules kara veica pētījumus meteoroloģijā. Otrā pasaules kara laikā veica pētījumus par ienaidnieka zemūdeņu atklāšanu, vēlāk izstrādāja metodes lidmašīnu spārnu atbrīvošanai no ledus lidojuma laikā.