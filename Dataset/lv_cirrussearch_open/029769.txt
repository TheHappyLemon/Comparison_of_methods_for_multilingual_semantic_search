Šis raksts ir par apdzīvotu vietu. Par citām jēdziena Apgulde nozīmēm skatīt nozīmju atdalīšanas lapu. Apgulde, agrāk arī Vecapgulde, ir ciems Dobeles novada Naudītes pagastā. Izvietojies pagasta dienvidaustrumos Apguldes ezera krastā pie tagad slēgtā Glūdas—Reņģes dzelzceļa (stacija Apgulde) autoceļu V1122 un V1126 krustojumā 3 km no pagasta centra Naudītes, 14 km no novada centra Dobeles un 90 km no Rīgas. Apguldē atrodas feldšerpunkts, veikals un Dobeles Amatniecības un vispārizglītojošās vidusskolas Apguldes mācību komplekss. Apdzīvotā vieta veidojusies ap bijušās Vecapguldes (Ānbones, Abgulde) muižas centru, izaugusi pēckara gados ap Apguldes arodskolu. Vecapguldes muižas apbūve (18. gadsimta otrā puse) ir valsts nozīmes arhitektūras piemineklis (valsts aizsardzības Nr. 4946).