Melvila līcis (dāņu: Melville Bugt) jeb Kimuseriarsuaks (grenlandiešu: Qimusseriarsuaq) ir atklāts līcis Grenlandes ziemeļrietumu piekrastē, Bafina jūrā. Līcis nosaukts britu admiralitātes pirmā lorda Roberta Dandasa, Otrā Melvilas vikonta (1771—1851) vārdā. No ziemeļiem līci norobežo Jorkas rags, bet dienvidos — Upernavikas arhipelāgs. Līcis parasti atbrīvojas no ledus tikai augusta vidū, bet aizsalst — septembra beigās.