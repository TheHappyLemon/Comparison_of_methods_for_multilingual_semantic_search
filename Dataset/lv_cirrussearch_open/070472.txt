Mormonisms, arī mormoņu ticība, ir Pēdējo dienu svēto kustības reliģiskā tradīcija un teoloģija, kuru 19. gadsimta 20. un 30. gados aizsāka Džozefs Smits. Mormonisms ir attiecināts uz dažādiem Pēdējo dienu svēto kustības virzieniem, it īpaši, uz Pēdējo dienu svēto Jēzus Kristus baznīcu, bet mūsdienās šie divi jēdzieni viens no otra tiek nodalīti. Nav īsti skaidrs, vai mormonisms ir sekta, mistisks kults, jauna reliģija, baznīca, cilvēku grupa vai amerikāņu subkultūra. Mormonismā liela nozīme ir Mormona grāmatai, kas tiek uzskatīti par svētajiem tekstiem. Saskaņā ar mormonu mācību, šī grāmata tulkota ar Dieva palīdzību, un tā piedāvā papildu atklāsmes par Jēzu Kristu un senajām tautām Amerikā.