"Robins Huds" (angļu: Robin Hood) ir 1973. gada amerikāņu kompānijas Walt Disney Productions uzņemta muzikāla animācijas piedzīvojumu komēdija, kas balstīta uz leģendu par Robinu Hudu. Filmas režisors un producents ir Volfgangs Rītermans. Galvenos tēlus angļu valodā ierunājuši Fils Heriss, Endijs Devains, Pīters Ustinovs, Terijs-Tomass, Braiens Bedfords, Monika Evansa, Kerola Šellija, Pets Batrems un Rodžers Millers. Filmas pirmizrāde norisinājās 1973. gada 8. novembrī. Šī ir Volta Disneja animācija studijas 21. pilnmetrāžas animācijas filma.