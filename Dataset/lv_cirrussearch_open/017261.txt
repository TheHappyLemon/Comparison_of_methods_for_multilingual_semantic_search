Mario Čipollīni (itāļu: Mario Cipollini; ˈmarjo tʃipolˈlini; dzimis 1967. gada 22. martā Lukā), bieži saīsināti saukts kā "Čipo", ir bijušais profesionālais Itālijas šosejas riteņbraucējs, kurš īpaši izcēlās ar savām sprintera dotībām un ilgstošo dominanci (pirmā profesionālā uzvara bija 1989. gadā, bet pēdējā 2005. gadā; kopumā 191 uzvara) un spilgto personību. Viņa iesaukas bija Il Re Leone (Karalis lauva) un Super Mario. Viņš tika uzskatīts par vienu no savas paaudzes labākajiem sprinteriem.