Lasela krāteris ir triecienkrāteris uz Mēness. Tas atrodas Mākoņu jūras austrumdaļā, uz rietumiem no Alpetragius krātera un uz dienvidrietumiem no Alphonsus krātera. Krātera dibens ir gluds, to ir pārklājusi izplūdusī lava, malas zemas. Krātera malas tam piešķir daudzstūrainu formu. Virsma ir tumsnēja, ar zemu albedo. Austrumu-ziemeļaustrumu virzienā no Lasela krātera atrodas apaļš, kausveidīgs krāteris Lasels B. Tam ir augstāks albedo, nekā apkārtējai virsmai, tāpēc tas izskatās gaišs, sevišķi, ja Saule ir augstu. Uz rietumiem-ziemeļrietumiem no Lasela krātera, apmēram pusceļā līdz Gērikes krāterim, atrodas maziņš krāteris Lasels D. To apņem virsma ar augstu albedo, domājams, tas izveidojies nesen (pēc Mēness mērogiem).