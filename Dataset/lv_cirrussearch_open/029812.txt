Džovanni Antonio Skopoli (itāļu: Giovanni Antonio Scopoli, dzimis 1723. gada 3. jūnijā, miris 1788. gada 8. maijā) bija itāļu/austriešu dabaszinātnieks un ārsts no Tiroles. Dzimis Kavalēzē advokāta ģimenē. Studēja medicīnu Insbrukas universitatē. Pēc universitātes beigšanas strādāja par ārstu dzimtajā Kavalēzē, Venēcijā un Idrijā. Daudz ceļoja pa Alpiem, kur kolekcionēja kukaiņus un augus. Idrijā, kurā bija attīstīta dzīvsudraba ieguve, publicēja darbu par saindēšanos ar dzīvsudrabu. 1769. gadā tika iecelts par ķīmijas un metalurģijas profesoru skolā Banska Štjavnicā. Sadarbojās ar Linneju, kaut arī nekad personīgi ar viņu nav ticies.