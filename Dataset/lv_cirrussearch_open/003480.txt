Lo-Rakovice (rumāņu: Staţia Law-Racoviţă) ir Rumānijas vasaras polārstacija Austrumantarktīdā. Izvietojusies Lāšemana pakalnu oāzē Ingridas Kristensenas krastā. Staciju 1986. gadā ierīkoja Austrālija ar nosaukumu Lo (angļu: Law Base), nosauktu par godu austrāliešu zinātniekam un polāro pētījumu programmas pirmajam vadītājam Filipam Lo (Philipp Law). 2005. gadā Austrālija noslēdza memorandu ar Rumāniju 10 gadu periodam par bāzes kopīgu izmantošanu un tā oficiāli tika inaugurēta 13. janvārī, nosaukumu papildinot ar rumāņu ceļotāja Emīla Rakovices (Emil Racoviţă) vārdu. Stacijā galvenokārt tiek īstenoti starptautiski projekti dažādās zinību nozarēs ar Austrālijas, Ķīnas un Krievijas antarktisko programmu līdzdalību.