Dienvidamerikas sauszemes bruņurupuči (Chelonoidis) ir sauszemes bruņurupuču dzimtas (Testudinidae) ģints, kas apvieno 5 vai 14 mūsdienās dzīvojošas sugas (daži sistemātiķi 10 galapagu bruņurupuča pasugas sistematizē kā atsevišķas sugas). Šīs ģints sugas sastopamas Dienvidamerikā un Galapagu salās. Galapagu bruņurupucis (Chelonoidis nigra) ir ne tikai lielākā ģints suga, tas ir arī lielākais sauszemes bruņurupuču dzimtas bruņurupucis, kura masa var sasniegt 400 kg un bruņu garums 1,8 metrus.