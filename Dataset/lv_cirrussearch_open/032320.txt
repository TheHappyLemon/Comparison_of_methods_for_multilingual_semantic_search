Luī Ferdinands Selīns (franču: Louis-Ferdinand Céline, dzimis 1894. gada 27. maijā, miris 1961. gada 1. jūlijā) bija franču rakstnieks. Selīns piedalījās Pirmajā pasaules karā un guva ievainojumu. Pēc kara studēja medicīnu. Selīna populārākais darbs ir romāns "Ceļojums līdz nakts galam" (1932), kas atklāj viņu kā stila meistaru, kas tiecas pārkāpt tabu literatūrā. 1999. gadā notikušajā aptaujā "Laikraksta "Le Monde" 100 gadsimta grāmatas" romāns ierindots 6. vietā. Otrā pasaules kara laikā pauda atbalstu vācu okupācijai, kā arī antisemītiskus un rasistiskus uzskatus, tādēļ pēc kara dažus gadus dzīvoja trimdā Vācijā un Dānijā.