ICTV (no angļu: International Commercial Television) ir privāts informatīvi izglītojošs televīzijas kanāls Ukrainā. Tā pārklājuma zona ļauj to uztvert 56,6% Ukrainas iedzīvotāju, atpaliekot vien no valsts kontrolētā UA: Pershyj un privātajiem kanāliem Inter un 1+1. Kanāls pieder vairākām biznesa struktūrām, kas saistītas ar ukraiņu uzņēmēju Viktoru Pinčuku un viņa sievu Olenu, kas kopā veido medijgrupu StarLightMedia. Pārraidīšana tika uzsākta 1992. gada 15. jūnijā, un kopš 1995. gada kanāls raida 24 stundas diennaktī. Pēc Krimas aneksijas 2014. gadā ICTV Sevastopolē un pārējā Krimā beidza raidīt 2014. gada 9. martā plkst. 14:30 pēc Austrumeiropas laika.