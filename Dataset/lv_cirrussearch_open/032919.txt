Riteņbraukšanā 2016. gada vasaras olimpiskajās spēlēs tika sadalīti 18 medaļu komplekti. Sacensības notika no 6. līdz 21. augustam. Sacensības notika pie Kopakabanas forta (atradās šosejas sacensību grupas brauciena starts un finišs), Pontalas pussalā (individuālā brauciena sacensības), Rio Olimpiskajā velodromā (treka riteņbraukšana), Olimpiskajā BMX centrā (BMX sacensības) un Kalnu riteņbraukšanas centrā. Latviju sacensībās pārstāvēja četri sportisti. Šosejas riteņbraukšanas sacensībās piedalījās Aleksejs Saramotins un Toms Skujiņš un BMX riteņbraukšanas sacensībās — Māris Štrombergs un Edžus Treimanis.