Eirēne,arī Jupiters LVII ir neliels Jupitera pavadonis. To 2003. gadā atklāja Havaju Universitātes zinātnieku komanda, kuru vadīja Skots Šepards (Scott S. Sheppard). Pēc atklāšanas pavadonim tika piešķirts pagaidu apzīmējums S/2003 J 5. Pastāvīgo nosaukumu Jupiters LVII, Starptautiskā Astronomijas savienība pavadonim piešķīra tikai 2017. gada 9. jūnijā, pēc precīzas orbītas noteikšanas. 2019. gada 19. augustā Starptautiskā Astronomijas savienība pavadoni nodēvēja par Eirēni. Eirēne ir tēls grieķu mitoloģijā, dieviete – miera personifikācija, Zeva un Temīdas meita. Eirēne ir neliels pavadonis, diametrs tikai apmēram 4 km. Tas pieder Karmes grupai.