FC Flora ir Igaunijas futbola klubs no Tallinas. Dibināts 1990. gadā, spēlē Igaunijas Meistarlīgā. Mājas spēles aizvada A. Le Coq Arena stadionā, kurā ir 9692 skatītāju vietas. FC Flora ir 12 reizes izcīnījis Igaunijas futbola čempionu titulu un astoņas reizes uzvarējis Igaunijas kausā. Klubs vairākus gadus ir bijis Igaunijas futbola izlases bāzes klubs, kā arī no tā jauniešu komandām nākuši vairāki futbolisti, kas veiksmīgi spēlējuši ārvalstu čempionātos. Šādi spēlētāji ir Marts Poms, Andress Opers, Raio Pīroja, Ragnars Klavans.