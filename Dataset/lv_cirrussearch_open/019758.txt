Egirdirs (turku: Eğirdir Gölü) ir saldūdens ezers Turcijas rietumu daļā, 186 km ziemeļos no Antaljas. Ceturtais lielākais ezers Turcijā. Ezera agrākais nosaukums Egridirs cēlies no senākā grieķu vietvārda Akrotiri, taču Eğridir turku valodā nozīmē ‘tas ir saliecies’. Lai atbrīvotos no šī vārda negatīvās nozīmes, 1980. gados "i" un "r" tika samainīti vietām. Jaunizveidotais vietvārds Eğirdir saistās ar pumpuriem un ziediem. Liela daļa apkārtnes iedzīvotāju joprojām dēvē ezeru un tā krastos esošo pilsētu Egirdiru vecajā vārdā. Dienvidu krasts kalnains, ziemeļu krasts - lēzens. Ezerā divas salas (pussalas). Šauras zemes strēles savieno abas salas ar Egirdiras pilsētu. Uz Ješiladas (Yeşilada — ‘zaļā sala’) salas līdz 1923. gadam tradicionālās mājās dzīvoja grieķu kopiena.