Košalina (poļu: Koszalin) ir pilsēta Polijas ziemeļos Rietumpomožes vojevodistē 2 kilometrus no Baltijas jūras. 1243. gadā Košalinu sāka izbūvēt Pomerānijas bīskapi un tā kļuva par Kameņas bīskapijas centru. 1446. gadā Košalina kļuva par Hanzas savienības locekli. No 1648. gada - Brandenburgā, vēsturiskais vācu nosaukums — Keslina (vācu: Köslin). No 1701. gada — Prūsijā. Par Polijas pilsētu kļuva 1945. gadā pēc Otrā pasaules kara. Vācu fiziķa Rūdolfa Klauziusa (Rudolf Clausius, 1822 - 1888), kā arī futbolistu Miroslava Tšecjaka (Mirosław Trzeciak, 1968 - ), Sebastjana Milas (Sebastian Mila, 1982 - ) un mūziķes Kasjas Cerekvickas (Kasia Cerekwicka, 1980 - ) dzimtā pilsēta.