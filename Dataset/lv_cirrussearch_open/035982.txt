Gēza I (ungāru: I. Géza; dzimis ap 1040. gadu, miris 1077. gada 25. aprīlī) bija Ungārijas karalis no 1074. līdz nāvei 1077. gadā. Karaļa Bēlas I vecākais dēls. Pēc tēva nāves 1063. gadā troni ar vācu atbalstu ieguva Šalamons, bet Gēza devās trimdā. Ar poļu atbalstu atgriezdamies Ungārijā, Gēza I un viņa brālis Lāslo I ar Šalamonu noslēdza līgumu, kurā atzina to par Ungārijas karali, vietā saņemot trešdaļu no valsts. Gēza un Šalamons kopīgi darbojās valsts interesēs, līdz izcēlās konflikts. 1074. gada 14. marta Moģorodas kaujā Šalamons tika sakauts un atteicās no troņa. Pēc Gēzas I nāves 1077. gadā par karali kļuva viņa brālis Lāslo I.