Lielvārpu eragroste (latīņu: Eragrostis cilianensis) ir graudzāļu dzimtas suga. Savvaļā tās dabiskais izplatības areāls ir Dienvideiropā, taču mūsdienās ir sastopama arī Latvijā, kur dažāda lieluma grupas aug smiltājos, ceļmalās un dzelzceļu uzbērumos. Pamatareālā tā var sasniegt 75 cm garumu (Latvijas klimatā līdz 40 cm) gara. Lapas parasti vismaz 0,5 cm platas, vārpiņas ir 0,2—0,4 cm platas. Arī ārējā zieda plēksne ir 0,18—0,3 cm gara, uz plēksnes šķautnes ir daudz dziedzermatiņu, parasti mazāk uz vārpiņas kātiņa. Zied no jūlija līdz septembrim. Vizuāli ļoti līdzīga otrai Latvijā sastopamajai eragrostei — mazajai eragrostei (latīņu: Eragrostis minor), taču sastopama salīdzinoši retāk.