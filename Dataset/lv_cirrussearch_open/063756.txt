Pjetro Anastasi (itāļu: Pietro Anastasi, dzimis 1948. gada 7. aprīlī, miris 2020. gada 17. janvārī) bija Itālijas futbolists, spēlēja uzbrucēja pozīcijā, bijis Itālijas futbola izlases dalībnieks. Savu karjeru 1966. gadā sācis Varese, kur palīdzējis komandai iekļūt Itālijas A sērijā. 1968. gadā pievienojies Juventus komandai, kur viņš astoņu sezonu laikā trīs reizes kļuvis par Itālijas čempionu. Vēlāk spēlējis arī Internazionale, kur ieguvis arī Itālijas kausu. Savu karjeru beidzis Šveices komandā Lugano. Itālijas futbola izlasi pārstāvējis no 1968. līdz 1975. gadam, kopumā 25 mačos gūstot 8 vārtus. Ar izlasi uzvarējis 1968. gada Eiropas čempionātā. Piedalījies arī 1974. gada FIFA Pasaules kausā.