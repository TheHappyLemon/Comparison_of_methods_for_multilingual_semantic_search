Kriptonauda jeb kriptovalūta (angļu: Cryptocurrency) ir maiņas līdzeklis, kas izmanto kriptogrāfiju, lai aizsargātu darījumus un kontrolētu jaunu vienību emisiju. Tās pieder pie alternatīvām valūtām un ciparnaudas. Pirmā kriptovalūta bija Bitcoin, kas tika radīta 2009. gadā. Kopš tā laika ir radītas arī daudzas citas kriptovalūtas. Tipiska kriptovalūtu īpašība ir decentralizēta kontrole, kas to atšķir no centralizētām elektroniskās naudas sistēmām, kā, piemēram, PayPal. Vēl viena īpašība ir darījumu pierakstīšana publiskā žurnālā (blokķēdē).