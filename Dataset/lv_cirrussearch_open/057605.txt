KTM AG ir akciju sabiedrība, kuras galvenā mītne atrodas Austrijas Augšaustrijas federālās zemes Matighofenes apdzīvotajā vietā. Uzņēmuma galvenā produkcija ir motocikli, sevišķi pazīstami KTM bezceļa motocikli. Kopš 2008. gada KTM ražo arī sporta auto. Kopš 1960. gadiem uzņēmums ražo arī velosipēdus. Uzņēmums pašreizējā veidolā pazīstams no 1992. gada, tomēr tā vēsture izsekojama no 1934. gada. Kompānijas akcijas tiek tirgotas Cīrihes biržā. Kontrolpakete pieder Pierer Mobility AG (51,7 %) un Indijas Bajaj Auto (48 %).