Deep Purple ir angļu rokgrupa, kas izveidojās 1968. gadā. Kopā ar citām angļu grupām Led Zeppelin un Black Sabbath tiek uzskatīti par smagā roka un smagā metāla priekšgājējiem. Tāpat viņi savā mūzikā izmantoja klasiskās mūzikas, blūzroka, popmūzikas un progresīvā roka elementus. Deep Purple ir piedzīvojusi daudzas sastāva variācijas un astoņus gadu ilgu izjukšanu. Komerciāli visveiksmīgākais sastāvs bija — Ians Gillans (balss), Ričijs Blekmors (ģitāra), Rodžers Glovers (basģitāra), Jons Lords (taustiņistrumenti) un Ians Peiss (bungas). Šis sastāvs kopā bija no 1969. līdz 1973. gadam, tika atjaunots arī no 1984. līdz 1989. gadam, kā arī 1993. gadā. Pēc Jona Lorda aiziešanas no grupas 2002. gadā Ians Peiss un Ians Gillans ir palikuši vienīgie pārstāvji no grupas pirmā sastāva.