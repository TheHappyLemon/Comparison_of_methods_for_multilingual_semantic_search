"Oušena banda" (angļu: Ocean's Eleven) ir 2001. gada ASV kriminālkomēdija, kuras režisors ir Stīvens Soderbergs. Galvenās lomas atveido Džordžs Klūnijs, Džūlija Robertsa, Breds Pits, Mets Deimons un Endijs Garsija. Filmas pirmizrāde notika 2001. gada 7. decembrī. Filmai ir iznākuši divi turpinājumi: 2004. gada filma "Oušena ducis" un 2007. gada filma "Oušena velna ducis", kā arī 2018. gada atvasinājums "Oušenas 8". Denijs Oušens un viņa vienpadsmit līdzdalībnieki izplāno aplaupīt Lasvegasas kazino.