Pārejas purvs ir viens no purvu veidiem. Tie aizņem apmēram 9% no Latvijas purvu kopplatības. Tiklīdz gruntsūdeņi mazāk piekļūst purva virspusei, tā tūlīt samazinās zāļu purviem raksturīgais augājs, bet arvien vairāk parādās baltās sūnas — sfagni. Izplatītākie augi ir grīšļi. Šādos apstākļos purvā sāk augt kārkli, paretam — baltalksnis, kropla priede, egle vai bērzs. Zāļu purva īpatnības pamazām izzūd, taču sūnu purvs vēl nav izveidojies. Pārejas purvi veidojas no pārpurvotiem mežiem. Tajos visvairāk aug priedes un purva bērzi, ļoti daudz — vaivariņu un zileņu.