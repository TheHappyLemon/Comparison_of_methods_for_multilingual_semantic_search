Borgward bija autobūves kompānija, kas atradās Brēmenē, Vācijā, un ko dibināja Karls Borgvards (1890–1963). Kompānija ražoja četru marku automašīnas, ko pārdeva daudzveidīgam starptautiskam klientu lokam: Borgward, Hansa, Goliath un Lloyd. Modelis Isabella 1950. gados bija viens no populārākajiem premium klases modeļiem Vācijā, kamēr Alexander / Lloyd 600 modelis piedāvāja finansiāli pieejamu transportlīdzekli strādnieku klases patērētājiem. Kompānija savu darbību pārtrauca 1961. gadā pēc strīdīgiem maksātnespējas procesiem. Zīmolu atjaunoja 21. gadsimtā, ar Štutgartē bāzētu uzņēmumu Borgward Group AG, kas nodarbojas ar pēc pasūtījuma Ķīnā ražotu automašīnu tirdzniedzību.