Stade Bollaert-Delelis (izrunā: [stad bɔlaʁt dəlelis]) ir futbola un regbija stadions Lansā, Francijā. Tajā savas mājas spēles aizvada futbola klubs RC Lens. Stadions tika uzbūvēts un atklāts 1933. gadā. Stadiona ietilpība pēc rekonstrukcijas 2015. gadā ir 38 223 skatītāju vietas. Sākotnēji stadions tika nosaukts Fēliksa Bolarta, Lansas kalnrūpniecības uzņēmuma direktora, kurš veicināja sporta attīstību pilsētā, vārdā. 2012. gadā stadiona nosaukumam tika pievienots arī Lansas ilggadējā mēra Andrē Delelisa vārds, izveidojot tagadējo nosaukumu Bollaert-Delelis. Stadionā ir aizvadītas sešas 1998. gada FIFA Pasaules kausa spēles. Tas ir ticis izmantots arī 1984. gada Eiropas futbola čempionāta finālturnīrā, kā arī tajā tika aizvadītas četras 2016. gada Eiropas čempionāta spēles, ieskaitot vienu astotdaļfinālu. Stadionā ir notikušas 2007. gada Pasaules kausa regbijā spēles.