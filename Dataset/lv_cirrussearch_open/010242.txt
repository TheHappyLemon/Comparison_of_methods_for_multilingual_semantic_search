LGBT vai GLBT ir akronīms, ar ko apzīmē lesbietes, gejus, biseksuāļus un transpersonas, tika ieviests kā saīsinājums visām dzimuma, dzimtes identitātēm un seksuālajai orientācijai, kas atšķiras no binārajām un heteroseksuālajām normām. Termins kļuva izplatīts 20. gadsimta 90. gados. Šim terminam vēl var tikt pievienoti dažādi burti, kas apzīmē citas seksualitātes un dzimuma identitātes, piemēram, "Q" par šaubīgu seksuālo orientāciju, "I" par interseksuāliem (nav seksuāla orientācija un nav transpersonas) vai "A" par aseksuāliem (dzimumtieksmes trūkums). Vispirms LGB parādījās kā cilvēku apvienība ar atbilstošu seksuālo orientāciju cīņā pret diskrimināciju. Šai kolektīvajai kustībai drīz pievienojās transpersonu grupas "T", kuras neidentificējās ar viņiem piedzimstot piešķirto dzimumu. Kategorija “transpersonas” neattiecas uz skarto personu seksuālo orientāciju, bet gan uz viņu dzimtes identitāti. Turpmāk apvienībai pievienojas "Q" kvīru kustība (angļu: queer), kolektīvs apzīmējums cilvēku grupai, kurai nav heteroseksuālas orientācijas un ir nebināra dzimtes identitāte. Vēlāk LGBTQ apzīmējums bija papildināts ar burtu “I” par interseksuāliem cilvēkiem, kuriem bioloģiskas dzimuma īpašības neatbilst tipiskiem priekšstatiem par vīriešu vai sieviešu ķermeni un ar burtu “A” par aseksuālām, aromantiskām personām. Un visbeidzot ir plusa zīme + kā "brīva vieta" citam dzimtes identitātēm (LGBTQIA+).