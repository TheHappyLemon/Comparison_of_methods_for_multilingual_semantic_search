Lesje (dāņu: Læsø) ir Dānijas sala Kategatā apmēram 19 kilometrus uz austrumiem no Jitlandes pussalas. Salas reljefs ir zems līdzenums, ziemeļu daļā atrodas līdz 21 m augstas kāpas. Tā kā salas gruntsūdenī ir augsts sāls saturs, viduslaikos salā ieguva sāli. Skandināvu mitoloģijā pazīstama kā āsu mielastu vieta. Ar 1793 iedzīvotājiem Lesje ir iedzīvotāju skaita ziņā vismazākā Dānijas komūna. Sala ir svarīga plankumaino roņu dzimšanas vieta. 66 548 hektāri no salas ietilps Rāmsaras konvencijas liegumā. Salas vienā pusē ierīkots Eiropas tumšās medus bites (Apis mellifera mellifera) liegums. Salu šķērso elektrolīnija Konti–Skan, kas savieno Zviedriju un Dāniju.