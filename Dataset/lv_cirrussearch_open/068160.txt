Rohelio Gabriels Funess Mori (spāņu: Rogelio Gabriel Funes Mori; dzimis 1991. gada 5. martā) ir Argentīnā dzimis Meksikas futbolists, spēlē uzbrucēja pozīcijā, pārstāv Meksikas futbola izlasi. Kopš 2024. gada Funess Mori spēlē Meksikas Liga MX komandā UNAM. Savu karjeru sācis Argentīnas komandā River Plate. 2013. gadā pārcēlies uz Portugāles komandu Benfica, bet tur viņš nostiprināties nespēja. 2015. gadā pievienojies Meksikas komandai Monterrey, ātri kļūstot par vienu no līgas labākajiem uzbrucējiem. 2012. gadā Funess Mori aizvadīja vienu maču Argentīnas futbola izlases rindās. 2021. gada viņš ieguva Meksikas pilsonību, kas ļāva viņam pārstāvēt Meksikas futbola izlasi. Ar Meksiku piedalījies 2022. gada FIFA Pasaules kausā. Rohelio identiskais dvīņu brālis Ramiro Funess Mori pārstāv Argentīnas izlasi.