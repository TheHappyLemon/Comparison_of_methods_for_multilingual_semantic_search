"Karalisks piedāvājums" (angļu: A Hologram for the King) ir 2016. gada drāmas filma, kas balstīts uz Deiva Egersa tāda paša nosaukuma romānu. Filmas režisors, scenārija autors un viens no mūzikas autoriem ir Toms Tikvers. Galvenās lomas filmā atveido Toms Henkss, Aleksandrs Bleks, Sarita Čoudurija, Bens Višovs, Toms Skerits un Sidse Babete Knudsena. Filmas pirmizrāde notika 2016. gada 20. aprīlī Trebekas filmu festivālā. Alans Klejs, neveiksmīgs amerikāņu tirdzniecības pārstāvis dodas uz Saūda Arābiju, lai censtos atgūt zaudējumus un pārdotu uzņēmuma produkciju turīgam monarham.