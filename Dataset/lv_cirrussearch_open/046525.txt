"Koldkrīkas nams" (angļu: Cold Creek Manor) ir 2003. gada ASV, Apvienotās Karalistes un Kanādas trilleris, kura režisors, mūzikas autors un viens no producentiem ir Maiks Figiss. Galvenās lomas atveido Deniss Kveids, Šerona Stouna, Stīvens Dorfs, Kristena Stjuarta, Kristofers Plamers un Džuliete Luisa. Filmas pirmizrāde notika 2003. gada 17. septembrī. Ģimene no pilsētas pārceļas uz pussagruvušu lauku namu, kas reiz bija liela un skaista ēka. Uzsākot nama renovāciju, ģimene atklāj, ka vieta glabā kādu noslēpumu un tajā, iespējams, vēl mājo iepriekšējā iemītnieka gars.