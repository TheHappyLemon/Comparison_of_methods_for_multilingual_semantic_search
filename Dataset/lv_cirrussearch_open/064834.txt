Eragrostes (latīņu: Eragrostis) ir liela un plaši izplatīta graudzāļu dzimtas ģints, kura ir sastopama visos apdzīvotos kontinentos un uz daudzām salām. Ģintī ir klasificētas 422 sugas, no kurām Latvijā ir sastopama (ievazāta) mazā eragroste (Eragrostis minor), kā arī ir konstatēta lielvārpu eragroste (Eragrostis cilianensis). Sugas latīniskais nosaukums "Eragrostis" ir cēlies no grieķu valodas vārdiem ἔρως (eros), kas nozīmē "mīlestība" un ἄγρωστις (agrostis), kas nozīmē "zāle".