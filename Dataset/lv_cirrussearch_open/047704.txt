Dragans Nikoličs (serbu: Драган Николић, dzimis 1943. gada 20. augustā, miris 2016. gada 11. martā) bija serbu aktieris. Mācījies Belgradas Drāmas mākslas akadēmijā. 1967. gadā debitēja kā aktieris filmā When I Am Dead and Gone. Kopš tā laika filmējies dažādu žanru filmās, kļūstot par vienu no pazīstamākajiem serbu aktieriem. No 2011. līdz 2013. gadam bija raidījuma Who Wants to Be a Millionaire? serbu adaptācijas vadītājs.