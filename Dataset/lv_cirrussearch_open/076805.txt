Ziemeļu tropu loks ir viena no piecām galvenajām paralēlēm, kuras atzīmētas uz Zemeslodes kartes. Tas atrodas 23° 26′ 22″ ziemeļu platumā. Šis loks ir ievērojams ar to, ka tas ir tālākā vieta uz ziemeļiem, kur Saule dienas vidū var atrasties 90° augstumā virs horizonta, t.i., tieši virs galvas. Šādā gadījumā priekšmetiem un mājām nav ēnu, šis brīdis ilgst pavisam neilgu laiku un tikai vienu reizi gadā, jūnijā. Tādos pašos dienvidu platumos atrodas arī Dienvidu tropu loks.