428694 Saule ir neliels apollona tipa asteroīds, kuru 2008. gadā LU Astronomijas institūta Astrofizikas observatorijā ar Šmita teleskopu atklāja šīs observatorijas vadītājs Ilgmārs Eglītis sadarbībā ar Viļņas Universitātes Teorētiskās Fizikas un Astronomijas institūta darbinieku Kazimiru Černi. 2016. gada 5. jūnijā asteroīdam piešķirts latviešu un lietuviešu mitoloģijas tēla – Saules vārds.