Luīze Rainere (vācu: Luise Rainer; dzimusi 1910. gada 12. janvārī, mirusi 2014. gada 30. decembrī) bija Vācijā dzimusi austriešu/amerikāņu aktrise. Pirmā persona, kas iegūst vairāk nekā vienu Amerikas Kinoakadēmijas balvu, arī pirmā persona, kas balvu iegūst divus gadus pēc kārtas. Visilgāk dzīvojusī aktrise, kas saņēmusi Kinoakadēmijas balvu. Aktrises karjeru sākusi Vācijā 16 gadus vecumā. Sākumā spēlējusi teātrī, vēlāk pievērsusies kino. 20. gadsimta 30. gadu vidū nokļuva Holivudā. Pirmā loma ASV bija filmā Escapade 1935. gadā. Nākamajā gadā bija vairāk otrā plāna loma muzikālajā biogrāfijā "Dižais Zigfelds" (The Great Ziegfeld), par lomu kurā saņēma Amerikas Kinoakadēmijas balvu kā labākā aktrise galvenajā lomā. Arī par lomu nākamajā filmā — The Good Earth (1937) — aktrise saņēma Kinoakadēmijas balvu kā labākā aktrise galvenajā lomā. 1938. gadā pēdējoreiz uzņēmās kino un vēlāk pameta kinoindustriju. Pēc atgriešanās Eiropā studējusi medicīnu un tēlojusi teātrī, bijušas arī dažādas mazas lomas filmās. Mirusi 2014. gada 30. decembrī 104 gadu vecumā no pneimonijas.