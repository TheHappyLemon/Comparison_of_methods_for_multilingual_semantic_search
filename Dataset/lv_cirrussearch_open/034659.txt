"Un banc, un arbre, une rue" ("Soliņš, koks, iela") ir dziesma, kuru izpildīja dziedātāja Séverine. Tā uzvarēja 1971. gada Eirovīzijas dziesmu konkursā. Dziesma tika izpildīta franču valodā. Šī dziedātāja 1971. gada konkursā pārstāvēja Monako. Šī dziesma ir klasiska franču balāde. Dziesmas ievada tulkojums: "Mums visiem ir soliņš, koks; iela, kur mēs sapņojām; bērnība bija par īsu." Dziesma Eirovīzijas dziesmu konkursa vēsturē ir iegājusi ar to, ka šī dziesma tā laika balsošanas sistēmā saņēma 10 (maksimālos) punktus no 6 nācijām. Konkursā dziesma tika izpildīta trešā pēc kārtas, aiz Maltas un Šveices. Balsošanas beigās dziesma bija ieguvusi 128. punktus un 1. vietu.