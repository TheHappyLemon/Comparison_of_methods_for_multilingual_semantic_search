Austrālija Eirovīzijas dziesmu konkursā ir piedalījusies 6 reizes, no kurām finālos ir piedalījusies 5 reizes, debitējot 2015. gada konkursā. Albānija konkursā nekad nav uzvarējusi, un pašlaik labākais rezultāts tai ir 2. vieta 2016. gada konkursā, kad to pārstāvēja Damī Ima ar dziesmu Sound of Silence. Austrālija ir pirmā Okeānijas valsts, kas piedalās Eirovīzijā, un pirmā, kuras raidorganizācija nav EBU locekle. Austrālijā Eirovīzijas dziesmu konkurss ir ticis pārraidīts kopš 1983. gada. Konkurss iemantoja lielu popularitāti austrāliešu vidū, 2006. un 2007. gada konkursi bija starp 25 skatītākajiem raidījumiem attiecīgajās televīzijas sezonās. 2014. gada konkursā Austrālijai tika ļauts sūtīt savu mākslinieku uzstāties kā viesiem — Džesika Mauboja izpildīja dziesmu Sea of Flags. 2015. gada konkursā, konkursa 60 gadu jubilejas gadā, Austrālijai tika ļauts pirmo reizi piedalīties pašā konkursā. Par Austrālijas pārstāvi tika izraudzīts Gajs Sebastjans, kas izpildīja dziesmu Tonight Again. Austrālija automātiski kvalificējas finālam kopā ar rīkotājiem un lielo piecinieku. 2015. gada konkursā Austrālija arī pirmoreiz oficiāli varēja balsot. Finālā valsts ierindojās 5. vietā. 2016. gada konkursā Austrālijai tika atļauts atgriezties konkursā, pašlaik valstij ir dota atļauja no EBU piedalīties līdz 2024. gada konkursam.