Nigērijas futbola izlase ir nacionālā futbola komanda, kas pārstāv Nigēriju starptautiskās futbola sacensībās. Nigērijas futbola izlasi pārvalda Nigērijas Futbola federācija. Savu pirmo spēli izlase aizvadīja 1949. gadā, cīnoties pret Sjerraleones izlasi. Nigērijas izlase 6 reizes ir piedalījusies Pasaules kausa finālturnīros, trīs reizes (1994., 1998. un 2014. gadā) iekļuvusi astotdaļfinālā. Āfrikas Nāciju kausa izcīņā Nigērija ir piedalījusies 20 reizes un ir trīskārtēji Āfrikas čempioni.