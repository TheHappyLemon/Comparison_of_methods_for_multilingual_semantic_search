Femme Fatale ir amerikāņu dziedātājas Britnijas Spīrsas septītais studijas albums, kas tika laists klajā 2011. gada 25. martā. Albumu izdeva Jive Records, tā producenti ir Dr. Luke un Max Martin. Albumā iekļautas 2009.—2011. gadā ierakstītas dziesmas. To atzinīgi novērtēja kritiķi. Šis ir pirmais mākslinieces albums, no kura trīs singli iekļuva Billboard Hot 100 pirmajā desmitniekā.