Jaunatnes olimpiskās spēles ir starptautiskas daudzu sporta veidu sacīkstes, kas notiek ik 4 gadus un dalās ziemas un vasaras Jaunatnes olimpiskajās spēlēs. Pirmās Jaunatnes olimpiskās spēles notika 2010. gadā Singapūrā, bet ziemas olimpiskās spēles pirmo reizi notiks 2012. gadā Insbrukā, Austrijā. Jaunatnes olimpiskajās spēlēs var piedalīties sportisti vecumā no 14 līdz 18 gadiem. Šādu sporta sacensību koncepciju 1990. gadu beigās izstrādāja austrietis Johans Rozencofs.