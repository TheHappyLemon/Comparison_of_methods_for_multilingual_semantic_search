Hotspringsa (angļu: Hot Springs) ir pilsēta Ārkanzasas štata centrālajā daļā, ASV. Pazīstama kūrortpilsēta, jo apkārtnē atrodas termālo avotu atradnes (to ūdens temperatūra ir +64 °C). Ap pilsētu atrodas Hotspringsas nacionālais parks. Apkārtni pirmoreiz atklāja spānis Ernando de Soto 1541. gadā. Savulaik pilsētu par atpūtas vietu bija iecienījis Als Kapone. ASV prezidents Bills Klintons Hotspringsā pavadīja bērnības gadus.