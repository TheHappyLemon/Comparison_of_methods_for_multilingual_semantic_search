1924. gada vasaras olimpiskās spēles bija astotās vasaras olimpiskās spēles. Tās no 1924. gada 4. maija līdz 27. jūlijam notika Francijas galvaspilsētā Parīzē. Oficiāli spēles atklāja Francijas prezidents Gastons Dumerks. Parīzes olimpiskajās spēlēs piedalījās 44 valstis, kuras pārstāvēja 3089 sportisti. Kopumā tika sadalīti 126 medaļu komplekti 17 sporta veidos. Mūsdienu olimpisko spēļu izveidotāja Pjēra de Kubertēna dzimtā pilsēta Parīze sacensībā par olimpisko spēļu rīkošanu apsteidza Amsterdamu, Losandželosu, Riodežaneiro un Romu.