"Skrienot ar šķērēm" (angļu: Running with Scissors) ir 2006. gada drāma, kas balstīta uz Augustēna Burouza tāda paša nosaukuma memuāriem. Filmas režisors, scenārija autors un viens no producentiem ir Raiens Mērfijs. Galvenās lomas filmā atveido Anete Beninga, Braians Kokss, Džozefs Fainss, Evana Reičela Vuda, Aleks Boldvins un Gvineta Paltrova. Filmas pirmizrāde notika 2006. gada 27. oktobrī. Filmā parādīta Augustēna Burouza bērnība. Augustēna tēvs bija alkoholiķis, bet mātei ir neprognozējamas garastāvokļa svārstības un dīvaina uzvedība, tāpēc Augustēns nonāk mātes terapeita Finča ekscentriskajā ģimenē.