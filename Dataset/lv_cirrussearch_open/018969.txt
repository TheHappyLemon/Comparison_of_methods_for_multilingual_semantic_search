"Resnais vīrs" (angļu: Fat Man) ir atombumbas, kas tika nomesta un uzspridzināta virs Nagasaki Otrā pasaules kara laikā, koda vārds. Tā bija 4633 kg smaga, 3,3 m gara, tās diametrs bija 1,5 m. Tā tika izgatavota no plutonija-239. Sākotnēji šo atombumbu tika plānots uzspridzināt virs Kokuras, taču sliktās pārredzamības dēļ tika izlemts izmest to virs alternatīvā mērķa — Nagasaki. "Resno vīru" 1945. gada 9. augustā virs Nagasaki nogādāja majors Čārlzs Svīnijs un admirālis Frederiks Ešvorts ar Boeing B-29 Superfortress Bockscar bumbvedēju. Atombumba tika iedarbināta virs Nagasaki 500 m augstumā. Šī bija otrā atombumba, kas tika izmantota kā ierocis pēc "Mazā zēna", kas tika nomesta virs Hirosimas trīs dienas iepriekš. "Resnais vīrs" eksplodēja ar 21 TNT kilotonnu lielu enerģiju. Iespējams, atombumba tika nosaukta Vinstona Čērčila vārdā.