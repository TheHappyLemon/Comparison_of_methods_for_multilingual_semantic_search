Kīrens Klārks (angļu: Ciaran Clark) vai Ķierāns Klārks (īru: Ciarán Clark, dzimis 1989. gada 26. septembrī Herovā, Anglijā) ir īru futbolists un Īrijas futbola izlases spēlētājs. Kopš 2023. gada viņš spēlē Anglijas čempionāta komandā Stoke City. Spēlē centra aizsarga pozīcijā, bet var spēlēt arī kā centra vai malējais pussargs. Dzimis Londonas priekšpilsētā Herovā īru ģimenē, futbola gaitas sācis kluba Aston Villa futbola akadēmijā un spēlējis dažāda vecuma jauniešu un junioru komandās. Kopš 2016. gada spēlē Premjerlīgas komandā Newcastle United. Klārks no 2005. līdz 2010. gadam spēlējis dažāda vecuma Anglijas jauniešu un junioru izlasēs, bijis komandas kapteinis. 2010. gadā mainījis futbola pilsonību par labu Īrijai. Debitējis izlasē 2011. gada februārī mačā pret Velsu.