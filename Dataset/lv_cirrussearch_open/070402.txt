Iraklijs II (gruzīnu: ერეკლე II; dzimis 1720. gada 7. [18.] novembrī, Telavi, miris 1798. gada 11. [22.] janvārī, tur pat) bija Kahetijas (1744–1762) un pēc tam apvienotās Kartli-Kahetijas karalistes (1762–1798) karalis. Iraklija mērķis bija apvienot visas gruzīnu feodālās kņazistes vienotā valstī, atbrīvot tās no Irānas un Turcijas varas un nostiprināt Gruzijas pozīcijas Aizkaukāzā. Lai nodrošinātos pret jauniem uzbrukumiem, 1783. gada 24. jūlijā viņš noslēdza Georgijevskas līgumu ar Krievijas ķeizarieni Katrīnu II, kļūstot par impērijas vasali. Vēlāk karaliste tika anektēta.