Justuss brīvkungs fon Lībigs (vācu: Justus Freiherr von Liebig; dzimis 1803. gada 12. maijā, miris 1873. gada 18. aprīlī) bija vācu ķīmiķis. Devis būtisku ieguldījumu organiskās ķīmijas attīstībā, viens no agroķīmijas pamatlicējiem. Gīsenes (no 1824. gada) un Minhenes Universitātes (no 1852. gada) profesors. Bavārijas Zinātņu akadēmijas prezidents (no 1860. gada). Daudzu izcilu ķīmiķu, to skaitā Jelgavā dzimušā Kārļa Šmita, skolotājs.