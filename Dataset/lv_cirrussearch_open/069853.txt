Hawker Hurricane ir 1930. — 1940. gadu Apvienotās Karalistes vienvietīgs iznīcinātājs, ko projektēja un galvenokārt būvēja Hawker Aircraft Ltd. Karaliskajiem gaisa spēkiem (RAF). Sabiedrības apziņā tas novērtēts mazākā mērā nekā cita lidmašīna Supermarine Spitfire kaujas par Lielbritāniju laikā 1940. gadā, bet šīs lidmašīnas nodarīja 60 % no zaudējumiem, ko cieta Luftwaffe lidmašīnas un piloti, un to izmantoja visos lielākajos Otrā pasaules kara karadarbības aktos. Dažādas lidmašīnas modifikācijas varēja darboties kā pārtvērēji, iznīcinātāji-bumbvedēji (pazīstami arī kā Hurribombers) un uzbrukuma lidmašīnas. Darbībai no aviācijas bāzeskuģiem bija modifikācija, ko sauca par Sea Hurricane. Kopumā saražoti vairāk nekā 14 500 eksemplāri. 1939. gadā Latvija pasūtīja un apmaksāja 30 Hurricane iznīcinātāju iegādi, bet pēc Otrā pasaules kara sākšanās lidmašīnas tā arī nepiegādāja.