Igors Andrejevs (krievu: Игорь Валерьевич Андреев; dzimis 1983. gada 14. jūlijā Maskavā, PSRS) ir bijušais krievu tenisists. I. Andrejeva labākais sasniegums ATP tūres rangā ir 18. vieta, kas tika iegūta 2008. gada 3. novembrī, dubultspēlēs — 59. vieta (2005. gada 18. jūlijā). Viņa treneris ir Fransisko Fogē (Francisco Fogues). Savas karjeras laikā I. Andrejevs ir uzvarējis trijos ATP vienspēļu turnīros, bet lielāko panākumu Grand Slam sacensībās viņš sasniedza 2007. gada Francijas atklātajā čempionātā, kur tika līdz ceturtdaļfinālam. Piedalījies divās Olimpiskajās spēlēs (2004, 2008).