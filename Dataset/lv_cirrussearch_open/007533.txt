Deivids Džūds Heivorts Lo (angļu: David Jude Heyworth Law; dzimis 1972. gada 29. decembrī Londonā, Apvienotajā Karalistē) ir angļu aktieris, kinoproducents un režisors. Viņš uzsāka aktiera karjeru 1987. gadā National Youth Music teātrī, pirmā TV loma viņam bija 1989. gadā. Dž. Lo filmējās Deivida Kronenberga, Klinta Īstvuda un Endrū Nikola režisētajos darbos, pēc tam aktieris tika nominēts 1991. gada Amerikas Kinoakadēmijas balvai kā labākais otrā plāna aktieris par lomu filmā "Talantīgais misters Riplijs" (1999). 2000. gadā par šo lomu viņš saņēma BAFTA kino balvu kā labākais otrā plāna aktieris. 2003. gadā Dž. Lo tika nominēts Amerikas Kinoakadēmijas balvai kā labākais aktieris par lomu filmā "Aukstais kalns" (2003). 2011. gada Kannu kinofestivālā viņš bija viens no žūrijas locekļiem.