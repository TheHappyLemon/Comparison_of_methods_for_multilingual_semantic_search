"Bebrs" (angļu: The Beaver) ir 2011. gada drāma, kuras režisore un viena no galveno lomu atveidotājām ir Džodija Fostere. Citas lomas filmā atveido Mels Gibsons, Antons Jelčins un Dženifere Lorensa. Filmas pirmizrāde notika 2011. gada 16. martā South by Southwest festivālā. Volters Bleks ir rotaļlietu kompānijas "Jerry Co." vadītājs. Kompānijai draud bankrots, bet pašam Volteram ir depresija. Kādu dienu sieva viņu izmet no mājas, kā rezultātā Volteram izveidojas otra personība, kuru reprezentē rokas lelle bebra izskatā.