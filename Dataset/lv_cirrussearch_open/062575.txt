Burāšana 1900. gada vasaras olimpiskajās spēlēs bija viens no 20 oficiālajiem olimpiskajiem sporta veidiem. Šī bija pirmā reize, kad olimpisko spēļu programmā bija iekļauta burāšana. Sacensības tika aizvadītas astoņās burāšanas klasēs. Sešām klasēm sacensības tika aizvadītas no 20. maija līdz 27. maijam Mēlanenivelīnā, Sēnas upē. Savukārt pārējās divas, lielākās burāšanas klases sacensības, tika aizvadītas no 1. līdz 6. augustam pie Havras pilsētas Lamanšā. Sacensībās startēja vismaz 96 burātāji (95 vīrieši un 1 sieviete) ar 64 laivām no 6 valstīm. Visvairāk olimpisko medaļu burāšanā izcīnīja Francijas sportisti. Kopumā olimpiskās medaļas ieguva 6 valstu pārstāvji un Jauktā komanda, kuru veidoja vairāku valstu pārstāvji. Atsevišķās burāšanas klasēs tika aizvadīti divi braucieni. Par katru no braucieniem tika pasniegtas olimpiskās medaļas. 40 no visiem burātājiem ieguva vismaz divas olimpiskās medaļas. Šveiciete Helēna de Purtalē bija pirmā, sieviete, kas burāšanā izcīnīja olimpisko medaļu.