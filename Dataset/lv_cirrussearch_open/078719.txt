GNU Free Documentation License (GNU FDL vai GFDL) ir GNU brīvās dokumentācijas licence (neoficiāls, juridiski neapstiprināts tulkojums). GFDL ir copyleft licence brīvam saturam. Licenci ir izstrādājusi Free Software Foundation (FSF) GNU projektiem. Tā būtībā ir analogs GNU Vispārējai publiskajai licencei, kas ir domāta programmatūrai. Šī brīža GFDL stāvoklis ir versija 1.2. Licence ir izstrādāta rokasgrāmatām, mācību grāmatām un izziņu materiāliem, kā arī dokumentācijai, kas tiek iekļauta GPL programmatūrā. Tomēr tā var tikt pielietota jebkuram rakstu darbam, neatkarīgi no tā tēmas. GFDL licencētu tekstu drīkst arī tirgot, tomēr tam ir jābūt pieejamam formātā, kas nodrošina tā neierobežotas labošanas iespējas. Vikipēdija arī ir licencēta zem GFDL.