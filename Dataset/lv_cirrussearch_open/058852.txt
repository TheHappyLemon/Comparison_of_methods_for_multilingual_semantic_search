Mariuss Leketušs (rumāņu: Marius Lăcătuș; dzimis 1964. gada 5. aprīlī) ir Rumānijas futbola treneris un bijušais futbolists, spēlēja uzbrucēja pozīcijā, bijis Rumānijas futbola izlases dalībnieks. Leketušs ir viens no Steaua București komandas visu laiku labākajiem spēlētājiem. Kopā ar komandu izcīnījis 10 DIvizia A titulus, 6 Rumānijas kausus un Eiropas kausu 1986. gadā, kurā Rumānijas komanda pārspēja Barcelona. No 1994. līdz 1999. gadam bijis arī komandas kapteinis. Ārpus Rumānijas spēlējis Itālijas komandā Fiorentina un Spānijas komandā Real Oviedo. 2021. gada 7. jūlijā Leketuša 7 numuru iemūžināja jaunajā Stadionul Steaua stadionā. Ar Rumānijas futbola izlasi piedalījies 1994. un 1998. gada FIFA Pasaules kausā, kā arī 1996. gada Eiropas čempionātā.