Bohai jūra (ķīniešu: 渤海, Bó Hǎi), reizēm saukta arī par Bohai līci vai Bohaivanu, ir Klusajam okeānam piederīga epikontinentāla jūra Ķīnas austrumu piekrastē, bieži uzskatīta par Dzeltenās jūras daļu. Austrumos un ziemeļos jūru norobežo kontinenta krasts, dienvidos — Šaņdunas pussala, ziemeļaustrumos — Liaodunas pussala. Jūras piekrastē trīs lieli līči: Liaodunas līcis ziemeļos, Bohai līcis rietumos un Laidžou līcis dienvidos. Bohai šaurums savieno ar Dzelteno jūru dienvidaustrumos. Jūrā ietek viena no Ķīnas lielajām upēm — Huanhe. Piekrastei raksturīgs savdabīgs ainavas tips — sāļās pļavas. Jūras krasts blīvi apdzīvots, lielākās ostas ir Jinkou, Cjiņhuandao, Tanšaņa, Tjaņdzina un Huanhua.