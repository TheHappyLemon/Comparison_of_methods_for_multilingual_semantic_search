Hamburgas "Freezers" (vācu: Hamburg Freezers) ir hokeja komanda, kas bāzēta Hamburgā, Vācijā, un spēlē Vācijas hokeja līgā. Komanda dibināta 1999. gadā. Komanda savas mājas spēles aizvada Barclaycard Arena hallē. No 1999. līdz 2002. gadam komanda bija pazīstama kā Minhenes "Barons", savas mājas spēles aizvadot Minhenē, taču 2002. gada 3. jūnijā finansiālu apsvērumu dēļ komanda tika pārcelta uz Hamburgu. 2007.—08. gada sezonu komandas rindās aizvadīja Krišjānis Rēdlihs. 2016. gada maijā komandas īpašnieks Filips Anšucs paziņoja, ka komanda vairs netiks atbalstīta viņa uzņēmumā Anschutz Entertainment Group. "Freezers" tika noteikts termiņš 2016. gada 24. maijs, lai atrastu pircēju un jaunu sponsoru, ko neizdevās izpildīt, tādēļ klubs pārtrauca savu darbību.