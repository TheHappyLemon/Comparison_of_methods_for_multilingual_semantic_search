Volfgangs Kēlers (vācu: Wolfgang Köhler, dzimis 1887. gada 21. janvārī, miris 1967. gada 11. jūnijā) bija vācu, vēlāk Amerikas Savienoto Valstu psihologs. Kopā ar Maksu Vertheimeru un Kurtu Kofku ir geštalta psiholoģijas izveidotājs. 1909. gadā Berlīnes Humboltu universitātē ieguva doktora grādu filozofijā. Kēlera interešu lokā bija eksperimentālā psiholoģija, mūzikas psiholoģija, psihofizioloģija, uztveres psiholoģija, psiholoģijas filozofija un teorētiskā psiholoģija.