Andersons Luišs di Abreu Oliveira (portugāļu: Anderson Luís de Abreu Oliveira; dzimis 1988. gada 13. aprīlī), plašāk pazīstams kā Andersons (Anderson), ir bijušais brazīliešu futbolists, spēlēja pussarga pozīcijā, Brazīlijas izlases dalībnieks. Karjeru uzsāka Grêmio klubā, kā sastāvā 2005. gadā uzvarēja Brazīlijas čempionāta B sērijā, tādējādi kvalificējoties nacionālajam čempionātam. Pēc tam viņš uzsāka karjeru Eiropā, parakstot līgumu ar Portugāles klubu Porto. Tā sastāvā viņš divas reizes uzvarēja Portugāles čempionātā. Kopš 2007. gada pārstāv Anglijas Premjerlīgas klubu Manchester United. Tā sastāvā trīs reizes triumfējis Premjerlīgā, divas reizes Futbola līgas kausā, 2008. gadā uzvarēja UEFA Čempionu līgā. Brazīlijas izlases sastāvā uzvarēja 2007. gada Copa America un Brazīlijas U-23 izlases sastāvā izcīnīja bronzas medaļu 2008. gada Pekinas Olimpiskajās spēlēs.