Virtuālā starptautiskā autoritatīvā datne (angļu: Virtual International Authority File; VIAF) ir starptautiska autoritatīvā datne. Tas ir vairāku nacionālo bibliotēku kopīgs projekts, kā darbību nodrošina Online Computer Library Center (OCLC). Projektu uzsāka Vācijas Nacionālā bibliotēka un ASV Kongresa bibliotēka 2000. gadā. Kopš 2013. gada augusta VIAF projektā piedalās arī Latvijas Nacionālā bibliotēka. Latvija kļuva par 22. valsti, kuras dati par autoriem, institūcijām (to nosaukumiem) iekļauti VIAF. Virtuālās starptautiskās autoritatīvās datnes mērķis ir savienot dažādas nacionālās autoritatīvās datnes vienā. Šajā datnē dažādu datu kopu identiskie dati tiek savienoti kopā.