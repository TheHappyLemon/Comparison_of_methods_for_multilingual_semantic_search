"Vētra Galilejas jūrā" ir nīderlandiešu gleznotāja Rembranta eļļas krāsas glezna, tapusi 1633. gadā. Tā pieder Izabellas Stjuartes Gārdneres muzejam Bostonā, bet 1990. gadā tā tika nozagta un joprojām nav atrasta. Gleznā attēlots Jēzus paveiktais brīnums, nomierinot vētru Galilejas jūrā, kas aprakstīts Jaunās Derības Marka evaņģēlija ceturtajā nodaļā. Tā ir vienīgā Rembranta jūras ainava. Gleznā redzams arī pats Rembrants, kurš priekšplānā skatās tieši uz skatītāju.