Ira Losko (Ira Losco; dzimusi 1981. gada 31. jūlijā) ir Maltas dziedātāja. Divas reizes pārstāvējusi Maltu Eirovīzijas dziesmu konkursā (2002, 2016). 2002. gadā Tallinā, Igaunijā, ar dziesmu 7th Wonder ierindojās 2. vietā, par 12 punktiem zaudējot Latvijas pārstāvei Marijai Naumovai. Otro reizi Losko Eirovīzijā piedalās 2016. gadā Stokholmā, Zviedrijā, ar dziesmu Walk on Water, kas ir kvalificējusies finālam. 2016. gada Maltas atlasē Eirovīzijai viņa uzvarēja ar dziesmu Chameleon, kas vēlāk tika nomainīta uz Walk on Water. Ira Losko ir izdevusi četrus studijas albumus, ieguvusi vairāk nekā 20 apbalvojumus.