Ķīmisko elementu periodiskā tabula ir tabula, kurā ir sakārtoti ķīmiskie elementi pēc atomskaitļa (protonu skaita kodolā). Šo tabulu 1869. gadā izveidoja krievu ķīmiķis Dmitrijs Mendeļejevs, tādēļ to dēvē arī par Mendeļejeva ķīmisko elementu periodisko tabulu. Kopš 2006. gada 16.oktobra šajā tabulā bija izvietoti 117 ķīmiskie elementi (118. elements ir jau sintezēts, bet 117. pagaidām vēl nebija iegūts). 117. elements iegūts 2010. gadā, taču eksperimenta rezultāti vēl ir jāpārbauda. 119., 120. un sekojošo superaktinoīdu grupas elementu sintezēšana vēl nav notikusi vai arī iegūšanas reakciju rezultāti nav pārliecinoši.