Hermans Keins (angļu: Herman Cain; 1945. gada 13. decembris — 2020. gada 30. jūlijs) bija amerikāņu uzņēmējs, vairāku izdevumu komentētājs un radio raidījumu vadītājs. Bijis Godfather's Pizza priekšsēdētājs un izpilddirektors, kā arī priekšsēdētājs (1989—1991; 1995—1996) un priekšsēdētāja vietnieks (1992—1994) Kanzassitijas Federālo rezervju bankas direktoru padomē. Pirms uzņēmēja karjeras bijis ballistikas matemātiķis ASV Jūras spēkos. 2011. gada 21. maijā H. Keins paziņoja, ka 2012. gadā piedalīsies ASV prezidenta vēlēšanās kā Republikāņu partijas kandidāts. Taču 2011. gada novembrī viņam tika apsūdzībām par seksuālu uzmākšanos 1990. gados, 3. decembrī viņš atsauca savu kandidatūru prezidenta vēlēšanām. Izglītību ieguvis Morehouse College un Purdu universitātē (Purdue University). Miris 2020. gada 30. jūlijā no COVID-19 radītajām komplikācijām.