Greiema sala (angļu: Graham Island) ir lielākā Haida Gvaī arhipelāga sala, kas aizņem vairāk kā pusi no arhipelāga platības. No otras lielākās arhipelāga salas, Morsbija salas to atdala šaurs kanāls. Salā dzīvo 4475 iedzīvotāji, kas apdzīvo 6361 km² platību, tādējādi tā ir 101. lielākā sala pasaulē un 22. lielākā Kanādas sala. Džeimss Čārlzs Prevosts Greiema salu 1853. gadā nosauca par godu Seram Džeimsam Greiemam, kurš tobrīd bija Britu Admiralitātes pirmais lords. Zemienē, Greiema salas ziemeļos atrodas Masetas līcis.