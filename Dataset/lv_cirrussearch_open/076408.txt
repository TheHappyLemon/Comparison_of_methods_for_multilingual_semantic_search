Šis raksts ir par supervaroni. Par brazīliešu futbolistu skatīt rakstu Hulki, par 2003. gada filmu — Halks (filma), par 2008. gada filmu — Nepārspējamais Halks. Halks, bieži arī saukts par "Neticamo Halku", ir supervaronis, kas pirmo reizi parādījās Marvel Comics komiksu grāmatā. Viņu izdomāja Stens Lī un Džeks Kirbijs, tēls pirmo reizi parādījās The Incredible Hulk #1 (1962. gada maijs). 2008. gadā Wizard žurnāls nosauca Halku kā septīto dižāko Marvel Comics personāžu. Empire Magazine viņu nosauca par četrdesmito visu laiku dižāko personāžu. Halks ir fiziķa doktora Roberta Brūsa Banera emocionālais un impulsīvais otrais es. Halks parādās neilgi pēc tam, kad Baners nejauši tiek pakļauts gamma stariem no izmēģinājuma bumbas, ko viņš izgudroja. Tagad reizēm Baners pārvēršas Halkā, ko nevar novērst, kas tiek aprakstīts kā trakojošs milzis, radot milzu problēmas viņa dzīvē. Lī teica, ka, radot Halku, viņš ir iedvesmojies no "Doktora Džekila un Mistera Haida un Frankenšteina kombinācijas". Baneru ir attēlojuši vairāki aktieri. Ana Lī 2003. gada filmā "Halks" Baneru tēlo aktieris Ēriks Bana, 2008. gada filmā "Nepārspējamais Halks" viņu attēlo Edvards Nortons, savukārt 2012. gada filmā "Atriebēji" viņu attēlo Marks Rafalo.