Inku ceļu sistēma (kečvu: Qhapaq Ñan, "karaliskais ceļš") bija bruģētu ceļu sistēma, kas tika izveidota un uzturēta Andu reģionā pirms eiropiešu ierašanās Dienvidamerikā mūsdienu Kolumbijas, Ekvadoras, Peru, Čīles un Argentīnas teritorijā. To pamazām izveidoja vairākas Andu reģiona civilizācijas. Ceļu sistēmā ietilpa arī piekaramie tilti un kāpnes. Ceļi bija piemēroti kravu transportēšanai ar lamu palīdzību. No ceļu tīkla apmēram 30 000 kilometru garumā saglabājušies apmēram 6000 kilometru, kuri 2014. gadā iekļauti UNESCO Pasaules mantojuma sarakstā. Inku ceļš pie Maču Pikču