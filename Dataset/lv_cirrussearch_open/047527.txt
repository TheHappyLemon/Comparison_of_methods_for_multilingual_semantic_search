"Bridžita Džonsa. Saprāta robeža" (angļu: Bridget Jones: The Edge of Reason) ir 2004. gada romantiska komēdija, kas balstīta uz Helēnas Fīldingas tāda paša nosaukuma romānu. Filmas režisore ir Bībena Kidrona. Galvenās lomas atveido Renē Zelvēgere, Hjū Grānts, Kolins Fērts, Džims Brodbents un Džemma Džonsa. Filmas pirmizrāde notika 2004. gada 28. oktobrī Sidnijā. Filma ir turpinājums 2001. gada filmai "Bridžitas Džonsas dienasgrāmata". 2016. gadā filmai iznāca turpinājums "Bridžitas Džonsas mazulis". Bridžita Džonsa nu ir atradusi mīlestību, tomēr tajā pašā laikā viņai rodas jautājumi par to, vai Bridžitai tiešām ir viss, par ko viņa ir sapņojusi.