Polihimnija grieķu mitoloģijā ir dieviete, svēto himnu mūza. Polihimnija, reizēm arī saukta Polimnija (Πολύμνια) parasti attēlota kā nopietna un domīga, arī ar pirkstu pie sejas, ģērbusies garā apvalkā un ar elkoni atspiedusies uz pīlāru. Sengrieķu vēsturnieks Diodorus Siculus esot rakstījis par Polihimnijas spējām iemūžināt himnu sacerētāju slavu. Mūza arī piesaukta Dantes Dievišķā komēdijā (Canto XXIII 56. rindā). Deviņi asteroīdi nosaukti mūzu vārdos. Franču astronoms Jean Chacornac atklājis asteroīdu Polihimniju. Parnasa kalna nogāzē virs Delfi bijis avots, kas svēts Polihimnijai un citām mūzām.