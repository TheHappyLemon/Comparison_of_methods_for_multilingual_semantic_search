Pīters Haidens Dinklidžs (angļu: Peter Hayden Dinklage; dzimis 1969. gada 11. jūnijā) ir amerikāņu kino, televīzijas un teātra aktieris. Viņš ir 1,35 m garš. Kļuvis pazīstams ar galveno lomu filmā "Stacijas priekšnieks" (The Station Agent; 2003), pēc tam filmējies tādās filmās kā "Elfs" (2003), "Atzīstiet manu vainu" (Find Me Guilty; 2006), "Supersuns" (Underdog; 2007), "Nāve bērēs" (2007), "Nārnijas hronika: princis Kaspiāns" (2008), "Ledus laikmets 4: Kontinentu dreifs" (2012) un "Man ļoti rūp" (2020). Kopš 2011. gada filmējas HBO seriālā "Troņu spēle", par lomu tajā saņēmis vairākus apbalvojumus.