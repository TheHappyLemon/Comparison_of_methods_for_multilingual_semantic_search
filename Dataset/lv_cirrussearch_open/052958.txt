Zinsheima (vācu: Sinsheim; izrunā: [ˈzɪnshaɪ̯m]) ir pilsēta Vācijas dienvidrietumos, Bādenes-Virtembergas federālajā zemē. Pilsēta atrodas apmēram 22 kilometrus no Heidelbergas un 28 kilometrus no Heilbronnas. Pilsētā dzīvo apmēram 35 000 iedzīvotāju. Pilsēta ir pazīstama ar Zinsheimas tehnikas muzeju (Technik-Museum Sinsheim), kurā ir plaša vēsturisko transporta līdzekļu kolekcija. Pilsētā atrodas Rhein-Neckar-Arena stadions, kurā savas mājas spēles aizvada futbola klubs Hoffenheim.