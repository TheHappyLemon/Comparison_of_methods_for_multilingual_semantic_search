Islāma revolūcija, arī Irānas revolūcija, bija revolūcija imperiālajā Irānas valstī, kas no 1978. gada janvāra līdz 1979. gada februārim sagrāva Pehlevī dinastijas šaha Mohammada Rezā Pehlevī režīmu. Turpmākajos mēnešos valstī izveidojās teokrātiska islāma republika, kurā šaha diktatūru aizvietoja ar garīgā līdera diktatūru. Revolucionāri nemieri un politiskās nesaskaņas valstī turpinājās vēl pāris gadus, stabilam režīmam nostiprinoties tikai Irānas-Irākas kara laikā.