Pevenči ir mapuču etniskā grupa. (mapudungunu: pehuén 'Čīles araukārija' un che 'cilvēki' ) Pehuénche - " 'pehuén' koka cilvēki" jeb "araukāriju cilvēki". Dzīvo Andu kalnos.Čīlē no Maule upes ziemeļos līdz Lonkimaja vulkānam dienvidos. Argentīnā Neukenas provincē uz rietumiem no Alumīnē ezera. Kā jau liecina Pevenču etnonīms Čīles araukārija ieņem svarīgu lomu viņu ekonomiskajā, sociālajā un garīgajā dzīvē. Araukāriju sēklas plaši tiek izmantotas pārtikā gan svaigā veidā, gan arī apceptas. Araukārijas kalpo arī kā galvenais kurināmā avots. Araukāriju sveķus plaši izmanto medicīnā, lai atvieglotu galvassāpes, saaukstēšanos kā arī brūču, čūlu un sastiepumu ārstēšanā. Pastāv arī ar araukārijām saistīti reliģiskie rituāli un ticējumi.