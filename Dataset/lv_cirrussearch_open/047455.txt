Mirai (japāņu: 未来のミライ, Mirai no Mirai) ir 2018. gada anime filma, kuras režisors un scenārija autors ir Mamoru Hosoda. Filma stāsta par četrgadīgu zēnu vārdā Kuns, kuram piedzimst jaunākā māsa, kurai vecāki sāk veltīt vairāk uzmanības nekā Kunam un viņš kļūst aizvainots un skaudīgs. Vēlāk, staigājot pa dārzu, viņš satiek savu jaunāko māsu no nākotnes, kura jau ir skolas vecumā. Galvenās lomas ieskaņojuši Moka Kamiširaiši, Haru Kuroki, Gens Hošino, Kumiko Aso, Micuo Jošihara, Jošiko Mijadzaki, Kodži Jakušo un Masaharu Fukujama. Filmas pirmizrāde Jāpanā notika 2018. gada 20. jūlijā. Filma tika nominēta 91. Kinoakadēmijas balvai kategorijā "Labākā animācijas filma", kur tā zaudēja filmai "Zirnekļcilvēks: Ceļojums Zirnekļpasaulē".