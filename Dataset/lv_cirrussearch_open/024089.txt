Volnovaha (ukraiņu: Волноваха) ir pilsēta Ukrainas austrumos Doneckas apgabalā. Izvietojusies apgabala dienvidrietumos 54 km no apgabala centra Doneckas. Volnovahas rajona centrs. Apdzīvotā vieta dibināta 1881. gadā kā dzelzceļa stacija pie Juzovkas—Mariupoles dzelzceļa. No 1895. gada sāka veidoties kā dzelzceļa mezgls ar depo, mezgla staciju un dzelzceļnieku arodskolu. Vēlāk sāka veidoties rūpniecības uzņēmumi. Kopš 1930. gada rajona centrs, pilsētas statuss kopš 1938. gada. Lielākā daļa pilsētas infrastruktūras tika iznīcināta 2022. gada Krievijas iebrukuma Ukrainā rezultātā.