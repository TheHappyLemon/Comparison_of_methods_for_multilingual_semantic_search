Galatija (sengrieķu: Γαλατία; latīņu: Galatia) ir vēsturisks novads Anatolijas augstienes centrālajā daļā mūsdienu Turcijas teritorijā. Galatija robežojās ziemeļos ar Bitīniju un Paflagoniju, austrumos ar Pontu, dienvidos ar Likaoniju un Kapadoķiju un rietumos ar Frīģiju, kuras austrumu daļu bija iekarojuši galatieši. Galatijas galvaspilsēta bija Ankira (mūsdienu Ankara, Turcijas galvaspilsēta).