Hora acs ir sens ēģiptiešu simbols, visu redzošā, visu zinošā dieva tēls. Ēģiptē acs pārsvarā veica drošības un aizsarga funkciju. Pazīstamākā ēģiptiešu mākslas maniere ir cilvēka acs ar piekūna pazīmju papildinājumu. Šis izplatītais Ēģiptes amulets bija tā saucamā Vadžitas acs – zizlī iestrādāta debesu dieva Hora piekūnacs. Acs te simbolizē plašu redzesloku un zināšanas, zizlis – valdnieka varu. Uzskatīja, ka šāds amulets nodrošina neievainojamību un mūžīgu auglību.