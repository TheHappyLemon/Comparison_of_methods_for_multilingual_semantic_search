Serbija piedalījās 1912. gada vasaras olimpiskajās spēlēs, kas notika Zviedrijas galvaspilsētā Stokholmā no 1912. gada 6. līdz 22. jūlija. Šīs bija pirmās un arī vienīgās vasaras olimpiskās spēles, kurās Serbija piedalījās kā neatkarīga valsts līdz 2008. gada vasaras olimpiskajam spēlēm. Nākamajās 1920. gada vasaras olimpiskajās spēlēs Serbija sacentās Serbu, horvātu un slovēņu karalistes sastāvā, kas 1929. gadā nomainīja savu nosaukumu uz Dienvidslāviju. 1912. gada vasaras olimpiskajās spēlēs Serbijas komandu veidoja 3 sportisti, kuri visi startēja vieglatlētikā. Šajās vasaras olimpiskajās spēlēs Serbija olimpiskās medaļas neizcīnīja.