Francija bija pārstāvēta 1900. vasaras olimpiskajās spēlēs, kas norisinājās tās galvaspilsētā Parīzē no 1900. gada 14. maija līdz 28. oktobrim. Šīs bija otrās vasaras olimpiskās spēles, kurās tā bija pārstāvēta. Šī bija pirmā reize, kad Francijā tika rīkotas vasaras olimpiskās spēles. Francija šajās olimpiskajās spēlēs bija pārstāvēja ar vismaz 720 sportistiem (708 vīrieši un 12 sievietes), kas startēja gandrīz visos olimpiskajos sporta veidos (izņemot basku pelotā), kas bija spēļu programmā. Tikai daļai no Francijas sportistiem ir zināma identitāte vai arī tikai uzvārds. Pirmo reizi tā bija pārstāvēta airēšanā, burāšanā, futbolā, golfā, jāšanā, krikets, kroketā, loka šaušanā, polo, regbijs un ūdenspolo un virves vilkšana. Paukošanā bija pārstāvēti visvairāk sportistu no Francijas, sacensībās startēja 211 Francijas sportists. Vairāki Francijas sportisti startēja ne tikai pārstāvot savu valsti, bet arī būdami Jauktās komandas sastāvā, vai arī startēja tikai tajā. Šajās olimpiskajās spēlēs Francija izcīnīja 102 olimpiskās medaļas (27 zelta, 38 sudraba un 37 bronzas medaļas), 14 olimpiskajos sporta veidos. No Francijas sportistiem medaļām bagātākais bija sporta šāvējs Ahils Parošs, kurš šajās olimpiskajās spēlēs izcīnīja 4 medaļas (1 zelta, 2 sudraba un 1 bronzas medaļu). Pirmās olimpiskās medaļas Francija izcīnīja airēšanā, burāšanā, futbolā, jāšanā, kriketā, kroketā, loka šaušanā, peldēšanā, polo, regbijā, šaušanā, tenisā, ūdenspolo, vingrošanā. Vairāki sportisti, kuri startēja Jauktās komandas sastāvā arī izcīnīja olimpiskās medaļas.