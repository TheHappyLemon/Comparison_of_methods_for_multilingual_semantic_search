Poker Face ir amerikāņu dziedātājas Lady Gaga otrais singls no viņas debijas albuma The Fame. Singls tika izdots 2008. gada 23. septembrī sadarbībā ar ierakstu kompānijām Streamline, Kon Live, Interscope un Cherrytree. Kritiķi par šo dziesmu ir izteikušie pārsvarā pozitīvi. Dziesma iemantoja pasaules slavu, iekļūstot vairāk nekā 17 valstu topu virspusē, tai skaitā ASV, Lielbritānijas, Austrālijas, Jaunzēlandes, Kanādas un vairāku Eiropas valstu topos. Tāpat šī dziesma ir viena no visu laiku vislejuplādētākajām dziesmām Lielbritānijā un viena no visveiksmīgākajām dziesmām, kas tikušas ierakstītas 21. gadsimtā. Tā tika nominēta 52. Grammy balvai par gada labāko dziesmu un labāko ierakstu un saņēma balvu par gada labāko deju mūzikas ierakstu. Žurnāls Rolling Stone šo dziesmu ierindoja 96. vietā starp 2000. gadu desmitgades labākajām dziesmām.