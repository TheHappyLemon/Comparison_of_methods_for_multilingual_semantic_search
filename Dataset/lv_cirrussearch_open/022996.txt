Kserkss I (senpersiešu: , Xšaya-ṛšā, izrunā: [xʃajaːrʃaː]; dzimis 519. gadā p.m.ē., miris 465. gadā p.m.ē.) bija ceturtais Ahemenīdu impērijas karalis. Viņš valdīja pār persiešiem no 486. gada p.m.ē. līdz nāvei. Šajā laikā viņam bija arī Ēģiptes faraona tituls. Termopilu kauja, kas bija viena no persiešu kaujām, iekarojot Senās Grieķijas pilsētvalstis, ir iegājusi vēsturē. Šajā kaujā mazskaitlīgā spartiešu armija spēja stāties pretim Kserksa I vadītajam pārspēkam. Kserkss I ir arī viens no tēliem kinofilmā "300: Termopilu kauja". Kserkss I bija iepriekšējā valdnieka Dārija I dēls. Viņa māte bija cita persiešu valdnieka Kīra Lielā meita. Viņš tika nogalināts 465. gadā p.m.ē. kopā ar vecāko dēlu Dāriju galma sazvērestībā, ko vadīja Artabans.