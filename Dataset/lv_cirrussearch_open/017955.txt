Tadeušs Komorovskis (poļu: Tadeusz Komorowski), pazīstams arī pēc iesaukas Burs (latviešu: Sils, poļu: Bór); dzimis 1895. gada 1. jūnijā, miris 1966. gada 24. augustā) bija poļu ģenerālis. Otrā pasaules kara laikā bija nelegālās poļu bruņoto spēku Armia Krajowa komandieris no 1943. gada jūlija līdz 1944. gada 2. oktobrim. Varšavas sacelšanās komandieris. Dzimis Ukrainas rietumos, toreiz Austroungārijā. Pirmā pasaules kara laikā cīnījās Austroungārijas armijā. Pēc kara - Polijas armijā. Pēc Vācijas iebrukuma Polijā 1939. gadā organizēja pagrīdes kaujas grupas Krakovas apkaimē. Izvirzījās par poļu nelegālas armijas Armia Krajowa līderi. Divus mēnešus no 1944. gada 1. augusta līdz 2. oktobrim vadīja ielu cīņas Varšavas sacelšanās laikā. Pēc sacelšanās sakāves līdz kara beigām bija ieslodzījumā Koldicas pilī Saksijā. Pēc kara emigrācijā Londonā, kur aktīvi darbojās poļu organizācijās.