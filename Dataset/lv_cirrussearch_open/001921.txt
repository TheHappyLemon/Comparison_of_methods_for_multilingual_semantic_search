Skaties arī jēdzienu ar līdzīgu nosaukumu: iPod. iPad ir Apple Inc izstrādāts planšetdators. Par tā izstrādi tika paziņots 2010. gada 27. janvārī. Tas tiek ietilpst kategorijā starp viedtelefoniem un klēpjdatoriem. Funkcionalitātes ziņā iPad ir salīdzināms ar mazāk jaudīgajiem iPhone un iPod touch, un tajā tiek lietota tā pati operētājsistēma iPhone OS, modificēta. Tam ir 25 cm vairākpieskārienu (Multi-touch) displejs ar gaismas diožu fona izgaismojumu, no 16 līdz 64 GB pieejamā zibatmiņa, Bluetooth, un 30 kontaktu pieslēgvieta, lai sinhronizētu ar iTunes un pieslēgtu aksesuārus. 2015. gada janvārī Apple bija pārdevis vairāk nekā 250 miljonus iPad, tomēr jau kopš 2013. gada planšetdatora pārdošanas apjomi kritās. 2016. gadā iPhone ikmēneša pārdošanas apjoms bija vairākkārtīgi lielāks nekā iPad pārdošanas apjoms.