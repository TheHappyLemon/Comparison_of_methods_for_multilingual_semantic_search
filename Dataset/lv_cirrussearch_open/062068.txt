Klaudio Džentile (itāļu: Claudio Gentile, dzimis 1953. gada 27. septembrī) ir Itālijas futbola treneris un bijušais futbolists, spēlēja aizsarga pozīcijā, bijis Itālijas futbola izlases dalībnieks. Savu lielāko daļu spēlētāja karjeras pavadījis Juventus komandā, kur aizvadījis gandrīz 300 līgas mačus. Ar Juventus komandu izcīnījis sešus A sērijas titulus, divus Itālijas kausus, UEFA kausu un UEFA Kausu ieguvēju kausu. Itālijas futbola izlases sastāvā spēlējis no 1975. līdz 1984. gadam. Ar izlasi uzvarējis 1982. gada FIFA Pasaules kausā. Piedalījies arī 1978. gada FIFA Pasaules kausā un 1980. gada Eiropas čempionātā.