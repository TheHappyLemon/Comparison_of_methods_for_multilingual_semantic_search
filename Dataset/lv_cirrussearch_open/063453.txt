Švedagonas pagoda (birmiešu: ရွှေတိဂုံဘုရား) ir budistu stūpa, kas atrodasr Mjanmas lielākās pilsētas Jangonas centrā un dominē pilsētas ainavā. Pagoda ir svarīgākā reliģiskā celtne Mjanmā. Tiek uzskatīts, ka tajā glabājas pēdējo četru pašreizējās kalpas budu relikvijas. Tradicionāli tiek uzskatīts, ka pagoda uzcelta pirms 2500 gadiem. Pirmās rakstiskās ziņas karaļa hronikās par celtni ir no 14. gadsimta. Pagoda vairrākkārt postīta, bet vienmēr atjaunota. Tā atrodas 51 metrus augstā pakalnā un pati ir 112 metrus augsta. Jangonā atļauts celt līdz 127 metriem augstas ēkas, tā nodrošinot pagodas dominanci pilsētas siluetā.