Eva Božena Kopača (poļu: Ewa Bożena Kopacz; dzimusi 1956. gada 3. decembrī) ir poļu politiķe, bijusī valsts premjerministre. Pirms politiķes karjeras bijusi pediatre. No 2007. līdz 2011. gadam bijusi veselības ministre, pēc tam kļuva par pirmo sievieti Sejma spīkeres amatā (līdz 2014. gada septembrim). 2014. gada septembrī kļuva par otru sievieti Polijas premjerministra amatā (līdz 2015. gada novembrim). 2015. gada Forbes Kopaču ierindoja 40. vietā ietekmīgāko sieviešu sarakstā. Tikusi aprakstīta kā viena no Eiropas Savienības līderēm.