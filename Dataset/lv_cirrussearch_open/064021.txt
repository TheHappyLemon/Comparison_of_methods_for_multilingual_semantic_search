"Zvēru kapiņi" (angļu: Pet Sematary) ir 2019. gada ASV šausmu filma, kuras režisori ir Kevins Kelšs un Deniss Vidmeiers. Filmā galvenās lomas atveido Džeisons Klārks, Eimija Saimeca un Džons Litgovs. Filma ir balstīta uz Stīvena Kinga 1983. gada romānu ar tādu pašu nosaukumu un tas ir rimeiks 1989. gada filmai. Filma stāsta par ģimeni, kas atklāj noslēpumainu kapavietu mežā aiz savas jaunās mājas. Filmas "Zvēru kapiņi" pirmizrāde notika 2019. gada 16. martā un to izlaida Paramount Pictures. Filma bija finansiāli veiksmīga, nopelnot 113,1 miljonus ASV dolāru pie 21 miljonu budžeta. Filma saņēma dalītas kritiķu atsauksmes, izceļot tumšo toni un aktierspēli, bet kritizējot lēnu tempu. Kritiķi un skatītāji bija dalītās domās par filmas atšķirībām no grāmatas, lai gan vairums to uzskata par labāku nekā 1989. gada filmu.