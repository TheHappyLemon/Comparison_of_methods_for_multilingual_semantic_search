Šis raksts ir par jēdzienu ģeogrāfijā. Par filmu skatīt rakstu Metropole (filma). Metropole (grieķu: μήτηρ, mētēr — ‘māte’, πόλις, pólis — ‘pilsēta’) ir liela pilsēta, iedzīvotāju skaits tajā (nevis administratīvajās robežās, bet nepārtrauktajā pilsētas apbūves zonā) parasti pārsniedz miljonu. Metropole parasti ir nozīmīgs lielas valsts vai reģiona ekonomiskais, politiskais un kultūras centrs, tā ir nozīmīgs starptautisko sakaru mezgla punkts. Angļu valodā termins "pilsēta" sadalās divos terminos — lielas pilsētas angliski ir city, mazākas pilsētas — town. Līdzīgu sadalījumu latviešu valodā panāk, attiecīgi lietojot terminus "lielpilsēta" un "mazpilsēta". Savukārt ar terminu "metropole" tiek apzīmētas tikai lielākās un/vai nozīmīgākās lielpilsētas.