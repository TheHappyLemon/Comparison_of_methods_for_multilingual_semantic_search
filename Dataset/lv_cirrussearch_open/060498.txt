Masu starts vīriešiem bija viena no 14 disciplīnām ātrslidošanā 2022. gada ziemas olimpiskajās spēlēs. Sacensības notika Nacionālajā ātrslidošanas ovālā, Pekinā 2022. gada 19. februārī. Tajās bija pārstāvēti 30 sportisti no 19 valstīm. Olimpisko zelta medaļu šajā disciplīnā ieguva Beļģijas sportists Barts Svingss (finiša laiks — 7:47.11), sudraba medaļu ieguva Dienvidkorejas sportists Čons Čevons (finiša laiks — 7:47.18), savukārt bronzas medaļu ieguva arī Dienvidkorejas sportists I Senhuns (finiša laiks — 7:47.204). Šajās sacensībās startēja arī Latvijas sportists Haralds Silovs. Pirmajā starpfinišā viņš ieguva trīs punktus, taču noslēgumā pusfināla slidojumā viņš ierindojās 9. vietā (finiša laiks — 7:59.50) un finālam nekvalificējās.