Dāresalāma (angļu: Dar es Salaam) ir Tanzānijas lielākā pilsēta, valsts austrumos, Indijas okeāna krastā. Lai gan Dodoma ir valsts oficiālā galvaspilsēta, Dāresalāma ir tās faktiskā galvaspilsēta. Tā ir mājvieta Tanzānijas valdībai. Pilsētas nosaukums ir radies no arābu valodas vārdiem Dār as-Salām (دار السلام‎), kas tulkojumā nozīmē "miera mājas". Dāresalāmu 1862. gadā dibināja Zanzibāras sultāns. Pirms tam šajā vietā atradās Mzizima ciemats.