Bēla II Aklais (ungāru: II. Béla/Vak Béla; dzimis 1108. gadā, miris 1141. gada 13. februārī) bija Ungārijas karalis no 1131. gada līdz savai nāvei 1141. gadā. Bēla II bija karaļa Kālmāna brāļa Ālmoša dēls. Ālmošs vairākkārt sacēlās pret Kālmānu, līdz Kālmāns, lai nodrošinātu troni savam dēlam Ištvānam II, Ālmošu un Bēlu II padarīja aklus. Ištvāns II 1116. gadā kļuva par karali. Tā kā Ištvānam II bērnu nebija, viņš par savu mantinieku izraudzījās Bēlu II. Pēc Ištvāna II nāves slimības rezultātā Bēla tika kronēts par Ungārijas karali. Faktiski valstī valdīja Bēlas II sieva, Serbijas lielkņaza Uroša I meita Ilona un Karaļa padome. Valdīšanas laikā Bēlas II spēki sakāva Kālmāna iespējamā dēla Borisa karaspēku, kas centās iegūt troni ar daļas ungāru, poļu un senkrievu atbalstu. No Venēcijas ieguva Splitu, kā arī ieņēma daļu no Bosnijas un Serbijas.