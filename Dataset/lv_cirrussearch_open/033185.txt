Vostočnija kosmodroms (krievu: Космодром «Восточный») ir Krievijas kosmodroms. Tas atrodas Amūras apgabalā, blakus Ciolkovskas pilsētai. Kosmodroma celtniecība sākta 2012. gadā. Pirmais nesējraķetes starts veikts 2016. gadā. Kosmodroms veidots, lai samazinātu Krievijas atkarību no Baikonuras kosmodroma Kazahstānā. Tas atrodas dažu desmitu kilometru attālumā no 2007. gadā likvidētā kosmodroma Svobodnij.