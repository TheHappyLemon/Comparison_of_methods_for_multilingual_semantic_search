Emanuels Lorēns Petī (franču: Emmanuel Laurent Petit, dzimis 1970. gada 22. septembrī) ir bijušais Francijas futbolists, spēlējis pussarga pozīcijā, bijis Francijas futbola izlases dalībnieks. Savas karjeras laikā pārstāvējis Monaco, Arsenal, Barcelona un Chelsea. Vislielāko daļu spēlētāja karjeras pavadījis Monaco komandā, ar kuru 1997. gadā izcīnīja Francijas 1. divīzijas čempionu titulu. Ar Arsenal komandu 1998. gadā uzvarējis Anglijas Premjerlīgā. Francijas futbola izlases sastāvā aizvadījis 63 mačus un guvis 6 vārtus. Uzvarējis 1998. gada FIFA Pasaules kausā un 2000. gada Eiropas čempionātā.