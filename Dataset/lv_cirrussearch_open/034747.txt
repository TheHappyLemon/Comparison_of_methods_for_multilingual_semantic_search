Saku Antero Koivu (dzimis 1974. gada 23. novembrī Turku, Somijā) ir bijušais somu hokejists, centra uzbrucējs, Somijas hokeja izlases dalībnieks. Nozīmīgāko karjeras daļu Koivu aizvadījis Nacionālās hokeja līgas klubos Monreālas "Canadiens" un Anahaimas "Ducks", ilgstoši bijis "Canadiens" kapteinis. Kopumā 1124 NHL spēlēs atzīmējies ar 832 rezultativitātes punktiem. Somijas izlases rindās kļuvis par 1995. gada Pasaules čempionu, kā arī četrreiz izcīnījis olimpisko spēļu medaļas. Vairākas sezonas NHL spēlē arī viņa jaunākais brālis Mikko Koivu.