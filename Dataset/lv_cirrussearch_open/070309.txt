Koordinātas: 38°47′38″N 15°12′40″E﻿ / ﻿38.79389°N 15.21111°E﻿ / 38.79389; 15.21111 Stromboli (itāļu: Stromboli, izrunā: [ˈstromboli], sicīliešu: Struògnuli) ir vulkāns un sala Itālijā, Tirēnu jūrā, Lipāru salās. Vulkāna absolūtais un relatīvais augstums ir 924 metri. Stromboli ir ievērojams savu regulāro un biežo izvirdumu dēļ. Šādus regulārus un biežus izvirdumus arī citur pasaulē sauc par “Stromboli izvirdumiem”. Stromboli izvirdumi gāzu, pelnu un siltuma veidā notiek regulāri, parasti ik pēc pāris minūtēm līdz dažām stundām. Izvirdumi var sasniegt vairāku simtu metru augstumu, tomēr tie ir salīdzinoši mierīgi salīdzinājumā ar citu vulkānu izvirdumiem. Stromboli vulkāns nav norimis jau vairāk nekā 2000 gadus. Tas ir viens no visaktīvākajiem vulkāniem pasaulē. Šī vulkāna aktivitāte pievilina ļoti daudz tūristu.