Sičuaņa (ķīniešu: 四川省, piņjiņs: Sìchuān) ir Ķīnas province valsts centrālajā un dienvidu daļā. Tās administratīvais centrs ir Čendu. Sičuaņa robežojas ar Cjinhai, Gaņsu, Šaaņsji, Guidžou un Juņnaņas provincēm, Čuncjinas municipalitāti un Tibetas autonomo reģionu. Sičuaņas platība ir aptuveni 485 tūkstoši km², un tur 2009. gadā dzīvoja aptuveni 81,6 miljoni iedzīvotāju, no tiem lielākā daļa ir haņi (93,90 %). Sičuaņa Ķīnā ir vadošā province pēc izaudzēto rīsu, kukurūzas un saldo kartupeļu daudzuma.