Kolkasrags Ziemupe Kauguri Kurzemes pussala ir Rietumlatvijas ziemeļdaļa starp Baltijas jūru rietumos un Rīgas līci austrumos. Pussalas dienvidu robeža ir Rīgas līča dienvidu krasta turpinājums pa līniju Kauguri—Ziemupe. Pussalas galējais ziemeļu punkts ir Kolkasrags. Pussalas platība ir ap 8900 km², platums pa dienvidu malu — 158 km, garums dienvidu—ziemeļu virzienā — ap 100 km. Pussalas augstākais punkts ir Kamparkalns (174,6 m vjl). Pussalas piekrasti aizņem Piejūras zemiene, iekšzemi — Kursas zemienes līdzenumi, kā arī Ziemeļkursas augstiene un Austrumkursas un Rietumkursas augstieņu ziemeļu daļas. Lielākās upes ir Venta ar pieteku Abavu, lielākie ezeri — Engures ezers, Usmas ezers, Kaņieris un Puzes ezers.