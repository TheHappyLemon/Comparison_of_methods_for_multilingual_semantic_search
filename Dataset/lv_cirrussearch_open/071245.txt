Herdi Besniks Prenga (albāņu: Herdi Besnik Prenga; dzimis 1994. gada 31. augustā) ir Horvātijā dzimis albāņu futbolists, centra aizsargs, Albānijas futbola izlases dalībnieks. Kopš 2023. gada Prenga spēlē Latvijas Virslīgas komandā RFS. No 2019. līdz 2021. gadam spēlējis Latvijas komandā Riga FC. Pārstāvējis arī Horvātijas līgas komandas Lokomotiva un Inter Zaprešić, kā arī Ungārijas līgas komandas Kisvárda un Honvéd Budapest. Albānijas futbola izlases rindās debitējis 2018. gadā.