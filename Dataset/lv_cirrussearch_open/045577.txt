"Emma" (angļu: Emma) ir 1996. gada ASV romantiska drāma, kas balstīta uz Džeinas Ostinas tāda paša nosaukuma romānu. Filmas režisors un scenārija autors ir Daglass Makgrets. Galvenās lomas atveido Gvineta Paltrova, Toni Kolete, Alans Kamings, Jūens Makgregors, Grēta Skači un Pollija Volkere. Filmas pirmizrāde notika 1996. gada 2. augustā. Filmas sižets norisinās 19. gadsimtā. Jauna angļu sieviete, kura piestrādā par draugu un kaimiņu savedēju, gandrīz palaiž garām pati savu mīlestību.