Oksandrolons ir anaboliskais steroīds — dihidrotestosterona atvasinājums, kam 2. oglekļa atoms aizvietots ar skābekļa atomu, bet 17. pozīcijā pievienota metilgrupa. Ķīmiski tiek sintezēts no dihidroepiandrosterona. Oksandrolona izmantošana pamatojas uz tā sevišķi mazo androgēno efektu, kamēr anaboliskā iedarbība ir mērena. Tas ir arī relatīvi maztoksisks aknām. Augstas dozas var izraisīt Leidiga šūnu atrofiju sēkliniekos.