"Roboti" (angļu: Robots) ir 2005. gada animācijas filma, kuras režisors ir Kriss Vedžs. Galvenās lomas ierunājuši Jūens Makgregors, Halle Berija, Gregs Kinīrs, Mels Brukss, Amanda Bainsa, Robins Viljamss un Drū Kerijs. Filmas pirmizrāde notika 2005. gada 6. martā Vestvudā. Rodnijs Koperbotoms ir jauns, ideālistisks izgudrotājs, kurš dzīvo robotu pasaulē. Viņš dodas uz lielpilsētu, lai pievienotos kompānijai, kura Rodniju iedvesmo, tomēr drīz vien Rodnijs saprot, ka viņam nav citas izvēles kā pretoties jaunajai, trakajai uzņēmuma vadībai.