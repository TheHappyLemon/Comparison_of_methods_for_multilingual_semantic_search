Dibras ķarka (albāņu: Qarku i Dibrës) ir viena no Albānijas divpadsmit ķarkām, atrodas valsts ziemeļaustrumu daļā. Robežojas ar Kukesi ķarku ziemeļos, ar Ļežas ķarku ziemeļrietumos, ar Duresi ķarku rietumos, ar Tirānas ķarku dienvidrietumos, ar Eļbasani ķarku dienvidos, kā arī ar Ziemeļmaķedoniju austrumos. Ķarkas administratīvais centrs un lielākā pilsēta ir Peškopi. Dibras ķarkas kopējā platība ir 2586 km², pēc 2011. gada datiem apgabalā dzīvo 137 047 iedzīvotāji. Tā ir sestā lielākā ķarka pēc platības un astotaā lielākā pēc iedzīvotāju skaita.