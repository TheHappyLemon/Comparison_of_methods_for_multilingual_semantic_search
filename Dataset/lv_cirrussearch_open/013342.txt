Astoņkājis Pols (angļu: Paul the Octopus; dzimis 2008. gada 26. janvārī, miris 2010. gada 26. oktobrī) bija astoņkājis no Veimutas, Anglijas. Tas dzīvoja Jūras dzīves centrā Oberhauzenē, Vācijā, un kļuva plaši pazīstams visā pasaulē, kad precīzi spēja paredzēt visu Vācijas futbola izlases spēļu rezultātus 2010. gada Pasaules kausa izcīņā, kā arī fināla iznākumu. Polam uzvarētāja paredzēšanai tika novietotas divas kastes ar ēdamgliemenēm tajās, uz katras kastes bija to valstu karogi, kas piedalījās nākamajā futbola spēlē. Tika uzskatīts, ka tā valsts, no kuras kastes tas paņems pirmās gliemenes, arī uzvarēs spēlē. Pola prognozes bija precīzas četrām no sešām Vācijas izlases spēlēm 2008. gada Eiropas čempionātā, kā arī visās septiņās Vācijas izlases spēlēs 2010. gada Pasaules kausā. Vēl tas precīzi paredzēja Spānijas uzvaru pār Nīderlandi Pasaules kausa finālā. Astoņkājis mira 2010. gada oktobrī.