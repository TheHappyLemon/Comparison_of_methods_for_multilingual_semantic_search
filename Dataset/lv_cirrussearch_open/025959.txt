SIA PrimeraAir Nordic bija Skandināvijas čarterpārvadājumu lidsabiedrības Primera Air meitas uzņēmums Latvijā. Dibināts 2014. gada augustā. Sākotnēji lidsabiedrība paziņoja par plāniem Starptautiskajā lidostā "Rīga" izveidot lidojumu kontroles centru., bet neplānoj veikt tiešos lidojumus no Rīgas. Mātes uzņēmuma vadītājs meitas uzņēmuma izveidošanu Latvijā pamatoja ar lielāku elastīgumu un iespēju izvairīties no darbinieku arodbiedrībām. 2014. gada 10. oktobrī PrimeraAir Nordic uzsāka darbību ar vienu Boeing 737 lidmašīnu. 2015. gada janvārī un februārī un flotei tika pievienoti divi Boeing 737. 2017. gada jūlijā lidsabiedrība paziņoja par plānu 2018. gadā uzsākt tiešos lidojumus no Rīgas. 2018. gada martā komercdirektore Anastasija Višņakova informēja, ka 2017. gadā kompānija pārvadājusi vairāk nekā vienu miljonu pasažieru, 2016. gadā tās apgrozījums bijis 89,4 miljoni eiro, peļņa – 3 miljoni eiro un nodokļos samaksāts viens miljons eiro. 2018. gada 2. oktobrī lidsabiedrība negaidīti paziņoja par darbības izbeigšanu finanšu grūtību dēļ . 2018. gada 10. oktobrī Rīgas pilsētas Vidzemes priekšpilsētas tiesa pasludināja PrimeraAir Nordic par maksātnespējīgu. 2020.. gada 15. septembrī tiesa izbeidza PrimeraAir Nordic maksātnespējas procesu, jo kreditoru prasījumu segšanas plāns bija izpildīts.