"Izdomātie meli" (angļu: The Invention of Lying) ir 2009. gada ASV romantiskā kinokomēdija, kuras režisori un scenārija autori ir Rikijs Džerveiss un Metjū Robinsons, šī ir viņu režijas debija. Džerveiss arī atveido Marka Belisona lomu. Citas lomas atveido Dženifere Gārnere (Anna), Džona Hills (Frenks), Luiss C.K. (Gregs), Džefrijs Tembors (Entonijs), Fionnula Flanagana (Marta), Robs Lou (Breds) un Tīna Feja (Šeilija). Filma ir par cilvēku, kurš iemācījās melot pasaulē, kur meli nepastāv. Pirmizrāde notika 2009. gada 14. septembrī 34. Toronto kinofestivālā, ASV to sāka rādīt 2009. gada 2. oktobrī. "Izdomātie meli" nopelnīja 32,7 miljonus ASV dolāru pie 18,5 miljonu dolāru liela filmas budžeta un saņēma dalītas kritiķu atsauksmes.