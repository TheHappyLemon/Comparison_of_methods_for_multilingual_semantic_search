"Ienaidnieks" (angļu: Enemy) ir 2013. gada Kanādas un Spānijas psiholoģiska drāma. Filmas režisors ir Denī Vilnēvs. Filma ir balstīta uz portugāļu rakstnieka Žuze Saramagu 2002. gada romāna O Homem Duplicado. Filmā galvenās lomas attēlo Džeiks Jillenhols, Melānija Lorāna, Sāra Gadona un Izabella Roselīni. Filma ir par vēstures skolotāju Ādamu Belu (Jillenhols), kurš, skatoties kādu filmu, pamana tajā kādu vīrieti, kas izskatās identisks viņam. Ādams nolemj savu dubultnieku atrast. Filma tika izrādīta 2013. gada Toronto Starptautiskajā kinofestivālā. Filma saņēma pozitīvas kritiķu atsauksmes. "Ienaidnieks" nopelnīja desmit nominācijas 2014. gada Kanādas Ekrāna balvu ceremonijā, no kurām tā saņēma piecas, ieskaitot labākā režisora balvu Vilnēvam.