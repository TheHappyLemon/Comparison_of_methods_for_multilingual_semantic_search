Zvāre ir dzelzceļa stacija starp Pūres pieturu un Tukuma II staciju Sēmes pagastā dzelzceļa līnijā Ventspils—Tukums II—Rīga. Pēc Rīgas—Ventspils vilciena atcelšanas 2001. gadā stacija tiek izmantota tikai kravas satiksmei. Tuvu gar staciju iet vecās Rīgas—Ventspils šosejas posms, tagad ceļš V1442 Tukums—Lazdas. Lokā to no austrumiem un ziemeļiem aptver Pīkstupe, 1 kilometru uz dienvidaustrumiem atrodas dabas liegums "Tumes meži". Tuvākā apdzīvotā vieta ir Vilksalas mazciems apmēram 2 km uz ziemeļiem no stacijas.