Indijas saimniecība ir divpadsmitā lielākā saimniecība pēc iekšzemes kopprodukta, pārveidojot to pēc valūtas kursa uz ASV dolāriem (2008. gadā Indijas kopējais IKP bija aptuveni viens triljons ASV dolāri). Tajā 2007.-2008. finansu gadā ir reģistrēts 9,0% IKP pieaugums, kas nozīmē, ka tā pasaulē ir otra visātrāk augošā ekonomika uzreiz pēc Ķīnas ekonomikas. Šāds ilgstošs IKP augšanas temps, pēc daudzu ekonomistu prognozēm, nākamajās desmitgadēs dos Indijai lielāku ietekmi pasaules tirgū. Toties šis fenomenālais augšanas temps daudz neietekmē viena cilvēka pirktspējas paritāti, jo Indija ir otra lielākā valsts pēc iedzīvotāju skaita. Pirktspējas paritāte vienam cilvēkam ir $4542 un $1089 pēc nominālā termina. Pasaules Banka klasificē Indijas ekonomiku kā zemu ienākumu ekonomiku.