Vingrošanas zirgs vīriešiem bija viena no astoņām vingrošanas disciplīnām, kas bija iekļautas 1896. gada vasaras olimpisko spēļu programmā. Tā bija arī viena no sešām individuālajām disciplīnām vingrošanā. Vingrošanas zirgs bija sporta vingrošanas disciplīna. Sacensības uz vingrošanas zirga tika aizvadītas 9. aprīlī un tās notika Panatinaiko stadionā. Tajās startēja 14 sportisti no 5 valstīm. Par pirmo olimpisko čempionu kļuva Šveices sportists Luijs Cuters. Viņš Šveicei izcīnīja pirmo olimpisko zelta medaļu. Sudraba medaļu izcīnīja Vācijas sportists Hermanis Veingertners, bet bronzas medaļa netika pasniegta. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika piešķirta sudraba medaļa, bet turpmākās vietas netika apbalvotas.