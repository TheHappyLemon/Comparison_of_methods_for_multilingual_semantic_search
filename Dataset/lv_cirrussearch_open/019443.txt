Redzamā gaisma jeb optiskais spektrs ir elektromagnētiskā spektra daļa, ko var saskatīt cilvēka acs. Parasti cilvēka acs redz gaismu, kuras viļņu garums ir 400—700 nm, taču daži cilvēki var redzēt arī gaismu ar viļņu garumu 380—780 nm. Citu sugu pārstāvju acis bieži uztver gaismu atšķirīgi no cilvēka acs. Piemēram, daudzi kukaiņi, kā bites, var redzēt ultravioleto gaismu, kas noder nektāra atrašanai ziedos.