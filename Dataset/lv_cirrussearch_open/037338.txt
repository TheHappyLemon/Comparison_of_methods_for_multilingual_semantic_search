Lorjāna (franču: Lorient, izrunā: [lɔ.ʁjɑ̃], bretoņu: An Oriant) ir pilsēta Francijas ziemeļrietumos, Bretaņas dienvidos pie Blavē ietekas Biskajas līcī. 2014. gadā pilsētā dzīvoja 57,7 tūkstoši iedzīvotāju. Tā ir ceturtā lielākā Bretaņas pilsēta pēc iedzīvotāju skaita. Lorjānā bāzējās viens no Francijas augstākās futbola līgas klubiem FC Lorient. Lorjāna ir Ventspils sadraudzības pilsēta.