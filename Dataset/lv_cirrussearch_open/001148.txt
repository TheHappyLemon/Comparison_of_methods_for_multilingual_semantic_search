Svītrainā zebiekste (Mustela strigidorsa) ir neliels sermuļu dzimtas (Mustelidae) plēsējs. Svītrainā zebiekste ir visnoslēpumainākais Austrumu dzīvnieks, jo redzēta ļoti reti, lai arī tās izplatības teritorija ir ļoti liela, sākot ar Nepālu un Indijas ziemeļiem un beidzot ar Birmu, Ķīnas dienvidiem, Vjetnamu un Laosas dienvidiem. Tā dzīvo kalnos 1000—2500 metrus virs jūras līmeņa. Par svītraino zebieksti ir ļoti maz ziņu. Līdz šim ir izpētīti tikai 8 eksemplāri no Indijas, Nepālas, Birmas, Laosas un Taizemes.