Analītiskā filozofija ir filozofijas virziens un tradīcija, kas izmanto analīzi. Tā ir īpaši populāra Rietumu pasaulē, radusies ap 20. gadsimta miju Apvienotajā Karalistē, ASV, Kanādā, Austrālijā, Jaunzēlandē un Skandināvijā. Analītiskā filozofija bieži tiek pretstatīta kontinentālajai filozofijai, kas radīta kā vispārējs apzīmējums citām Eiropā izplatītām metodēm. Analītiskās filozofijas vēsturiskās attīstības centrālās figūras ir Gotlobs Frēge, Bērtrands Rasels, Džordžs Mūrs un Ludvigs Vitgenšteins.