Adelinu Andrē Vjeira de Freitašs (portugāļu: Adelino André Vieira de Freitas, dzimis 1986. gada 24. janvārī), pazīstams kā Vjeiriņa (Vieirinha), ir Portugāles futbolists, spēlē pussarga pozīcijā, bijis Portugāles futbola izlases dalībnieks. Kopš 2017. gada Vjeiriņa pārstāv Grieķijas Superlīgas komandu PAOK. Savu karjeru sācis Portugāles komandā FC Porto, bet savu lielāko karjeras daļu pavadījis Grieķijas komandā PAOK un Vācijas komandā Wolfsburg. Portugāles futbola izlases sastāvā debitējis 2013. gadā. Ar izlasi uzvarējis 2016. gada Eiropas čempionātā. Piedalījies arī 2014. gada FIFA Pasaules kausā.