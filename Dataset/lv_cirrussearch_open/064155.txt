Gvanaha (spāņu: Isla de Guanaja) ir Hondurasai piederoša sala Karību jūrā, 70 kilometrus uz zuemeļiem no Hondurasas krasta. Tā, būdama viena no trijām Bajas salām, ir Vidusamerikas barjerrifa sastāvdaļa. Eiropiešiem tā zināma kopš Kristofora Kolumba ceturtā ceļojuma 1502. gadā. Lielākā daļa no salas iedzīvotājiem dzīvo uz nelielas zemas salas pie Gvanahas krasta. Iedzīvotāju galvenā nodarbošanās ir zvejniecība un tūrisms. Salā atrodas labas niršanas un snorkelēšanas vietas. Kopš 2021. gada sala ir iekļauta Rāmsaras konvencijas aizsargājamo vietu sarakstā. Šeit uzturas vairākas apdraudēto jūras bruņurupuču sugas, ka arī aizsargājamais Amerikas krokodils (Crocodylus acutus).