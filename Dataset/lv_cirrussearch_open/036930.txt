Starptautiskā Biatlona savienība (angļu: International Biathlon Union — IBU) ir vadošā biatlona pārvaldes organizācija pasaulē. Tās galvenā mītne atrodas Austrijas pilsētā Zalcbrugā. IBU tika nodibināta 1993. gada 2. jūlijā. Līdz tam sacensības biatlonā pārvaldīja Starptautiskā Modernās pieccīņas un biatlona savienība (UIPMB). Kopš 2018. gada septembra tās prezidents ir zviedrs Ulle Dālins. Pašlaik IBU sastāvā ir 56 nacionālās federācijas, tajā skaitā Latvijas Biatlona federācija. Nozīmīgākās IBU organizētās sacensības ir Pasaules čempionāts biatlonā un Pasaules kauss biatlonā. Tāpat savienība organizē arī IBU kausu, Pasaules čempionātu biatlonā junioriem, kā arī kontinentālā līmeņa sacensības. IBU pārziņā ir arī sacensības vasaras biatlonā.