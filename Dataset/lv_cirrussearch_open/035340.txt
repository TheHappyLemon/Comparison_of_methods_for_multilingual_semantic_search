Intel Corporation ir pasaules lielākā pusvadītāju kompānija, kas ir radījusi x86 sērijas mikroprocesorus, kurus izmanto daudzos personālajos datoros. Kompānija dibināta 1968. gadā ar nosaukumu "Integrated Electronics Corporation". Tās centrālais birojs atrodas Santaklērā, Kalifornijā, ASV. Bez mikroprocesoriem Intel izgatavo mātes plates mikroshēmojumus, tīkla kartes, grafiskos procesorus, iegultos procesorus, kā arī citas sakaru un datoru iekārtas.