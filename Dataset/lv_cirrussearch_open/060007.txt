Džons Čārlzs Braiens Bārnss (angļu: John Charles Bryan Barnes, dzimis 1963. gada 7. novembrī) ir Jamaikā dzimis bijušais angļu futbolists un treneris, spēlēja pussarga pozīcijā, bijis Anglijas futbola izlases dalībnieks. Savu karjeru sācis Watford komandā, kurā nospēlējis pavisam 296 mačus un guvis 85 vārtus. Sava spilgtā snieguma dēļ Bārnss pievienojās Liverpool komandai, kurā viņš pavadīja 10 gadus. izcīnījis ar Liverpool divus Anglijas Pirmās Divīzijas čempionu titulus un divus FA kausus. Guva 106 vārtus 403 mačos. Pēc diviem gadiem Newcastle United, Bārnss savu karjeru noslēdza Charlton Athletic. Anglijas futbola izlases sastāvā piedalījies 1986. un 1990. gada FIFA Pasaules kausā, kā arī 1988. gada Eiropas čempionātā. Kā treneris vadījis Celtic komandu Skotijas Premjerlīgā, Jamaikas futbola izlasi un Anglijas komandu Tranmere Rovers. 2007. gadā žurnāls FourFourTwo nosauca Bārnsu par Liverpool visu laiku labāko spēlētāju. 2016. gadā The Times lasītāji Bārnsu iebalsoja kā Anglijas visu laiku labāko kreili.