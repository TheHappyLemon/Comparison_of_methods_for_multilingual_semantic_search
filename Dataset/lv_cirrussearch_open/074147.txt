Roberto Fiore ir Itālijas un Eiropas neofašistu politiķis, Itālijas partijas Forza Nuova līderis un Alliance for Peace and Freedom prezidents. Kā Terza Posizione līderis, pēc 1980. gada sprādzieniem Boloņas vilciena stacijā, kuros gāja bojā 85 un tika ievainoti 200 cilvēki, Fiore kļuva par Itālijā vismeklētāko noziedznieku. Tāpēc lielāko daļu 1980. gadu viņš pavadīja trimdā Lielbritānijā, kur kļuva par labu Nika Grifina draugu. Lielbritānija atteica Itālijai Fiores ekstradīciju, bet vēlāk atzina par likumīgu viņa darbību katoliskā labdarības fondā, kurš katolisko propagandu apvienoja ar neofašistisko. 1990. gados Fiore atgriezās Itālijā un ienāca aktīvajā politikā kā Forza Nuova līderis. 2008.—2009. g. Eiropas parlamenta deputāts. 2011. gadā vadīja demonstrācijas pret Itālijas Lampedūzas salā izsēdušos migrantu uzņemšanu. 2021. gadā tika arestēts pēc uzbrukuma kreiso arodbiedrību mītnei Romā protestu laikā pret vakcināciju pret COVID-19.