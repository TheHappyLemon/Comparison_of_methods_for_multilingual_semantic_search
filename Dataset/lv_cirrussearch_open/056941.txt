200 metru šķēršļu josla bija viena no septiņām peldēšanas disciplīnām, kas tika aizvadīta 1900. gada vasaras olimpiskajās spēlēs Parīzē. Sacensības notika divas dienas 1900. gada 11. augustā tika aizvadīti trīs priekšsacīkšu posmi, savukārt 12. augustā notika fināla sacensības. Disciplīnas norises vieta bija Sēnas upes daļa starp Kurbevuē un Aņēras tiltiem. Tajā kopā startēja 12 sportisti no 5 pārstāvošajām valstīm. Šī bija vienīgā reize, kad šāda veida disciplīna bija iekļauta olimpisko spēļu peldēšanas programmā. Zelta medaļu šajā disciplīnā izcīnīja Austrālijas sportists Frederiks Leins. Sudraba medaļu ieguva Austrijas sportists Oto Vāle, savukārt bronzas medaļu ieguva Lielbritānijas sportists Pīters Kemps.