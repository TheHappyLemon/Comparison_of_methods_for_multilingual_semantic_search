Džeimsa I Zeme (norvēģu: James I Land) ir neapdzīvots dabas apgabals Špicbergenas ziemeļrietumu daļā, Svalbārā. Tās dienvidu krastu apskalo Īsfjorda atzars Nūrfjords un tā atzari Ekmana fjords un Diksona fjords. Dienvidrietumos Diksona Zeme robežojas ar Oskara II Zemi, ziemeļrietumos — ar Hokona VII Zemi, ziemeļos — ar Andrē Zemi, bet ziemeļaustrumos — ar Diksona Zemi. Nosaukta par godu Skotijas, Anglijas un Īrijas karalim Džeimsam I. Krasta līnija stipri izrobota ar līčiem un fjordiem. Piekrastē vairākas salas, no kurām lielākās ir Koraholmene un Flintholmene. Reljefs kalnains, augstākais kalns ir Rērūsas kalns (1288 m vjl). Kalnieni šķeļ vairākas ledāju ieleja, pa kurām tie noplūst fjordos. Ievērojamākie ledāji ir Holtedālfonnas ledājs ziemeļrietumos uz robežas ar Hokona VII Zemi, kā arī Kongsvegena, Sveabrēna, Holstrēmbrēna un Orsabrēna glečeri. Zemes dienvidrietumu daļu aizņem Ziemeļu Īsfjorda nacionālais parks.