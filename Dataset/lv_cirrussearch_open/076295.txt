Sinda (sindhu: سنڌ; urdu: سِندھ) ir viena no četrām Pakistānas provincēm. Rietumos un ziemeļos no Sindas atrodas Beludžistāna, ziemeļaustrumos — Pendžāba, austrumos — Radžastāna, dienvidos — Arābijas jūra, bet dienvidaustrumos — Gudžarāta. Sindu apdzīvo sindi, kā arī urdu valodā runājošie musulmaņi, kuri Sindā ieradās pēc Indijas dalīšanas (1947). Galvenās valodas ir sindu, urdu un sarāiki.