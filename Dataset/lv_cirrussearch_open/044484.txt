Sisinātājķauķi, sisinātājķauķu ģints (Locustella) ir viena no sisinātājķauķu dzimtas (Locustellidae) ģintīm, kas apvieno 20 maza auguma putnu sugas. Sisinātājķauķi ir Vecās pasaules putnu sugas, kas sastopamas Eiropā, Āzijā, Indonēziju ieskaitot, un Āfrikā. Ģints zinātniskais nosaukums atvasināts no latīņu valodas un latviski nozīmē "sienāzis" (locusta), atspoguļojot ģints sugu dziesmu līdzību ar sienāža sisināšanu.