Koimbras Universitāte (portugāļu: Universidade de Coimbra) ir senākā universitāte Portugālē. Tā dibināta 1290. gadā ar karaļa Diniša I dekrētu Lisabonā, bet kopš 1537. gada atrodas Koimbrā. Gadsimtiem tā bija vienīgā universitāte valstī. 2013. gadā universitāte tika iekļauta UNESCO Pasaules mantojuma sarakstā. Universitāte organizēta astoņās fakultātēs, kas aptver visdažādākās zinātnes nozares. Šeit var iegūt bakalaura (licenciado), maģistra (mestre) un doktora (doutor) grādus. Koimbras Universitātes vārdā nosaukta Koimbras grupa, kas apvieno 39 Eiropas universitātes. Universitātes pagalms Eksaminācijas zāle Universitātes kapela Studenti pie universitātes ieejas Koimbras Universitātes bibliotēka