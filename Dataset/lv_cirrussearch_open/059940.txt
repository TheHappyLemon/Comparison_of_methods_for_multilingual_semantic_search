"Sicario: Narkokarš" (angļu: Sicario) ir 2015. gada ASV asa sižeta trillera filma, kuras režisors ir Denī Vilnēvs. Filmā galvenās lomas atveido Emilija Blanta, Benisio del Toro un Džošs Brolins. Filma ir par FIB aģenti, kuru piesaista valdības grupai, lai gāztu spēcīgā un brutālā Meksikas narkotiku karteļa līderi. "Sicario: Narkokarš" saņēma plašu kritiķu atzinību, īpaši izceļot scenāriju, režiju, mūziku, kinematogrāfiju, kā arī Blantas un del Toro aktierspēli. Filma tika nominēta trim Amerikas Kinoakadēmijas balvām kategorijās labākais operatora darbs, labākā oriģinālmūzika un labākā skaņas montāža. Filma saņēma arī trīs BAFTA kino balvas nominācijas. Filmas pirmizrāde notika 2015. gada Kannu kinofestivālā, kur tā sacentās par Zelta palmas zaru. Filmas turpinājums, "Sicario 2: Karteļu karš" (Sicario: Day of the Soldado), tika izlaists 2018. gadā.