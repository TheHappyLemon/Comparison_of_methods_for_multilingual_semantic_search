Peters Sūlbergs (norvēģu: Petter Solberg; dzimis 1974. gada 18. novembrī Askimā, Norvēģijā) ir profesionāls rallija pilots. Viņš ir uzvarējis WRC pasaules čempionātā 2003. gadā, pārstāvot Subaru komandu. Sūlberga brālis Henings arī ir rallists. Sūlberga stūrmanis ir Fils Milss. Pagaidām pēdējo uzvaru rallijā Peters Sūlbergs izcīnīja 2005. gadā. Veiksmīgākais Sūlberga rallijs ir Velsas rallijs, kurā uzvaru viņš ir izcīnījis četrreiz. Visvairāk uzvaru sezonā norvēģis izcīnīja 2004. gadā: četras. Sūlbergs ir precējies un viņam ir viens dēls, Olivers.