1968.—1969. gada Eiropas kausa sezona bija Eiropas spēcīgākā futbola klubu turnīra 14. sezona. Sezona ilga no 1968. gada 18. septembra līdz 1969. gada 28. maijam. Finālspēle norisinājās Santiago Bernabéu stadionā Madridē. Par Eiropas kausa uzvarētājiem otro reizi kļuva Itālijas klubs AC Milan, kas finālspēlē uzvarēja Nīderlandes klubu Ajax ar rezultātu 4–1. Vairāki klubi no Austrumu bloka izstājās pirmajā kārtā, kad pēc Padomju Savienības iebrukuma Čehoslovākijā UEFA izlozēja visus Austrumu bloka klubus vienu pret otru. Pirmo reizi izbraukuma vārtu likums tika izmantots arī turnīra otrajā kārtā, kā arī pirmo reizi katrā spēlē komanda varēja izdarīt divas spēlētāju maiņas.