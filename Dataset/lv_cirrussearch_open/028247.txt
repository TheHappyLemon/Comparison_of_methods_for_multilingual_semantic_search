Kenterberija vai Kenterberi (angļu: Canterbury) ir vēsturiska pilsēta Kentā, Anglijā, Apvienotajā Karalistē. Atrodas ap 90 km uz dienvidaustrumiem no Londonas. Pilsētas teritorija apdzīvota kopš paleolīta laikiem. Ievērojama ar tajā esošo katedrāli, šī ir Kenterberijas bīskapa rezidence. Vēl pilsētā populāra ir Svētā Martina baznīca un Svētā Augustīna abatija. Katedrāle, abatija un baznīca kopā veido UNESCO Pasaules mantojuma objektu. Kenterberija ir populārs tūrisma objekts, šī ir viena no apmeklētākajām pilsētām Apvienotajā Karalistē.