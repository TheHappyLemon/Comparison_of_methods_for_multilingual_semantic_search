Arla Foods ir Dānijā bāzēts Dānijas/Zviedrijas lauksaimniecības kooperatīvs, kas pieder apmēram 12 500 lauksaimniekiem Skandināvijā un Rietumeiropā. Tas pārdod produkciju globālajā tirgū. Arla Foods ir lielākais piena pārstrādes uzņēmums Skandināvijā, bet pēc pārdotā piena daudzuma ceturtais lielākais pasaulē. Tas nodibinājās 2000. gadā, apvienojoties Zviedrijas uzņēmumam Arla un Dānijas MD Foods, bet uzņēmuma vēsture izsekojama no 1881. gada, kad Zviedrijas Vestmandlandē nodibinājās piena kooperatīvs Arla Mejeriförening.