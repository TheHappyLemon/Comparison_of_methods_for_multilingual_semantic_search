Šis raksts ir par 2003. gada filmu. Par 2008. gada filmu skatīt rakstu Nepārspējamais Halks. "Halks" (angļu: Hulk) ir 2003. gada ASV supervaroņu filma, kuras režisors ir Ans Lī. Filma balstīta uz Marvel Comics tāda paša nosaukuma tēlu. Galvenās lomas filmā atveido Ēriks Bana, Dženifere Konelija, Sems Eliots, Džoss Lūkass un Niks Nolte. Filmas galvenais varonis ir Brūss Baners, kurš pēc negadījuma laboratorijā saistībā ar gamma starojumu ir spējīgs pārvērsties zaļā briesmonī Halkā katru reizi, kad ir dusmīgs. Filmā parādīta Halka izcelsme laikā, kad viņu vajā ASV militārie spēki un Brūss Baners nonāk konfliktā ar savu tēvu. Filmas pirmizrāde notika 2003. gada 20. jūnijā.