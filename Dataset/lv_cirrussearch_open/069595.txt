Anrī II Valuā (franču: Henri II; dzimis 1519. gada 31. martā, miris 1559. gada 10. jūlijā) bija Francijas karalis no 1547. gada līdz savai nāvei 1559. gadā, Valuā dinastijas pārstāvis. Karaļa amatā nomainīja Fransuā I. Viņš bija Fransuā I otrais dēls (vecākais dēls Fransuā nomira 1536. gadā). Anrī II turpināja īstenoja tēva politiku mākslas, kara un reliģijas jautājumos. Viņš iesaistījās karos pret Hābsburgiem un mēģināja apspiest Reformāciju, kaut arī hugenotu skaits Francijā viņa valdīšanas laikā krasi pieauga. 14 gadu vecumā 1533. gada rudenī Anrī II apprecējās ar Katrīnu Mediči. Anrī valdīšanas laikā Katrīnu izolēja no dalības valsts lietu apspriešanā, ar ko nodarbojās kopā ar savu favorīti Diānu de Puatjē, kurai bija lielāka ietekme uz viņu. Anrī II nomira no sepses 10 dienas pēc bruņinieku turnīra, kurā viņš tika ievainots. Nostradams bija karaļa Anrī II ārsts un astronoms.