Karlsrūes Tehnoloģiju institūts (vācu: Karlsruher Institut für Technologie) ir publiska pētniecības universitāte Vācijas Bādenes-Virtembergas federālās zemes Karlsrūes pilsētā. Vecākā tehniskā universitāte valstī. Ar mūsdienu nosaukumu institūts pazīstams no 2009. gada, kad apvienoja 1825. gadā dibināto Karlsrūes Universitāti (Universität Karlsruhe) ar Karlsrūes Pētniecības centru (Forschungszentrum Karlsruhe), kas dibināts 1956. gadā kā Vācijas kodolpētniecības centrs. Studijas institūtā organizētas 11 fakultātēs. Cilvēki, kas vēsturiski saistīti ar Karlsrūes Tehnoloģiju institūtu — inženieris Kārlis Bencs (Karl Benz), ķīmiķis Frīdrihs Bergiuss (Friedrich Bergius), zoologs Oto Bičli (Otto Bütschli), izgudrotājs un fiziķis Kārlis Ferdinands Brauns (Karl Ferdinand Braun), inženieris Francis Grashofs (Franz Grashof), ķīmiķis Fricis Hābers (Fritz Haber), fiziķis Heinrihs Rudolfs Hercs (Heinrich Rudolf Hertz), ķīmiķis Lotārs Meiers (Julius Lothar Meyer), fiziķis Edvards Tellers (Edward Teller), politiķis Alberts Špērs (Albert Speer), fiziķis Hermanis Štaudingers (Hermann Staudinger), ķīmiķis Alfrēds Štoks (Alfred Stock).