Jans Železnijs (čehu: Jan Železný; dzimis 1966. gada 16. jūnijā Mlada Boleslavā, Čehoslovākijā) ir bijušais čehu vieglatlēts, šķēpa metējs. Trīskārtējs Olimpisko spēļu čempions, trīskārtējs Pasaules čempions. J. Železnija personīgais rekords ir 98,48 metri, kas joprojām ir pasaules rekords šķēpa mešanā. Viņš ir veicis 5 vistālākos metienus ar jaunās konstrukcijas šķēpu. J. Železnijs ir piedalījies piecās Olimpiskajās spēlēs (1988, 1992, 1996, 2000, 2004). 1992., 1996. un 2000. gada spēlēs izcīnīja zelta medaļu, 1988. gada Olimpiādē izcīnīja sudraba medaļu. Par saviem sasniegumiem tiek uzskatīts par vienu no labākajiem šķēpa metējiem visā šī sporta veida vēsturē. Savas karjeras laikā stadionā ir cīnījies ar tādiem šķēpa metējiem kā Sergeju Makarovu, Stīvu Bekliju, Borisu Henriju, Sepo Reti, Reimondu Hehtu un Aki Parviainenu. Savu sportista karjeru plānoja beigt pēc 2006. gada Eiropas čempionāta, kur ieguva bronzas medaļu. Taču oficiāli viņš karjeru beidza 2006. gada 19. septembrī savā dzimtajā pilsētā Mlada Boleslavā, vietā, kur J. Železnijs sāka savu karjeru. Šobrīd strādā par treneri Prāgā un un darbojas SOK.