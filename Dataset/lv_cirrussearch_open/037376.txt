2017. gada La Flèche Wallonne bija šosejas riteņbraukšanas viendienas sacensības, kuras notika 19. aprīlī. Tā bija 81. reize, kad notika La Flèche Wallonne sacensības un tās bija septiņpadsmitās sacensības 2017. gada UCI World Tour kalendārā. Spānijas sportists Alehandro Valverde (Movistar Team) uzvarēja ceturto gadu pēc kārtas, gūstot panākumu Mur de Huy finiša kāpumā un kļuva par pirmo braucēju, kas šajās sacensībās uzvarējis piecas reizes. Īrijas pārstāvis Denjels Mārtins (Quick-Step Floors) finišēja otrais, bet pjedestālu noslēdza Beļģijas sportists Dilans Tēnss no BMC Racing Team. No 200 startējušajiem braucējiem finišēja 166.