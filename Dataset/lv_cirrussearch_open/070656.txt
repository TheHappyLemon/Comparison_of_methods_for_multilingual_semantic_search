"Pusnakts skrējiens" (angļu: Midnight Run) ir 1988. gada ASV spraiga sižeta kinokomēdija, kuras režisors ir Mārtins Brests. Filmā galvenās lomas atveido Roberts De Niro, Čārlzs Grodins, Japets Koto, Džons Eštons, Deniss Farina un Džo Pantoliāno. Filma stāsta par grāmatvedi, kurš piesavinās 15 miljonus dolāru no mafijas un tagad viņu dzenā atlīdzības mednieki, mafija un FIB. Filmas "Pusnakts skrējiens" pirmizrāde notika 1988. gada 20. jūlijā un to izplatīja Universal Pictures. Filma ieguva kritiķu atzinību un komerciālus panākumus, nopelnot 81,6 miljonu ASV dolāru. Filmu nominēja Zelta globusa balvai kategorijās "Labākais mūzikls vai kinokomēdija" un "Labākais aktieris" (De Niro). Tīmekļa vietnē Rotten Tomatoes filmai ir 95% vērtējums.