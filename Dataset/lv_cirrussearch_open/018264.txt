Skaties arī jēdzienu ar līdzīgu nosaukumu: Drošsirdis. "Drošsirde" (angļu: Brave) ir 2012. gada ASV datoranimācijas filma. Galvenās lomas ierunājuši Kellija Makdonalda, Billijs Konolijs, Emma Tompsone un Džūlija Voltersa. Datoranimācijas filma ir pirmā Pixar Animation Studios burvju pasaka, kurai režisore Brenda Čepmane smēlās iedvesmu no Andersena un brāļu Grimmu darbiem. Filma saņēma Kinoakadēmijas balvu kategorijā "Labākā animācijas filma" un Zelta globusa balvu tajā pašā kategorijā. Latviešu valodā filmu ieskaņojuši: Ilze Ķuzule-Skrastiņa, Kaspars Pūce, Zane Burnicka, Lidija Pupure, Jānis Kirmuška, Mārtiņš Vilsons, Jānis Reinis, Baiba Rožkalna un citi.