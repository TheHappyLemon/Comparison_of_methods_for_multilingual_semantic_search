Rimini (itāļu: Rimini, izrunā: [ˈriːmini]) ir pilsēta Emīlijas-Romanjas reģionā Itālijā. Tā atrodas valsts centrālajā daļā Adrijas jūras krastā, netālu no Sanmarīno. Tā ir viena no slavenākajām piejūras kūrortpilsētām Eiropā.[nepieciešama atsauce] Rimini ir ievērojama arī kā slavenā kinorežisora Federiko Fellīni dzimtā pilsēta. Senās Romas laikā pilsēta bija zināma kā Arīmina (latīņu: Arīminum). Par pilsētas dibināšanas gadu uzskata 268. gadu p.m.ē., lai gan jau pirms romiešiem tur jau bija etrusku apmetne.