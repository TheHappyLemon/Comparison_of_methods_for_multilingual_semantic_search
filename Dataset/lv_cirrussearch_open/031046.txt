Erlitou kultūra (ķīniešu: 二里头文化, Èrlǐtóu Wénhuà) ir Ķīnas Bronzas laikmeta kultūra, kas pastāvēja laikā starp 1900. un 1500. g.p.m.ē. Atrastie priekšmeti un pilsētu palieku apjoms liecina, ka šī bija pirmā valsts Ķīnā. Erlitou arheoloģisko izrakumu vieta atrodas Henaņas provincē, netālu no Jaņši pilsētas. Erlitou kultūras paliekas atrastas arī blakus esošajās Šaņsji, Šaaņsji un Hubei provincēs. Ķīnas arheologi ir izvirzījuši hipotēzi, ka Erlitou atraktās celtņu paliekas ir uzskatāmas par mītiskās Sja dinastijas valsts galvaspilsētu. Erlitou atklāja 1959. gadā. Šeit atrastas pils kompleksa un karalisko kapeņu paliekas. Atklātas daudzas bronzas priekšmetu darbnīcas, jo šeit vairumā izgatavoja rituālos bronzas traukus ding. Arheoloģiskā zona ir ap 3 kv.km liela. Rituāls bronzas vīna trauks, 18. gs. p.m.ē. Rituāls bronzas vīna trauks Ar tirkīzu rotāta bronzas bruņurupuča figūra, 1900 - 1350 g.p.m.ē Valdnieka pils kompleksa plāns