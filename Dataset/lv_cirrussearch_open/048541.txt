Šis raksts ir par programmēšanas valodu. Par vācu amatierpilotu skatīt rakstu Matiass Rusts. Rust ir daudzparadigmu programmēšanas valoda, kas vērsta uz ātrdarbību un drošību, īpaši — drošu laiksakritību. Sintakse ir līdzīga C++ programmēšanas valodai, taču ir izstrādāta labākai atmiņas integritātei, tajā pašā laikā saglabājot augstu veiktspējas līmeni. Rust sākotnējo versiju izstrādāja Greidons Hoirs Mozilla Research vajadzībām. Kopš 2016. gada Rust Stack Overflow izstrādātāju ikgadējā aptaujā tika atzīta par "vismīlētāko programmēšanas valodu", taču to izmantoja tikai 7% 2021. gada aptaujas respondentu.