"Pilsēta" (angļu: The Town) ir 2010. gada trilleris, kura režisors, kā arī viens no scenārija autoriem un aktieriem ir Bens Afleks. Galvenās lomas filmā bez Bena Afleka atveido Rebeka Hola, Džeremijs Renners, Bleika Laivlija un Džons Hemms. Filmas pirmizrāde notika 2010. gada 8. septembrī Venēcijā. Džeremijs Renners par savu darbu filmā tika nominēts 2011. gada Amerikas Kinoakadēmijas balvai nominācijā "Labākais aktieris otrā plāna lomā". Kāds zaglis mēģina līdzsvarot jaunas apzagšanas plānošanu ar savām jūtām pret kādu bankas darbinieci, kura ir saistīta ar vienu no zagļa iepriekšējiem darbiem, kā arī FIB aģentu, kurš vēlas notvert zagli ar visu viņa komandu.