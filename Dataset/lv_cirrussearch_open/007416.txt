Shimano, Inc. ir Japānas uzņēmums, kurš ražo velosipēdu komponentes, makšķerēšanas spoles un airēšanas inventāru. 2005. gadā kompānijas ieņēmumi bija 1,4 miljardi ASV dolāru. No tiem 75% sastādīja velosipēdu komponentes, 23% makšķerēšanas inventārs, bet pārējie produkti tikai 2%. Līdz 2005. gadam Shimano ražoja golfa, līdz 2008. gadam arī snovborda inventāru, līdz šo produktu ražošana tika pārtraukta kā ekonomiski neizdevīga. Kompānijas centrālā mītne atrodas Sakai, Japānā. Pati kompānija sastāv no 32 konsolidētām un 11 nekonsolidētām apakšvienībām. Tās galvenās rūpnīcas atrodas Ķīnas pilsētā Kunšanā, Malaizijā un Singapūrā, galveni noieta tirgi ir Eiropa (41% no pārdotajiem produktiem) un Ziemeļamerika (17%). Shimano kotējas Tokijas akciju biržā un ir pieejami 102,8 miljoni akciju.