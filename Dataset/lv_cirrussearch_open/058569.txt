Igaunijas ģenerālapgabals (vācu: Generalbezirk Estland, igauņu: Eesti kindralkomissariaat) bija nacistiskās Vācijas izveidota militārās un civilās pārvaldes struktūra okupētās Igaunijas teritorijā. Tas ietilpa Ostlandes reihskomisariātā, kas pastāvēja no 1941. gada 5. decembra līdz 1944. gada 17. septembrim. Galvaspilsēta bija Tallina, Igaunijas ģenerālkomisārs bija Karls Zigmunds Licmans (Karl-Siegmund Litzmann).