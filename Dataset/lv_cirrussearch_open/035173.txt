Filipīniešu valoda (Pilipino, izrunā: [ˌfɪl.ɪˈpiː.no], vai Wikang Filipino) ir tagalu valodas literārā valoda. Tā ir viena no divām Filipīnu oficiālajām valodām. 1937. gada 12. novembrī pirmā Filipīnu Nacionālā asambleja pieņēma likumu, ar kuru tika izveidots Valsts valodas institūts, lai izpētītu un pārskatītu visus vietējos dialektus un izvēlētos vienu, kas kalpotu par pamatu Filipīnu valsts valodai. Institūts drīz vien ieteica par valsts valodas pamatu ievēlēt tagalu valodu. Jau 1937. gada 31. decembrī prezidents Manuels Kezons pasludināja, ka par Filipīnu valsts valodu tika izvēlēta valoda tagalu valodas pamatā. Neraugoties uz likumdošanā noteikto filipīniešu valodas attīstību, kuras pamatā ir visas Filipīnas valodas, Filipīnu valsts valodas pamatā joprojām galvenokārt ir tagalu valoda ar dažiem aizņēmumiem no svešvalodām (angļu un spāņu valodas).