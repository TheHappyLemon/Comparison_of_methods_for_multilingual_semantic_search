Aposēres (latīņu: Aposeris) ir monotipiska kurvjziežu dzimtas ģints. Vienīgā šīs ģints suga smirdīgā aposēre (Aposeris foetida) ir izplatīta Eiropas dienvidu un dienvidaustrumu daļā. Latvijā šī suga ir atrasta tikai vienu reizi 20. gadsimta beigās. Dabiskās izplatības apvidū smirdīgā aposēre aug mēreni mitrās, daļēji noēnotās vietās lapkoku mežos un krūmājos.