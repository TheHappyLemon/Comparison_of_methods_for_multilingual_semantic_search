Ketrina Rozalinda Rasela (angļu: Catherine Rosalind Russell; dzimusi 1907. gada 4. jūnijā, mirusi 1976. gada 28. novembrī) bija amerikāņu aktrise, komiķe, scenāriste un dziedātāja. Rasela vislabāk pazīstama pēc ātri runājošās laikraksta žurnālistes Hildijas Džonsones lomas Hauarda Hoksa komēdijā "Viņa meitene Piektdiene" (1940), kur filmējusies kopā ar Keriju Grāntu. Citas viņas pazīstamākās lomas ir filmās Auntie Mame (1958) un Gypsy (1962). Rasela piecas reizes nominēta Zelta globusa balvai, visas piecas reizes šo balvu arī saņēma. Par filmām Sister Kenny (1946) un Mourning Becomes Electra (1947) saņēmusi balvas kategorijā "Labākā aktrise drāmas filmā", bet par filmām Auntie Mame (1958), A Majority of One (1961) un Gypsy (1962) saņēmusi balvas kategorijā "Labākā aktrise aktrise mūziklā vai kinokomēdijā". Rasela arī četras reizes nominēta Amerikas Kinoakadēmijas balvai kategorijā "Labākā aktrise galvenajā lomā". 1972. gadā saņēmusi Džīna Heršolta humanitārā balvu.