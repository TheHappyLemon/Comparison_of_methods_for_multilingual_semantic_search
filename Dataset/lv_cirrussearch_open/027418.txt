Vandžas grēda (tadžiku: қаторкӯҳи Ванҷ) ir viena no Pamira kalnu grēdām Tadžikistānā. Izvietojusies masīva rietumdaļā; stiepjas 85 km garumā ziemeļaustrumu—dienvidrietumu virzienā no Zinātņu Akadēmijas grēdas līdz Pandžas upei starp Vandžas ieleju ziemeļos un Jazgulemas ieleju dienvidos. Veidota no granītiem, smilšakmeņiem, konglomerātiem; nogāzes stāvas, ar dziļām aizām. Augstums virs 5000 m; virs 4000 m kore klāta ar ledājiem, to kopējā platība ap 164 km².