Karlušs Albertu Gomešs Perreira (portugāļu: Carlos Alberto Gomes Parreira, dzimis 1943. gada 27. februārī) ir bijušais Brazīlijas futbola treneris. Kā trenerim, viņam pieder rekords par visvairāk aizvadītajiem FIFA Pasaules kausa finālturnīriem (6 reizes). Šajos turnīros viņš ir piedalījies ar piecām nacionālajām izlasēm: Kuveitu (1982.), AAE (1990.), Brazīliju (1994. un 2006.), Saūda Arābiju (1998.) un Dienvidāfriku (2010.). Ar Brazīlijas futbola izlasi uzvarējis 1994. gada FIFA Pasaules kausā, 2004. gada Copa América un 2005. gada FIFA Konfederāciju kausā. Viņš ir arī vienīgais treneris, kurš ir uzvarējis Āzijas kausā ar divām izlasēm (ar Kuveitu 1980. gadā un Saūda Arābiju 1988. gadā). Parreira ir viens no veiksmīgākajiem treneriem, kurš pats nav profesionāli spēlējis futbolu.