Naidžels Džons Dermots "Sems" Nīls (angļu: Nigel John Dermot "Sam" Neill; dzimis 1947. gada 14. septembrī) ir Jaunzēlandes aktieris, režisors, kinoproducents un scenārists. Nīls ir dzimis Ziemeļīrijā, bet 1954. gadā ar ģimeni pārcēlies uz Kraistčērču, Jaunzēlandē. Kļuvis pazīstams ar 1977. gada filmu Sleeping Dogs, kurai sekoja lomas filmās My Brilliant Career (1979), Omen III: The Final Conflict (1981), "Apsēstība" (1981), "Kliedziens tumsā" (Evil Angels, 1988), "Nāvējošais klusums" (1989), "Sarkanā oktobra meklējumos" (The Hunt for Red October, 1990) un "Klavieres" (The Piano, 1993). Starptautisku atpazīstamību ieguvis, piedaloties Stīvena Spīlberga filmā "Juras laikmeta parks" (1993). Piedalījies arī filmas turpinājumos "Juras laikmeta parks 3" (Jurassic Park III, 2001) un "Juras laikmeta pasaule: Valdīšana" (2022). Piedalījies arī filmās "Vājprāta rīklē" (1994), "Zirgu vārdotājs" (1998), "Divsimtgadīgais" (1999), "Vimbldona" (2004), "Zvērests" (2012), "Mežakuilis un ūdenskrese" (2016) un "Cilvēks vilcienā" (2018). Nīls ir trīs reizes nominēts Zelta globusa balvai un divas reizes Emmy balvai.