Nirburgringa (vācu: Nürburgring) ir Formula 1 sacīkšu trase, kura atrodas Nirburgā, Vācijā. Tā ir bāzēta uz slavenās Nordšlaifes trases. Tā bija 20 km gara, tomēr Nirburgringa ir tikai apmēram piecus kilometrus gara. Nordšlaifē ir miruši četri Formula 1 piloti un viens Formula 2 pilots. Ceneks Juneks 1928. gadā kļuva par pirmo pilotu, kurš ir gājis bojā autosacīkstēs. 1984. gadā notika rekonstrukcija un daļa no Nordšlaifes tika pārtaisīta par Nirburgringu. 12. maijā notika paraugdemonstrējumu sacīkste. Ar identiskiem Mercedes 190E 2.3-16 startēja Džeks Brebems, Fils Hills, Denijs Halms, Džeimss Hants, Žaks Lafits, Nikijs Lauda, Karloss Reutemans, Keke Rosbergs, Džodijs Šekters, Manfrēds Šurti, Airtons Senna un Džons Votsons. Uzvarēja Senna. Tajā pašā gadā atjaunotā trase rīkoja Eiropas GP un gadu vēlāk Vācijas GP, vienīgo reizi Nirburgringas vēsturē. Trasi nelietoja 10 gadus, līdz 1995. tur atkal notika Eiropas GP. Tas pats bija pēc gada, tomēr 1997. un 1998. gadā Eiropas GP notika Heresā, bet Vācijas GP - Hokenheimā, tādēļ tika nolemts rīkot tuvējās Luksemburgas Grand Prix. Kopš 1999. gada šeit notiek Eiropas GP, tomēr sākot ar 2007. gadu Hokenheima un Nirburgringa Vācijas GP rīko uz maiņām. Tiesa gan, sakarā ar to, ka jaunais Eiropas GP Valensijā F1 tiks izmantots tikai sākot ar 2008. gadu, 2007. gadā Vācijas GP vispār nenotika (pirmo reizi kopš 1961. gada), un Nirburgringā tika rīkots Eiropas GP.