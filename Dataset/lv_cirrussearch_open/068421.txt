Vjačeslavs fon Plēve (krievu: Вячеслав Константинович фон Плеве, 1846—1904) bija Krievijas Impērijas valstsvīrs. Senators (1884), valsts sekretārs (1895). Plēve īstenoja Krievijas Impērijas guberņu pārkrievošanu. Ar viņa aktīvu līdzdalību tika izstrādāts jauns Somijas karaspēka iesaukšanas regulējums, izdots manifests par krievu valodas ieviešanu Senāta un reģiona administratīvo iestāžu lietvedībā, nostiprināta ģenerālgubernatora ietekme uz vietējo Senāta lietu izlemšanu. Saskaņā ar grāfa Sergeja Vites, kurš bija Plēves politiskais konkurents, atmiņu stāstiem, Plēve par Krievijas—Japānas karu esot teicis: "Mums ir nepieciešams mazs, uzvaru nesošs karš, lai pasargātu Krieviju no revolūcijas." Gāja bojā no bumbas, ko viņa karietē Sanktpēterburgā iemeta sociālists Jegors Sozonovs.