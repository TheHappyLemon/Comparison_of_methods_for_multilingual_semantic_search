Dženifera Ēzere (vācu: Jennifer Oeser; dzimusi 1983. gada 29. novembrī Brunsbutelē, Vācijā) ir profesionāla vācu vieglatlēte, startē septiņcīņas sacensībās. Dž. Ēzere izcīnīja uzvaru 2003. gada Eiropas U-23 čempionātā. 2006. gada Eiropas čempionātā viņa izcīnīja 4. vietu. 2007. gada Pasaules čempionātā ierindojās 7. vietā, 2008. gada Vasaras Olimpiskajās spēlēs viņa izcīnīja 11. vietu un 2009. gada Pasaules čempionātā viņa ieguva sudraba medaļu.