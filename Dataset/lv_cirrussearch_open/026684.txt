Fineass Geidžs (angļu: Phineas P. Gage; dzimis 1823. gadā, miris 1860. gada 21. maijā) bija amerikāņu dzelzceļu celtnieks, kurš zināms ar izdzīvošanu pēc iegūtas smagas galvaskausa un smadzeņu traumas. Geidžs tika traumēts negadījumā pie klints spridzināšanas ar metāla stieni, kas iegājis galvaskausā (izdūries tam cauri) zem sejas robežas un izgājis tam cauri pieres un paura kaulu robežā kreisā pusē. Traumas dēļ smadzeņu kreisās pieres daivas lielākā daļa bija iznīcināta. Taču pēc šīs traumas viņš izveseļojās, lai gan atlikušos 12 dzīves gadus saglabājās pēctraumatisks efekts saistībā ar viņa personību un uzvedību. Tāpēc draugi pēc viņa atgriešanās, redzot Geidžu, teica, ka viņš "nav vairs Geidžs".