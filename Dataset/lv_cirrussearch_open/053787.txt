Kaltaniseta (itāļu: Caltanissetta, izrunā: [kaltanisˈsetta] sicīliešu: Nissa) ir pilsēta Itālijas dienvidos, Sicīlijā, Kaltanisetas provinces administratīvais centrs. 2018. gadā pilsētā dzīvoja 62,3 tūkstoši cilvēku. Kaltaniseta ir viena no lielākajām Itālijas komūnām pēc platības. Tās platība ir 421,25 km². Tā atrodas Sicīlijas salas iekšzemē. Pilsētas teritorija galvenokārt ir kalnaina. Pilsētas centra augstums virs jūras līmeņa ir 568 metri, bet augstākā vieta sniedzas 859 metrus virs jūras līmeņa.