Beverlihilsas policists (angļu: Beverly Hills Cop) ir 1984. gada asa sižeta komēdija, kuras režisors ir Mārtins Brests. Galvenās lomas filmā atveido Edijs Mērfijs, Džadžs Reinholds, Džons Eštons, Liza Eilbahere un Ronijs Kokss. Filmas pirmizrāde notika 1984. gada 1. decembrī Losandželosā. Filmai iznākuši divi turpinājumi: 1987. gada filma "Beverlihilsas policists 2" un 1994. gada filma "Beverlihilsas policists 3". Brīvdomājošs Detroitas policists Aksels Foulijs sāk izmeklēt kādu slepkavību, kas saistīta ar pavisam atšķirīgās Beverlihilsas kultūru.