"Kariņš ar opi" (angļu: The War with Grandpa) ir 2020. gada ASV ģimenes kinokomēdija, kuras režisors ir Tims Hills. Filmā galvenās lomas atveido Roberts De Niro, Uma Tūrmane, Robs Rigls, Oukss Feglijs, Lora Morano, Čīčs Marins, Džeina Sīmora un Kristofers Volkens. Kad Pītera istabā tiek iemitināts viņa opis, puisim ir jāliek lietā izdoma un atjautība, lai to atgūtu. "Kariņš ar opi" filmēšana noslēdzās jau 2017. gada maijā, tomēr filmas pirmizrādi vairākkārt pārlika pārfilmēšanas dēļ, kā arī oriģinālā izdevēja The Weinstein Company slēgšanas dēļ. Filmas pirmizrāde notika 2020. gada augustā ārzemēs un tā paša gada oktobrī ASV. "Kariņš ar opi" saņēma pārsvarā negatīvas kritiķu atsauksmes un nopelnīja 43 miljonus ASV dolāru pie 38 miljonu budžeta.