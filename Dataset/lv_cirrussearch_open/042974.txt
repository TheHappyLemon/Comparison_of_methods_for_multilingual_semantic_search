Džeikobs Harijs Magvairs (angļu: Jacob Harry Maguire; dzimis 1993. gada 15. martā) ir Anglijas futbolists, aizsargs, Anglijas futbola izlases dalībnieks. Kopš 2019. gada spēlē Anglijas Premjerlīgas kluba Manchester United FC sastāvā. Anglijas futbola izlases sastāvā piedalījies 2018. gada FIFA Pasaules kausā. Magvairs savus pirmos vārtus Anglijas izlases sastāvā guva 2018. gada Pasaules kausa ceturtdaļfināla spēlē pret Zviedriju.