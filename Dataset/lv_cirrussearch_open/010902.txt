Kanzassitija (angļu: Kansas City) ir pilsēta ASV, Misūri štata lielākā pilsēta. Tā ir 820 km2 liela un atrodas četros apgabalos: Džeksonā, Klejā, Kesā un Pletā. Tas ir viens no Džeksona apgabala administratīvajiem centriem. Saskaņā ar 2010. gada ASV tautas skaitīšanas datiem Kanzassitijā dzīvo 459 787 cilvēki. Pilsēta tika dibināta 1838. gadā kā "Kanzasas pilsēta" (Town of Kansas). Pilsētas teritorijā notikušas vairākas Pilsoņu kara kaujas. Kanzassitija ir devusi nozīmīgu ieguldījumu vairākos muzikālajos žanros, tai skaitā džezā un blūzā. Pilsētā bāzējas vairāki profesionāli sporta klubi: Kanzassitijas "Chiefs" (NFL) un Kanzassitijas "Royals" (MLB).