Herberts Klārks Hūvers (angļu: Herbert Clark Hoover; dzimis 1874. gada 10. augustā, miris 1964. gada 20. oktobrī) bija Amerikas Savienoto Valstu trīsdesmit pirmais prezidents (no 1929. līdz 1933. gadam), pārstāvēja Republikānisko partiju. Pirms tam viņš bija ASV Tirdzniecības sekretārs (no 1921. līdz 1928. gadam). Talantīgs inženieris. Gadu pēc kļūšanas par prezidentu sākās Lielā depresija, kas sagrāva viņa prezidentūru. Bez darba bija 14 miljoni amerikāņu. Viņi vainoja Hūveru, ka tas nespēj apturēt Lielo depresiju. 1932. gada ASV prezidenta vēlēšanās Hūvers zaudēja Franklinam Rūveltam. Pēc Otrā pasaules kara Hūvers vadīja Eiropas pārtikas programmu. Pirms Pirmā pasaules kara, kā arī 1938. gadā, jau pēc prezidentūras beigām, Hūvers viesojās Latvijā. Četras reizes nominēts Nobela miera prēmijai (1921., 1933., 1941. un 1946. gadā).