Nadežda Skardino (krievu: Надежда Валерьевна Скардино; dzimusi 1985. gada 22. martā) jeb Nadzeja Skardzina (baltkrievu: Надзея Валер'еўна Скардзіна) ir baltkrievu biatloniste. 2004. gadā no distanču slēpošanas pārgājusi uz biatlonu. 2006. gadā debitējusi Pasaules kausā. Trīs reizes piedalījusies ziemas olimpiskajās spēlēs (2010, 2014, 2018). 2014. gadā Sočos izcīnījusi bronzas medaļu 15 km distancē. 2018. gadā Phjončhanā Baltkrievijas komandas sastāvā uzvarēja stafetē. Pasaules čempionātā startē kopš 2007. gada. 2011. gadā Baltkrievijas sieviešu komandas sastāvā izcīnīja bronzas medaļu stafetē. 2013.—2014. gada sezonā uzstādīja modernā biatlona rekordu gan starp vīriešiem, gan sievietēm. 22 šautuves pēc kārtas viņa šāva nekļūdīgi, kopā sašaujot 110 mērķus.