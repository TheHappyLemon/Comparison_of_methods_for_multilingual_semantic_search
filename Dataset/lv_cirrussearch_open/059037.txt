Džons Viljams Oldridžs (angļu: John William Aldridge, dzimis 1958. gada 18. septembrī) ir bijušais Īrijas futbolists un futbola treneris, spēlēja uzbrucēja pozīcijā, bijis Īrijas futbola izlases dalībnieks. Oldridžs bija rezultatīvs uzbrucējs, vislabāk pazīstams no laika Liverpool komandā. Spēlējis visās Anglijas līgas, sākot no Ceturtās divīzijas beidzot līdz Pirmajai divīzijai. Ar kopsummā 330 vārtiem, viņš ir sestais labākais vārtu guvējs visās Anglijas futbola līgās. Sākotnēji pievienojies Liverpool komandai, kā Iana Raša aizvietotājs, Oldridžs kļuva par svarīgu kluba spēlētāju, divās sezonās izcīnot Anglijas čempionu titulu un izcīnot FA kausu. 1989. gadā Oldridžs kļuva par Real Sociedad pirmo spēlētāju ne no Basku Zemes, kurš ir pievienojies komandai. 1991. gadā atgriezies Anglijā un pievienojies Tranmere Rovers komandai, 1996. gadā kļūstot arī par spēlējošo treneri. Ar Īrijas futbola izlasi piedalījies 1990. un 1994. gada FIFA Pasaules kausā, kā arī 1988. gada Eiropas čempionātā.