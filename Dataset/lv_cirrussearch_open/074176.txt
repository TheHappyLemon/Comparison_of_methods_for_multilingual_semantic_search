Grafiskais jeb grafikas procesors (angļu: graphics processing unit (GPU)) ir atsevišķa (realizēta videokartē) vai integrēta (realizēta mātes platē) komponente personālā datora vai spēļu konsoles komplektācijā un tā atbild par grafikas renderēšanu. Mūsdienu grafiskie procesori ļoti efektīvi apstrādā kontūrzīmējumus un pārveido pilnībā noformētā trīsdimensiju attēlā, izmantojot krāsas un ēnojumus, un, pateicoties īpašai konveijeru arhitektūrai, tie ir daudz efektīvāki grafiskās informācijas apstrādē nekā centrālais procesors (CPU). Grafiskais procesors mūsdienu video adapteros kalpo par trīsdimensiju grafikas paātrinātāju. Pamatīpašības, kas atšķir GPU no CPU ir: arhitektūra, kas ir paredzēta tekstūru un sarežgītu grafisko objektu attainošanas ātruma pieaugumam, ierobežots komandu daudzums.