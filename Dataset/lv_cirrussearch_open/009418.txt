Elizabete Švarckopfa (vācu: Elisabeth Schwarzkopf; dzimusi 1915. gada 9. decembrī, mirusi 2006. gada 3. augustā) bija vācu izcelsmes austriešu operdziedātāja. Vislielākos panākumus guvusi, izpildot Mocarts, Šūberta, Štrausa un Volfa skaņdarbus. Dzimusi skolotāja ģimenē. Pirmoreiz uzstājās operā 1938. gada 15. aprīlī Berlīnē. 1945. gadā kļuva par Austrijas pilsoni. 1953. gada 19. oktobrī apprecējās ar britu mūzikas producentu Valteru Legi. 1971. gada 31. decembrī pēdējoreiz uzstājās operas uzvedumā. Vēlāk pasniedza meistarklases Džuljarda skolā, Ņujorkā.