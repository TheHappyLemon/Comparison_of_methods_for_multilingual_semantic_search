"Ingrīda — pašiņu karaliene" (angļu: Ingrid Goes West) ir 2017. gada ASV melnā kinokomēdija, kuras režisors un viens no scenārija autoriem ir Mets Spaisers. Galvenās lomas filmā atveido Obrija Plaza, Elizabete Olsena, Billijs Magnusejs, Vaiets Rasels, Poma Klementjeva un O'Šea Džeksons jaunākais. Filmas pirmizrāde notika 2017. gada 20. janvārī Sandensas kinofestivālā. Ingrīda Torbērna ir jauna sieviete ar mentālās veselības problēmām, kura dzīvo Pensilvānijā. Kādu dienu Ingrīda uzzina par sociālo mediju slavenību Teilori un izdomā, ka viņai jāpārceļas uz Losandželosu, lai sadraudzētos ar Teilori.