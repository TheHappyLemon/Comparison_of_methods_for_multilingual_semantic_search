Ford Sidevalve ir apakšvārstu motors, kas radīts Ford Motor uzņēmumā ar britu palīdzību. Motora pirmsākumi rodami 1930. gados, kad to pirmoreiz uzmontēja Ford Model Y modelim. Tas tika ražots divos tilpumos. Agrīnie motori bija ļoti vienkārši un nebija aprīkoti ar ūdens sūkni, bet ar termosifona dzesēšanas sistēmu. 1953. g. 100E modelis tika aprīkots ar ūdens sūkni. Sidevalve motoru lietoja daudzos mazā izmēra Ford modeļos, kā arī lauksaimniecības tehnikā, sērijveida automobiļos un pat kuģniecībā laivu dzinējiem. Motoru pārstāja ražot 1962. g. Vairākiem modeļiem iekšdedzes sistēma bija aprīkota ar elektrisko ģeneratoru. Stiklu tīrītāji darbojās uz vakuuma principa. Ford Sidevalve motors tika lietots vācu Ford automobiļos sākot ar Ford Köln 1932. g. un beidzot ar aizmugurējās piedziņas Ford Taunus 12M 1962. g. Lielbritānijā Sidevalve tika aizstāts ar Kent motoru, bet Vācijā — ar Taunus V4 motoru.