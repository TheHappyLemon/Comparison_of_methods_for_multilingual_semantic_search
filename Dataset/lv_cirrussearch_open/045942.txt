Saues pagasts (igauņu: Saue vald) ir viena no 16 Igaunijas Harju apriņķa pašvaldībām tā rietumos. Pagastā ietilpst 1 pilsēta (Saue), 3 lielciemi (Lāgri, Rīzipere, Turba) un 51 ciems. Pagasts izveidots 2017. gada teritoriālās reformas gaitā, apvienojot Kernu, Nisi un Saues pagastu, kā arī Saues pilsētu. Robežojas ziemeļos ar Harku pagastu pagastu, ziemeļaustrumos ar Tallinas pilsētu, austrumos ar Saku pagastu un Raplas apriņķa Kohilas pagastu, dienvidos ar Raplas apriņķa Raplas pagastu un Merjamā pagastu, dienvidrietumos ar Lēnes apriņķa Rietumnigulas pagastu, bet ziemeļrietumos ar Rietumharju pagastu un Keilas pilsētu.