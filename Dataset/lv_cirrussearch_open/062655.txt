Anrī Leons Viktors Sisē (franču: Henri Léon Victor Susse; dzimis 1844. gada 23. septembrī, miris 1910. gada 16. aprīlī) bija franču burātājs, divu olimpisko sudraba medaļu ieguvējs 1900. gada vasaras olimpiskajās spēlēs. Sisē 1900. gada Parīzes olimpiskajās spēlēs startēja burāšanas sacensībās. Open klases sacensībās viņš nefinišēja, bet 2 līdz 3 tonnu laivu klases pirmajā un otrajā braucienā viņš izcīnīja sudraba medaļas. Sacensībās viņš startēja kopā ar tautiešiem Žaku Dukē, Ogistu Godinē un Anrī Mialarē.