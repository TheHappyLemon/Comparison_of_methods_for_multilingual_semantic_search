Gregorijs Alans Gregs Henkoks (angļu: Gregory Alan "Greg" Hancock; dzimis 1970. gada 3. jūnijā Vitjērā, Kalifornijas štatā, ASV) ir profesionāls amerikāņu spīdvejists. Viņš ir 1997. gada Spīdveja Pasaules čempions. Līdz 2014. gadam viņš bija vienīgais spīdvejists, kas ir piedalījies visos Spīdveja GP posmos kopš seriāla sākuma 1995. gadā. Pirmo posmu izlaidis 2014. gada sezonā, kad pēc vairāk 177 posmiem nestartēja Vojensas posmā Dānijā. G. Henkoks ir pirmās Latvijas Grand Prix izcīņas uzvarētājs 2006. gadā.