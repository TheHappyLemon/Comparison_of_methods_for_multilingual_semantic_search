Bastiā (korsikāņu: Bastìa, izrunā: [basˈti.a]) jeb Bastja (franču: Bastia, [bas.tja]) ir pilsēta Francijā, Korsikā. Tā atrodas Korsikas ziemeļaustrumos, 90 km attālumā no Itālijas kontinentālās daļas. Bastiā ir Augškorsikas departamenta administratīvais centrs. 2013. gadā Bastiā dzīvoja 42,3 tūkstoši iedzīvotāju. Tā ir otra lielākā Korsikas pilsēta pēc iedzīvotāju skaita (lielākā pilsēta ir Ažaksjo). Bastiā bāzējās Francijas futbola 1. līgas futbola klubs SC Bastia.