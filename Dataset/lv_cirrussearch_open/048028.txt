Vinnija Pūka piedzīvojumi (angļu: The Many Adventures of Winnie the Pooh) ir 1977. gada animācijas filma, kas balstīta uz Alana Milna grāmatu "Vinnijs Pūks". Filmas režisori ir Volfgangs Rītermans un Džons Launsberijs; Rītermans ir arī filmas producents. Galvenos tēlus angļu valodā ierunājuši Stērlings Holovejs, Džons Fīdlers, Džūniuss Metjūzs, Pols Vinčels, Hauards Moriss, Boriss Rītermans, Džons Valmslijs un Timotijs Tērners. Animācijas filma balstīta uz trim iepriekš iznākušām īsfilmām par Vinniju Pūku: Winnie the Pooh and the Honey Tree, Winnie the Pooh and the Blustery Day un Winnie the Pooh and Tigger Too; īsfilmu materiālam tika pievienots papildu materiāls, lai visus stāstus varētu apvienot vienā, lielākā stāstā.