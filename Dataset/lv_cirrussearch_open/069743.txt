Ješiva (ivritā יְשִׁיבָה, burtiski — sēde, sanāksme) ir nosaukums institūtam, kas ir augstākā reliģiskā skola Talmūda studijām. Atsevišķos laikmetos ješiva pildīja arī likumdošanas un tiesu funkcijas. Pēdējos gadsimtos tā kalpoja, lai sagatavotu zinātniekus rabīna titulam. Vēsturiski ješivas bija paredzētas tikai vīriešiem. Mūsdienās visas neortodoksālās ješivas ir atvērtas sievietēm. Lai gan pastāv atsevišķas skolas ortodoksālajām sievietēm un meitenēm (midraša jeb "seminārs"), tās nav veidotas pēc tādas pašas struktūras vai mācību programmas kā tradicionālās ješivas zēniem un vīriešiem.