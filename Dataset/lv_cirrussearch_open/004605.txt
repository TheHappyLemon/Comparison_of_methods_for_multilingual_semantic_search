Kārlis IX jeb Sēdermanlandes hercogs Kārlis (Karl IX; dzimis 1550. gada 4. oktobrī, miris 1611. gada 30. oktobrī) bija Zviedrijas reģents (1599-1604), vēlāk karalis (1604-1611). Viņš visu mūžu cīnījās par protestantu tiesībām Zviedrijā un karoja pret savu brāļadēlu Zviedrijas un Polijas karali Sigismundu III Vāsu. Šis konflikts izraisīja Poļu-zviedru karu, kura laikā Kārlis mēģināja iekarot Latvijas teritoriju.