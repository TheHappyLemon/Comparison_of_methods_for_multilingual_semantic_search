Čataldža (turku: Çatalca) ir teritorijas platības ziņā lielākais Stambulas ila rajons Eiropas daļā. Rajons ir maz apbūvēts un zemi te izmanto ganībām, kā arī plašas teritorijas aizņem mežs. Lielākā daļa rajona iedzīvotāju ir nodarbināti lauksaimniecībā, bet pārējie te dzīvo atvaļinājumu laikā. Daudzi Stambulas iedzīvotāji nedēļas nogalēs brauc uz Čataldžu, lai dotos pārgājienā pa mežu vai piknikā.