Fredriks Mārčs (angļu: Fredric March; dzimis 1897. gada 31. augustā, miris 1975. gada 14. aprīlī) bija amerikāņu aktieris, uzskatīts par vienu no 1930. un 1940. gadu lielākajām Holivudas zvaigznēm. Saņēmis vairākus apbalvojumus, tai skaitā divas Amerikas Kinoakadēmijas balvas, Zelta globusa balvu, divas Tony balvas, kā arī nominēts trim BAFTA kino balvām un trim Emmy balvām. Saņēmis Kinoakadēmijas balvas kategorijā "Labākais aktieris galvenajā lomā" par lomām Rubena Mamuljana filmā Dr. Jekyll and Mr. Hyde (1931) un Viljama Vailera filmā "Mūsu dzīves labākie gadi" (The Best Years of Our Lives, 1946). Šai balvai nominēts arī par filmām The Royal Family of Broadway (1930), "Zvaigzne ir dzimusi" (A Star is Born, 1937) un Death of a Salesman (1951).