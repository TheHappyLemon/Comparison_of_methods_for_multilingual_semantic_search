Smilšvistiņu dzimta jeb smilširbju dzimta (Pteroclidae) ir vienīgā dzimta smilšvistiņveidīgo (Pterocliformes) putnu kārta. Dzimtā ietilpst 4 ģintis un 16 sugas. Šie putni ir izplatīti Āfrikas un Āzijas tuksnešos un pustuksnešos. Pēc ģenētiskajiem pētījumiem smilšvistiņveidīgajiem tuvākās kārtas ir baložveidīgie un Madagaskaras dumbrvistiņveidīgie (visas trīs kārtas ietilpst baložveidīgo virskārtā). Pirms ģenētiskajiem pētījumiem smilšvistiņu dzimta bija viena no tārtiņveidīgo kārtas dzimtām. Latvijas teritorijā ir reģistrēta viena smilšvistiņu dzimtas suga — stepes smilšvistiņa (Syrrhaptes paradoxus). Tā ir reta ieceļotāja.