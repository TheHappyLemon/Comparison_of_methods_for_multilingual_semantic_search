Centrāleiropas Universitāte (angļu: Central European University) ir 1991. gadā dibināta privāta pētniecības universitāte Austrijas galvaspilsētā Vīnē. Universitāte ir cieši saistīta ar Atvērtās sabiedrības fonda darbību, starptautisku pasniedzēju un studentu sastāvu un programmām sociālajās un humanitārajās zinātnes. Mācības notiek angļu valodā. Līdz ar Austrumu bloka sabrukumu, universitāti 1991. gadā Prāgā nodibināja ASV finansists Džordžs Soross. 1993. gadā universitāte pārcēlās uz Budapeštu. 2017. gadā tika veiktas izmaiņas Ungārijas izglītības likumā, kas valstī aizliedza izglītības iestādes, kurām nav struktūru mītnes valstī. Tā kā universitāte ir reģistrēta ASV, 2018. gadā Centrāleiropas universitāte paziņoja, ka tā pārceļ savu galveno biroju uz Vīni. Universitātes beidzēju vidū ir daudzi Eiropas austrumu daļas (to skaitā arī Latvijas) politiķi, pasniedzēji un sabiedriski darbinieki.