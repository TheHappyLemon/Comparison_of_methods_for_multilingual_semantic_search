Degizraktenis, fosilais kurināmais jeb kurināmais izraktenis ir organisko vielu materiāls, kas ir atrodams Zemes garozā, un kuru var izmantot kā enerģijas avotu. Degizrakteņi ir akmeņogles, nafta, dabasgāze, degslāneklis, bitumi (dabiskais asfalts, ozokerīts) un citas vielas. Visi degizrakteņi satur oglekli un ir veidojušies kā nogulumieži ģeoloģisku procesu rezultātā sākot ar arhaja eonu pirms 3 miljardiem gadu. Lielākā daļa no degizrakteņiem, kas sākuši veidoties pirms devona laikmeta, ir veidojušies no aļģēm un baktērijām, miljoniem gadu agrāk nekā parādījās pirmie dinozauri.