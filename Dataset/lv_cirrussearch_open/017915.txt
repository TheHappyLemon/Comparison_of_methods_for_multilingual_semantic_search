2012.—2013. gada Pasaules kauss skeletonā bija vairāku sacīkšu skeletona turnīrs, kas sākās 2012. gada 8. novembrī Leikpleisidā un beidzās 2013. gada 17. februārī Sočos. Pasaules kausu rīkoja FIBT, kas rīko arī pasaules čempionātu skeletonā, kā arī pasaules kausus un čempionātus bobslejā. Vīriešu ieskaitē uzvarēja latvietis Martins Dukurs, sieviešu ieskaitē — vāciete Mariona Tēsa. Dukuram šī bija ceturtā uzvara Pasaules kausa kopvērtējumā.