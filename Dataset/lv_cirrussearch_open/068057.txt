Safety Not Guaranteed ir 2012. gada ASV kinokomēdija, kuras režisors ir Kolins Trevorovs. Filmā galvenās lomas atveido Obrija Plaza, Marks Duplass, Džeiks Džonsons, Karans Soni, Dženika Bergere, Kristena Bella, Džefs Gārlins un Mērija Linna Raiskeba. Filmu iespaidoja 1997. gada joku sludinājums žurnālā Backwoods Home Magazine. Filma stāsta par trīs žurnāla darbiniekiem, kas dodas intervēt puisi, kurš ievietoja sludinājumu, meklējot pavadoni ceļošanai laikā. Filmas Safety Not Guaranteed pirmizrāde notika 2012. gada 22. janvārī Sandensas kinofestivālā. Filma saņēma pozitīvas kritiķu atsauksmes, tīmekļa vietnē Rotten Tomatoes tai ir 91% vērtējums.