"Mīla un nāve" (angļu: Love and Death) ir 1975. gada ASV kinokomēdija, kuras režisors un scenārija autors ir Vudijs Allens. Filmā galvenās lomas atveido Allens un Daiena Kītone. Filma ir satīra par krievu literatūru un tā stāsta par cariskajā Krievijā dzīvojošajiem Borisu un Sonju, kuri plāno nogalināt Napoleonu. Filmas "Mīla un nāve" pirmizrāde notika 1975. gada 10. jūnijā un to izplatīja United Artists. Filma saņēma pozitīvas kritiķu atsauksmes, tīmekļa vietnē Rotten Tomatoes tai ir 100% vērtējums.