Alise Mērija Koučmena (angļu: Alice Marie Coachman; dzimusi 1923. gada 9. novembrī, mirusi 2014. gada 14. jūlijā) bija amerikāņu vieglatlēte. Piedalījusies augstlēkšanas sacensībās. 1948. gada vasaras olimpiskajās spēlēs Londonā izcīnījusi zelta medaļu augstlēkšanas sacensībās ar rezultātu 1,68 m. Koučmena kļuva par pirmo melnādaino sievieti, kas Olimpiskajās spēlēs kļuvusi par čempioni. Skrējusi arī sprinta distances.