Manojs Nelijātu Šjāmalāns (tamilu: மனோஜ் நெல்லியட்டு ஷியாமளன், dzimis 1970. gada 6. augustā) ir Indijas un Amerikas Savienoto Valstu kinorežisors, kinoproducents, scenāriju rakstnieks un aktieris. Viņš plašāk ir zināms kā M. Naits Šjāmalāns (angļu: M. Night Shyamalan). Ievērību guvis ar filmām par pārdabiskām parādībām. Ievērojamākās viņa režisētās filmas ir "Sestais prāts" (1999), "Neievainojamais" (Unbreakable, 2000) un "Zīmes" (2002). Viņš ir režisors arī tādām filmām kā "Ciems" (2004), "Ūdensmeitene" (Lady in the Water, 2006), "Notikums" (2008), "Leģenda par pēdējo gaisa pavēlnieku" (2010), "Atgriešanās uz Zemes" (After Earth, 2013), "Sašķeltais" (2016), "Misters Stikls" (Glass, 2019), "Laiks" (Old, 2021) un "Kāds klauvē pie būdas" (2023).