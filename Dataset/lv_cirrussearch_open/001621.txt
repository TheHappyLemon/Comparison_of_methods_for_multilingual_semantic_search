Filadelfijas "76ers" (angļu: Philadelphia 76ers) ir profesionāls ASV basketbola klubs, kas ir bāzēts Filadelfijā, Pensilvānijas štatā, ASV. Klubs spēlē Nacionālās basketbola asociācijas Austrumu konferences Atlantijas divīzijā. Tas tika dibināts 1939. gadā ar nosaukumu Sirakjūsas "Nationals" un kopš 1949. gada spēlē NBA. Pastāvēšanas vēsturē "76ers" ir 3 reizes uzvarējis NBA (1954–55, 1966–67, 1982–83), 9 reizes ir kļuvis par konferences uzvarētāju un 5 reizes — divīzijas čempionu. Pirmo uzvaru NBA čempionātā tā ieguva 1955. gadā kā Sirakjūsas "Nationals". Mājas spēles komanda aizvada Wells Fargo Center arēnā.