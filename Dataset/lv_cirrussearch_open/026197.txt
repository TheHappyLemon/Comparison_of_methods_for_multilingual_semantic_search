Pasaules okeāns ir termins, ar ko apzīmē visu Zemes okeānu kopumu. Visi pasaules okeāni savā starpā ir savienoti un veido vienu vienotu, milzīgu ūdenstilpi. Rezultātā no jebkura Pasaules okeāna piekrastes punkta pa ūdens ceļu var sasniegt jebkuru citu piekrastes punktu. Pasaules okeāns ir mainīgs — Zemes vēstures gaitā kontinentu dreifa rezultātā Pasaules okeāna un kontinentu forma un izvietojums ir pastāvīgi mainījies un turpina mainīties. Terminu 20. gadsimta sākumā ieviesa krievu okeanogrāfs Jūlijs Šokaļskis.