2011. gada F1 sezona bija 62. Formula 1 sezona. Tajā piedalījās 13 komandas, kas sacentās 19 posmos, jo Bahreinas posms nemieru dēļ tika atcelts. Pirmo reizi F1 sacīkstes tika aizvadītas Indijā — Lielās Noidas trasē. Pēc Bridgestone kompānijas aiziešanas no F1, Pirelli pārņēma riepu piegādes visām čempionāta komandām. Par uzvarētāju kopvērtējumā otro sezonu pēc kārtas kļuva Red Bull Racing pārstāvošais vācu pilots Sebastiāns Fetels.