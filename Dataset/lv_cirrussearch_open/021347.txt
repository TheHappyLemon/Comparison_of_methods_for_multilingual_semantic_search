Martins Šmits (vācu: Martin Schmitt; dzimis 1978. gada 29. janvārī) ir vācu tramplīnlēcējs. Viņš ir viens no panākumiem bagātākajiem vācu tramplīnlēcējiem. Piedalījies četrās Olimpiskajās spēlēs (1998, 2002, 2006, 2010). Ir izcīnījis vienu zeltu (2002. gadā Soltleiksitijā) un divus sudrabus (1998. gadā Nagano un 2010. gadā Vankūverā) Vācijas komandas sastāvā. Individuāli augstāko vietu izcīnījis Soltleiksitijā, kad normālā tramplīna sacensībās ieņēma 7. vietu. Izcīnījis vairākas medaļas Pasaules čempionātā. Lielā tramplīna sacensībās divus čempionātus pēc kārtas (1999, 2001) izcīnīja zeltu, vēl zeltu šajos gados izcīnījis komandu sacensībās uz lielā tramplīna. Tāpat ir trīs sudraba un trīs bronzas medaļu ieguvējs. Ar panākumiem startējis Pasaules kausa sacensībās. 1999. un 2000. gadā izcīnījis uzvaru Pasaules kausa kopvērtējumā, 2001. gadā ierindojies 2. vietā. 1999. gadā Šmits tika atzīts par gada labāko Vācijas sportistu.