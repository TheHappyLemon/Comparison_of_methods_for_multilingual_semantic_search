Žoržs Lisjēns Demanē (franču: Georges Lucien Démanet; dzimis 1874. gada 6. decembrī, miris 1979. gada 16. martā) bija franču vingrotājs, divu olimpisko bronzas medaļu ieguvējs. Demanē startēja divās olimpiskajās spēlēs 1900. gada Parīzes un 1920. gada Antverpenes olimpiskajās spēlēs. Abās šajās spēlēs viņš izcīnīja olimpiskās medaļas. 1900. gadā viņš ieguva bronzas medaļu, vienīgajā vingrošanas disciplīnā — individuālajā daudzcīņā, iegūstot 293 punktus. Šajā disciplīnā viņš piekāpās saviem tautiešiem Gistavam Sandrā (zelta medaļas ieguvējs) un Noēlam Bā (sudrabas medaļas ieguvējs). 1920. gada Antverpenes spēlēs viņš bija viens no Francijas vingrošanas komandas pārstāvjiem, kura izcīnīja bronzas medaļu komandu daudzcīņā, iegūstot 340,100 punktus. Francijas komanda šajās spēlēs piekāpās Itālijas (zelta medaļa) un Beļģijas komandām (sudraba medaļa). Viņš 1905. gadā startējot pasaules čempionātā sporta vingrošanā Bordo, kur izcīnīja trīs medaļas. Zelta medaļu viņš ieguva būdams Francijas komandas pārstāvis komandu daudzccīņā, savukārt bronzas medaļas viņš ieguva divās individuālajās disciplīnās daudzcīņā un vingrošanā un stieņa. Viņš bija pēdējais dzīvais 1900. gada vasaras olimpisko spēļu dalībnieks.