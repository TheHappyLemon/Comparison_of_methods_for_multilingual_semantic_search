Dzeltenkāta lācītis jeb dzeltenporu lācītis (Leccinum crocipodium, Leccinum tessalatum vai Leccinellum crocipodium) ir Latvijā ļoti reta beku dzimtas sēne, kuras augļķermeņi ir ēdami, taču saudzējami retuma dēļ. No radnieciskām sugām atšķiras ar savu dzelteno krāsu, jo satur krāsainu pigmentu krokipodīnu.. Salīdzinoši maza starp citām lācīšu ģints sēnēm un pēdējos gados bieži tiek iedalīta blakus ģintī Leccinellum.