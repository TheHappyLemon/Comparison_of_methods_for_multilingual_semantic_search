Rinats Dasajevs (krievu: Ринат Файзрахманович Дасаев, dzimis 1957. gada 13. jūnijā Astrahaņā, PSRS) ir tatāru izcelsmes bijušais Krievijas futbola vārtsargs, kurš PSRS sastāvā ir spēlējis trīs pasaules kausa turnīros. Viņš tiek uzskatīts par otro labāko Krievijas futbola vārtsargu aiz Ļeva Jašina, un vienu no labākajiem pasaulē 1980. gados. 1988. gadā viņš saņēma IFFHS balvu kā labākais vārtsargs pasaulē. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Dasajevs bija Krievijas pieteikuma 2018. gada FIFA Pasaules kausam organizatoru komitejas sastāvā. Krievija arī ieguva tiesības rīkot šo turnīru.