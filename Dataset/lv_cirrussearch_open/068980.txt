Helsinku pareizticīgo katedrāle jeb Debesīs uzņemšanas katedrāle (somu: Uspenskin katedraali, zviedru: Uspenskijkatedralen) ir 19. gadsimta vidū celta Somijas Pareizticīgo baznīcas katedrāle, kas atrodas Somijas galvaspilsētas Helsinku centrā, Katanajokas pussalā. Somijas Pareizticīgo baznīcas galvenā baznīca. Kad 1812. gadā Helsinki kļuva par Somijas Lielhercogistes galvaspilsētu, Krievijas cars Aleksandrs I nodibināja fondu divu katedrāļu (luterticīgo un pareizticīgo) celtniecībai pilsētā. Helsinku pareizticīgo katedrāle tika iesvētīta 1868. gadā, Aleksandra II laikā. Tās projekta autors ir krievu arhitekts Aleksejs Gornostajevs (Алексей Максимович Горностаев, 1808 – 1862), kurš tāpat kā cars nepiedzīvoja katedrāles atklāšanu. Katedrāles celtniecībai izmantoja ķieģeļus no Krimas karā nopostītā cietokšņa Ālandu salās. Interjers