Akrobātika sievietēm bija viena no 13 disciplīnām frīstaila slēpošanā 2022. gada ziemas olimpiskajās spēlēs. Sacensības notika Gentinas sniega parkā, Džandzjakou, 2022. gada 14. februārī. Sacensībās kopā bija pārstāvētas 25 sportistes no 10 valstīm. Olimpisko zelta medaļu šajā disciplīnā izcīnīja Ķīnas sportiste Sjui Mentao (fināla rezultāts — 108.61 punkti), sudraba medaļu ieguva Baltkrievijas sportiste Hanna Huskova (fināla rezultāts — 107.95 punkti), bet bronzas medaļu ieguva ASV sportiste Megana Nika (fināla rezultāts — 93.76 punkti). Ķīnietei Sjui Mentao šī bija pirmā olimpiskā zelta medaļa, bet amerikāniete Megana Nika izcīnīja savu pirmo olimpisko medaļu.