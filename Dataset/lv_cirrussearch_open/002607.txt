Danjels Dihess (spāņu: Daniel Diges; dzimis 1981. gada 17. janvārī Madridē, Spānijā) ir spāņu popmūziķis. Ir izdevis vienu studijas albumu. Viņš pārstāvēja Spāniju 2010. gada Eirovīzijā, kas norisinājās Oslo, Norvēģijā, ar dziesmu Algo pequeñito. Finālā viņš uzstājās divas reizes, jo pirmās uzstāšanās laikā uz skatuves iznāca Jimmy Jump. Viņš savu priekšnesumu atkārtoja pēc visu pārējo dalībvalstu uzstāšanās beigām. Finālā viņš ieņēma 15. vietu.