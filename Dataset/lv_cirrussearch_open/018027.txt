Tomijs Lī Džonss (angļu: Tommy Lee Jones; dzimis 1946. gada 15. septembrī) ir amerikāņu aktieris un kinorežisors. Aktieris saņēmis Amerikas Kinoakadēmijas balvu kā labākais aktieris otrā plāna lomā par lomu 1993. gada trillerī "Bēglis" (The Fugitive), kopumā Kinoakadēmijas balvai nominēts četras reizes. Tāpat tēlojis TV miniseriālā Lonesome Dove, filmu sērijā "Vīri melnā" (Men in Black), filmās "Kur sirmgalvjiem nav vietas", "Betmens uz mūžu", Under Siege, Man of the House, The Three Burials of Melquiades Estrada un "Kapteinis Amerika: Pirmais atriebējs". Tāpat attēlojis īstas personas: uzņēmēju Hovardu Hjūzu, kongresmeni Tadeusu Stīvensu, slepkavu Gēriju Gilmoru, Oliveru Linnu un beisbolistu Taju Kobu.