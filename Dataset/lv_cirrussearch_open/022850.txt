2016. gada Eiropas čempionāta futbolā kvalifikācija bija spēļu kopums, kas noteica tās 23 komandas, kas piedalījās 2016. gada Eiropas čempionāta finālturnīrā, neskaitot Francijas izlasi, kas jau bija kvalificējusies čempionātam kā rīkotājvalsts. Šis bija pirmais Eiropas čempionāts, kura kvalifikācijā piedalījās Gibraltāra futbola izlase. Kvalifikācijā piedalījās 53 valstis, kas bija sadalītas deviņās grupās — astoņās grupās pa sešām komandām, vienā grupā bija piecas komandas. Finālturnīram kvalificējas visu grupu uzvarētāji, otro vietu ieguvēji, kā arī labākā izlase, kas ierindojās 3. vietā (neņemot vērā rezultātus pret 6. vietā esošo komandu). Atlikušās astoņas 3. vietu ieguvušās komandas izslēgšanas spēlēs noskaidroja atlikušās četras finālturnīram kvalificējušās izlases.