Vīķes, vīķu ģints (Alburnus) ir viena no karpu dzimtas (Cyprinidae) ģintīm, kas apvieno 46 saldūdens zivju sugas. Vairākas sugas izdalītas pēc 2010. gada. Tās mājo Eiropā un Āzijā, turklāt lielākā sugu dažādība sastopama Turcijas reģionā. Mūsdienās vīķu ģintī ir iekļautas kādreizējās Chalcalburnus ģints zivis. Vīķēm ķermenis ir slaids un no sāniem saplacināts. Mute vērsta uz augšu un uz priekšu.