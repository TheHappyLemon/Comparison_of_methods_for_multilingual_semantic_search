Koordinātas: 74°59′40″S 62°27′30″W﻿ / ﻿74.99444°S 62.45833°W﻿ / -74.99444; -62.45833 Adamsa rags Adamsa rags (angļu: Cape Adams) ir zemesrags Antarktīdā, Boumena pussalas galējais dienvidu punkts netālu no Ronnes šelfa ledāja frontes. Atrodas Gārdnera līča ieejas ziemeļu malā un nosacīti atdala Pālmera Zemes Orvila krastu no Lesitera krasta. Zemesragu atklāja 1947.—1948. gada Finna Ronnes ekspedīcija un nosauca par godu ekspedīcijas pilotam, ASV armijas gaisa spēku leitnantam Čārlzam Adamsam (Charles J. Adams).