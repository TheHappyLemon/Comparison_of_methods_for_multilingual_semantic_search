Associazione Calcio Cesena ir Itālijas futbola klubs no Čezēnas, pilsētas Emīlijas-Romanjas reģionā. Pašlaik spēlē Itālijas C sērijā. Klubs dibināts 1940. gadā, pirmoreiz Itālijas futbola čempionāta A sērijā iekļuva 1973. gadā. Kopš tā laika klubs Itālijas augstākajā līgā aizvadījis 13 sezonas, lielāko panākumu sasniedzot 1976. gadā, kad tas ieguva 6. vietu un kvalificējās UEFA kausa izcīņai. Pēdējo reizi A sērijā klubs spēlēja 2014.–2015. gada sezonā, kad ieguva 19. vietu un tika pazemināts uz B sēriju. Komandas krāsas ir balta ar melnu. Mājas spēles tā aizvada Dino Manuci stadionā, kura ietilpība ir 23 860 skatītāju vietu.