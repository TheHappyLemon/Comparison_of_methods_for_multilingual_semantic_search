Poliomielīts (sengrieķu: πολιός, poliós — ‘pelēks’; μυελός, muelós — ‘kaulu smadzenes’) jeb bērnu trieka ir akūta vīrusu infekcijas slimība, kura visvairāk skar muguras smadzeņu pelēko vielu. Nereti slimošanā slimnieku skar smaga un neatgriezeniska paralīze vai pat nāve. Šo slimību izraisa poliovīrusi. Tie izplatās kontakta ceļā, piemēram, netīrām rokām, pārtikas produktiem, ūdeni, kā arī gaisa pilienu veidā. Tālāk organismā vīruss nokļūst caur gremošanas traktu un izplatās ar asinīm uz centrālo nervu sistēmu.