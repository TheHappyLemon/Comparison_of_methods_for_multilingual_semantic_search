Springa rags Springa rags (franču: Cap Spring, angļu: Spring Point, spāņu: Cabo Spring vai Punta Spring) ir zemesrags pie Brialmona līča ieejas dienvidu gala Danko krastā Antarktīdā. Zemesragu 1898. gada janvārī atklāja Beļģijas Antarktiskā ekspedīcija Adriena de Žerlaša vadībā un nosauca to par godu Ljēžas universitātes ķīmijas profesoram, Beļģijas Karaliskās akadēmijas loceklim un ekspedīcijas komisijas loceklim Valteram Viktoram Springam (Walthère-Victor Spring). Līdz 1980. gadam par Springa ragu vai Primaveras ragu reizēm kļūdaini sauca Sjervas ragu 17 km uz ziemeļaustrumiem. 1973. gadā zemesragā tika ierīkots Čīles patvērums Springa (Refugio Spring), tagad Federiko Puga (Federico Puga).