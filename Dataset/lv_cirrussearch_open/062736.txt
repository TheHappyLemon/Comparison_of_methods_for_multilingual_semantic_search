The Warriors ir 1979. gada ASV asa sižeta trillera filma, kuras režisors ir Volters Hills. Filmā galvenās lomas atveido Maikls Beks, Džeimss Remārs un Debora Van Valkenburga. Filma ir balstīta uz Sola Jurika 1965. gada romāna The Warriors, kas savukārt tika balstīta uz sengrieķu vēsturnieka Ksenofonta darba "Anabāze". Filma stāsta par Ņujorkas ielu bandu The Warriors, kuriem ir jābēg caur visu pilsētu pēc tam, kad viņi tiek nepamatoti apsūdzēti par ietekmīgas bandas vadoņa nogalināšanu. The Warriors pirmizrāde notika 1979. gada 9. februārī. Pēc ziņojumiem par vandalismu un vardarbību filmas izplatītājs Paramount Pictures uz laiku apturēja savu reklāmas kampaņu un atbrīvoja teātru īpašniekus no pienākuma rādīt filmu. Neskatoties uz sākotnējo filmas kritiku, filma laika gaitā ir iemantojusi kulta statusu.