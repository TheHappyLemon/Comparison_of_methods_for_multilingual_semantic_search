"Vīri melnā 3" (angļu: Men in Black 3) ir 2012. gada amerikāņu zinātniskās fantastikas filma, kuras režisors ir Barijs Sonerfīlds. Filma ir balstīta uz Marvel Comics tāda paša nosaukuma komiksiem. Filma ir turpinājums 1997. gada filmai "Vīri Melnā" un 2002. gada filmai "Vīri melnā II". Galvenās lomas filmā atveido Vills Smits, Tomijs Lī Džonss, Alise Īva, Emma Tompsone, Džošs Brolins un Nikola Šercingere. Filmas pirmizrāde notika 2012. gada 14. maijā Berlīnē. Filmā sens Aģenta K ienaidnieks izbēg no cietuma ar mērķi atgriezties laikā un nogalināt jaunāku Aģenta K versiju, lai nežēlīga citplanētiešu rase varētu uzbrukt Zemei. Tas liek atgriezties laikā Aģentam J, lai viņš spētu izglābt gan Aģentu K, gan pasauli.