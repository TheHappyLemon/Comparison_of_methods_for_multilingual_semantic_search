Marilyn Manson ir amerikāņu rokgrupa, ko 1989. gadā Fortloderdeilā, Floridas štatā, izveidoja Braiens Vorners. Tās sākotnējais nosaukums bija Marilyn Manson & the Spooky Kids. Grupas teatrālās uzstāšanās 1990. gadu sākumā ļāva tai iegūt vietēju kulta statusu un vēlāk arī slavu visā pasaulē. Grupas sastāvs ar katru ierakstīto albumu gandrīz vienmēr mainās, tomēr galvenais dalībnieks (Merilins Mensons) ir palicis nemainīgs kopš grupas izveidošanās.