Okeānija (angļu: Oceania) ir izdomāts militāri politisks konfederācijas bloks Džordža Orvela romānā "1984". Galvenie varoņi Vinstons un Džūlija dzīvo Okeānijā, kur risinās romāna notikumi. Tas ir hipotētisks (romāna tapšanas laikā) Ziemeļamerikas un Dienvidamerikas tālākās attīstības modelis, kā arī Amerikas Savienoto Valstu Lielbritānijas ar tās valdījumiem absorbēšana vienotā valstiskā veidojumā, proti — totalitārā blokā. Visus Okeānijas plašsaziņas līdzekļus kontrolē valdošā partija. Oficiālā propaganda, kas tiek īstenota ar drukāto mediju un TV ekrānu starpniecību, mudina iedzīvotājus cīnīties pret ārējo ienaidnieku (Eirāziju vai Austrumāziju), kā arī iekšējiem ienaidniekiem — disidentiem.