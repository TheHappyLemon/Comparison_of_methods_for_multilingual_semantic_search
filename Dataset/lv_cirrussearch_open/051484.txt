"Asterikss olimpiskajās spēlēs" (franču: Astérix aux Jeux olympiques) ir 2008. gada filma, kas balstīta uz Renē Gosīni tāda paša nosaukuma komisku grāmatu. Filmas režisori ir Frederiks Forestjērs un Tomass Langmans. Filmā Grieķijas valdnieks vēlas, lai viņa meita Irīna apprecētos ar Cēzara dēlu Brutu. Negribot to darīt, Irīna pasludina, ka precēsies ar vīru, kas uzvarēs Olimpiskajās spēlēs. Asterikss un Obelikss palīdz savam draugam iekārot princeses sirdi, kā arī paši piedalās Olimpiādē. Filmas galvenās lomas atveido Žerārs Depardjē, Kloviss Kornilaks, Benuā Pūlvords, Alēns Delons, Vanesa Heslere, Franks Djūbosks, Hosē Garsija, Stefans Rūsso, Žans Pjērs Kasels, Elī Semūns un Aleksandrs Astjērs. Filmas pirmizrāde notika Polijā 2008. gada 25. janvārī. Šis ir turpinājums 2002. gada filmai "Asterikss un Obelikss: Misija Kleopatra". 2012. gadā tika izdots filmas turpinājums — "Asterikss un Obelikss Viņas Majestātes dienestā".