Paukošana ar floreti vīriešiem bija viena no septiņām paukošanas disciplīnām, kas tika aizvadīta 1900. gada vasaras olimpiskajās spēlēs, Parīzē. Sacensības tika aizvadītas no 1900. gada 14. līdz 21. maijam, 14. un 15. maijā tika aizvadīta pirmā kārta, 16. maijā notika ceturtdaļfināli, 17. maijā notika atkārtojuma cīņas, bet 18. un 19. maijā notika pusfināla sacensības, bet 21. maijā tika aizvadītas fināla sacensības. Tās notika Tilerī dārzā, Parīzē un tajā kopā startēja 54 sportisti no 10 valstīm. Olimpiskās medaļas šajā disciplīnā izcīnīja tikai Francijas paukotāji. Zelta medaļu ieguva Emīls Koste, sudraba medaļu ieguva Anrī Masons, bet bronzas medaļu ieguva Marsels Bulenžē.