Višī (franču: Vichy, izrunā: [viʃi], oksitāņu: Vichèi) ir pilsēta Francijā, Overņas reģionā, pie Aljē upes. Tā ir Višī apgabala administratīvais centrs. 2009. gadā pilsētā dzīvoja aptuveni 25,1 tūkstoši cilvēku. Otrā pasaules kara laikā, kad Trešais reihs bija iekarojis Francijas ziemeļus, Višī bija Višī Francijas faktiskā galvaspilsēta. Mūsdienās tā ir slavena kā kūrortpilsēta.