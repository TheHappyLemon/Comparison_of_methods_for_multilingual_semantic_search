Šis raksts ir par augstskolas struktūrvienību. Par citām jēdziena fakultāte nozīmēm skatīt nozīmju atdalīšanas lapu. Fakultāte (vācu: facultas, facultatis — ‘iespēja’) ir augstskolas struktūrvienība, kurā tiek veikts mācību, zinātniski pētnieciskais, kā arī administratīvais darbs. Parasti tās tiek organizētas atbilstoši vienai vai divām radniecīgām zinātnes nozarēm. Augstskolu organizēšana fakultātēs aizsākās jau viduslaikos. Tolaik pastāvēja brīvo mākslu, medicīnas, jurisprudences, teoloģijas un citas fakultātes. 18. un 19. gadsimtā, norisinoties straujam tehniskajam progresam un diferencējoties zinātnei, parādījās jaunas fakultātes — fizikas un matemātikas, vēstures, filozofijas, filoloģijas, bioloģijas, tehniskā un citas. Fakultāti vada dekāns, tā var būt sadalīta sīkākās struktūrvienībās — katedrās. Fakultātes citviet pasaulē sauc arī par departamentiem, institūtiem, koledžām un skolām.