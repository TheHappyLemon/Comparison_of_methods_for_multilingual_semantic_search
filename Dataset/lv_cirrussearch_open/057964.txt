Ariarna Titmusa (angļu: Ariarne Titmus; dzimusi 2000. gada 7. septembrī) ir austrāliešu peldētāja. Piedalījusies 2020. gada vasaras olimpiskajās spēlēs, kurās kļuvusi par divkārtēju čempioni (vēl izcīnīta viena sudraba un bronzas medaļa). 2019. gada Pasaules čempionātā garajā baseinā uzvarēja 400 m brīvā stila distancē, kas bija pirmais amerikāņu peldētājas Ketijas Ledeki zaudējums šajā distancē starptautiskajās sacensībās kopš 2013. gada. Kopumā Pasaules čempionātā divreiz izcīnījusi zelta, vienu reizi sudraba un divas reizes bronzas medaļu.