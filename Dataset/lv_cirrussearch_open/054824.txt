Ežēns Šosels (franču: Eugène Choisel; dzimis 1881. gada 15. septembrī, miris 1946. gada 1. februārī) bija franču vieglatlēts, 1900. gada vasaras olimpisko spēļu dalībnieks. 1900. gada vasaras olimpiskajās spēlēs Parīzē viņš startēja divās vieglatlētikas barjerskriešanas disciplīnās. 200 metru barjerskrējienā viņš fināla kārtā ieguva 4. vietu.110 metru barjerskrējienā viņš startēja kvalifikācijas kārtas skrējienā, kur ieguva 4. vietu. Viņam bija iespēja vēlreiz startēt atkārtotajā skrējienā, bet tur viņš izcīnīja trešo vietu un fināla skrējienam nekvalificējās. Viņš ir Francijas nacionālais čempions tāllēkšanā (1901. gadā ar rezultātu 6.64 m), 110 metru barjerskrējienā (1906. gadā ar rezultātu 17.0 sekundes) un 400 metru barjerskrējienā (1906. gadā ar rezultātu 58.8 sekundes). Otro vietu Francijas vieglatlētikas čempionātā viņš ieguva 1900. gadā 110 metru barjerskrējienā, bet trešo vietu tāllēkšanā (1906. gadā) un 100 metru skriešanā (1907. gadā).