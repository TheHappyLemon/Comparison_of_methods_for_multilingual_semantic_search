Dabas rezervāts ir cilvēka darbības neskarta vai maz pārveidota teritorija, kurā nodrošināta dabisko norišu netraucēta attīstība, lai aizsargātu un izpētītu retas vai tipiskas ekosistēmas. Atšķirībā no citām īpaši aizsargājamām dabas teritorijām, rezervātos cilvēkiem atļauts uzturēties tikai ar mērķi veikt zinātnisko darbu vai dabas aizsardzības pasākumi, jo pat neliela cilvēku ietekme var apdraudēt ekosistēmas daļas vai norises. Rezervātu galvenie mērķi ir saglabāt trauslākās dabas vērtības, kā arī veikt zinātnisko izpēti dabiskās teritorijās ar zemu cilvēka ietekmi. Latvijā ir četri dabas rezervāti: Teiču, Krustkalnu, Moricsalas un Grīņu dabas rezervāts.