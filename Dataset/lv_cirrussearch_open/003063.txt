Eva Mendesa (angļu: Eva Mendes; dzimusi 1974. gada 5. martā Maiami, Floridas štatā, ASV) ir amerikāņu aktrise un modele. Savu aktrises karjeru sāka 1990. gadu beigās, filmējoties TV filmās un seriālos, kā arī dažās kinofilmās. Atpazīstamību ieguva ar lomu filmā "Treniņa diena" (2001). Vēlāk filmējusies jau plaši pazīstamās filmās "Reiz Meksikā" (2003), "Ātrs un bez žēlastības 2" (2003), "Hičs. Konsultants mīlas jautājumos" (2005), "Mums pieder nakts" (2007), "Rēgu bruņinieks" (2007) un "Gars" (2008). 2008. gadā piedalījās ASV prezidenta Baraka Obamas prezidenta vēlēšanu kampaņā.