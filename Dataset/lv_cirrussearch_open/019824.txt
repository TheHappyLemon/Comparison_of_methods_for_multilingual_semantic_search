Plotīns (grieķu: Πλωτῖνος (Plōtínos), dzimis ap 205. gadu, miris ap 270. gadu) bija sengrieķu filozofs un skolotājs. Plotīns dzimis Ēģiptē, kas tolaik atradās Romas impērijas sastāvā. Mūža otrajā pusē viņš dzīvoja Romā un vadīja filozofu skolu. Neoplatonisma filozofijas dibinātājs, kas būtiski iespaidoja Romas impērijas ideju pasauli tās pastāvēšanas pēdējos gadsimtos.