Femke Bola (nīderlandiešu: Femke Bol; dzimusi 2000. gada 23. februārī Amersfortā) ir nīderlandiešu vieglatlēte, startē 400 metru barjerskrējienā, 400 metru distancē, kā arī stafetēs. Viņa ir 2020. gada vasaras olimpisko spēļu bronzas medaļas ieguvēja 400 m barjerskrējienā, 2023. gada pasaules čempione, kā arī trīskārtēja Eiropas čempione. Pasaules rekordiste 400 m skrējienā telpās un Eiropas rekordiste 400 m barjerskrējienā.