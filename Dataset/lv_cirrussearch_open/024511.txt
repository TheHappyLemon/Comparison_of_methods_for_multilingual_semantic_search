Rietumazerbaidžānas ostāns (persiešu: استان آذربایجان غربی, Āzarbāyjān-e Gharbī; azerbaidžāņu: غربی آذربایجان اوستانی, Qərbi Azərbaycan ostanı) ir Irānas ostāns, Irānas pirmās pakāpes administratīvā iedalījuma vienība. Izvietojies valsts ziemeļrietumos Armēnijas kalnienē Zāgrosa ziemeļos. Robežojas ar Austrumazerbaidžānas, Zandžānas un Kurdistānas ostāniem, kā arī ar Turciju, Irāku un Azerbaidžānu. No Armēnijas to šķir šaura Turcijas zemes strēle. Kopš 2014. gada Rietumazerbaidžāna ir iekļauta Irākas trešajā administratīvajā reģionā. Ostāna galvaspilsēta ir Urmija. Lielākās pilsētas ir Urmija (736 224), Hoja (198 845), Būkāna (193 501), Mahābāda (168 393) un Mijāndoāba (134 425). UNESCO Pasaules mantojuma sarakstā ir iekļauta Tahte Soleimāna, kas sena cietokšņa un zoroastriešu uguns tempļa drupas.