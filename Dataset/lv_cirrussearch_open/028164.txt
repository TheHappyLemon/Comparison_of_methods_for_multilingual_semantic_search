Latvijas bendija izlase ir bendija komanda, kas pārstāv Latviju starptautiskās sacensībās. Pasaules čempionātā debitēja 2007. gadā un tās labākais sasniegums ir 8. vieta (jeb 2. vieta B divīzijā). 2014. gadā Latvijas izlase uzvarēja B divīzijā, tādējādi pirmo reizi savā pastāvēšanas vēsturē ieguva iespēju piedalīties A divīzijas turnīrā. Izņēmuma kārtā 2015. gadā Latvijas bendija izlase startēja gan A grupas, gan B grupas pasaules čempionātos. Pēc Starptautiskās Bendija federācijas lūguma, lai nodrošinātu vajadzīgo dalībvalstu skaitu, Latvijas bendija izlase 02.2015. piedalījās B grupas turnīrā, kurā izcīnīja 1. vietu. 03. 2015. Latvijas izlase debitēja pasaules čempionātā A grupā, kur astoņu komandu konkurencē ieņēma 7. vietu pasaulē, kas ir līdz šim augstākais Latvijas bendija izlases sasniegums pasaules čempionātos.