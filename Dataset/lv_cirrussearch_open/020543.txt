86. Kinoakadēmijas balvas tika pasniegtas 2014. gada 2. martā Losandželosā, Holivudā Dolby teātrī. 24 kategoriju nominanti tika paziņoti 2014. gada 16. janvārī. Pasākums norisinājās vienu nedēļu vēlāk nekā ierasts, lai nesakristu ar 2014. gada ziemas olimpiskajām spēlēm Sočos. Balvu pasniegšanas ceremoniju ASV translēja televīzijas kanāls ABC, un to vadīja komiķe Elena Didženeresa, kas bija jau otrā reize, kad viņa ir vadījusi "Oskara" pasniegšanas ceremoniju. Pirmā reize bija 79. Kinoakadēmijas balvas pasniegšana 2007. gadā. Džastins Timberleiks arī izrādīja pastiprinātu interesi par ceremonijas vadītāja vietu. 2013. gada 5 septembrī, kinoakadēmija paziņoja trīs nominantus, kam tiks piešķirta Kinoakadēmijas goda balva: aktrisi Andželu Lensberiju, aktieri un producentu Stīvu Mārtinu un kostīmu mākslinieku Pjēro Tosi. Andželīnu Džoliju apbalvoja arī ar Džīna Heršolta humanitāro balvu par viņas ieguldījumiem labdarībā.