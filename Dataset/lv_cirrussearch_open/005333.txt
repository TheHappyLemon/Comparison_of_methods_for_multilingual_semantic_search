.hr ir augšējā līmeņa domēns (ccTLD), kura paredzētais pielietojums ir saistībā ar Horvātiju. Tas tika izveidots 1993. gadā. Domēna sponsors ir Croatian Academic and Research Network (CARNet), kas nodrošina arī domēnu reģistrēšanu. Šis domēns ir ļoti izplatīts Horvātijā. Zem tā var reģistrēties tikai Horvātijas pilsoņi un Horvātijas organizācijas vai uzņēmumi. Lai gan ir iespējams reģistrēties arī zem atsevišķiem otrā līmeņa domēniem, ļoti izplatīts variants ir reģistrēt domēnu tieši otrajā līmenī.