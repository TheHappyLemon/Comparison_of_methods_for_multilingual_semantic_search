Fedors fon Boks (vācu: Fedor von Bock; dzimis 1880. gada 3. decembrī, miris 1945. gada 4. maijā) bija vācu ģenerālfeldmaršals Otrā pasaules kara laikā. Boks 1939. gadā komandēja Armiju grupu "Ziemeļi" Polijas kampaņas laikā un Armiju grupu B kaujas par Franciju laikā 1940. gadā. Austrumu frontē 1941. gadā komandēja armiju grupu "Centrs", bet 1942. gadā armiju grupu "Dienvidi" 1942. gadā. Boks visvairāk zināms kā vāciešiem neveiksmīgās Operācijas "Taifūns" vadītājs 1941. gada ziemā. Operācijas mērķis bija PSRS galvaspilsētas Maskavas ieņemšana. Smagās kaujās pie Možaiskas Sarkanā armija apturēja vācu ofensīvu un sāka pretuzbrukumu. Fedors fon Boks bija aicinājis atvilkt karaspēku jau agrāk, tāpēc Ādolfs Hitlers pārcēla Boku par armiju grupas "Dienvidi" komandieri. 1942. gada 15. jūlijā Fedors fon Boks tika atstādināts no amata. Dzimis militāristu vairākās paaudzēs ģimenē, pēc personīgajām īpašībām Fedors fon Boks bija pazīstams kā ļoti tipisks vācu ģenerālis. Eriha fon Falkenhaina radinieks. Pēc pārliecības monarhists, fon Boks neatzina nacismu, tomēr arī nepiedalījās sazvērestībās pret Ādolfu Hitleru. 1945. gada 4. maijā Fedoru fon Boku kopā ar ģimeni ceļā uz Hamburgu apšaudē nogalināja britu lidmašīna.