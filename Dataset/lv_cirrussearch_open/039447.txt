Berouna (čehu: Beroun) ir pilsēta Čehijā, Centrālčehijas apgabala Berounas apriņķa centrs pie Litavkas upes ieteces Berounkā. Vieta pazīstama jau no 1088. gada, kad tā atradās pie Prāgas—Plzeņas ceļa. 13. gadsimtā Kārlis IV tai piešķīra pilsētas tiesības. 1421. gadā to nopostīja Jans Žižka, tā smagi cieta Trīsdesmitgadu kara laikā. Ilgu laiku apdzīvotā vieta atradās Hābsburgu impērijas sastāvā. No 19. gadsimta vidus pilsētas apkaimē notiek kaļķakmens un dzelzs rūdas ieguve. No 1919. gada — Čehoslovākijas pilsēta. Kopš 1993. gada — Čehijā.