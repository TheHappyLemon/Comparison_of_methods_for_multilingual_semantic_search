Šis raksts ir par vēsturisku reģionu. Par Ķīnas administratīvo vienību skatīt rakstu Tibetas autonomais reģions. Tibeta ir kultūrvēsturisks reģions Centrālāzijā. Apzīmējumu "Tibeta" (laikam no tibetiešu: thub — "stiprs") lieto gan, lai nosauktu vēsturisko un neatkarīgo Tibetas valsti, ko 1950. gadā okupēja Ķīnas Tautas Republika, gan arī, lai nosauktu mūsdienu Ķīnas Tautas Republikas sastāvdaļu ("Tibetas autonomais rajons"). Tibetas galvaspilsēta ir Lhasa. Tibetas iedzīvotāji lielākoties ir budisti, lai arī to skaits ir samazinājies, kopš to iekaroja Ķīna.