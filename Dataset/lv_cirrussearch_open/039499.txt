Benedikts VIII (latīņu: Benedictus VIII, dzimis ap 980. gadu, miris 1024. gada 9. augustā), īstajā vārdā Teofilakts, bija Romas pāvests no 1012. gada 18. maija līdz nāvei. Viņa priekštecis bija Sergejs IV. Benedikts VIII ir pāvesta Jāņa XII brāļa dēls. Pēc Benedikta VIII nāves par jauno pāvestu kļuva viņa brālis Jānis XIX. Viņš bija pirmais no Tuskulānu dzimtas pāvestiem. 1014. gadā Benedikts VIII kronēja vācu karali Heinrihu II par Svētās Romas imperatoru. Izmantojot karaspēku, viņš atjaunoja pāvesta ietekmi Kampānijā un Toskānā. 1016. un 1017. gadā viņš sakāva saracēņus Itālijas ziemeļos.