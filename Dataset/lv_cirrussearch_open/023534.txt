Vitenberga (vācu: Wittenberg) ir pilsēta Saksijas-Anhaltes federālajā zemē, Vācijā. Atrodas pie Elbas upes krastiem. 2012. gada nogalē pilsētas iedzīvotāju skaits sasniedza 46,9 tūkstošus cilvēku. Vitenberga pirmoreiz tika pieminēta rakstos 1180. gadā kā mazs ciemats, ko dibinājuši flāmu kolonisti. 1517. gada 31. oktobrī Mārtiņš Luters pie Vitenbergas baznīcas durvīm pienagloja 95 tēzes, ar ko tika aizsākta Rietumu kristīgās baznīcas reformācija. Lutera memoriāls Vitenbergā un Eislēbenē ir iekļauts UNESCO Pasaules mantojuma sarakstā.