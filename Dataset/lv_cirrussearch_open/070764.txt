Saltburn ir 2023. gada Apvienotās Karalistes un ASV melnās komēdijas psiholoģiska trillera filma, kuras režisore un scenārija autore ir Emeralda Finela. Filmā galvenās lomas atveido Berijs Kjogans, Džeikobs Elordi, Rozamunda Paika, Ričards E. Grānts, Elisone Olivera, Ārčijs Madekve un Kerija Maligana. Filma stāsta par Oksfordas Universitātes studentu, kuru kursabiedrs uzaicina pavadīt vasaru ar viņu savas ekscentriskās ģimenes greznajā īpašumā. Filmas Saltburn pirmizrāde notika 2023. gada 31. augustā Teluraidas kinofestivālā. Kopš 2023. gada 22. decembra filma pieejama straumēšanas platformā Amazon Prime Video, kur tā kļuva par vienu no visu laiku skatītākajām filmām. Filma saņēma galvenokārt pozitīvus kritiķu vērtējumus. Saltburn nominēja 81. Zelta globusa balvai kategorijās "Labākais aktieris drāmas filmā" (Kjogans) un "Labākā otrā plāna aktrise" (Paika).