Rustems Umerovs (ukraiņu: Рустем Енверович Умєров, Krimas tatāru: Rustem Enver oğlu Umerov), dzimis 1982. gada 19. aprīlī) ir Krimas tatāru izcelsmes Ukrainas politiķis, uzņēmējs, investors un filantrops. Viņš ir Eiropas Padomes Parlamentārās asamblejas pastāvīgās delegācijas vadītāja vietnieks, Krimas tatāru tautas kongresa delegāts un bijušā Krimas tatāru tautas medžlisa priekšsēdētāja Mustafa Džemiļeva padomnieks. Kopš 2020. gada decembra Umerovs ir Krimas platformas diplomātiskās iniciatīvas līdzpriekšsēdētājs. 2023. gada 6. septembrī iecelts par Ukrainas aizsardzības ministru.