Aleksandru Epurjanu (rumāņu: Alexandru Epureanu; dzimis 1986. gada 27. septembrī Kišiņevā) ir Moldovas futbola aizsargs, kas pārstāv Moldovas izlasi. Trīskārtējs Moldovas čempions ar Tiraspoles "Sheriff" (2005, 2006, 2007), piecas reizes ticis atzīts par Moldovas gada futbolistu (2007, 2009, 2010, 2012, 2018). Debitējis Moldovas izlasē 2006. gada 7. oktobrī 2008. gada Eiropas čempionāta kvalifikācijas spēlē pret Bosniju un Hercegovinu, kas beidzās ar 2—2 neizšķirtu. Ar 97 spēlēm ir visvairāk spēļu aizvadījušais futbolists Moldovas izlasē.