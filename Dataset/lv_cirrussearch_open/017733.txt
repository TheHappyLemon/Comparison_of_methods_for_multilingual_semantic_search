Hertha Berliner Sport-Club von 1892, biežāk zināms kā Hertha BSC vai Hertha Berlin, ir Vācijas futbola klubs no Berlīnes. Tas ir viens no klubiem, kas 1900. gadā Leipcigā piedalījās Vācijas Futbola asociācijas dibināšanā. Klubs vēsturiski ir bijis Berlīnes populārākais futbola klubs. Komanda ir divas reizes (1930. un 1931. gadā) kļuvusi par Vācijas čempioniem. Mājas spēles klubs aizvada Berlīnes Olimpiskajā stadionā, kur ir 74 475 skatītāju vietas.