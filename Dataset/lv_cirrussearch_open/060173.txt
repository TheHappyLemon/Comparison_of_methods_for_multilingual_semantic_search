Rampa sievietēm bija viena no 11 disciplīnām snovbordā 2022. gada ziemas olimpiskajās spēlēs. Sacensības notika Gentinas sniega parkā, Džandzjakou. 2022. gada 9. februārī tika aizvadīta kvalifikācijas kārta, bet 10. febuārī notika fināla sacensības. Sacensībās startēja 22 sportistes no 12 valstīm. Olimpisko zelta medaļu ieguva ASV sportiste Hloja Kima (rezultāts — 94.00 punkti), sudraba medaļu ieguva Spānijas sportiste Keralta Kasteljete (rezultāts — 90.25 punkti), bet bronzas medaļu ieguva Japānas sportiste Sena Tomita (rezultāts — 88.25 punkti). Kimai šī bija otrā zelta medaļa pēc kārtas šajā disciplīnā, bet Kasteljete un Tomita ieguva savas pirmās olimpiskās medaļas.