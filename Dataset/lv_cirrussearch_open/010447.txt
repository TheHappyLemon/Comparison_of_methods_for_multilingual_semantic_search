Metjū Stīvens "Mets" Leblāns (Matthew Steven "Matt" LeBlanc; dzimis 1967. gada 25. jūlijā) ir amerikāņu aktieris. Viņš vislabāk pazīstams ar lomu NBC situāciju komēdijā "Draugi", kā arī tā turpinājumā Joey. Par šo lomu ir saņēmis Teen Choice un People's Choice balvas, vēl vairākkārt aktieris nominēts Zelta globusa balvai un Emmy balvai. Mets Leblāns ir filmējies filmās Lost in Space un "Čārlija eņģeļi" (2000).