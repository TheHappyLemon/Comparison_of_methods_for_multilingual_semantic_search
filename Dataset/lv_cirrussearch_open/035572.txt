Ernests Rūdolfs fon Trautfeters (vācu: Ernst Rudolf von Trautvetter; dzimis 1809. gada 8. februārī, miris 1889. gada 24. janvārī) bija Jelgavā dzimis vācbaltiešu izcelsmes Krievijas impērijas dabas pētnieks un botāniķis, kas bija specializējies Kaukāza un Vidusāzijas floras aprakstīšanā. Studēja Tērbatas Universitātē, strādāja Tērbatas, Sanktpēterburgas un Kijivas botāniskajos dārzos. Bija Kijivas Universitātes rektors un Gorigorku zemkopības skolas (mūsdienās Baltkrievijas lauksaimniecības akadēmija) direktors. Augu binārajā nomenklatūrā ar Trautv. tiek apzīmēti augi, kurus aprakstījis Trautfeters.