Vongroveca (poļu: Wągrowiec; vācu: Wongrowitz) ir pilsēta Polijā, Lielpolijas vojevodistē uz ziemeļiem no Poznaņas, Paluku reģionā. Pilsētas apkaimē var novērot retu fenomenu — bifurkāciju. Divas upes — Velna un Ņelba krustojas taisnā leņķi un turpina savu gaitu. Fenomens gan nav dabas veidots. To 15.—16. gadsimtā radījuši cisterciešu mūki, veicot meloriāciju. Pilsētu 1319. gadā dibinājuši cisterciešu mūki. No 1793. līdz 1920. gadam (ar pārtraukumu no 1807. līdz 1815. gadam, kad tā atradās Varšavas hercogistes sastāvā) ietilpa Prūsijā. Pēc Pirmā pasaules kara iekļāvās atjaunotajā Polijas valstī. Jezuīta, Bībeles tulkotāja poliski Jakuba Vujeka (Jakub Wujek, 1541—1597) dzimtā pilsēta.