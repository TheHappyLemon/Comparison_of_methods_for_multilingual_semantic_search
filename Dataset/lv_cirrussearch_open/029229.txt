Nokia 5100 ir GSM mobilais telefons, kuru ražoja Nokia. Tā ražošana tika uzsākta 2003. gadā, par tā izlaišanu tika paziņots jau 2002. gadā, bet šobrīd šī mobilā telefona ražošana ir pārtraukta. Tam ir iebūvēts stereo FM radio. Nokia 5100 ir Tri-Band ierīce, kas spēj darboties līdz 300 h miega režīmā. Tas tika pārdots kā ierīce lietošanai brīvā dabā, tādēļ tam ir gumijas korpuss, kas nodrošina aizsardzību pret mitrumu, triecieniem un putekļiem. Tam ir vairākas funkcijas kā, piemēram, termometrs, lukturītis, kaloriju skaitītājs un skaļuma mērītājs (dB). Telefons ir pieejams gaiši zilā, tumši pelēkā, zaļā un oranžā krāsā, kā arī tam ir nomaināmi Xpress-on-Shells korpusi.