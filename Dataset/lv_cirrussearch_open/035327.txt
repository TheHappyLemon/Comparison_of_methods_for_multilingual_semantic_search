Retro partija (angļu: proof game (PG), franču: Partie justificative) ir retrogrādās analīzes šaha uzdevums. Risinātāja uzdevums ir, sākot no šaha partijas sākumstāvokļa, atrast gājienus, kas tieši norādītajā gājienu skaitā, novestu pie uzdevumā dotās pozīcijas (tādējādi pierādot, ka dotā pozīcija norādītajā gājienu skaitā ir sasniedzama). Retro partiju sauc par īsāko retro partiju (angļu: shortest proof game (SPG)), ja dotai pozīcijai nav īsāka risinājuma. Šajā gadījumā risinātāja uzdevums ir vienkārši izveidot iespējami īsāko partiju, kas beidzas ar doto pozīciju.