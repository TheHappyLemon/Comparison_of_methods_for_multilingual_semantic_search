Gabriels Šarls Žans Le Brē (franču: Gabriel Charles Jean Le Bret; dzimis 1872. gada 26. oktobrī, miris 1947. gada 23. decembrī) bija franču burātājs, olimpiskās sudraba un bronzas medaļu ieguvējs 1900. gada vasaras olimpiskajās spēlēs. Le Brē 1900. gada Parīzes olimpiskajās spēlēs startēja vairākās burāšanas disciplīnās. Open klases sacensībās viņš nefinišēja. 0,5 līdz 1 tonnu laivu klases pirmajā braucienā viņš ieguva sudraba medaļu, bet otrajā braucienā bronzas medaļu. Šajā disciplīnā viņš startēja kopā ar Žilu Valtonu, Fēliksu Markotu, Žaku Bodrjē un Viljamu Martēnu.