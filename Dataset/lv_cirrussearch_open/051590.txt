Tepo Numminens (somu: Teppo Numminen; dzimis 1968. gada 3. jūlijā) ir bijušais somu hokejists, aizsargs, Somijas hokeja izlases dalībnieks. Karjeras laikā aizvadījis 1372 spēles Nacionālajā hokeja līgā, ierindojoties starp 50 visu laiku visvairāk spēļu aizvadījušajiem līgas hokejistiem. Trīs reizes piedalījies NHL Zvaigžņu spēlē. Izlases sastāvā izcīnījis trīs olimpisko spēļu medaļas.