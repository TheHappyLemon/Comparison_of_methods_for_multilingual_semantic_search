Koņergina (krievu: Конергино) vai Keniergina (čukču: Кэӈиергын — ‘izliektais lauks’) ir nacionālais čukču ciems Krievijas ziemeļaustrumos, administratīvi ietilpst Čukotkas autonomā apvidū Iuļtinas rajonā. Izvietojies Beringa jūras Kresta līča austrumu krastā pie Keniņina zemesraga 55 km no rajona centra Egvekinotas. Ciemā ir skola, bērnudārzs, kultūras centrs, feldšeru punkts, bibliotēka, sporta komplekss, pasts, veikals, maizes ceptuve. Iedzīvotāju galvenā nodarbošanās ir vaislas briežkopība un zveja.