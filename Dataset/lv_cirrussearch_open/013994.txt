2 cm KwK 30 L/55 (2 cm Kampfwagenkanone 30 L/55) — vācu 20 mm tanku lielgabals, kuru Otrā pasaules kara laikā izmantoja vieglo tanku, galvenokārt PzKpfw II, bruņojumam. Ar šo lielgabalu bruņoti tanki piedalījās Spānijas pilsoņu karā un Otrajā pasaules karā. KwK 30 lielgabals kalpoja par paraugu vēlāk izstrādātajam eksperimentālajam aviācijas lielgabalam 20 mm C/30, kurš izmēģinājumu laikā tika uzstādīts uz iznīcinātājiem Heinkel He 112. Spānijas pilsoņu karā aviācijas lielgabals kalpoja par lielisku ieroci zemes mērķu apšaudei no gaisa. Taču, sakarā ar to, ka Luftwaffe neuzskatīja zemes mērķus par tās prioritāti, šis lielgabals netika uzstādīts uz vēlāk ražotajām lidmašīnām. Sākot ar tanka PzKpfw II variantu Ausf. J. tā bruņojumā tika lietots uzlabots lielgabala modelis — 2 cm KwK 38 L/55 (2 cm Kampfwagenkanone 38 L/55).