Netillins (angļu: Nettilling Lake; no inuitu vārda netsilak, kas apzīmē pieaugušu roni ) ir liels ezers Kanādā, Nunavutas teritorijā, Bafina salas dienvidu daļā. Pasaulē lielākais ezers uz salas. Ezeru šķērso polārais loks. Vienpadsmitais lielākais ezers Kanādā. Ezerā ietek upe no otra lielākā Bafina salas ezera Amaģuaka. Ezera austrumu daļā daudz mazu saliņu, savukārt rietumu daļa ir dziļāka, tajā nav salu. Ezerā dzīvo pogainais ronis (Pusa hispida). Apzinātas trīs zivju sugas. Tālākā vieta ziemeļos, kur sastopams trīsadatu stagars (Gasterosteus aculeatus). Ezeru 1883. gadā atklāja Francs Boass. Vēl 20. gadsimta sākumā ezera apkaimi apdzīvoja inuiti, tagad tas ir neapdzīvots.