Johanna Konta (angļu: Johanna Konta; dzimusi 1991. gada 17. maijā Sidnejā, Austrālijā) ir bjusī profesionāla ungāru izcelsmes Apvienotās Karalistes tenisiste. Līdz 2012. gadam pārstāvēja Austrāliju. Bijusi Lielbritānijas sieviešu pirmā rakete tenisā. Augstāko 4. vietu vienspēlēs sasniegusi 2017. gada 17. jūlijā. 2021. gada 1. decembrī paziņoja par profesionālās karjeras beigām. Karjeras laikā Konta izcīnīja 4 Sieviešu tenisa asociācijas (WTA) un 11 Starptautiskā tenisa federācijas (ITF) titulus vienspēlēs, kā arī 4 ITF titulus dubultspēlēs.