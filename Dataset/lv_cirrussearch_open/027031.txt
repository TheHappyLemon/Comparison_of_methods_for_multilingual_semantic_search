Safolka (angļu: Suffolk) ir Anglijas Austrumu grāfiste, kas robežojas ar Norfolku, Kembridžšīru un Eseksu. Grāfistes austrumus apskalo Ziemeļjūra. Safolkas administratīvais centrs un lielākā pilsēta ir Ipsviča, grāfistē atrodas arī Apvienotās Karalistes lielākā kravu pārvadājumu osta Felikstova. Loustofta, kas ir viena no lielākajām pilsētām Safolkā, ir Apvienotās Karalistes galējā austrumu apdzīvotā vieta. Tajā atrodas arī galējais austrumu punkts Nespoints. Par grāfistes ziedu ir izvēlēta dižā prīmula.