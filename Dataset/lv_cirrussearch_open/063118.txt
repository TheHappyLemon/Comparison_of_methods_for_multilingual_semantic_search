Čičibu bērzs (latīņu: Betula chichibuensis) ir kritiski apdraudēta bērzu dzimtas suga. Tā ir endēmiska Japānai — dabā aug tikai uz Okučičibu kalnu kaļķakmens atsegumiem, Kitakami kalnos un Honsju salā. Ļoti reti sastopama, iekļauta Starptautiskajā sarkanajā grāmatā kā kritiski apdraudēta. 1993. gadā savvaļā bija sastopams tikai 21 koks. Čičibu bērzs nevar veikt pašapputi, tam ir raksturīga zema sēklu dzīvotspēja (apmēram 1 % pēc dažām aplēsēm), kā arī sugu apdraud biotopu degradācija un mežu izciršana Čičibu apgabalā, un tās mazais populācijas lielums padara to īpaši neaizsargātu pret dabas katastrofām un slimībām. Daudzos pasaules botāniskajos dārzos tagad audzē šo bērzu sugu. Koks sasniedz 8—10 m augstumu. Čičibu bērza miza ir gaiši brūna un kārtaina ar horizontālām līnijām.