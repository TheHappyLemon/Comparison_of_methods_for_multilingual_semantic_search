Andrejs Belijs (krievu: Андрей Белый, īstajā vārdā Boriss Bugajevs (Бори́с Никола́евич Буга́ев); dzimis 1880. gada 26. oktobrī, miris 1934. gada 8. janvārī) bija krievu simbolisma rakstnieks, dzejnieks un literatūrkritiķis. Dzimis Maskavā matemātikas profesora ģimenē. Bija draugos ar Aleksandru Bloku, draudzība gan sarežģījās, kad Andrejs Belijs iemīlējās Bloka pirmajā sievā - Dmitrija Mendeļejeva meitā. Pazina arī Vladimira Solovjova ģimeni. Dzīves otrajā pusē ietekmējās no Rūdolfa Šteinera antropozofijas un piedalījās antrolozofu kopienas dzīvē Šveicē. Atbalstīja boļševiku revolūciju, piedalījās PSRS Rakstnieku savienības dibināšanas priekšdarbos.