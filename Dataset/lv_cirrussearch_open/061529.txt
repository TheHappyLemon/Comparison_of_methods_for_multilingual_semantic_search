Kevins Edvards Doils (angļu: Kevin Edward Doyle, dzimis 1983. gada 18. septembrī) ir bijušais Īrijas futbolists, spēlēja uzbrucēja pozīcijā, bijis Īrijas futbola izlases dalībnieks. Savu karjeru sācis Īrijā, bet 2005. gadā pievienojies Anglijas čempionāta komandai Reading, kur pavadījis četras sezona, nu kurām divas Anglijas Premjerlīgā. No 2009. līdz 2015. gadam spēlējis Wolverhampton Wanderers. Savu karjeru noslēdzis MLS komandā Kolorādo "Rapids". Īrijas futbola izlases sastāvā debitējis 2006. gadā. Piedalījies 2012. gada Eiropas čempionātā.