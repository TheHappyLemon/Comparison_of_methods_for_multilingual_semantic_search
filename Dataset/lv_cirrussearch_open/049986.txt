Zuzana Čaputova (slovāku: Zuzana Čaputová, dzimusi 1973. gada 21. jūnijā Bratislavā, Čehoslovākijā) ir slovāku politiķe, pašreizējā Slovākijas Republikas prezidente, kas amatā stājās 2019. gada 15. jūlijā. Čaputova ir pirmā sieviete, kas ieņēmusi Slovākijas prezidenta amatu, kā arī jaunākā prezidente Slovākijas vēsturē (45 gadi). Līdz ievēlēšanai prezidentes amatā darbojās partijā Progresīvā Slovākija.