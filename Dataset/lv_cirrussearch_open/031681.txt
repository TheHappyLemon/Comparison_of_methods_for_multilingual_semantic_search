Francs Boass (vācu: Franz Uri Boas; 1858. gada 9. jūlijs — 1942. gada 21. decembris) bija vācu izcelsmes amerikāņu antropologs un viens no modernās amerikāņu antropoloģijas dibinātājiem. Boass veica pētījumus pie inuitiem un citām Amerikas pirmiedzīvotāju grupām. Viņš izveidoja četras kategorijas antropoloģijas apakšnozaru aprakstam: fiziskā, lingvistiskā; arheoloģija un sociālā un kultūras antropoloģija. Boass uzskatīja, ka kultūras un sabiedrības ir jāsaprot pēc to iekšējās loģikas (kultūrrelatīvisma ideja). Boass uzstāja, ka katrai sabiedrībai ir sava vēsture un nepastāv noteiktas attīstības fāzes, kā to apgalvoja evolucionisti.