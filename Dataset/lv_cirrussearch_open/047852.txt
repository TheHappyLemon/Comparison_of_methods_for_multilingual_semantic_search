Šis raksts ir par pilsētu Rumānijā. Par citu pilsētu ar vēsturisko nosaukumu Alba Julija skatīt rakstu Bilhoroda-Dņistrovska. Alba Julija (rumāņu: Alba Iulia, izrunā: [ˌalba ˈjuli.a]) ir pilsēta Rumānijas centrālās daļas ziemeļrietumos, Transilvānijas reģionā, Albas žudeca administratīvais centrs. 2011. gadā pilsētā dzīvoja 63,5 tūkstoši iedzīvotāju. Atrodas Murešas upes labajā krastā, aptuveni 170 km uz ziemeļrietumiem no Rumānijas galvaspilsētas Bukarestes. Alba Julija ir viena no vecākajām apdzīvotajām vietām Rumānijā. Romas impērijas laikos šeit bija apmetne Apula (latīņu: Apulum), nozīmīga militāra vieta Romas kontrolētajā Dāķijā. No 9. līdz 11. gadsimtam vieta bija zināma ar slāvu nosaukumu Belgrada (Bălgrad). No 1541. līdz 1693. bija Austrumungārijas Karalistes galvaspilsēta, vēlāk Transilvānijas hercogistes administratīvais centrs. Dažādos laikos pilsēta bija ne tikai Ģulafehērvāra (ungāru: Gyulafehérvár), bet arī Karlsburga (vācu: Karlsburg). 1922. gadā Albas Julijas katedrālē simboliski kronēja Rumānijas karali Ferdinandu I.