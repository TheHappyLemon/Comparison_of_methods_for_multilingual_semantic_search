Latēnas kultūra (franču: La culture de La Tène) ir dzelzs laikmeta arheoloģiskā kultūra Centrāleiropas dienvidos un Rietumeiropā. Aptuveni no 450. gada p.m.ē. līdz romiešu iekarojumiem 1. gadsimtā p.m.ē. (dzelzs laikmeta beigās) tā attīstījās un uzplauka kā Hallštates kultūras turpinājums bez jebkādam definētām robežām starp šīm abām kultūrām. Latēnas kultūras teritoriālā izplatība aptuveni atbilst mūsdienu Francijas, Beļģijas, Šveices, Austrijas, Vācijas dienvidu, Čehijas, Itālijas ziemeļu, Slovēnijas un Ungārijas teritorijām, kā arī atsevišķās vietās mūsdienu Nīderlandē, Slovākijā, Rumānijā (Transilvānijā) un Ukrainā (Aizkarpatijā). Ķeltibēri, kuri dzīvoja Pireneju pussalas rietumos, daudzējādā ziņā bija arī Latēnas kultūras pārstāvji. Uz ziemeļiem no Latēnas kultūras izplatības areāla bija izplatīta Jastorfas kultūra.