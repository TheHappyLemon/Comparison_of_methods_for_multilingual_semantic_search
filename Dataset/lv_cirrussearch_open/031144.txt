Taijuaņa (ķīniešu: 太原, piņjiņs: Tàiyuán) ir pilsēta Šaņsji provincē, Ķīnā. Provinces administratīvais centrs un lielākā pilsēta. Vēstures gaitā Taijuaņa bijusi vairāku dinastiju galvaspilsēta. Mūsdienās — nozīmīgs rūpniecības centrs, pilsētas nomalē izveidoti vairāki rūpnieciskie rajoni. Reģiona komunikāciju centrs. Taijuaņa ir arī izglītības un pētniecības centrs. 1902. gadā dibināta Šaņsji Universitāte, kopš 1953. gada atsevišķa iestāde ir Taijuaņas Tehnoloģiju universitāte (līdz tam tā atradās Šaņsji Universitātes sastāvā).