Īvs Tangī (Yves Tanguy, dzimis 1900.g. 5.janvārī Parīzē, miris 1955.g. 15.janvārī Vudberijā (Woodbury), Konektikutā) bija bretoņu izcelsmes franču/ASV gleznotājs, sirreālisma pārstāvis. Dzimis atvaļināta jūrnieka ģimenē. 1918. gadā iesaukts armijā, kur iedraudzējās ar Žaku Prevēru. Pēc dienesta beigām 1922. gadā atgriezās Parīzē, kur strādāja gadījuma darbus. Ietekmējoties no ieraudzītajiem Džordžo de Kīriko darbiem, pats sāka gleznot. Caur Prevēru iepazinās ar franču sirreālistiem ar Andrē Bretonu priekšgalā. Sākoties 2.pasaules karam, emigrēja uz ASV, kur nodzīvoja līdz mūža galam.