Stavre Jada (maķedoniešu: Ставре Јада; dzimis 1998. gada 18. maijā Kruševā) ir Ziemeļmaķedonijas distanču slēpotājs un biatlonists. Pārstāvēja Maķedoniju 2018. gada ziemas olimpiskajās spēlēs Phjončhjanā, kur bija delegācijas karognesējs olimpiādes atklāšanas ceremonijā. Startēja divās distanču slēpošanas disciplīnās. Viņa iegūtā 79. vieta sprinta distancē bija augstākais sasniegums Maķedonijai 2018. gada ziemas olimpiskajās spēlēs.