"Apbrīnojamais Zirnekļcilvēks" (angļu: The Amazing Spider-Man) ir 2012. gada ASV supervaroņu filma, kuras režisors ir Marks Vebs. Filma ir balstīta uz tāda paša nosaukuma (The Amazing Spider-Man) Marvel Comics izdoto komiksu. Šī ir pirmā daļa "Zirnekļcilvēka" atjaunotajā filmu sērijā. Filmā galvenās lomas atveido Endrū Gārfīlds (Pīters Pārkers / Zirnekļcilvēks), Emma Stouna (Gvena Steisija) un Rīss Ivanss. Filmas pirmizrāde notika 2012. gada 13. jūnijā Tokijā, Japānā. "Apbrīnojamā Zirnekļcilvēka" turpinājuma pirmizrāde bija 2014. gadā.