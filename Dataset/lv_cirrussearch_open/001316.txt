Sanantonio "Spurs" (angļu: San Antonio Spurs) ir profesionāls ASV basketbola klubs, kas ir bāzēts Sanantonio, Teksasas štatā, ASV. Klubs spēlē Nacionālās basketbola asociācijas Rietumu konferences Dienvidrietumu divīzijā. Tas tika dibināts 1967. gadā kā Dalasas "Chaparrals" un kopš 1976. gada spēlē NBA. Savas pastāvēšanas vēsturē "Spurs" ir 5 reizes uzvarējis NBA (1999, 2003, 2005, 2007, 2014), 6 reizes ir kļuvis par konferences uzvarētāju un 20 reizes — divīzijas čempionu. Mājas spēles komanda aizvada AT&T Center arēnā.