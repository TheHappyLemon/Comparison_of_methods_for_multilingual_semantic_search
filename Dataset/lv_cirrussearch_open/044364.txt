Leati Džozefs Anoai (angļu: Leati Joseph Anoaʻi), plašāk zināms ar iesauku Romans Reinss (Roman Reigns, dzimis 1985. gada 25. maijā), ir Amerikas Savienoto Valstu profesionālais cīkstonis un bijušais amerikāņu futbola spēlētājs. Četras reizes kļuvis par WWE čempionu, no kurām trīs reizes turējis smagsvara čempiona jostu, bet 2018. gada augustā kļuva par WWE universālo čempionu (WWE Universal Championship), pieveicot Broku Lesnaru. Pašlaik (2018. gadā) Romans Reinss ir noslēdzis līgumu ar RAW zīmolu. 2010. gadā Romans Reinss noslēdza līgumu ar WWE, lai strādātu to attīstīšanās teritorijā, tajā laikā Floridas Čempionu Cīkstēšanos (Florida Championship Wrestling). Leati Anoai 2007. gadā spēlēja Nacionālās futbola līgas (NFL) komandās Minnesota Vikings un Jacksonville Jaguars, kā arī 2008. gadā kanādiešu futbola komandā Edmonton Eskimos. 2010. gadā sāka piedalīties WWE rīkotajās restlinga sacensībās.