Spridzināšana Minskas metro notika 2011. gada 11. aprīlī, kurā gāja bojā vismaz 15 cilvēki un tika ievainoti vairāk nekā 200 cilvēki. Sprādziens notika plkst. 17.55 pēc vietējā laika "Oktjabrjskaja" stacijā Minskas metro, Baltkrievijā. Sākotnēji nebija skaidrs, kas izraisīja sprādzienu, vēlāk tika noskaidrots, ka tā ir bumba, kuras sastāvā bija naglas un lodīšu gultņi. Vēlāk tika atklāts arī tas, ka sprādzienā tika izmantota unikāla sprāgstviela. 13. aprīlī tika aizturēti divi aizdomās turamie. Savu vainu atzina Dmitrijs Konovalovs un Vlads Kovaļovs. Tiek uzskatīts, ka šo sprādzienu sarīkojuši tie paši cilvēki, kas sarīkoja sprādzienu 2008. gada Uzvaras dienā. 2012. gada martā gan Konovalovam, gan Kovaļovam tika izpildīts nāvessods nošaujot.