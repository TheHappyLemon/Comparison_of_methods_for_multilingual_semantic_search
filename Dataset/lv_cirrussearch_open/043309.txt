Nikolass Ročs (angļu: Nicolas Roche; dzimis 1984. gada 3. jūlijā) ir bijušais Īrijas šosejas riteņbraucējs. Ročs divkārt uzvarējis Īrijas čempionātā grupas braucienā, kā arī divos Vuelta a España posmos (2013. un 2015. gadā). Trīs reizes pārstāvējis Īriju Olimpisko spēļu grupas braucienā. Tāpat divas reizes finišējis Vuelta a España kopvērtējuma pirmajā desmitniekā. 2021. gada septembrī noslēdza profesionāļa karjeru.