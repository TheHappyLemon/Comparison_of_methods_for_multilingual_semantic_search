Indaura (dēvanāgarī: इंदौर) ir pilsēta Indijā, Madhjas Pradēšas štata lielākā pilsēta. Dibināta 16. gadsimtā kā tirdzniecības mezgls starp Deli un Dekānas plato. Economic Times laikraksts šo pilsētu nosaucis par štata komerciālo centru. Pilsēta tiek uzskatīta arī par štata izglītības centru — te atrodas Indijas Tehnoloģiju institūts un Indijas Vadībzinātņu institūts. Ar 2,17 miljoniem iedzīvotāju Indaura ir devītā lielākā pilsēta valstī un 76. lielākā pasaulē.