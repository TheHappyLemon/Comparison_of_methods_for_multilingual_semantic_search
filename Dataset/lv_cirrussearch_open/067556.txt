Annas arhīvs ir bezmaksas, bezpeļņas tiešsaistes ēnu bibliotēkas metameklētājs, kas nodrošina piekļuvi grāmatām un citiem rakstītajiem avotiem (arī caur IPFS). To izveidoja anonīmu arhivāru komanda (saukta Anna un/vai Pirate Library Mirror (PiLiMi) komanda), reaģējot uz 2022. gada novembrī veikto interneta vietnes Z-Library slēgšanu. Annas arhīva komanda apgalvo, ka nodrošina metadatu piekļuvi Open Library materiāliem, kalpo kā Library Genesis, Sci-Hub un Z-Library ēnu bibliotēku rezerves kopija, sniedz ISBN informāciju un ka tajā nav ar autortiesībām aizsargātu materiālu, un ka vietnē indeksēti tikai tie metadatus, kas jau ir pieejami publiski. Annas arhīva veidotāji piezīmē, ka vietne (kas ir bezpeļņas projekts) pieņem ziedojumus, lai segtu vietnes uzturēšanas, domēna vārdu, izstrādes u.c. izmaksas.