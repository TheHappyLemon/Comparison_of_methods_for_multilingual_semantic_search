Jānis Buivids (1864. gada 8. septembris — 1934. gada 2. aprīlis) bija cariskās Krievijas un Latvijas armijas ģenerālis. Publicists un vairāku grāmatu autors. Kopš 1885. gada dienējis cariskās Krievijas armijā. Pabeidzis Viļņas karaskolu un Pēterpils ģenerālštāba akadēmiju. Kara dienestā iestājies 1885. gadā Jelgavā. Līdz 1905. gadam darbojies kā virsnieks Kaunā, vēlāk kā mācības spēks Kijivas karaskolā. Piedalījies Pirmajā pasaules karā, kur jau 1917. gadā ieguvis ģenerāļa dienesta pakāpi. Pasaules karā komandējis 17,Arhangeļskas kājnieku pulku, 15.Sibīrijas brigādi,vēlāk divīziju. Krievijas pilsoņu karā karojis vispirms Ukrainas hetmaņa Skoropadska armijā, bet vēlāk Deņikina karaspēkā. Latvijas proklamēšanas laikā dzīvojis Kijivā, bet 1919. gadā Kaukāzā. Latvijā atgriezies 1922. gadā aprīlī un iestājies kara ministrijas dienestā. Sākumā darbojies uz brīva līguma pamata vecāko virsnieku kursos. Kopš 1924. gada dienējis Latvijas armijā, kur darbojies štāba (armijas štāba priekšnieks 1924—1925) un akadēmiskajā darbā. Buivids bija autors vairākām grāmatām par militāro tēmu. 1928. gadā demobilizēts sakarā ar vecuma cenzu. Miris 1937. gada 2. aprīlī Jūrmalā. Apbedīts Rīgā Meža kapos.