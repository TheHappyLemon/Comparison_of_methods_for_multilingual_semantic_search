Construction Time Again ir Depeche Mode trešais studijas albums, kas iezīmēja pārmaiņas, pirmkārt, grupas dziesmu tekstos, kas kļuva dziļāki un vairāk vēstīja par sociāliem procesiem pasaulē un otrkārt, mūzikā, kur analogo sintezatoru vietā grupā sāka izmantot emulatoru samplerus, kas padarīja grupas skanējumu industriālāku. Tāpat šis ir pirmais studijas albums, piedaloties Alanam Vailderam, kurš sarakstījis mūziku divām albuma dziesmām - "Two minute warning" un "Landscape is changing".