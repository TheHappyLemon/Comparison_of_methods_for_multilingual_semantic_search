"Luciāna Freida trīs studijas" (angļu: Three Studies of Lucian Freud) ir britu gleznotāja Frānsisa Beikona 1969. gada glezna. Tajā ir attēlots mākslinieks Luciāns Freids. Beikons šo gleznu uzgleznoja 1969. gadā Karaliskajā Mākslas koledžā Londonā. Pirmoreiz tā tika izstādīta 1970. gadā Galleria d'Arte Galatea, Turīnā. 1970. gadu vidū visas trīs gleznas daļas tika pārdotas atsevišķi, 1980. gados tās tika atkal apvienotas. 2013. gada novembrī glezna tika pārdota par 142,4 miljoniem ASV dolāru, kas ir rekordaugsta samaksa izsolēs par kādu mākslas darbu.