Šis raksts ir par biatlonisti. Par citām jēdziena Beka nozīmēm skatīt nozīmju atdalīšanas lapu. Martina Beka (dzimusi Glagova; vācu: Martina Beck (Glagow); dzimusi 1979. gada 21. septembrī Garmišā-Partenkirhenē, Vācijā) ir bijusī profesionālā vācu biatloniste, biatlona sacensībās startējusi laika posmā no 1992. līdz 2010. gadam. Trīskārtēja Olimpisko spēļu sudraba medaļas laureāte 2006. gada spēlēs. Kopumā startējusi trijās Olimpiskajās spēlēs (2002, 2006, 2010). Startējusi astoņos Pasaules čempionātos (2000, 2001, 2003, 2004, 2006, 2007, 2008, 2009), izcīnījusi 3 zelta medaļas. Pasaules kausa posmos piedalījās kopš 1999.—2000. gada Pasaules kausa sezonas līdz pat 2009.—2010. gada sezonai. 2002.—2003. gada Pasaules kausa sezonas kopvērtējuma uzvarētāja un Lielā Globusa ieguvēja.