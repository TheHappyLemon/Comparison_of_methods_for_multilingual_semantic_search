Sulavesi jūra (indonēziešu un malajiešu: Laut Sulawesi) vai Celebesas jūra (angļu: Celebes Sea, tagalu: Dagat Selebes) ir Klusajam okeānam piederīga starpsalu jūra. Sulavesi jūrai raksturīgas spēcīgas okeānu straumes, dziļvagas un zemūdens kalni, aktīvs vulkānisms, tai skaitā zemūdens vulkānisms. Vidējais dziļums — 3364 m, sāļums — 34,5 ‰, vidējā ūdens virsējā slāņa temperatūra — 28 °C.