Ravi Šankars (bengāļu: রবি শংকর, Ravi Shankar; dzimis 1920. gada 7. aprīlī, miris 2012. gada 11. decembrī) bija indiešu mūziķis un komponists, spēlējis sitāru. Viņš tiek raksturots kā pazīstamākais laikmetīgais Indijas mūziķis.[nepieciešama atsauce] Jaunieša vecumā kopā ar brāļa deju grupu uzstājās Eiropā un Indijā. 1938. gadā Šankars pameta šo nodarbi, lai pievērstos sitāras spēles apgūšanai. To pabeidza 1944. gadā, kad sāka strādāt par komponistu. 1956. gadā viņš sāka sniegt klasiskās indiešu mūzikas koncertus Eiropā un Amerikā, tādējādi ceļot tās popularitāti 1960. gados. 1999. gadā saņēmis Indijas augstāko civilo apbalvojumu, tāpat saņēmis trīs Grammy balvas.