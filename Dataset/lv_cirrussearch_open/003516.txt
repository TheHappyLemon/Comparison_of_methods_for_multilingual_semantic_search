Superkauss (angļu: Super Bowl) ir Nacionālās futbola līgas (NFL) sezonas izšķirošā spēle, kurā tiek noskaidrots sezonas uzvarētājs. Spēles uzvarētāji savā īpašumā iegūst Vinsa Lombardi balvu. Pirmoreiz Superkausa izcīņas spēle notika 1967. gada 15. janvārī kā sadraudzības spēle starp NFL un toreizējo konkurenti Amerikas Futbola līgu. Tolaik tā bija abu līgu čempionu spēle, taču kopš 1970. gada, kad abas līgas kļuva par konferencēm, šī spēle notiek starp abu konferenču čempioniem. Superkausa izcīņas spēles tiek numurētas ar romiešu skaitļiem. 2015. gada sezonas Superkausa izcīņas spēle tiks apzīmēt ar arābu skaitli: Superkaus 50. Pašlaik Superkausa izcīņas spēles diena Amerikā ir noteikta kā nacionālā brīvdiena. Tāpat spēles diena ir otra lielākā pārtikas patēriņa diena Amerikā pēc Pateicības dienas. Parasti spēle ir viena no skatītākajām televīzijas pārraidēm ASV. Super Bowl XLIX, kas norisinājās 2015. gada februārī, kļuva par visu laiku skatītāko ASV televīzijas pārraidi, šo spēli televīzijā vēroja apmēram 114,4 miljoni cilvēku. 2019/20. gada sezonas NFL čempioni tika noskaidroti LIV Superkausa izcīņā. Pašreizējie Vinsa Lombardi balvas īpašnieks ir Kanzassitijas "Chiefs" ,visvairāk reizes (13) Superkausā uzvarējusi Grīnbejas "Packers".