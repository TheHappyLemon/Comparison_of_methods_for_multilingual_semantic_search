Andersonas "Packers" (angļu: Anderson Packers), pazīstams arī kā Andersonas "Duffy Packers" (Anderson Duffy Packers), bija profesionāls ASV basketbola klubs, kas bija bāzēts Andersonā, Indiānas štatā, ASV. Sākotnēji klubs spēlēja Nacionālajā basketbola līgā no 1946. līdz 1949. gadam. 1949.—1950. gada sezonu tas aizvadīja Nacionālajā basketbola asociācijā. Pēc tam komanda spēlēja Nacionālajā profesionālajā basketbola līgā. Mājas spēles komanda aizvadīja Anderson High School Wigwam arēnā.