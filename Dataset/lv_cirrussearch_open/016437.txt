Švenčoņi (lietuviešu: Švenčionys) ir pilsēta un pašvaldības centrs Lietuvas austrumos. Apmēram trešdaļa no iedzīvotājiem — poļu mazākumtautības pārstāvji. 1414. gadā pilsētas vietā Vītauts Dižais uzcēla baznīcu. 1812. gadā pilsētiņā 12 stundas uzturējās Napoleons. Pirmā pasaules kara laikā 1915. gada augusta beigās — septembra sākumā pilsētas apkārtnē notika vācu armijas Sventjanu ofensīva. Starp pasaules kariem Švenčoņi atradās Polijas sastāvā. Otrā pasaules kara laikā pilsētā tika ierīkots ebreju geto. Švenčoņi ir rabīna, rekonstruktīvā jūdaisma pamatlicēja Mordehaja Kaplāna (Mordecai Kaplan, 1881—1983) dzimtā pilsēta.