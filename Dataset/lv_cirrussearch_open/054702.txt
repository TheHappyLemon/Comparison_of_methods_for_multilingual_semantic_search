Viljams Freizers Lūiss (angļu: William Fraser Lewis; dzimis 1876. gada 2. martā, miris 1962. gada 1. martā) bija amerikāņu vieglatlēts, 1900. gada vasaras olimpisko spēļu dalībnieks. Lūiss 1900. gada vasaras olimpiskajās spēlēs Parīzē startēja trijās barjerskriešanas disciplīnās vieglatlētikā. 110 metru barjerskrējienā viņš ierindojās trešajā vietā pirmās kārtas skrējienā, savukārt otrās kārtas skrējienā ieņēma otro vietu, nekvalificējoties fināla skrējienam. 200 metru barjerskrējienā viņš kvalifikācijas kārtas skrējienā ieguva 5. vietu un fināla skrējienam nekvalificējās. 400 metru barjerskrējienā viņš kvalifikācijas kārtas skrējienā ieguva otro vietu un kvalificējās finālam, taču fināla skrējienā nestartēja.