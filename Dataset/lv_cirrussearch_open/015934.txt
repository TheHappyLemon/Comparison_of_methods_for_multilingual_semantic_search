Atīlio Čelants (itāļu: Attilio Celant; dzimis 1942. gada 28. decembrī Polcenigo, Itālijā) ir ekonomists, ģeogrāfs un Itālijas akadēmiskais profesors, kā arī pašreizējais prezidents Ekonomikas Absolventu asociācijā Romas La Sapienza Universitātē; asociācijā, kas sevī iekļauj vairākus no izcilākajiem Itālijas ekonomikas inteliģences pārstāvjiem. 1968. gadā absolvējis Romas La Sapienza universitātes Ekonomikas un Komerclietu fakultāti. No 1969. līdz 1972. gadam bija redaktors Itālijas enciklopēdijas institūtā (Treccani) un no 1972. līdz 2000. gadam – vadīja tās Ģeogrāfijas un tematiskās kartogrāfijas nodaļu. Lektors kopš 1971. gada, no 1972. gada docents, no 1982. gada asociētais profesors, no 1986. gada piesaistītais profesors un kopš 1989. gada - profesors. 2005. gada jūnijā tika iecelts par "Goda virsnieku" Itālijas Republikas nopelnu ordenī.