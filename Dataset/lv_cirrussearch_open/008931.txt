Nora Džonsa (angļu: Norah Jones; dzimusi Gīteli Nora Džonsa Šankara (Geethali Norah Jones Shankar) 1979. gada 30. martā Bruklinā, Ņujorkā, ASV) ir amerikāņu dziedātāja, dziesmu autore un aktrise. Indiešu mūziķa Ravi Šankara meita un mūziķes Anuškas Šankaras pusmāsa. 2002. gadā viņa uzsāka savu solokarjeru un izdeva komerciāli veiksmīgu albumu Come Away With Me, kas par pārdotiem vairāk nekā 20 miljoniem kopiju tika sertificēts ar dimanta disku. Par šo albumu viņa saņēma piecas Grammy balvas. Arī visi nākamie albumi tika sertificēti ar platīna disku, kā arī saņēma pozitīvus kritiķu novērtējumus. Kopumā mūziķe ir ieguvusi deviņas Grammy balvas, kā arī bija 2000. gadu 60. vietā vislabāk pārdotāko mākslinieku ierakstu sarakstā, ko veidoja žurnāls Billboard.