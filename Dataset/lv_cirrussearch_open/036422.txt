Skots Nīdermaijers (angļu: Scott Niedermayer; dzimis 1973. gada 31. augustā Edmontonā, Kanādā) ir bijušais kanādiešu hokejists, spēlējis aizsarga pozīcijā. Pašlaik viņš ir pabeidzis savu otro sezonu kopā ar Anahaimas "Ducks", kopā ar kuru pagājušosezon izcīnīja Stenlija kausu, būdams arī komandas kapteinis. Šosezon savu kapteiņa uzšuvi Nīdermaijers ir zaudējis. Savu profesionālā spēlētāja karjeru viņš uzsāka 1989. gadā, spēlējot WHL klubā Kemlūpas "Blazers". Viņš tajā nospēlēja trīs sezonas. 1991. gada NHL draftā viņu, ar kopējo 3. numuru, draftēja Ņūdžersijas "Devils". Pirmās 4 spēles viņš tajā aizvadīja 1992./93. sezonā un jau ar nākamo sezonu bija komandas pamatsastāvā. Komandā viņš nospēlēja līdz pat NHL lokautam, 2004. gadā, pēc kura viņš spēlēja jau Anahaimas "Mighty Ducks". 2006. gadā nomainījās tās īpašnieki un arī tās nosaukums - tā kļuva par Anahaimas "Ducks". Savas karjeras laikā 4 reizes, kopā ar savu komandu, izcīnījis NHL čempiona titulu - Stenlija kausu - trīs reizes kopā ar "Devils", vienreiz ar "Ducks". Pašlaik viņš ir "Ducks" komandas kapteinis, bet 2004. gadā, viņš bija arī Ņūdžersijas "Devils" komandas kapteinis. 2004. gadā viņš izcīnīja arī Džeimsa Norisa balvu, kā līgas labākais aizsargs. Savukārt 2007. gadā viņš ieguva Kona Smita balvu, kā izslēgšanas kārtas vērtīgākais spēlētājs. 4 reizes piedalījies NHL visu zvaigžņu spēlēs (tika iebalsots arī 2006./07. sezonas zvaigžņu spēlei, bet tajā nespēlēja). Kanādas hokeja izlases sastāvā piedalījies 2004. gada Pasaules čempionātā, 2004. gada Pasaules kausa izcīņā, kā arī 2002. gada olimpiskajās spēlēs. Visos trijos turnīros viņš izcīnīja zelta medaļu, tādējādi, savas karjeras laikā, ir izcīnījis 4 svarīgākos apbalvojumus hokejā. Viņa brālis Robs Nīdermaijers ir viņa pašreizējais komandas biedrs.