Ķelnes katedrāle jeb Ķelnes doms (vācu: Kölner Dom) ir Romas katoļu baznīcas dievnams Ķelnē, Vācijā. Baznīcas celtniecība tika uzsākta 1248. gadā, 1473. gadā tā tika apturēta, atstājot būvi nepabeigtu. 19. gadsimtā celtniecība tika atsākta un 1880. gadā baznīcas celtniecība tika pabeigta. Ķelnes katedrāle ir 144,5 metrus augsta, 86,5 metrus plata, un tās torņi ir 157,38 metrus augsti. Šī katedrāle ir lielākā gotikas baznīca Ziemeļeiropā. Laikā no 1880. līdz 1890. gadam tā bija augstākā celtne pasaulē, līdz tika pabeigts aptuveni 4 m augstākais Ulmas baznīcas tornis. Mūsdienās Ķelnes katedrāle ir populārākais tūrisma objekts Vācijā, to ik dienu apmeklē 20 tūkstoši tūristu.