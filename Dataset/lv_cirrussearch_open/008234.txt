Hosē Plasido Domingo Embils (spāņu: José Plácido Domingo Embil; dzimis 1941. gada 21. janvārī Madridē, Spānijā) ir spāņu tenors un diriģents. Pazīstams ar savu daudzpusīgo un spēcīgo balsi. Domingo izpildījis 149 lomām operās. Starp tām bijušas tādas lomas kā Karavadosi operā "Toska", Hofmanis operā "Hofmaņa stāsti", Dons Hosē operā "Karmena", Kanio operā "Pajaci". Īpašu atzinību guvis ar titullomām operās "Otello" un "Simons Bokanegra". 1990. gadā Domingo sāka uzstāties kopā ar vēl diviem tenoriem — Lučāno Pavaroti un Hosē Kaserasu, kopā izveidojot plašu popularitāti ieguvušo solistu ansambli "Trīs tenori". Domingo darbojas arī kā operas un koncertuzvedumu diriģents. Viņš bijis Vašingtonas nacionālās operas ģenerāldirektors (1996–2011). No 2017. gada Domingo ir un Losandželosas operas ģenerāldirektors. Domingo ieguvis deviņas Grammy balvas (pirmā no tām 1971. gadā).