Duje Čops (horvātu: Duje Čop; dzimis 1990. gada 1. februārī Vinkovici) ir horvātu futbola uzbrucējs, kas pārstāv Horvātijas klubu Lokomotiva. Horvātijas izlasē debitēja 2014. gada 4. septembrī 3—0 uzvarā pārbaudes spēlē pret Kipru. Bija izlases sastāvā 2016. gada Eiropas čempionātā, kur piedalījās vienā spēlē, nākot uz maiņu 2—1 uzvarā pār Spāniju. Pirmos vārtus izlasē guva 2016. gada 15. novembrī 3—0 uzvarā pārbaudes spēlē pret Ziemeļīriju. Tika iekļauts sākotnējā 32 spēlētāju kandidātu sarakstā 2018. gada Pasaules kausam, tomēr nebija starp 23 spēlētājiem, kas tika iekļauti izlases sastāvā. Viņa tēvs Davors Čops arī ir bijis futbolists, uzbrucējs.