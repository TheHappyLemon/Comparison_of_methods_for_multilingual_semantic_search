Latvijas Republikas Satversme (latgaliešu: Latvejis Republikys Satversme, lībiešu: Leţmō Republik Pūojpandõks) ir Latvijas Republikas pamatlikums. Satversme uzskatāma par īso konstitūciju; tai ir 8 nodaļas un 116 panti (līdz 1998. gadam, kad Saeima pieņēma nodaļu "Cilvēka pamattiesības", bija 7 nodaļas un 88 panti). Satversme ir sestā vecākā spēkā esošā republikas konstitūcija pasaulē un ir vecākā spēkā esošā Centrālās un Austrumeiropas konstitūcija.