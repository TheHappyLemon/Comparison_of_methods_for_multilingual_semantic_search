Sprints sievietēm bija viena no 11 disciplīnām biatlonā 2022. gada ziemas olimpiskajās spēlēs. Sacensības notika Džandzjakou biatlona centrā, Džandzjakou, 2022. gada 11. februārī. Tajās bija pārstāvētas 89 sportistes no 29 valstīm. Sportistēm bija jāveic 7,5 kilometru slēpojums ar šaušanu. Olimpisko zelta medaļu šajā disciplīnā ieguva Norvēģijas sportiste Marte Olsbu-Reiselanne (finiša rezultāts — 20:44.3), sudraba medaļu ieguva Francijas sportiste Elvīra Ēberga (finiša rezultāts — 21:15.2), bet bronzas medaļu ieguva Itālijas sportiste Doroteja Vīrere (finiša rezultāts — 21:21.5). Latviju šajās sacensībās pārstāvēja Baiba Bendika. Viņa izcīnīja 50. vietu ar finiša laiku 23:20.7, pieļaujot trīs kļūdas šaušanā.