Dario Fo (itāļu: Dario Fo; dzimis 1926. gada 24. martā, miris 2016. gada 13. oktobrī) bija itāļu satīriķis, dramaturgs, teātra direktors, aktieris un komponists. 1997. gadā Fo saņēma Nobela prēmiju literatūrā. Savos darbos Fo kritizēja organizēto noziedzību, politisko korupciju, Katoļu baznīcas politiku aborta jautājumā, Tuvo Austrumu konfliktu. Vairākas viņa lugas ir tulkotas vairāk nekā 30 valodās, lugas ir uzvestas vairākās valstīs. Fo kopā ar sievu, aktrisi Franku Rami, vadīja teātri. Fo populārākie darbi ir Non si paga, non si paga! un Mistero buffo.