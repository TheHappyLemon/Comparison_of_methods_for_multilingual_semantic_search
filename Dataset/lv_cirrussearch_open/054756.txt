Nobiruma leņķis jeb nobirums grunts mehānikā un kravzinībās ir beramkravu leņķis, ko veido sabērta irdena materiāla virsma ar horizontālo plakni. Materiāla virsējās daļiņas sasniedz kritisko līdzsvara robežstāvokli un nenobirst zemāk. Nobiruma leņķi iespaido berzes koeficients, un tas ir atkarīgs no graudu raupjuma, mitruma, lieluma sadalījuma un formas, kā arī no materiāla īpatnējā svara. Grunts nobiruma leņķis ir tās izturības parametrs. Tā formulējums ir atvasināts no Mora — Kolumba (ENG Mohr—Coulomb) sabrukuma kritērija, lai aprakstītu grunts berzes bīdes pretestības likumsakarības pie normāla efektīvā sprieguma. Pēc dabiskā nobiruma leņķa nosaka: beramkravas tilpumu noliktavā; uzglabāšanas vietas platības vai bortu augstuma pietiekamību nepieciešamā masīva drošai noglabāšanai; iekraušanu un transportēšanu vaļējā ritošā sastāvā u.c. Kratot, blīvējot un saspiežot beramkravu notiek nobiruma leņķa sašaurināšanās beramkravas daļiņu noslīdēšanas rezultātā, kas tālāk atšķirsies no dabīgā nobiruma leņķa irdenām beramkravām. Berzes shēma Kukurūza Izdedži TalusConesIsfjorden.jpg