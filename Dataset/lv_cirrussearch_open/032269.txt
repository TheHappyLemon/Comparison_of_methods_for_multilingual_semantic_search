Kārlis Vilhelms Kepke (dzimis 1890. gada 19. novembrī (pēc vecā stila — 6. novembrī), miršanas dati nav zināmi) bija baltvācu riteņbraucējs. Dzimis Stalbes muižā baltvācu strādnieku Augusta un Kristīnes Kepkes ģimenē. Viņa brālis Augusts Kepke arī bija riteņbraucējs. Piedalījies 1912. gada vasaras olimpiskajās spēlēs Stokholmā, kur izstājās šosejas riteņbraukšanas 320 km grupas braucienā. 1913. gadā piedalījies treka sacensībās I Viskrievijas sporta spēlēs, kur uzvarējis 5 verstu braucienā un izcīnījis 2. vietu 20 km braucienā.