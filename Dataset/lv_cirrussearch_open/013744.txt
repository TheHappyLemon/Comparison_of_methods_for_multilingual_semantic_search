Havjērs Gomess (galisiešu: Francisco Javier Gómez Noya; dzimis 1983. gada 25. martā) ir spāņu triatlonists. Piedzimis Bāzelē, Šveicē, spāņu imigrantu ģimenē, taču drīz atgriezās Spānijā. Sākotnēji trenējies peldēšanā (viņa tēvs bija peldētājs), tomēr 15 gadu vecumā piedalījās savā pirmajā triatlona distancē. 2000. gadā viņam tika diagnosticētas problēmas ar sirdi un līdz 2006. gadam viņš cīnījās par tiesībām startēt sacensībās. Šajā laikā viņam divas reizes tika atņemta starptautiskā licence: vispirms no 2000. līdz 2003. gadam un otrreiz uz gadu 2005. gadā. Piedalījies divās olimpiskajās spēlēs (2008, 2012). 2008. gadā Pekinā izcīnīja 4. vietu, savukārt pēc četriem gadiem Londonā kļuva par sudraba medaļas laureātu. Pasaules čempionātos ir izcīnījis divas zelta medaļas (2008, 2010), tāpat 2007. gadā izcīnījis sudrabu un 2011. gadā bronzu.