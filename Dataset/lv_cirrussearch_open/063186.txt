Darvins Gabriels Nunjess Ribeiro (spāņu: Darwin Gabriel Núñez Ribeiro; dzimis 1999. gada 24. jūnijā) ir Urugvajas futbolists, spēlē uzbrucēja pozīcijā, Urugvajas futbola izlases dalībnieks. Kopš 2022. gada Nunjess pārstāv Anglijas Premjerlīgas komandu Liverpool. Karjeru sācis vienā no Urugvajas pazīstamākajiem klubiem Peñarol. 2019. gada augustā pievienojies Spānijas Segunda División komandai Almería par kluba rekordsummu. Benfica pievienojies 2020. gadā, transfēra summai sasniedzot 24 miljonus eiro, kas ir gan visu laiku dārgākā Benfica, gan arī visas Portugāles pāreja. Savā otrajā sezonā 28 mačos guvis 26 vārtus, kļūstot par līgas labāko vārtu guvēju. Viņš tika atzīts arī par Portugāles Premjerlīgas sezonas labāko spēlētāju. 2022. gada vasarā par 75 miljoniem eiro pārcēlies uz Anglijas Premjerlīgas komandu Liverpool. Urugvajas futbola izlases sastāvā debitēijs 2019. gadā. Piedalījies 2022. gada FIFA Pasaules kausa finālturnīrā.