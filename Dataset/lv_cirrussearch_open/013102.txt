"Ieeja tukšumā" (franču: Enter the Void) ir Gaspara Noē veidota 2009. gada Francijas filma. Uzņemta neona gaismu Tokijas pilsētvidē, filma seko līdz Oskaram, jaunam amerikāņu narkodīlerim, ko sašauj policija un kurš no ārpusķermeņa pieredzes stāvokļa turpina vērot turpmākos notikumus. Filma ir uzņemta no pirmās personas skatupunkta, kas lido virs pilsētas ielām. Ik pa laikam tajā ir epizodes, kurās Oskars skatās aiz sava pleca, kad savukārt tiek rādītas epizodes no viņa pagātnes. Viscaur filmai ir izmantota eksperimentālā kino un psihodēlisko vielu pieredzes tēlainība. Noē filmu raksturo kā "psihodēlisku melodrāmu". "Ieeja tukšumā" tika pirmizrādīta 2009. gada 22. maijā Kannu kinofestivālā. Tā saņēma galvenokārt pozitīvus kritiķu vērtējumus, tomēr tā bija komerciāli neveiksmīga, jo tās ienākumi bija daudz mazāki par budžetu.