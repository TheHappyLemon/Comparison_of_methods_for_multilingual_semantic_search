Lidija Skobļikova (krievu: Лидия Павловна Скобликова; dzimusi 1939. gada 8. martā) ir bijusī krievu-padomju ātrslidotāja. Trīs reizes piedalījusies ziemas olimpiskajās spēlēs (1960, 1964, 1968). 1960. gadā Skvoveli izcīnīja divas zelta medaļas, pēc četriem gadiem Insbrukā — četras zelta medaļas. Kopā izcīnītās 6 zelta medaļas ir rekords starp ātrslidotājiem. Viņa ir pirmā sportiste, kas ziemas olimpiskajās spēlēs izcīnījusi 6 zelta medaļas, kā arī pirmā, kas vienās spēlēs izcīnījusi 4 zelta medaļas. Abās spēlēs bija spēļu medaļām bagātākā sportiste. Pasaules čempionātā izcīnījusi 25 zelta medaļas, savukārt PSRS čempionātā — 15 zelta medaļas. Pēc sportistes karjeras beigām kļuvusi par ātrslidošanas treneri. Bijusi arī Krievijas Slidošanas federācijas prezidente. 2014. gada ziemas olimpiskajās spēlēs bija viena no sešiem cilvēkiem, kas atklāšanas ceremonijā ienes olimpisko karogu.