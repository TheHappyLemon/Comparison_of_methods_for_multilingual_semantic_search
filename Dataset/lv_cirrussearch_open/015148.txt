Tomass Džons Patriks "Toms" Velings (angļu: Thomas John Patrick "Tom" Welling; dzimis 1977. gada 26. aprīlī) ir amerikāņu aktieris, režisors, producents, modelis. Viņš vislabāk pazīstams ar Klārka Kenta lomu WB/CW seriālā "Smolvila. Leģenda par Supermenu". Arī viņa brālis Marks Velings ir aktieris. Vidusskolas laikā nodarbojies ar sportu (futbolu, beisbolu un basketbolu). Vēlāk strādājis par celtnieku. 1998. gadā Toms Velings darbojās kā dažādu vīriešu apģērbu zīmolu modelis. 2000. gadā veiksmīgi pārgāja uz darbu televīzijā. Saņēmis vairākas balvas (vairākām arī nominēts) par Klārka Kenta attēlošanu. Vēl tēlojis seriālā Judging Amy un filmās "Ducis ir lētāk" (2003), "Ducis ir lētāk 2" (2005), The Fog (2005), "Izvēles diena" (Draft Day, 2014) un "Izvēle" (The Choice, 2016).