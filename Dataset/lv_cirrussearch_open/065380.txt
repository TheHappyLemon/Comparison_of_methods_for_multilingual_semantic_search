Cisleitānija, (vācu: Cisleithanien) oficiālais nosaukums Impērijas padomē pārstāvētās karalistes un zemes (vācu: Die im Reichsrat vertretenen Königreiche und Länder), bija nosaukums vienai no divām galvenajām Austroungārijas daļām no 1867. līdz 1918. gadam. Cisleitānija aptvēra zemes, kas bija tieši pakļautas Austrijas imperatora kronim, bet Transleitānija — Ungārijas karaļa kronim pakļautās zemes.