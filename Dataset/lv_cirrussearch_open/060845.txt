Interneta mīms, plašāk pazīstams vienkārši kā mīms (angļu: meme), ir, parasti asprātīga un ironiska, spontāni gūstot popularitāti, ideja, attēls, stils vai uzvedība, kas tiek izplatīta internetā, bieži vien caur sociālo mediju platformām. Tas, kas tiek uzskatīts par mīmu, dažādās interneta kopienās var atšķirties un laika gaitā var mainīties. Parasti tas bija jēdziens vai frāze, taču kopš tā laika jēdziens ir kļuvis plašāks un daudzpusīgāks, attīstoties, iekļaujot sarežģītākas struktūras, piemēram, izaicinājumus, GIF, videoklipus, un vīrusu parādības. Interneta mīmi tiek uzskatīti par interneta kultūras sastāvdaļu. Tie var izplatīties starp cilvēkiem, izmantojot sociālos tīklus, emuārus, tiešo e-pastu vai ziņu avotus.