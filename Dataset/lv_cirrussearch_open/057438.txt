Denijs Vords (angļu: Danny Ward, dzimis 1993. gada 22. jūnijā) ir Velsas futbolists, spēlē vārtsarga pozīcijā, Velsas futbola izlases dalībnieks. Kopš 2018. gada Vords pārstāv Anglijas čempionāta komandu Leicester City. Vords iepriekš ir spēlējis Wrexham un Liverpool, kā arī ticis izīrēts Tamworth, Morecambe, Aberdeen un Huddersfield Town. Velsas futbola izlases sastāvā Vords debitēja 2016. gadā. Pārstāvējis Velsu 2016. gada Eiropas čempionātā.