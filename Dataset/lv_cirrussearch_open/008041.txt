1953.—1954. gada Nacionālās basketbola asociācijas sezona bija 8. NBA sezona. Šajā sezonā piedalījās 9 komandas (visas no ASV). Par NBA čempioniem kļuva Mineapolisas "Lakers" spēlētāji, kas septiņu spēļu finālsērijā pieveica Sirakjūsas "Nationals" ar 4—3. Finālsērija ilga no 31. marta līdz 12. aprīlim. Par sezonas rezultatīvāko spēlētāju kļuva Nīls Džonsons ("Warriors"). 1953. gada NBA drafts notika 1953. gada 24. aprīlī, tajā Baltimoras "Bullets" ar pirmo numuru izvēlējās Reju Feliksu. 4. NBA Visu zvaigžņu spēle notika Madison Square Garden arēnā Ņujorkā. Tajā Austrumu komanda uzvarēja Rietumus ar 98-93. Par spēles vērtīgāko spēlētāju tika atzīts Bostonas "Celtics" spēlētājs Bobs Kouzijs.