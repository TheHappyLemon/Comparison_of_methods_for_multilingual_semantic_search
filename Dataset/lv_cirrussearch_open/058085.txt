"Izlaušanās spēle 2: Izejas nav" (angļu: Escape Room: Tournament of Champions) ir 2021. gada ASV psiholoģiskā šausmu filma. Filmas režisors ir Ādams Robitels, scenārija autori ir Vills Honlijs, Marija Melnika, Denjels Tačs un Orens Uzjels. Šis ir tupinājums 2019. gada filmai "Izlaušanās spēle". Savās lomās ir atgriezušās Teilore Rasela, Logans Milers un Debora Enna Volla, pārējās lomas atveido Indija Mūra, Holanda Rodena, Tomass Kokverels un Karlito Olivero. Filma ir par sešu cilvēku grupu, kas mēģina izdzīvot jaunā daudz nāvējošākā izlaušanās spēlē. Pēc pirmās filmas finansiālajiem panākumiem 2019. gadā, studija Columbia Pictures uzsāka turpinājuma izstrādi. Robitels atkal tika apstiprināts kā režisors. Filmēšana norisinājās Keiptaunā, Dienvidāfrikā, no 2019. gada augusta līdz septembrim. Filmas "Izlaušanās spēle 2: Izejas nav" pasaules pirmizrāde notika 2021. gada 1. jūlijā Austrālijā, bet ASV kinoteātros to sāka demonstrēt 2021. gada 16. jūlijā, uzreiz pēc COVID-19 pandēmijas atvieglojumu ieviešanas. Filmas starptautiskie kases ieņēmumi ir 51 miljoni ASV dolāru un tā ir saņēmusi dažādas kritiķu atsauksmes, kas slavē sarežģītās mīklas, kas jāatrisina galvenajiem varoņiem, taču atzīmēja, ka filma nespēja pārspēt iepriekšējo filmu.