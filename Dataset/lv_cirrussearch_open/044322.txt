"Ferdinands" (angļu: Ferdinand) ir 2017. gada ASV animācijas filma, kuras režisors ir Karloss Saldana. Galvenos tēlus ierunājuši Džons Sina, Entonijs Andersons, Džīna Rodrigeza, Keita Makkinnona un Peitons Menings. Filmas pirmizrāde notika 2017. gada 8. decembrī Dubaijā. Filma 2017. gadā tika nominēta Amerikas Kinoakadēmijas balvai kategorijā "Labākā animācijas filma", kur tā zaudēja animācijas filmai "Koko noslēpums". Filmā sirsnīgais bullis Ferdinands tiek kļūdaini noturēts par mežonīgu zvēru un aizvests prom no mājām. Ferdinands, apņēmības pilns atgriezties atpakaļ, savāc komandu no atstumtajiem.