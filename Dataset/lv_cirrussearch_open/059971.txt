Galvaspilsētas iekštelpu stadions (ķīniešu: 首都体育馆) ir iekštelpu stadions, kas atrodas Ķīnas galvaspilsētā Pekinā. Stadions tika uzcelts 1968. gadā un vairākkārtīgi ticis renovēts. 1971. gadā šajā vietā notika spēles starp Ķīnas un ASV nacionalajām galda tenisa komandām. Šīs spēles bija no tā saucamās pingponga diplomātijas. Stadiona ietilpība ir 17 345, un tā platība ir 54 707 km², kas paplašīna no iepriekšējiem 53 000 km². Stadions tika atjaunots 2001. gadā, lai kļūtu par 2001. gada vasaras universiādes norises vietu. Stadionā notika viena no pirmajām NBA spēlēm Ķīnā, kas tika aizvadīta 2004. gada 17. oktobrī, un to klātienē skatījās 17 903 cilvēki. Tajā arī notika pirmā profesionālā futbola spēle, kurā piedalījās visas Arēnas futbola līgas (AFL) zvaigznes, lai palīdzētu reklamēt atjaunoto Ķīnas AFL līgu (tagad zināma kā Ķīnas arēnas futbola līga). 2007. gada beigās stadionā notika kārtējā renovācija, kas tika pabeigta uz 2008. gada vasaras olimpiskajām spēlēm. Spēļu laikā stadionā tika aizvadīti volejbola turnīri. 2022. gada ziemas olimpisko spēļu laikā šajā vietā tika aizvadītas daiļslidošanas un šorttreka sacensības.