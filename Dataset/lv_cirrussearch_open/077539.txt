Spānijas ģerbonis ir viens no Spānijas nacionālajiem simboliem. Apstiprināts 1981. gadā, aizvietojot ģerboņa pagaidu versiju, kas savukārt nomainīja frankistu režīma ģerboni. Ģerboņa vairogā attēloti visu Spānijas valsti veidojošo seno karalistu ģerboņi, kā arī kronis - monarhijas simbols un Herkulesa stabi - ģeogrāfiskā novietojuma simbolisks attēlojums. Valsts ģerbonis attēlots arī Spānijas karogā.