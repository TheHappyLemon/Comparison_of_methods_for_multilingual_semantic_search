Ravenna (itāļu: Ravenna) ir pilsēta Itālijā, Emīlijas-Romanjas reģionā. Atrodas netālu no Adrijas jūras, pilsētu ar jūru savieno kanāls. No 402. līdz 476. gadam Ravenna bija Rietumromas impērijas galvaspilsēta. Vēlāk tā bija arī ostgotu valsts centrs. Ievērojami apskates objekti ir 6. gadsimtā celtās Santapollinares-Nuovo bazilika (Basilica di Sant'Apollinare Nuovo) un astoņstūrainā Sanvitales baznīca (Basilica di San Vitale). 1861. gadā Ravenna kļuva par daļu no Itālijas Karalistes. Mūsdienās tā ir lauksaimniecības un rūpniecības pilsēta, kur nozīmīgu lomu spēlē naftas un dabasgāzes pārstrāde. https://demo.istat.it/?l=it. Vikikrātuvē par šo tēmu ir pieejami multivides faili. Skatīt: Ravenna. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)