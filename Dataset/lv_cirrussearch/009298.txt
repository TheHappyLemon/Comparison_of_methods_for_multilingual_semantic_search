Nickelodeon jeb Nick ir televīzijas kanāls bērniem un jauniešiem. Kanāls izveidots 1977. gadā ASV ar nosaukumu Pinwheel. Kanāls pieder uzņēmumam Viacom. Kopš 1979. gada kanāls pazīstams ar nosaukumu Nickelodeon. Kanāla mērķauditorija pārsvarā ir bērni un jaunieši vecumā no 8 līdz 17 gadiem, lai gan tiek raidītas pārraides arī jaunākiem bērniem vecumā no 2 līdz 8 gadiem. Mūsdienās kanāls tiek translēts daudzās valodās un pasaules valstīs (Japāna, Austrālija, Jaunzēlande, Lielbritānija, Skandināvija, Centrāleiropa, Latīņamerika, Krievija, Moldova, Kazahstāna, Kirgizstāna, Indonēzija, Latvija). Nickelodeon vēsture sākās 1977. gada 1. decembrī, kad Warner Cable Communications izveidoja pirmo divu veidu interaktīvo kabeļu sistēmu QUBE Kolumbusā, Ohaio. Warner Cable C-3 kabeļu kanāls raidīja Pinwheel katru dienu. Nickelodeon radās 1979. gada 1. aprīlī, sākotnēji izplatīts pa Warner Cable sistēmām no satelīta uz RCA Satcom-1 retranslatora. Sākumā kanālā nebija reklāmu, tās parādījās 1984. gada janvārī. Nickelodeon tika izveidots 1979. gada 1. aprīlī (kā pirmais tikai bērniem paredzētais kanāls) Warner Cable sistēmā Bufalo, Ņujorkā. Kanāls ātri izpletās, sasniedzot Warner Cable sistēmas pa visu valsti un arī citus kabeļoperatorus. Neskatoties uz kanāla iepriekšējo vēsturi kā QUBE un Pinwheel, Nickelodeon 1979. gadu izvēlējās kā savas dibināšanas gadu. Kanāls raidīja raidījumus kā Video komiksu grāmata, Pinwheel (kas tika reformēts kā vairāku stundu bloks) un citus. Nickelodeon pirmajos gados bija vairākas problēmas, darbojoties ar 10 miljoniem dolāru zaudējumiem 1984. gadā. Kanālam trūka veiksmīgas programmas, stagnācija reitingos un būšana pašā apakšā no visiem ASV kabeļtelevīzijas kanāliem. MTV Networks direktors Bobs Pitmans devās pie Freda Seiberta un Alana Goodmena, lai atjaunotu kanāla zīmolu. Kanālam tika atjaunots dizains un logotips. Pēc sešiem mēnešiem Nickelodeon kļuva par populārāko bērnu kanālu un tā palika 26 gadus, neskatoties uz augošo konkurenci no Disney Channel un Cartoon Network. 1991. gada 11. augustā pirmizrādi pieredzēja pirmie trīs oriģinālie animācijas seriāli, tie kļuva par lielu panākumu un tika veidoti jauni animācijas seriāli. Nicktoons ir zīmols Nickelodeon kanāla oriģinālajiem animācijas seriāliem (šis nosaukums tiek izmantots arī Nickelodeon kanālam, kurš sāka raidīt kopš 2002. gada). Līdz 1991. gadam Nickelodeon kanālā tika raidīti dažādās valstīs tapuši animācijas seriāli. Nickelodeon animācijas seriāliem Nickelodeon programmā joprojām ir liels īpatsvars, darbadienās animācijas seriāli kanālā tiek rādīti aptuveni no 6 līdz 7 stundām, brīvdienās pat līdz 9 stundām. Kopš 2006. gada, kad Nickelodeon noslēdza līgumu ar DreamWorks Animation, kanālā ir parādījušies vairāki trīsdimensionāli animācijas seriāli (piemēram: Madagaskaras Pingvīni un Fanboy & Chum Chum). Amerikas Savienotajās Valstīs kopš 1985. gada jūlija Nickelodeon dala vietu ar kanālu Nick at Nite, kas raida situāciju komēdijas, vairākus oriģinālraidījumus un filmas. Nick at Nite tiek raidīts arī citās valstīs, kā piemēram: Apvienotajā Karalistē un Īrijā. Vācijā, Austrijā un Šveicē Nickelodeon nakts programma tiek dēvēta par NickNight. Amerikas Savienotajās Valstīs Nickelodeon raida no 7.00 līdz 21.00 pirmdienās, otrdienās, trešdienās, piektdienās un svētdienās, no 7.00 līdz 20:00 ceturtdienās, kā arī no 7.00 līdz 22.00 sestdienās, kad sāk raidīt Nick at Nite. Citās valstīs Nickelodeon raida 24 stundas diennaktī, dažās valstīs naktīs neraida neko. Kanālā NickToons tiek pārraidīti kanāla Nickelodeon animācijas seriāli. Kanāls TeenNick paredzēts no 12 līdz 24 gadiem veciem skatītājiem. Kanāls NickJr. paredzēts skatītājiem vecumā no 2 līdz 5 gadiem. Kanāls Nick at Nite (Nick@Nite) tiek pārraidīts vakaros. «Arhivēta kopija». Arhivēts no oriģināla, laiks: 2013. gada 11. decembrī. Skatīts: 2013. gada 5. martā. «Arhivēta kopija». Arhivēts no oriģināla, laiks: 2014. gada 19. februārī. Skatīts: 2016. gada 14. augustā. «Arhivēta kopija». Arhivēts no oriģināla, laiks: 2016. gada 4. oktobrī. Skatīts: 2016. gada 14. augustā. Oficiālā mājaslapa (angliski)