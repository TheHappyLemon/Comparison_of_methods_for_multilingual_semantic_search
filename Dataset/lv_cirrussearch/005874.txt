Taktiskais apgaismojums ir šaujamieroča palīgierīce, kas atvieglo vāji apgaismota mērķa identificēšanu un atļauj labam šāvējam vienlaikus tēmēt un apgaismot mērķi, kad apgaismojums ir uzstādīts paralēli stobra kanāla asij. Taktiskie apgaismojumi reizēm ir apvienoti arī ar lāzeru, lai izveidotu vairākfunkciju ierīci. Parasti tas tiek darbināts ar vairākām litija baterijām un tā ietvars ir izgatavots no īpaši izturīga polimēra. Taktiskie apgaismojumi var tikt apgādāti ar lēcām, lai iegūtu noteiktas krāsas, iekļaujot gaismu ar infrasarkano spektru, kas ir redzama tikai caur noteiktām brillēm. Taktiskie apgaismojumi ir arī pārveidoti kā neletālas apžilbinošas ierīces, kas izstrādātas, lai mērķi acumirklī padarītu nespējīgu bez ilgstoša efekta un gūtu taktiskas priekšrocības. Taktiskais apgaismojums parasti ir izgatavots noteikta modeļa vai klases šaujamierocim. Pistolēm parasti ir vajadzīgs speciāls apgaismojums katram modelim, kamēr lielāki ieroči var izmantot speciālas sliedes vai stobra spailes, kur uzstādīt universālus izstrādājumus. Šī apgaismojuma gaismeklis parasti ir halogēns un tā darbības laiks ir ap 1 stundu ilgs.