Džovanni van Bronkhorsts (nīderlandiešu: Giovanni Christiaan van Bronckhorst; dzimis 1975. gada 5. februārī Roterdamā, Nīderlandē) ir nīderlandiešu futbola treneris un bijušais futbolists, spēlējis aizsarga pozīcijā, bijis Nīderlandes futbola izlases dalībnieks. Savu profesionāļa karjeru uzsāka 1993. gadā Nīderlandes kluba RKC Waalwijk rindās, aizvadot savu pirmo sezonu īrē no Feyenoord. No 1994. līdz 1998. gadam spēlēja Feyenoord sastāvā. Karjeras turpinājumā spēlēja Skotijas klubā Rangers, ar ko divreiz kļuva par Skotijas čempionu. No 2001. līdz 2003. gadam pārstāvēja Anglijas Premjerlīgas klubu Arsenal, 2002. gadā uzvarot Premjerlīgā un 2003. gadā izcīnot FA kausu. No 2003. līdz 2007. gadam spēlēja FC Barcelona sastāvā Spānijā. Šī kluba rindās divreiz uzvarēja La Liga, bet 2006. gadā kļuva par UEFA Čempionu līgas uzvarētāju. 2007. gadā atgriezās Feyenoord. Spēlētāja karjeru noslēdza 2010. gadā. Nīderlandes izlasē debitēja 1996. gada 31. augustā draudzības spēlē pret Brazīliju. Tika iekļauts Nīderlandes izlases sastāvā 1998. gada FIFA Pasaules kausa izcīņas finālturnīrā, bet laukumā neizgāja. Spēlēja 2000., 2004. un 2008. gada Eiropas čempionātā, kā arī 2006. un 2010. gada FIFA Pasaules kausa finālturnīrā. 2008. gadā kļuva par izlases kapteini. Karjeru izlasē noslēdza pēc 2010. gada Pasaules kausa, kurā Nīderlandes izlase izcīnīja 2. vietu. Kopā izlases rindās aizvadījis 106 spēles un guvis sešus vārtus. Pēc spēlētāja karjeras beigām kļuva par treneri. Sākumā strādāja Nīderlandes U-21 izlases treneru korpusā. 2011. gada jūlijā kļuva par Ronalda Kūmana asitentu Feyenoord. 2015. gadā kļuva par Feyenoord galveno treneri. 2016.—2017. gada sezonā komanda van Bronkhorsta vadībā izcīnīja Eredivisie čempiontitulu. 2021. gada 18. novembrī tika apstiprināts par Glāzgovas "Rangers" galveno treneri. Feyenoord KNVB beker: 1994−95, 2007−08 Rangers Skotijas Premjerlīga: 1998−99, 1999−2000 Skotijas kauss: 1998−99, 1999−2000 Skotijas Līgas kauss: 1998 Arsenal Anglijas Premjerlīga: 2001−02 FA kauss: 2002−03 Barcelona Spānijas La Liga: 2004−05, 2005−06 Supercopa de España: 2005, 2006 UEFA Čempionu līga: 2005−06 Feyenoord Eredivisie: 2016−17 KNVB beker: 2015−16, 2017−18 Johan Cruijff Schaal: 2017, 2018 Rangers UEFA Eiropas līga finālists: 2021-22 «Giovanni van Bronckhorst - national football team player». eu-football.info. Skatīts: 2018. gada 5. augustā. https://www.uefa.com/uefaeuropaleague/match/2033450--frankfurt-vs-rangers/ Vikikrātuvē par šo tēmu ir pieejami multivides faili. Skatīt: Džovanni van Bronkhorsts. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)