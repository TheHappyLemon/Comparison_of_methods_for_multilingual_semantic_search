Vladimīrs Vūjteks (čehu: Vladimír Vůjtek; dzimis 1947. gada 17. maijā Klimkovicē) ir bijušais čehu hokejists, centra uzbrucējs, tagad treneris. Savas spēlētāja karjera laikā, pārstāvot HK Vitkovice un Jihlavas "Dukla" vienības, astoņas reizes kļuvis par Čehoslovākijas čempionu hokejā. Savu trenera karjeru Vūjteks uzsāka 1982. gadā, stājoties pie stūres Čehoslovākijas 2. līgas klubam SK Karvina. No 1985. līdz 1994. gadam Vladimirs bija HK Vitkovices treneris. Čehijas Ekstralīgas klubus Vūjteks trenēja līdz pat 2001. gadam, kad uzsāka darbu ar Jaroslavļas "Lokomotiv" vienību. 2003.—04. sezonā Vladimirs trenēja Kazaņas "Ak Bars" vienību, taču no 2004. līdz 2007. gadam atgriezās pie HK Vitkovices stūres. No 2007. līdz 2009. gadam Vladimirs trenēja Maskavas "Dinamo" vienību. No 2011. līdz 2016. gadam bija Slovākijas hokeja izlases galvenais treneris. 1994. un 1995. gadā Vūjteks bija arī Čehijas U20 junioru izlases galvenais treneris. Vladimīrs Vūjteks - eliteprospects.com trenera profils (angliski)