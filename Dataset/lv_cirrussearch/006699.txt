Kristiāns Pelšs (dzimis 1992. gada 9. septembrī, miris 2013. gada 11. jūnijā) bija latviešu hokejists, kreisās malas uzbrucējs. No 2012. līdz 2013. gadam Pelšs spēlēja Amerikas hokeja līgas kluba Oklahomsitijas "Barons" sastāvā. Pelšs noslīka 2013. gada 11. jūnijā. Dzejnieka un atdzejotāja Eināra Pelša dēls. Sākumā nodarbojies ar džudo, taču astoņu gadu vecumā uzsāka trenēties hokejā. Vēlāk Pelšs divarpus sezonas spēlēja arī Liepājā, taču trīspadsmit gadu vecumā atgriezās Daugavpilī. Jau sešpadsmit gados Kristiānam izdevās ielauzties tolaik Baltkrievijas Ekstralīgā spēlējošā kluba DHK Latgale sastāvā. 2009.—10. sezonā Pelšs spēlēja Rīgas "Dinamo" fārmklubā - Rīgas "Dinamo Juniors" rindās. Pēc sezonas beigām NHL draftā viņu ar kopējo 181. numuru izvēlējās Edmontonas "Oilers". Kristiāns kļuva par 27. NHL draftēto latvieti. Vasarā Pelšs pārcēlās uz Ziemeļameriku, piedalījās Edmontonas "Oilers" jauno hokejistu nometnē un pievienojās Edmontonas "Oil Kings" rindām. 2012. gada 1. maijā Pelšs noslēdza trīs gadu līgumu ar NHL klubu Edmontonas "Oilers", nākamo sezonu uzsākot tās Amerikas hokeja līgas fārmklubā Oklahomsitijas "Barons". 2012.—13. gada NHL sezonas lokauta dēļ gan noturēties "City Barons" sastāvā hokejists nespēja, novembra sākumā tiekot nosūtīts uz ECHL klubu Stoktonas "Thunder". ECHL hokejists decembrī saņēma 21 spēles diskvalifikāciju, īsi pēc tam atgriežoties "City Barons" rindās. Latvijas hokeja izlases rindās Pelšs aizvadījis divas spēles. Hokejists spēlējis arī 2009. un 2010. gada Pasaules U18 čempionātos, kā arī 2011. gada Pasaules junioru čempionātā. Pēc 2010. gada NHL drafta "Oil Kings" ģenerālmenedžeris Bobs Grīns atzina, ka Pelšu ievērojis tieši 2010. gada Pasaules U18 čempionāta laikā. Latvijas pieaugušo izlases sastāvā debitēja 2011. gada 8. aprīļa spēlē pret Somijas izlasi. «Policija: Daugavā noslīkušais vīrietis ir hokejists Pelšs». delfi.lv. 15.06.2013. Skatīts: 2013. gada 15. jūnijā. «Latviešu hokeja uzbrucējs Kristiāns Pelšs». Tvnet.lv. Skatīts: 2013. gada 16. jūnijā. Didzis Rudmanis. «Pelss talks about his own past». latvianhockey.wordpress.com, 19.10.2010.. Skatīts: 2010. gada 27. decembrī. (angliski) Didzis Rudmanis. «Pelss joins Oil Kings». latvianhockey.wordpress.com, 08.08.2010.. Skatīts: 2010. gada 27. decembrī. (angliski) Didzis Rudmanis. «Pelšs paraksta līgumu ar Edmontonas "Oilers"». Sportacentrs.com, 01.05.2012.. Skatīts: 2012. gada 10. jūnijā. «Latvijas hokejists Pelšs diskvalificēts uz 21 spēli». Tvnet.lv. 06.12.2012. Skatīts: 2013. gada 15. jūnijā. «Līdzjūtība Kristiāna Pelša tuviniekiem». Latvijas hokeja federācija. 15.06.2013. Arhivēts no oriģināla, laiks: 2016. gada 7. martā. Skatīts: 2013. gada 15. jūnijā. Eliteprospects profils (angliski) Internet Hockey Database profils (angliski)