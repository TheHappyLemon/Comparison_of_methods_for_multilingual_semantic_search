Vjačeslavs Bikovs (krievu: Вячеслав Аркадьевич Быков; dzimis 1960. gada 24. jūlijā Čeļabinskā, PSRS) ir bijušais padomju hokejists, tagad treneris. Spēlējis centra uzbrucēja pozīcijā. 1989. gada NHL draftā viņu izraudzījās Kvebekas "Nordiques" ar kopējo 169. kārtas numuru, taču nekad nav spēlējis NHL. Par Krievijas izlases galveno treneri kļuva 2006. gada 10. augustā. Kopā ar izlasi ir izcīnījis zelta medaļas 2008. un 2009. gada Pasaules čempionātos. Bikovs bijis arī HC Fribourg-Gotteron, Maskavas CSKA, Ufas "Salavat Julajev" galvenais treneris. 2013.-14. gada sezonas izskaņā pēc Jukas Jalonena atlaišanas īslaicīgi bija arī Sanktpēterburgas SKA galvenais treneris. Vikikrātuvē par šo tēmu ir pieejami multivides faili. Skatīt: Vjačeslavs Bikovs. Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski)