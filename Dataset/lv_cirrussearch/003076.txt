Apstākļa vārds jeb adverbs ir patstāvīga, nelokāma vārdšķira, kas nosauc darbības, īpašības un apstākļu pazīmes. Apstākļa vārdi tuvāk paskaidro darbības vārdu, īpašības vārdu vai citu apstākļa vārdu. Apstākļa vārdi žēl, daudz, nedaudz, vairāk, maz, mazāk, tik, cik jālieto ar deklinējamu vārdu ģenitīvā. Lietojams ir vārds pašreiz (saīsinājums no pašu reizi), nevis patreiz. Apstākļa vārds kaut kur norāda darbības vietu, to nedrīkst lietot laika nozīmē. Nevēlama ir apstākļa vārda atpakaļ lietošana laika nozīmē, šeit to būtu vēlams aizstāt ar prievārdiem pirms vai priekš. Apstākļa vārdus nedrīkst jaukt ar īpašības vārdiem. Lai to ievērotu, jāatceras, ka īpašības vārdi ir lokāmi un paskaidro lietvārdu, taču apstākļa vārdi nav lokāmi un paskaidro darbības vārdu (retāk īpašības vārdu vai citu apstākļa vārdu). Pamatraksts: Gradācija Apstākļa vārdiem, kas radušies no īpašības vārdiem, ir salīdzināmās pakāpes. Apstākļa vārdiem citādi, savādi salīdzināmās pakāpes parasti neveido, jo šo vārdu pamatforma izsaka citādumu un savādumu. Latviešu vārdnīcas šķirklis vārdam adverbs[novecojusi saite] Letonika informācija