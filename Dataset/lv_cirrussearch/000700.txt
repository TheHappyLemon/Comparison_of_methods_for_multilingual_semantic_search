Karāči (urdu: كراچى, Karachi) ir pilsēta Pakistānas dienvidos pie Arābijas jūras uz ziemeļrietumiem no Indas grīvas. Sindas provinces galvaspilsēta. Visapdzīvotākā pilsēta Pakistānā. Pakistānas galvenais ekonomikas, finansiālais (šeit atrodas Pakistānas Centrālā banka) un izglītības centrs. Pilsēta saražo 65% no nacionālā IKP. Karāči strauji aug. 1911. gadā tajā bija 186 771 iedzīvotāju, nepilnos simts gados iedzīvotāju skaits ir palielinājies vairāk kā piecdesmitkārtīgi. 1776. gadā zvejnieku ciematiņa vietā tika izveidota osta tirdzniecībai ar Maskatu un Bahreinu. 1839. gadā Karāči ieņēma Apvienotās Karalistes karaspēks. Trīs gadus vēlāk pilsētiņa tika iekļauta Britu Indijas sastāvā. Briti attīstīja Karāči kā ostas pilsētu precēm no Indas upes baseina. 1936. gadā Karāči kļuva par Sindas provinces galvaspilsētu. 1947. gadā Karāči kļuva par jaunās Pakistānas valsts galvaspilsētu. Kaut arī galvaspilsēta drīz tika pārvietota uz Rāvalpindi, bet vēlāk uz Islāmābādu, Karāči saglabāja savas pozīcijas kā Pakistānas finanšu un ekonomikas centrs. Populārākie sporta veidi Karāči ir krikets un futbols. 1996. gadā trīs spēles no Kriketa Pasaules kausa izcīņas tika aizvadītas tieši Karāči. Karāči dzimuši: Šaukats Azīzs (1949-) — politiķis Bēnazīra Bhuto (1953-2007) — politiķe Bilavāls Zardarī Bhuto (1988-) — politiķis Mohameds Ali Džinna (1876-1948) — Pakistānas dibinātājs Beirūta, Libāna Daka, Bangladeša Dubaija, AAE Džida, Saūda Arābija Hjūstona, ASV Honkonga Izmira, Turcija Kualalumpura, Malaizija Manāma, Bahreina Maskava, Krievija Portluī, Maurīcija Priština, Kosova Stambula, Turcija Šanhaja, Ķīna Taškenta, Uzbekistāna «Pakistan’s 10 most populous cities revealed». Q7408411. 28 augusts 2017. Skatīts: 22 janvāris 2021. Vikikrātuvē par šo tēmu ir pieejami multivides faili. Skatīt: Karāči. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)