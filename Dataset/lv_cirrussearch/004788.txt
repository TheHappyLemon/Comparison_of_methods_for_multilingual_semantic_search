Vinsents Kasels (franču: Vincent Cassel; dzimis 1966. gada 23. novembrī) ir franču aktieris un kinorežisors. Kasels piedzima Parīzē, Francijā franču aktiera Žana Pjēra Kasela (1932—2007) ģimenē. Tēvs bija Francijā populārs aktieris, īpaši pazīstams ar lomām 1960-gadu komēdijās. Vinsents Kasels uzsāka aktiera karjeru 1987. gadā. Kļuva plašāk pazīstams pēc lomas atveidošanas franču režisora Metjū Kasovica filmā La Haine (1995). Par šo lomu tika nominēts divām Cēzara balvām. Vēlreiz tika nominēts Cēzara balvai par lomu filmā Read My Lips (Sur mes lèvres, 2001). Cēzara balvu ieguva par gangstera Žaka Merina (Jacques Mesrine) atveidošanu filmā Mesrine (filma divās daļās: Žaks Mesrins: Nāves instinkts" (L'instinct de mort), "Žaks Mesrins: Valsts ienaidnieks Nr. 1" (L'ennemi public n°1), 2008). Kasels divreiz nominēts Eiropas Kino balvai (kategorijā Audience Award) — par lomām filmās The Crimson Rivers (Les rivières pourpres, 2000) un Read My Lips. Kasels ir spēlējis lomas vairākās plaši pazīstamās filmās: "Dzīvoklis" (L'Appartement; 1996), "Elizabete" (1998), "Vilku brālība" (Le pacte des loups; 2001), "Neatgriezeniskais" (2002), "Oušena ducis" (2003), "Oušena velna ducis" (2007), "Austrumu solījumi" (Eastern Promises; 2007), "Melnais gulbis" (2010), "Bīstamā metode" (2011), "Transā" (2013), "Skaistule un Briesmonis" (Beauty and the Beast; 2014), "Bērns Nr. 44" (2015), Partisan (2015), "Tas neveiklais brīdis" (Un moment d'égarement; 2015), "Īpašie" (2019). Piedaloties filmā "Dzīvoklis", Kasels satika aktrisi Moniku Belluči. Viņi apprecējās 1999. gadā. Ģimenē piedzima divas meitas. 2013. gada augustā Kasels un Belluči paziņoja par šķiršanos. Kasels aizraujas ar cīņas mākslu kapueiru, kas ir noderējis arī filmējoties lomās, piemēram, filmā "Oušena ducis". «Jean-Pierre Cassel, 74, Actor Who Starred in ’60s French Comedies, Dies». The New York Times. «Vincent Cassel interview for Mesrine». Oh No They Didn't!. Arhivēts no oriģināla, laiks: 2016. gada 3. maijā. Skatīts: 2015. gada 25. jūlijā. «Monica Bellucci, Vincent Cassel To Divorce After 14 Years». The Huffington Post. «Vincent Cassel: A Q&A With the Black Swan Star». The Huffington Post. Vikikrātuvē par šo tēmu ir pieejami multivides faili. Skatīt: Vinsents Kasels. Oficiālā mājaslapa (franciski) IMDb profils (angliski) AllMovie profils (angliski)