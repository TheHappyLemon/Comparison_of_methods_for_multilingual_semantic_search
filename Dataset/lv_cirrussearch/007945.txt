Gārņi, gārņu ģints (Ardea) ir viena no gārņu dzimtas (Ardeidae) ģintīm, kas pieder gārņu apakšdzimtai (Ardeinae). Gārņu ģintī ir 14 mūsdienās dzīvojošas sugas. Pazīstamākās ir sudrabgārnis un zivju gārnis. Gārņu sugas ir izplatītas visos kontinentos, izņemot Antarktīdu. Latvijā ir sastopamas 2 gārņu ģints sugas: sudrabgārnis (Ardea alba) un zivju gārnis (Ardea cinerea). Lielākā sugu dažādība ir sastopama tropos. Tās visas mājo ūdens tuvumā, medījot zivis, vardes un citus ūdens dzīvniekus. Ziemeļos mērenajā joslā ligzdojošās sugas ir gājputni un ziemot tās dodas uz dienvidiem. Dažas sugas migrē tikai tad, ja ligzdo reģionos, kur ziemā sasalst ūdeņi. Sudrabgārnis jeb lielais baltais gārnis (Ardea alba) nesenā pagātnē tika sistematizēts mazo gārņu ģintī (Egretta) vai atsevišķā sudrabgārņu ģintī (Casmerodius), tomēr mūsdienās tas tiek sistematizēts gārņu ģintī (Ardea). Par vienīgo līdzību ar mazajiem gārņiem varētu atzīmēt tā balto apspalvojumu. Tuvākie radinieki gārņu ģintī ir zivju gārnis, lielais zilais gārnis un kokoi gārnis. Gārņu ģints putni ir lielākie gārņu dzimtā. Tiem ir garas, spēcīgas kājas, knābji un gari kakli. To apspalvojums ir vienkrāsains, visbiežāk zilpelēks. Dažas sugas ir baltas. Uz galvas tiem ir cekuli. Lielākais no visiem ir milzu gārnis (Ardea goliath), kura ķermeņa augstums ir 135—150 cm, spārnu plētums 180—210 cm, svars apmēram 5 kg. Lidojumā kā visiem pelikānveidīgajiem putniem to kakli ir saliekti "S" formā, bet kājas izstieptas uz atpakaļu. ģints Gārņi (Ardea) Austrumu lielais gārnis (Ardea modesta) Baltkakla gārnis (Ardea pacifica) Baltvēdera gārnis (Ardea insignis) Dzeltenknābja gārnis (Ardea intermedia) Kokoi gārnis (Ardea cocoi) Lielais baltais gārnis (Ardea alba) Lielais zilais gārnis (Ardea herodias) Lielknābja gārnis (Ardea sumatrana) Madagaskaras gārnis (Ardea humbloti) Melnkakla gārnis (Ardea melanocephala) Milzu gārnis (Ardea goliath) Raibais gārnis (Ardea picata) Rudais gārnis (Ardea purpurea) Zivju gārnis (Ardea cinerea) gārņu dzimta (Ardeidae) Martínez-Vilalta, Albert; Motis, Anna (1992), "Family Ardeidae (Herons)", in del Hoyo, Josep; Elliott, Andrew; Sargatal, Jordi, Handbook of the Birds of the World. Volume 1, Ostriches to Ducks, Barcelona: Lynx Edicions, pp. 376–403, ISBN 978-84-87334-10-8 Ardea alba Linnaeus, 1758 «The Heron Group». Arhivēts no oriģināla, laiks: 2008. gada 16. aprīlī. Skatīts: 2011. gada 11. martā. Goliath Heron Vikikrātuvē par šo tēmu ir pieejami multivides faili. Skatīt: Gārņi.