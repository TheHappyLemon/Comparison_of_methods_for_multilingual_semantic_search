Kosumelas koati, Kosumelas degunlacītis (Nasua nelsoni) ir neliels jenotu dzimtas (Procyonidae) plēsējs, kas pieder parasto koati ģintij (Nasua). Kosumelas koati ir endēmiska koati suga, kas dzīvo Meksikas Kosumelas salā Karību jūrā. Daļa zinātnieku neatzīst Kosumelas koati kā patstāvīgu sugu un uzskata to par baltpurna degulācīša (Nasua narica) pasugu, saucot to par Nasua narica nelsoni. Tomēr lielākā daļa sistemātiķu to klasificē kā sugu. Lai arī ārēji tas ir ļoti līdzīgs baltpurna koati, Kosumelas koati ir mazāka auguma, un tā kažoka matojums ir īsāks un mīkstāks. Tā ķermeņa garums bez astes ir 38—50 cm, astes garums 38—50 cm, augstums skaustā 20—25 cm, svars 3—6,8 kg. Tā galva ir slaida ar garu purnu un kustīgu degungalu, kas piemērots augsnes pārmeklēšanai. Tā kažoka matojumam ir raksturīgs grizli efekts, kad katras spalvas galiņš ir gaišs vai balts. Ap acīm un degunu tam ir balts matojums. Kosumelas koati ir aktīvs dienas laikā, tas ir visēdājs un barojas ar augļiem, kukaiņiem un maziem dzīvniekiem, kā grauzēji un ķirzakas, tie labprāt mielojas ar cilvēku pārtikas pārpalikumiem. Par Kosumelas koati nav veikti nopietni pētījumi, bet pastāv uzskats, ka to uzvedība un sociālās attiecības ir līdzīgas baltpurna koati. Daudzus Rīgas zoodārza iemītniekus turpmāk sauks pavisam citādi The Cozumel Island coati (Nasua nelsoni). (Species at Risk). | Goliath Business News[novecojusi saite] «Cozumel Island Coati». Arhivēts no oriģināla, laiks: 2008. gada 25. jūlijā. Skatīts: 2010. gada 4. martā. Nowak, R. 1999. Walker's Mammals of the World. Baltimore, Maryland: The Johns Hopkins University Press University Press. Cozumel coati Kosumelas koati foto (toftphotosafari) Kosumelas dzīvnieku foto