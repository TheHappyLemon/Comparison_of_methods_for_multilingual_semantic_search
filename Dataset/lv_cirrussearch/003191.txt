Mūspella (senskandināvu: Múspell) jeb Mūspelheima (Múspellsheimr - 'uguns zeme') senskandināvu mitoloģijā ir uguns zeme, kas pastāvējusi jau pirms pasaules radīšanas. Mūspellā mitinās uguns milži un viņu valdnieks Surts. Skandināvu mitoloģijā pasaules rašanās mītā liela nozīme ir Mūspellas uguns un Nīflheimas ledus saplūšanai Ginnungagapā, radot milzi Īmiru. Planētas, komētas un zvaigznes radušās no Mūspellas dzirkstelēm. Ragnarokā atvērsies debesis, un Surts ar pārējiem uguns milžiem dosies uz Asgardu, iznīcinot tiltu Bivrestu. Surts sadedzinās pasauli.