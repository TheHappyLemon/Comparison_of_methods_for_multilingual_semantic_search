Roberts Džefrijs Šternbergs (angļu: Robert Jeffrey Sternberg; dzimis 1949. gada 8. decembrī Ņuarkā, Ņūdžersijas štatā, ASV) ir amerikāņu psihologs un psihometrijas speciālists, vairāku žurnālu redkolēģijas loceklis. R. Šternbergs ir absolvējis Jeila Universitāti un Stenforda Universitātes doktorantūru, ir Heidelbergas un Kembridžas Universitāšu biedrs. 2003. gadā tika ievēlēts par Amerikas Psiholoģijas asociācijas prezidentu. No 2005. gada strādā Taftas Universitātē, ir profesors, mūsdienu zinātnes un mākslas psiholoģijas fakultātes dekāns. Pašlaik profesors ir viens no lielākajiem speciālistiem mūsdienu psiholoģijas jomā kreatīvā intelekta, modrības, mīlestības un naida teorijas jautājumos, visbiežāk citējamais zinātnieks pasaules psiholoģijas jautājumos. R. Šternbergs ir saņēmis vairāku zinātņu biedrību un asociāciju atzinību. Galvenās R. Šternberga pētnieciskās intereses ir augstākās psihiskās funkcijas, informācija, jaunrade; domāšanas stili; kognitīvā modificēšanās spēja; vadība; mīlestība un naids; mīlestība un karš. R. Šternbergs ir izstrādājis triangulāro mīlestības teoriju. Sadarbībā ar T. Lubartu ir definējis radošuma investīciju teoriju, kurā ir atspoguļots princips kā radoši cilvēki pārdod savas idejas. R. Šternbergs kā viens no pirmajiem teorētiķiem izteica zinātnisku viedokli par cilvēku mīlestību, ko tagad sauc par Roberta Šternberga "triangulāro teoriju". Šī teorija ļauj loģiski izprast mīlestības visdažādākās formas, apraksta attiecību veidus, pamatojoties uz tādām sastāvdaļām kā intīmā kaisle, lēmums, saistības. R. Šternberga teorija piedāvā vienkāršu izpētes modeli visdažādākajiem attiecību scenārijiem. Mūsdienās tā ir viena no populārākajām koncepcijām, kura izskaidro mīlestības procesus starp cilvēkiem. Mājaslapa (angliski)