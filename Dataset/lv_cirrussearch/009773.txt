Dentons True "Sajs" Jangs (angļu: Denton True "Cy" Young; dzimis 1867. gada 29. martā Gilmorā, Ohaio štatā, ASV; miris 1955. gada 4. novembrī Ņūkomerstaunā, Ohaio štatā, ASV) bija amerikāņu beisbolists, spēlēja pičera pozīcijā. 21 gadu ilgajā profesionāļa karjerā viņš pārstāvēja piecus klubus: Klīvlendas "Spiders", Sentluisas "Perfectos", Bostonas "Americans" / "Red Sox", Klīvlendas "Naps" un Bostonas "Rustlers". 1903. gadā Bostonas "Americans" sastāvā viņš kļuva par pirmās Pasaules sērijas izcīņas uzvarētāju. 1937. gadā viņu uzņēma Nacionālajā beisbola slavas zālē. Gadu pēc S. Janga nāves tika ieviesta Saja Janga balva, ko pasniedz katras sezonas labākajam pičeram. Karjeras laikā viņš uzstādīja vairākus pičošanas rekordus, daudzi no kuriem noturējās vairāk nekā gadsimtu. Viņš ir svinējis uzvaru 511 spēlēs un piedzīvojis 316 zaudējumus (abi rādītāji ir pašreizējie rekordi). Tāpat viņam pieder MLB rekords aizvadītajās spēlēs (815). 1999. gadā, 88 gadus pēc viņa pēdējās spēles MLB un 44 gadus pēc nāves, The Sporting News ierindoja Saju Jangu 14. vietā starp 100 izcilākajiem beisbolistiem. Tajā pašā gadā S. Jangs tika iebalsots MLB gadsimta simboliskajā izlasē. «Career Leaders for Wins». baseball-almanac.com. Skatīts: 2008-07-16. «Games Lost Records». baseball-almanac.com. Skatīts: 2008-07-16. «Games Started Records». baseball-almanac.com. Skatīts: 2008-07-16. «Baseball's 100 Greatest Players». The Sporting News. Skatīts: 2008-07-16. Vikikrātuvē par šo tēmu ir pieejami multivides faili. Skatīt: Sajs Jangs. Baseball-Reference profils (angliski)