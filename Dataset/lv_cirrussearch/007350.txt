Kosmos 2470 (Космос-2470) jeb GEO-IK-2 № 11L (Гео-ИК-2 № 11Л) bija Krievijas ģeodēzisko pavadoņu sistēmas GEO-IK-2 (Musson-2) pirmais eksemplārs. Tas tika palaists 2011. gada 1. februārī, bet kļūmes dēļ neiegāja pareizā orbītā un ir atzīts par nelietojamu. Pavadoņa īpašnieks ir militārais resors. Pavadoni bija paredzēts ievadīt solārsinhronā orbītā, kur tas ar radara altimetru veiktu mērījumus, lai izveidotu augstas precizitātes ģeodēzisko tīklu ģeocentriskā koordinātu sistēmā. GEO-IK-2 № 11L palaida 2011. gada 1. februārī 14:00 UTC no Pļeseckas kosmodroma ar nesējraķeti Rokot-KM. Pēc palaišanas tas noteiktajā laikā nenonāca radiokontaktā ar zemes sekošanas stacijām. Vēlāk izrādījās, ka tas atrodas neparedzētā orbītā: riņķveida orbītas vietā bija eliptiska orbīta. Ar pavadoni tika nodibināti sakari. Bija maz izredžu to pārvietot uz plānoto orbītu un veikt paredzēto misiju, tādēļ tika paziņots, ka GEO-IK-2 izmantos pavadoņa sistēmu pārbaudēm. 1. martā parādījās ziņas, ka GEO-IK-2 ir izgājis no ierindas. Iepriekšējā nedēļā sāka nedarboties Saules orientācijas sensori. Jau agrāk pavadonis griezās ap savu asi, līdz ar to saules baterijas nepietiekami piegādāja elektroenerģiju akumulatoriem. Lidojuma kontrolieri bija mēģinājuši ielādēt jaunu programmatūru, lai pareizi noorientētu un iegrieztu žiroskopus. Acīmredzot akumulatori bija pilnībā izlādējušies vai notikusi vēl kāda cita kļūme. 22. aprīlī izdevās nodibināt sakarus ar pavadoni. Tika mēģināts aktivizēt tā sistēmas, bet tas neizdevās. GEO-IK-2 atzīts par pilnībā zaudētu. 2013. gada 15. jūlijā GEO-IK-2 iegāja Zemes atmosfēras blīvajos slāņos un sadega aptuveni 14:27 UTC. Pavadonis paredzētajā orbītā netika ievadīts raķetes augšējās pakāpes Briz-KM nepareizas darbības dēļ. Raķešpakāpes dzinējs bija veicis divus plānotos manevrus un darbojies nevainojami, bet pats bloks bijis nepareizi noorientēts. Speciālisti secināja, ka visticamāk vainīga bija vadības sistēma. Jau šīs raķetes tehniskajos izmēģinājumos 2010. gada beigās Briz-KM vadības aparatūra reizēm nedarbojās pareizi, tādēļ tika nolemts augšējo pakāpi nomainīt, un starts tika pārcelts uz nākamo gadu. Ракета «Рокот» с военным спутником стартовала с космодрома Плесецк (krieviski) "Потерянный" военный спутник "ГЕО-ИК-2" вышел на связь Российская газета, 2011-02-02 (krieviski) Спутник "Гео-ИК-2" работать на Минобороны РФ уже не сможет — источник РИА Новости, 2011-02-03 (krieviski) Спутник ушел в тень Российская газета, Юрий Гаврилов, 2011-03-02 Космические войска установили связь с аварийным спутником "Гео-ИК-2" РИА Новости, 2011-04-22 (krieviski) Военный геодезический спутник "Гео-ИК-2" стал космическим мусором INTERFAX.RU, 2011-06-28 (krieviski) Спутник "Гео-ИК-2" сгорел в атмосфере INTERFAX, 2013-07-16, (krieviski) Система нетрадиционной ориентации Arhivēts 2011. gada 9. februārī, Wayback Machine vietnē. Газета «Коммерсантъ» № 21 (4562) 2011-02-08 (krieviski) ГЕО-ИК-2 «Информационные спутниковые системы» имени академика М.Ф. Решетнёва Geo-IK-2 No. 11 lost at launch Anatoly Zak ГЕО-ИК-2 ГИС-Ассоциация