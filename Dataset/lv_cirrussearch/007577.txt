Metamais kauliņš ir neliels ripināms objekts daudzskaldņa (visbiežāk kuba) formā, uz kura skaldnēm ir skaitļi, punkti - tā dēvētās acis - vai citi simboli. To izmanto šo skaitļu (simbolu) nejaušai ģenerēšanai. Metamais kauliņš ir veidots tā, lai jebkurš skaitlis (simbols), kas ir uz tā, uzkristu ar vienādu varbūtību un lai nebūtu iespējams paredzēt, kas tieši uzkritīs. Tāpēc metamos kauliņus izmanto azartspēlēs, piemēram, kauliņu pokerā ("Yahtzee"), kā arī vairākās galda spēlēs, piemēram, "Riču raču", "Cirks", "Nardi", "Cluedo", "Monopols" u.c. Uz metamā kauliņa cipari ir izvietoti tā, lai pretējo skaldņu ciparu summa būtu "7". Tradicionāls metamais kauliņš ir kuba formā ar noapaļotiem stūriem, uz kura sešām skaldnēm ir atveidoti skaitļi no 1 līdz 6 kā attiecīgs skaits iedobīšu. To "metot", ir iespējams iegūt jebkuru no skaitļiem no 1 līdz 6 ar vienādu varbūtību. Vikikrātuvē par šo tēmu ir pieejami multivides faili. Skatīt: Metamais kauliņš. Encyclopædia Britannica raksts (angliski)