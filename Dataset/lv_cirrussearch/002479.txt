Goleņova (poļu: Goleniów) ir pilsēta Polijas ziemeļrietumos, Rietumpomožes vojevodistē uz ziemeļaustrumiem no Ščecinas. Dzelzceļa mezgls. Pilsētas tuvumā atrodas Ščecinas starptautiskā lidosta (Port Lotniczy Szczecin-Goleniów im. NSZZ "Solidarność"). Pilsētā saglabājušies viduslaiku aizsardzības sistēmas paliekas. Pilsētas tiesības Goleņova ieguva divreiz — 1264. gadā tā ieguva Magdeburgas tiesības, bet 1314. gadā — Libekas tiesības. Viduslaikos konkurēja ar Ščecinu kā ostas pilsēta. Beidzoties Trīsdesmitgadu karam, pilsēta nokļuva Zviedru Pomerānijas sastāvā, tomēr 1677. gadā tā tika atdota Brandenburgai. Līdz Otrā pasaules kara beigām pilsēta atradās Vācijā, un tās vāciskais nosaukums bija Gollnova (vācu: Gollnow). Pēc Otrā pasaules kara pilsētu piešķīra Polijai, pilsētas vācu iedzīvotāji tika padzīti, bet vietā ieradās poļi no PSRS ieņemtajiem Polijas apgabaliem. https://bdl.stat.gov.pl/api/v1/data/localities/by-unit/023216604024-0978929?var-id=1639616&format=jsonapi; P2701: JSON; pārbaudes datums: 6 oktobris 2022.