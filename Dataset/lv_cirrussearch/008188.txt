Serves pussala (igauņu: Sõrve poolsaar) ir liela pussala Sāmsalas dienvidrietumos. Irbes šaurums to atdala no Latvijas piekrastes. Pussalas platība ir ap 180 km², garums — 32 km, platums — 1,8 līdz 10 km. Pussalas galējais dienvidu punkts ir Serves zemesrags. Pussalas vidienē paceļas Serves augstiene, kuras augstākais punkts ir 36,6 m. Piekraste stipri izrobota, vairākas nelielas saliņas. Daļu pussalas teritorijas aizņem dabas rezervāts un liegums. Vēsturiskos dokumentos pussala pirmo reizi minēta 1234. gadā kā Sworve. Pussalas teritorija ietilpst Sāres apriņķa Salmes un Torgu pagastos. Lielākās apdzīvotās vietas ir Salme, Lētsa, Sēre un Īde.