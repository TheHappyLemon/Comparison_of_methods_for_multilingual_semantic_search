Tadžs Džemijs Gibsons (angļu: Taj Jami Gibson; dzimis 1985. gada 24. jūnijā Bruklinā, Ņujorkas štatā, ASV) ir amerikāņu basketbolists, spēlē spēka uzbrucēja un centra pozīcijā. 2024. gadā pārstāv Nacionālās basketbola asociācijas (NBA) klubu Ņujorkas "Knicks", bet karjeras sākuma daļu aizvadījis Čikāgas "Bulls". Pirms spēlēšanas NBA viņš pārstāvēja Dienvidkalifornijas Universitātes basketbola komandu NCAA turnīrā. 2009. gada NBA draftā viņu izraudzījās Čikāgas "Bulls" ar kopējo 26. kārtas numuru pirmajā drafta izvēles kārtā. Savā pirmajā sezonā NBA tika iekļauts NBA sezonas labāko jauno spēlētāju pirmajā izlasē. "Bulls" sastāvā aizvadījis 8 sezonas, daudz spēlējot kā sixt man — spēlētājs, kas pirmais dodas uz maiņu aizstāt starta piecinieka spēlētāju. 2017. gada februārī "Bulls" aizmainīja T. Gibsonu un Dagu Makdermotu uz Oklahomasitijas "Thunder" pret Žofriju Laverņu, Entoniju Morovu un Kameronu Peinu. Vasarā viņš kā brīvais aģents pievienojās Minesotas "Timberwolves", atkal atgriežoties pie sava ilggadējā trenera "Bulls" sastāvā Toma Tibodo. 2019. gada vasarā T. Gibsons pievienojās Ņujorkas "Knicks", ko atkal trenēja T. Tibodo. 2022. gada vasarā T. Gibsons noslēdza līgumu ar Vašingtonas "Wizards", kur veterāns nospēlēja visu sezonu. 2023. gada septembrī spēlētājs noslēdza jaunu līgumu ar šo pašu klubu, taču pirms sezonas sākuma tka atbrīvots. 2023. gada decembrī viņš pievienojās T. Tibodo trenētajai Ņujorkas "Knicks", ar ko vairākkārt noslēdza īslaicīgus līgumus. «Wizards Announce 2023-24 Opening Night Roster». www.nba.com (angļu). Skatīts: 2023-11-04. Vikikrātuvē par šo tēmu ir pieejami multivides faili. Skatīt: Tadžs Gibsons. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski)