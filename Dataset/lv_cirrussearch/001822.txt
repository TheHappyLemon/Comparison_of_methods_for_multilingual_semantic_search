Navļas rajons (krievu: Навлинский район) ir administratīvā iedalījuma vienība Krievijā, Brjanskas apgabala austrumos. Tas robežojas ar Karačevas rajonu ziemeļaustrumos, Brjanskas rajonu ziemeļos, Vigoņiču un Trubčevskas rajoniem rietumos, Suzemkas un Brasovas rajoniem dienvidos un Orlas apgabalu austrumos. Navļas rajons ir vislielākais apgabals pēc platības. Tās administratīvais centrs ir Navļa. Rajona galvenās upes ir Desna (rajona rietumu robežā) un tās kreisās pietekas — Navļa un Revna. Apmēram 80% no rajona platības aizņem meži. Rajons tika izveidots 1929. gadā. Līdz 1937. gadam Navļas rajons bija Rietumu apgabalā, 1937.-1944. gados — Orlas apgabalā, kopš 1944. — Brjanskas apgabalā. Otrā pasaules kara gados, vācu okupācijas laikā, rajons bija Lokotas pašvaldības apvidus sastāvā. Pēc mūsdienu teritoriālā iedalījuma, Navļas rajonā ir 2 pilsētas pašvaldības un 11 lauku pašvaldību.