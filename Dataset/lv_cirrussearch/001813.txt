Dubrovkas rajons (krievu: Дубровский район) ir administratīvā iedalījuma vienība Krievijā, Brjanskas apgabala ziemeļos. Tas robežojas ar Rogņedinas rajonu ziemeļaustrumos, Žukovkas rajonu dienvidaustrumos, Kļetņas rajonu dienvidrietumos un Smoļenskas apgabalu ziemeļrietumos. Rajona administratīvais centrs ir Dubrovka. Galvenā upe ir Desna (rajona austrumos). Rajons tika izveidots 1929. gadā. Līdz 1937. gadam Dubrovkas rajons bija Rietumu apgabalā, 1937.-1944. gados — Orlas apgabalā, kopš 1944. — Brjanskas apgabalā. Pēc mūsdienu teritoriālā iedalījuma, Dubrovkas rajonā ir 1 pilsētas pašvaldība un 6 lauku pašvaldības.