Linca (vācu: Linz) ir pilsēta Austrijas ziemeļos pie Donavas upes, 30 kilometrus no Čehijas robežas. Trešā lielākā pilsēta Austrijā. Augšaustrijas federālās zemes galvaspilsēta. Metalurģiskās un ķīmiskās rūpniecības centrs. Lincā dzimis austriešu rakstnieks Hermanis Bārs (Hermann Bahr) (1863-1934). Pilsēta dibināta Romas laikos, toreiz tās nosaukums bija Lentia. Nosaukums Linca pirmo reizi tika pieminēta 799. g. p. m. ē. Gadsimtiem ilgi Linca bija svarīgs tirdzniecības ceļš, savienojot vairākas pilsētas pie Donavas upes. 15. gadsimta beigās Svētās Romas impērijas imperators Frīdrihs III Lincā pavadīja sava mūža pēdējos gadus, un uz īsu laiku Linca kļuva par impērijas galveno mītni. 16. gadsimta vidū Lincā dzīvoja matemātiķis Johanness Keplers, bet 19. gadsimta vidū komponists Antons Brukners. 20. gadsimta sākumā Lincas reālskolā vienlaicīgi mācījās Ādolfs Hitlers un Ludvigs Vitgenšteins. Linca bija Hitlera iemīļotā pilsēta, un bija plāns to pārvērst par Lielvācijas kultūras centru. Otrā pasaules kara laikā Linca bija svarīgs ķīmiskās un metalurģiskās rūpniecības centrs, bet netālu no pilsētas atradās Mauthauzenas koncentrācijas nometne. Pēc kara Donava, sadalot Lincu divās daļās, kalpoja par PSRS un ASV okupācijas zonu robežu. Lincas pilsēta atrodas Eiropas centrā, kas atrodas blakus Parīzes-Budapeštas autoceļam. Cauri pilsētai iet Donavas upe, kura ir pilsētas galvenais tūrisma un transporta tīkls. Linca ir sadalīta deviņos rajonos. Ievērojamākās tūristu vietas Lincā: Sv. Marijas katedrāle- Lielākā baznīca Austrijā, romas katoļu baznīca, celta gotikas stilā Lincas pils muzejs- Lielākais daudzfunkcionālais muzejs Austrijā Galvenais laukums- Lielākais pilsētas laukums Eiropā un viena no lielākajām iepirkšanās ielām Austrijā. Botāniskais dārzs- Dārzs ir 4,2 hektārus liels un ir izvietoti vairāk kā 10 000 dažādu augu. «Bevölkerung zu Jahresbeginn nach administrativen Gebietseinheiten (Bundesländer, NUTS-Regionen, Bezirke, Gemeinden) seit 2002 (.ods)». Q358870. Skatīts: 26 februāris 2023. Paul Hofmann. «LETTING LINZ CASTLE CAST A SPELL», 1987. gada 5. apr.. – caur NYTimes.com. «Person Page». www.thepeerage.com. «Arhivēta kopija». Arhivēts no oriģināla, laiks: 2013. gada 30. janvārī. Skatīts: 2013. gada 19. februārī. Vikikrātuvē par šo tēmu ir pieejami multivides faili. Skatīt: Linca. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)