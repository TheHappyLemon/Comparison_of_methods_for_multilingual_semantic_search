Serbijas un Melnkalnes Savienība (serbu: Државна заједница Србија и Црна Гора / Državna zajednica Srbija i Crna Gora, saīsinājumā СЦГ / SCG) bija Serbijas un Melnkalnes politiska apvienība, kas pastāvēja no 2003. līdz 2006. gadam. Šīs divas bijušās Dienvidslāvijas republikas 1992. gadā izveidoja Dienvidslāvijas Federatīvo Republiku (DFR) (serbu: Савезна Република Југославија / Savezna Republika Jugoslavija). 2003. gadā, DFR tika pārveidota par Serbijas un Melnkalnes Savienību. 2006. gada 21. maijā notika referendums par Melnkalnes neatkarību, t.i., izstāšanos no Serbijas un Melnkalnes savienības. 31. maijā tika nosaukti rezultāti — 55,5% iedzīvotāju bija nobalsojuši "par" un 3. jūnijā Melnkalne, bet 5. jūnijā Serbija tika pasludinātas par neatkarīgām valstīm. Līdz ar Melnkalnes neatkarības referendumu visas bijušās Dienvidslāvijas republikas bija kļuvušas par neatkarīgām valstīm. Serbijas un Melnkalnes konfederācija bija savienība tikai dažās politiskās jomās (piemēram, aizsardzība un ārlietas). Valstīm bija atsevišķas ekonomiskās politikas un valūtas. Savienībai nebija vienotas galvaspilsētas un kopīgās institūcijas bija sadalītas starp Belgradu Serbijā un Podgoricu Melnkalnē. Dienvidslāvija Vikikrātuvē par šo tēmu ir pieejami multivides faili. Skatīt: Serbija un Melnkalne. Encyclopædia Britannica raksts (angliski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)