Gudenieku pagasts ir viena no Kuldīgas novada administratīvajām teritorijām tā rietumos, suitu novadā. Robežojas ar sava novada Alsungas, Īvandes, Kurmāles un Turlavas pagastiem, kā arī Dienvidkurzemes novada Lažas un Sakas pagastiem. Upes: Aga, Guļas valks, Krāčdanga, Mālvalks, Pūkas valks, Saltvalks. Ezers: Ērkules ezers. Mūsdienu Gudenieku pagasta teritorijā vēsturiski atradās Biržu muiža (Gut Birsen, Basi), Gudenieku muiža (Gut Guddeneeken), Jaunā muiža (Gut Neuhof, Jaunā muiža). 1935. gadā Aizputes apriņķa Gudenieku pagasta platība bija 82,5 km² un tajā dzīvoja 1662 iedzīvotāji. 1945. gadā pagastā izveidoja Adzes un Gudenieku ciema padomes, bet pagastu 1949. gadā likvidēja. Gudenieku ciems ietilpis Alsungas (1949-1956), Aizputes (1956-1962) un Kuldīgas rajonos. Gudenieku ciemam 1954. gadā pievienoja likvidēto Adzes ciemu, 1977. gadā pievienoja daļu Basu ciema un Alsungas pilsētciemata teritorijas. 1990. gadā ciemu reorganizēja par pagastu. 2009. gadā Gudenieku pagastu kā administratīvo teritoriju iekļāva Kuldīgas novadā. Esošajās robežās, pēc CSP un OSP datiem. Lielākās apdzīvotās vietas ir Gudenieki (pagasta centrs), Ludženieki, Basi, Basu muiža, Gudenieku muiža, Jaunā muiža, Adzes. Antons Megnis (1907-1982) - suitu gleznotājs Vincents Strelēvičs (1888—1983) - katoļu priesteris, prelāts, dzimis Basu pagastā «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. http://www.pmlp.gov.lv/lv/assets/documents/statistika/IRD2016/ISPV_Pasvaldibas_iedzivotaju_skaits_pagasti.pdf Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 OSP