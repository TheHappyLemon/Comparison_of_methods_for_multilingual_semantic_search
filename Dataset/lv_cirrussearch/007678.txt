LT United ir Lietuvas popmūzikas grupa, kuru saliedēja Andrjus Mamontovs. Savākuši 162 punktus, Lietuvas pārstāvji ieņēma sesto vietu Eirovīzijas dziesmu konkursa finālā Atēnās. Seši vīri — Andrjus Mamontovs, Marijons Mikutavičus, Viktors "Wee" Diavara, Sauļus "Samas" Urbonavičus, Arnolds Lukošus un Eimants Belicks — ar dziesmu "We Are The Winners" (Mēs esam uzvarētāji), 2006. gadā uzvarēja Lietuvas nacionālajā atlasē, un tika uz starptautisko „Eirovīzijas“ konkursu, kurš notika Atēnās (Grieķija) 18.—20. maijā. LT United nacionālas atlases finālkoncertā, kurš notika 4. martā Viļņas „Siemens Arēnā“, uzvarēja ar divkāršu punktu pārsvaru, savācot vairāk nekā 32 000 punktu, otrā vietā atstājot grupu InCulto ar dziesmu "Welcome To Lithuania". 2006. gada 18. maijā Grieķijā, sekmīgi uzstājoties „Eirovīzijas“ konkursa pusfinālā, grupa iekļuva finālkoncertā, kurš notika 20. maijā, 22 stundu Olimpiskajā Atēnu arēnā. Finālā LT United palika tikai aiz Somijas, Krievijas, Bosnijas un Hercegovinas, Rumānijas un Zviedrijas pārstāvjiem. Tas ir vislabākais līdz šim Lietuvas priekšnesums Eirovīzijā kopš 1994. gada, kad Lietuva sāka piedalīties konkursā.