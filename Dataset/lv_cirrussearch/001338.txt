Olga Zaiceva (krievu: Ольга Алексеевна Зайцева; dzimusi 1978. gada 16. maijā Maskavā, Krievijā) ir bijusī krievu biatloniste. Ar biatlonu sāka nodarboties 1994. gadā. Pasaules kausa posmos piedalījās kopš 2000.—2001. gada sezonas, kopumā izcīnot 13 uzvaras individuālajās disciplīnās. O. Zaiceva ir izcīnījusi 3 zelta medaļas Pasaules čempionātos (divreiz stafetē, bet 2009. gadā arī 12,5 km individuālajā distancē ar kopējo startu). Ir piedalījusies četrās ziemas olimpiskajās spēlēs (2002, 2006, 2010, 2014). 2006. gada Turīnas olimpiskajās spēlēs kļuva par čempioni kopā ar Krievijas stafetes komandu un šo pašu panākumu atkārtoja 2010. gada Vankūveras olimpiskajās spēlēs, kur kļuva arī par vicečempioni 12,5 km individuālajā distancē ar kopējo startu. 2014. gada olimpiskajās spēlēs Sočos sākotnēji izcīnīja sudraba medaļu stafetē, bet vēlāk visi viņas rezultāti šajās olimpiskajās spēlēs tika anulēti dopinga pārkāpumu dēļ. Viņa iesniedza apelāciju, taču Sporta arbitrāžas tiesa atstāja diskvalifikāciju spēkā. Profesionālā sporta karjeru noslēdza 2015. gadā. «Russian Olympic biathlon champion Olga Zaitseva loses Sochi doping case». espn.com. 2020. gada 24. septembris. Skatīts: 2021. gada 21. decembrī. Vikikrātuvē par šo tēmu ir pieejami multivides faili. Skatīt: Olga Zaiceva. Krievijas Lielās enciklopēdijas raksts (krieviski) Olympedia profils (angliski) Munzüger Sport profils (vāciski) IBU profils (angliski) biathlon.com.ua profils (ukrainiski)