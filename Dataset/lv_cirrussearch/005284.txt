Odense ir pilsēta Dānijā, Fīnas salas ziemeļos. Trešā lielākā pilsēta Dānijā, Fīnas āmtes centrs. Pilsētas pievārtē atrodas liela kuģubūvētava. Pilsētas nosaukums cēlies no dieva Odina vārda. Viduslaikos Odense bija svētceļojumu vieta, jo pilsētas katedrālē atrodas Sv. Knuta kaps. Līdz Otrajam pasaules karam Odense bija slavena ar 177 metrus augsto Odina torni (Odinstårnet) - novērošanas torni, celtu 1934.gadā (tolaik otru augstāko Eiropā aiz Eifeļa torņa). 1944.gadā torni diversijā uzspridzināja dāņu nacistu grupa. Pilsētā bāzēta Dānijas hokeja līgas komanda Odenses "Bulldogs", kas savas mājas spēles aizvada Bryggeriet Vestfyen Arena hallē. Odensē vai tās apkārtnē ir dzimuši tādi cilvēki kā: Hanss Kristians Andersens (1805-1875) - rakstnieks (Mazā nāriņa, Den lille havfrue, 1836) Karls Nilsens (1865-1931) - komponists Ove Sproge (1919-2004) - aktieris Vikikrātuvē par šo tēmu ir pieejami multivides faili. Skatīt: Odense. Krievijas Lielās enciklopēdijas raksts (krieviski) http://www.statistikbanken.dk/BY1.