Aristolohiju dzimta (Aristolochiaceae) ir piparu rindas dzimta, kas iekļauj septiņas ģintis un aptuveni 600 sugas. Galvenokārt daudzgadīgi augi, lakstaugi, krūmi vai liānas, reti kokveida. Aristolohiju un kumeļpēdu apakšdzimtas sastopamas tropu un mērenā klimata joslā. Āfrikā to kopējais areāls plašs, taču sugu ir ļoti maz. Austrālijā aug tikai kontinenta galējos ziemeļos. Kumeļpēdu ģints Asarum sastopama vienīgi ziemeļu puslodē, gredzenaristolohijas — tikai tropos Rietumāfrikā, tropu dienvidaustrumu Āzijā, galvenokārt Jaungvinejā un Austrālijā. Daudzveidības centri dienvidaustrumu Āzija, Centrālamerika un Dienvidamerikas ziemeļi. Laternsmirdeņu sugas sastopamas Āfrikas dienvidos un dienvidaustrumos, Arābijas pussalas dienvidos un Madagaskaras dienvidos. Fernandeskrūmu vienīgā suga aug nomaļajā Huana Fernandesa salā. Saskaņā ar 2016. gada APG IV sistēmu (segsēkļu klasifikācijas taksonomiskā sistēma), aristolohiju dzimtu veido 4 apakšdzimtas un 7 ģintis: Apakšdzimta aristolohijas (Aristolochioideae): ģints aristolohijas (Aristolochia) ģints totejas (Thottea) Apakšdzimta kumeļpēdas (Asaroideae): ģints kumeļpēdas (Asarum) ģints Saruma Apakšdzimta laternsmirdenes (Hydnoroideae), agrāk Hydnoraceae dzimta: ģints laternsmirdenes (Hydnora) ģints Prosopanche Apakšdzimta fernandeskrūmi (Lactoridoideae), agrāk Lactoridaceae dzimta: ģints fernandeskrūmi (Lactoris) The Plant List. A working list of all plant species[novecojusi saite] An update of the Angiosperm Phylogeny Group classification for the orders and families of flowering plants: APG IV. Botanical Journal of the Linnean Society, Volume 181, Issue 1, pages 1-20, May 2016 Augu ģeogrāfija un daudzveidība. Normunds Priedītis. Zvaigzne. 2008. ISBN 978-9934-0-0829-0