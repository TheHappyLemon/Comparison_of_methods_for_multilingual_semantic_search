Vārnas (Corvus) ir zvirbuļveidīgo (Passeriformes) kārtas viena no vārnu dzimtas (Corvidae) ģintīm. Tās ir lielākie putni zvirbuļveidīgo kārtā. Vārnu ģintī ir 46 mūsdienās dzīvojošas sugas. Pazīstamākās ir pelēkā vārna, krauklis un krauķis. Vārnas ir sastopamas gandrīz visos kontinentos, izņemot Dienvidameriku un Antarktīdu. Latvijā dzīvo 4 vārnu ģints sugas: krauklis (Corvus corax), pelēkā vārna (Corvus cornix), krauķis (Corvus frugilegus) un melnā vārna (Corvus corone), kas pēdējos gados novērota Latvijas rietumos. Kārlis Linnejs vārnu ģinti jau aprakstīja 18. gadsimtā. Latīņu vārds corvus latviski nozīmē krauklis. Kādreiz vārnu ģints bija plašāka kā šobrīd, jo žagatas kādreiz tika sistematizētas vārnu ģintī, tomēr mūsdienās tās ir izdalītas žagatu ģintī (Pica). Lielākā daļa fosilo vārnu sugu ir atrastas Eiropā, lai gan pēdējo gadu pētījumi zinātniekiem liek domāt, ka zvirbuļveidīgo putnu sugas ir attīstījušās Austrālijā, un pēc tam izplatījušās citos kontinentos. Liela daļa vārnu sugu, kuras izmira ledus laikmetā, ir izmirušas teritorijās, kurās ienāca cilvēki. Vārnu ģints putni ir gudri, un par tādiem tos uzskata jau no seniem laikiem. Tie ieņem augstas pozīcijas dzīvnieku inteliģences testos. Dažas sugas IQ testos ieņem vienas no augstākajām pozīcijām. Testos parasti tiek pārbaudīta dzīvnieka vai putna spēja operēt ar instrumentiem, un vārnu ģints putni instrumentus lieto bieži. Zinātnieki Izraēlā ir novērojuši, ka pelēkā vārna ūdenī drupina maizes drupačas, lai pievilinātu zivis tuvāk ūdens virsmai un lai vieglāk būtu tās nomedīt. Pēdējos gados intensīvi tiek pētīta Jaunkaledonijas vārna, kas mēdz izgatavot palīginstrumentus, lai veiksmīgāk iegūtu barību, kā arī izmanto jau esošus instrumentus vai apstākļus, piemēram, riekstu mešana no liela augstuma zem braucošu mašīnu riteņiem. Austrālijā vārnas ir vieni no retajiem putniem, kas iemācījušās medīt indīgos cukurniedru krupjus (Bufo marinus). Tās apveļ krupi uz muguras un ar aso, līko knābi pārplēš plāno vēdera ādu. Vēdera āda krupim nav indīga. Kā medību instrumentu vārnas lieto arī medniekus un plēsīgos zvērus, sekojot tiem līdzi medībās un gaidot uz medījuma pārpalikumiem. Vārnu ģints (Corvus) Amerikas vārna (Corvus brachyrhynchos) Apkakles vārna (Corvus torquatus) Austrālijas krauklis (Corvus coronoides) Austrālijas vārna (Corvus orru) Austrumu džungļu vārna (Corvus levaillantii) Baltkakla krauklis (Corvus albicollis) Baltkakla vārna (Corvus leucognaphalus) Baltknābja vārna (Corvus woodfordi) Bangaja vārna (Corvus unicolor) Bismarka vārna (Corvus insularis) Brūngalvas vārna (Corvus fuscicapillus) Bugenvilas vārna (Corvus meeki) Daglā vārna (Corvus albus) Dižknābja vārna (Corvus macrorhynchos) Floresas vārna (Corvus florensis) Garknābja vārna (Corvus validus) Havaju vārna (Corvus hawaiiensis) Indijas džungļu vārna (Corvus culminatus) Indijas vārna (Corvus splendens) Īsastes krauklis (Corvus rhipidurus) Jamaikas vārna (Corvus jamaicensis) Jaunkaledonijas vārna (Corvus moneduloides) Kāpzemes vārna (Corvus capensis) Krauklis (Corvus corax) Krauķis (Corvus frugilegus) Kubas palmu vārna (Corvus minutus) Kubas vārna (Corvus nasicus) Marianas vārna (Corvus kubaryi) Mazais krauklis (Corvus mellori) Mazā vārna (Corvus bennetti) Meksikas krauklis (Corvus cryptoleucus) Meksikas vārna (Corvus imparatus) Melanēzijas vārna (Corvus tristis) Melnā vārna (Corvus corone) Meža krauklis (Corvus tasmanicus) Palmu vārna (Corvus palmarum) Pelēkā vārna (Corvus cornix) Piekrastes vārna (Corvus caurinus) Resnknābja krauklis (Corvus crassirostris) Seramas vārna (Corvus violaceus) Sinaloa vārna (Corvus sinaloae) Slaidknābja vārna (Corvus enca) Somālijas vārna (Corvus edithae) Sulavesi vārna (Corvus typicus) Tuksneša krauklis (Corvus ruficollis) Zivju vārna (Corvus ossifragus) World Bird List: Crows, mudnesters & birds-of-paradise, 2020 Latvijas daba: Vārnu dzimta «Melnās un pelēkās vārnas ligzdošanas gadījums Mērsragā». Arhivēts no oriģināla, laiks: 2016. gada 22. aprīlī. Skatīts: 2010. gada 9. oktobrī. Simpson, D.P. (1979). Cassell's Latin Dictionary (5 ed.). London: Cassell Ltd.. p. 883. ISBN 0-304-52257-0. «Phylogeny and diversification of the largest avian radiation». Arhivēts no oriģināla, laiks: 2013. gada 10. decembrī. Skatīts: 2010. gada 6. oktobrī. The Mentality of Crows: Convergent Evolution of Intelligence in Corvids and Apes Bait-Fishing in Crows «Crows Using Automobiles as Nutcrackers: The Evidence». Arhivēts no oriģināla, laiks: 2014. gada 30. martā. Skatīts: 2014. gada 29. martā. Toads fall victim to crows in NT Heinrich, Bernd (1991). Ravens in Winter. Vintage Press. ISBN 0-679-73236-5. Putni dabā[novecojusi saite] Crows Bend Twigs Into Tools Frequently Asked Questions About Crows Crow (BirdHouses101.com) crows.net: The Language & Culture of Crows In the Company of Crows and Ravens Shaping of Hooks in New Caledonian Crows More info on tool use by crows, with references Crow videos Arhivēts 2016. gada 14. martā, Wayback Machine vietnē. Corvus (genus)