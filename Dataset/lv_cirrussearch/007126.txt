Hidetoši Nakata (japāņu: 中田 英寿, Nakata Hidetoshi; dzimis 1977. gada 22. janvārī Kofu, Jamanasi prefektūrā, Japānā) ir bijušais japāņu futbolists, spēlējis pussarga pozīcijā, bijis Japānas futbola izlases dalībnieks. Viņš tiek uzskatīts par vienu no slavenākajiem savas paaudzes Āzijas futbolistiem. Profesionāļa karjeru uzsāka 1995. gadā un divreiz (1997, 1998) tika atzīts par Āzijas futbola konfederācijas labāko spēlētāju. 2001. gadā kopā ar AS Roma izcīnīja Itālijas čempiona titulu. Japānas izlases sastāvā piedalījās trijos FIFA Pasaules kausa finālturnīros (1998, 2002, 2006) un divās Olimpiskajās spēlēs (1996, 2000). 2005. gadā viņu iecēla bruņinieku kārtā Itālijā par valsts tēla spodrināšanu ārzemēs. 2006. gada 3. jūlijā 29 gadu vecumā viņš paziņoja par karjeras beigšanu. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Oficiālā mājaslapa (angliski) Olympedia profils (angliski) Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) FBref spēlētāja profils (angliski) FootballDatabase profils (angliski)