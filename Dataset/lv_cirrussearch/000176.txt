Tirāna (albāņu: Tiranë, Tirana vai Tirona) ir pilsēta Albānijas centrālajā daļā pie Išmas upes. Albānijas lielākā pilsēta un tās galvaspilsēta, par kuru tā kļuva 1920. gadā. Kaut arī oficiāli pilsētas iedzīvotāju skaits ir zem 400 000, sakarā ar daudzajiem bēgļiem no apkārtējām valstīm un iedzīvotāju došanos uz galvaspilsētu darba meklējumos, iedzīvotāju skaits Tirānā ir krietni lielāks (līdz pat 1 000 000). Pilsētu 1614. gadā nodibināja osmaņu ģenerālis Barkinzade Sulejmans pašā (Barkinzade Süleyman Paşa). 1901. gadā Tirānā bija 15 000 iedzīvotāju. 1920. gadā Ļušņas kongress izvēlējās Tirānu par Albānijas galvaspilsētu. Kopš 1925. gada, kad Mustafa Kemals Ataturks aizliedza tiem darboties Turcijā, Tirāna kļuva par sufistu bektašu ordeņa centru. Pēc komunistu uzvaras Envera Hodžas vadībā iedzīvotāju skaits Tirānā pieauga vairākkārtīgi. 20. gs. 80. gadu beigās Tirānā notika vardarbīgas demonstrācijas, kas noveda pie komunistu varas gāšanas un daudzpartiju sistēmas izveidošanās. Tirānā dzimuši: Fatoss Nano (Fatos Nano; 1957) — politiķis Edi Rama (Edi Rama; 1964) — politiķis http://www.instat.gov.al/media/3069/11__tirane.pdf. Tiranë. (2006)[novecojusi saite] Encyclopædia Britannica. Iegūts 2006. gada 27. decembrī no Encyclopædia Britannica Online Vikikrātuvē par šo tēmu ir pieejami multivides faili. Skatīt: Tirāna. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Austrumeiropas enciklopēdijas raksts (vāciski)