Drudzis (latīņu: febris) ir organisma reakcija, kas izpaužas kā paaugstināta ķermeņa temperatūra, tādēļ tautā to bieži tā arī dēvē, tas ir, par paaugstinātu temperatūru. Drudzis rodas, kad mikroorganismu radītas pirogēnās jeb temperatūru paaugstinošās vielas iedarbojas uz termoregulācijas centru. Drudzi atkarībā no temperatūras iedala subfebrilā drudzī (temperatūra līdz 38 °C), mērenā drudzī (līdz 39 °C), augstā drudzī (līdz 41 °C) un hiperpirētiskā drudzī (virs 41 °C). Anatolijs Bļugers. Populārā medicīnas enciklopēdija. Rīga : Galvenā enciklopēdiju redakcija, 1984. Skatīts: 2015. gada 1. martā.