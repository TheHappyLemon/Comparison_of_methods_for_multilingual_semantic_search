Andžejs Vitolds Vajda (poļu: Andrzej Witold Wajda, dzimis 1926. gada 6. martā, miris 2016. gada 9. oktobrī) bija poļu teātra un kinorežisors, ievērojams "Polijas kinoskolas" pārstāvis. Viņš tiek uzskatīts par vienu no pasaulē slavenākajiem kinorežisoriem. Saņēmis Kinoakadēmijas goda balvu par mūža ieguldījumu kinomākslā, kā arī daudzas citas balvas, tai skaitā Zelta palmas zaru, Venēcijas kinofestivāla Goda Zelta lauvu un Berlīnes starptautiskā kinofestivāla Goda Zelta lāci. Īpaši pazīstams ar savu Otrā pasaules kara triloģiju, kas sastāv no filmām "Paaudze" (Pokolenie, 1955), "Kanāls" (Kanal, 1956) un "Pelni un dimanti" (1958). Četras viņa filmas bijušas nominētas Amerikas Kinoakadēmijas balvai kategorijā "Labākā starptautiskā spēlfilma": "Apsolītā zeme" (Ziemia Obiecana, 1975), "Vilko kalpones" (Panny z Wilka, 1979), "Dzelzs cilvēks" (Człowiek z żelaza, 1981) un "Katiņa" (Katyń, 2007). Andžejs Vajda bija Polijas kinoskolas virziena pārstāvis. Uzņēmis vairāk nekā 50 filmas, tai skaitā: kara filmas: "Paaudze" (Pokolenie, 1955); "Kanāls" (Kanal, 1956); "Pelni un dimanti" (Popiół i diament, 1958); politiskas filmas: "Marmora cilvēks" (Człowiek z marmuru, 1976); "Dzelzs cilvēks" (Człowiek z żelaza, 1981); "Dantons" (Danton, 1982); "Velni" (Les possédes, 1988, pēc Dostojevska); "Katiņa" (Katyń, 2007). Ekranizējis arī poļu literatūras klasikas darbus: "Pelni" (Popioly, 1965, pēc Žeromska); "Kāzas" (Wesele, 1973, pēc Vispjaņska); "Apsolītā zeme" (Ziemia Obiecana, 1974, pēc Rejmonta); "Pans Tadeušs" (Pan Tadeusz, 1999, pēc Mickēviča). Pēdējā Vajdas filma "Pēcattēls" (Powidoki, 2016) uzņemta par poļu avangarda mākslinieka Vladislava Stšemiņska pēdējo dzīves posmu. «Andrzej Wajda». culture.pl. «Acclaimed Polish film director Andrzej Wajda dies aged 90». theguardian.com. «Venice Film Festival to Honor Polish Auteur Andrzej Wajda». .hollywoodreporter.com. «Andrzej Wajda, Celebrated Polish Director, Dies at 90». variety.com. Vikikrātuvē par šo tēmu ir pieejami multivides faili. Skatīt: Andžejs Vajda. Oficiālā tīmekļa vietne IMDb profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Poļu filmas[novecojusi saite]