2MV-3 №1 bija PSRS starpplanētu zonde, kura kļūmīgi tika palaista 1962. gada 4. novembrī, bet neatstāja Zemes orbītu. Tai bija plānota nolaišanās uz Marsa virsmas. 2MV-3 №1 bija vienīgais Marsa nolaižamā aparāta eksemplārs unificēto Marsa un Veneras kosmisko aparātu sērijā 2MV. 1962. gada 4. novembrī 15:35:15 UTC startēja nesējraķete Molnija (8K78) ar 2MV-3 №1. Raķetes otrās pakāpes dzinēja darbībā tika novērotas anomālijas, bet tās neizraisīja avāriju, un derīgā krava (pēdējā pakāpe Blok L un zonde) tika ievadīta Zemes orbītā. Raķešbloka Blok L darbības 33. sekundē priekšlaicīgi izsledzās dzinējs. Vēlāk tika noskaidrots, ka tas noticis vadības sistēmas programmas atmiņas blokam izkrītot no statīva, jo statīvs nebija pietiekami noturīgs otrās pakāpes izraisītajās stiprajās vibrācijās. Zonde palika Zemes orbītā. 5. novembrī 2MV-3 №1 iegāja atmosfēras blīvajos slāņos un sadega. Dažas nesējraķetes daļas orbītā noturējās līdz 27. decembrim, un Blok L dzinējs orbītā riņķoja līdz pat 1963. gada 19. janvārim. Россия. На Mapc! Arhivēts 2012. gada 4. martā, Wayback Machine vietnē. К.Лантратов, Новости космонавтики, 1996-20 (krieviski) Jonathan McDowell. «Satellite Catalog». Jonathan's Space Page. Skatīts: 2010-07-29. Mars (2a) (2MV-3 #1) Gunter Dirk Krebs (angliski)