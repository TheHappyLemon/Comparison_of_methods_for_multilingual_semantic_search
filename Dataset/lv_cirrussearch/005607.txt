HK "Rīga" bija 2010. gadā dibināts profesionāls hokeja klubs, kas bāzēts Rīgā, Latvijā un līdz 2022. gadam spēlēja Jaunatnes hokeja līgā (MHL). Klubs bija Kontinentālās hokeja līgas (KHL) kluba Rīgas "Dinamo" jauniešu (ne vecāki par 21 gadu vecumu) fārmklubs. Pirmās MHL sezonas izskaņā (2010. gada martā) tika rīkots MHL līgas kvalifikācijas turnīrs, lai pārbaudītu iespējamo līgas jaunpienācēju līmeni un pārliecinātos, ka tas krasi neatšķiras no līgā jau spēlējošajām komandām. Potenciālo kandidātu vidū bija arī Rīgas "Dinamo" jauniešu komanda, kura šajā turnīrā startēja kā SK "Rīga". SK "Rīga" sastāvs tika bāzēts uz SK "Rīga/Profs 18" komandas sastāva (tā brīža Latvijas U18 izlases bāzes komanda), kuram pievienojās vairāki jaunie, tā brīža Rīgas "Dinamo" fārmkluba ("Dinamo/Juniors") spēlētāji, kā arī Kristers Gudļevskis no "Ozolnieki/Juniors" komandas. Kā komandas galvenais treneris tika norīkots Leonīds Tambijevs, kurš uz to brīdi bija SK "Rīga/Profs 18" galvenais treneris, viņa palīgi bija Aigars Cipruss un Andrejs Banada. Pierādot uz citu klubu fona, ka SK "Rīga" komanda var konkurēt ar pārējiem kā vienlīdzīgs, tika apstiprināta jaunas Latvijas hokeja komandas izveidošana pēc "Dinamo/Juniors" un SK "Rīga/Profs 18" tekošās (2009./2010. gada) sezonas beigām. Sakarā ar MHL līgas spēlētāju vecuma ierobežojumu (ne vecāki par 21 gadu), jaunais klubs tika veidots uz SK "Rīga/Profs 18" komandas bāzes, jo šajā komandā tika koncentrēti Latvijas U18 izlases spēlētāji, kā arī tika saglabāti šā kluba abi tā brīža treneri - Leonīds Tambijevs (galvenais treneris) un Andrejs Banada. Komandas kandidātu sarakstam attiecīgi pievienojās "Dinamo/Juniors" atbilstošā vecuma spēlētāji un citi uz to brīdi pieejamie kandidāti, kā arī treneru kolektīvam pievienojās Aigars Cipruss no "Dinamo/Juniors" (pildija komandas menedžera pienākumus), savukārt "Dinamo/Juniors" tā brīža treneris Juris Opuļskis tika iecelts par jaunā kluba menedžeri. Beidzis pastāvēt Rīgas "Dinamo" fārmklubs "Dinamo/Juniors", HK "Rīga" tika dibināts kā Rīgas "Dinamo" jauniešu fārmklubs, bet sadarbību, ar fārmklubam līdzīgām saistībām, noslēdza ar FHK "Liepājas Metalurgs". HK "Rīga" savu dalību MHL līgā uzsāka ar 2010/2011. gada sezonu, pirmo oficiālo spēli tajā aizvadot 05.09.2010, savās mājās (Arēnā Rīga) uzvarot "SKA 1946" (Sanktpēterburga) ar rezultātu 4:2, kas, protams, bija arī pirmā kluba uzvara līgā. Pirmos vārtus, jaunās komandas vēsturē, līgā guva Raimonds Vilkoits, spēles pirmajā periodā (tīrais spēles laiks 13:39), asistējot Jurim Upītim. Pirmie vārti tika ielaisti tās pašas spēles otrajā periodā (tīrais spēles laiks 28:05), kurus guva Alberts Konozovs, asistējot Nikitam Točickijam. HK "Rīga" vārtus tobrīd sargāja Kristers Gudļevskis. Savukārt pirmo zaudējumu MHL līgā HK "Rīga" piedzīvoja 14.09.2010, spēlējot pret "Loko" (Jaroslavļa) pirmajā izbraukuma spēlē ar rezultātu 1:3. Pirmā "sausā" uzvara (kad netika zaudēti vārti pretinieku komandai) tika aizvadīa 10.09.2010, spēlējot mājās (Arēnā Rīga) pret "Serebryanye Lvy" (Sanktpēterburga) un uzvarot to ar rezultātu 4:0, vārtus HK "Rīga" sargāja Kristers Gudļevskis. Bet pirmais "sausais" zaudējums (kad netika gūti vārti HK "Rīga" izpildījumā) piedzīvots 10.10.2010, spēlējot mājās (Arēnā Rīga) pret JHK "Himik" (Voskresenska) un zaudējot ar rezultātu 0:1, vārtus HK "Rīga" sargāja Kristers Gudļevskis. Edgars Lipsbergs (2010—2011) Mārtiņš Porejs (2011—2012) Edgars Dīķis (2013—2014) Edmunds Augstkalns (2014—2015) Kristaps Zīle (2015—2016) Uvis Jānis Balinskis (2016—2017) Aleksejs Popovs (2017—2018) Arvils Bergmanis (2019—2020) Deniss Fjodorovs (2020—2021) Artūrs Andžāns (2021—2022) Leonīds Tambijevs (2010—2014) Ronalds Ozoliņš (2014—2016) Aleksandrs Ņiživijs (2016) Ronalds Ozoliņš (2016—2018) Aigars Cipruss (2018—2019) Raimonds Vilkoits (2019—2020) Valērijs Kuļibaba (2020—2021) Raimonds Vilkoits (2021—2022) Visvairāk gūto vārtu sezonā: Nikolajs Jeļisejevs, 30 (2014.—15.) Visvairāk rezultatīvo piespēļu sezonā: Deniss Fjodorovs, 34 (2019.—20.) Visvairāk gūto punktu sezonā: Miks Indrašis, 53 (2010.—11.) Visvairāk soda minūšu sezonā: Deniss Vilmans, 121 (2021.—22.) Visvairāk gūto punktu sezonā, starp aizsargiem: Arvils Bergmanis, 35 (2019.—20.) Visvairāk gūto vārtu sezonā: Rūdolfs Maslovskis un Nikolajs Jeļisejevs, 5 (2013.—14.) Visvairāk rezultatīvo piespēļu sezonā: Artūrs Kuzmenkovs, 6 (2013.—14.) Visvairāk gūto punktu sezonā: Rūdolfs Maslovskis, 10 (2013.—14.) Visvairāk soda minūšu sezonā: Oskars Batņa, 30 (2013.—14.) Visvairāk gūto punktu sezonā, starp aizsargiem: Edmunds Augstkalns un Edgars Siksna, 5 (2013.—14.) Komandas eliteprospects.com profils (angliski)