Emeka Okafors (angļu: Emeka Okafor, pilnā vārdā Čukvemeka Ndubuisi Okafors (angļu: Chukwuemeka Ndubuisi Okafor); dzimis 1982. gada 28. septembrī Hjūstonā, Teksasas štatā, ASV) ir nigēriešu izcelsmes ASV basketbolists, spēlē spēka uzbrucēja un centra pozīcijā, ASV basketbola izlases dalībnieks. Pašlaik (2013) pārstāv NBA klubu Vašingtonas "Wizards". 2004. gada NBA draftā viņu Šarlotas "Bobcats" izraudzījās ar kopējo otro kārtas numuru kā pirmo draftā izraudzīto spēlētāju kluba vēsturē. Pirms karjeras NBA viņš spēlēja Bellaire vidusskolas basketbola komandas sastāvā, pēc tam pārstāvēja Konektikutas universitātes basketbola komandu "Huskies". 2004. gadā viņš kļuva par NCAA čempionu, kā arī tika atzīts par ievērojamāko sniegumu uzrādījušo spēlētāju. Debijas sezonā NBA E. Okafors tika atzīts par sezonas labāko debitantu un tika iekļauts debitantu simboliskajā pirmajā izlasē. Šī bija arī basketbolista rezultatīvākā sezona (15,1 gūts punkts vidēji spēlē), turpmākajā karjerā rezultativitāte ir samazinājusies. 2009. gada jūlija beigās tika aizmainīts uz Ņūorleānas "Hornets" pret citu centra spēlētāju Taisonu Čāndleru. 2010.—2011. gada sezonā kopā ar "Hornets" viņš pirmoreiz karjerā iekļuva izslēgšanas spēlēs. Kopš 2012. gada pārstāv Vašingtonas "Wizards". ASV izlases sastāvā ir izcīnījis bronzas medaļu 2004. gada Vasaras Olimpiskajās spēlēs. «CHARLOTTE BOBCATS: Bobcats Select Emeka Okafor As First-Ever Rookie Draft Pick». NBA.com. Arhivēts no oriģināla, laiks: 2012-04-21. Skatīts: 2010-12-29. «Sources: Hornets set to get Okafor for Chandler». ESPN. 2009-07-28. Skatīts: 2010-12-29. Vikikrātuvē par šo tēmu ir pieejami multivides faili. Skatīt: Emeka Okafors. Olympedia profils (angliski) Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski)