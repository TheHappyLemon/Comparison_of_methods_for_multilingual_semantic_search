Skeletons (angļu: skeleton — ‘skelets, karkass’) ir ziemas sporta veids, kur sportists brauc pa ledus trasi ar kamaniņām, kurām nav stūres un bremžu, un kurās braucējs guļ uz vēdera. Šis sporta veids aizsākās Sanktmoricā, Šveicē. Skeletona augstākais pārvaldes orgāns ir Starptautiskā Bobsleja un Tobogana federācija (SBTF; angļu: International Bobsleigh and Skeleton Federation — IBSF). Skeletons ir vecākais kamanu sporta veids. Nozīmīgākās skeletona sacensības ir olimpiskās spēles, kas notiek ik pēc 4 gadiem. Skeletons bija iekļauts otrajās ziemas olimpiskajās spēlēs 1928. gadā, vēlāk arī 1948. gadā (abās reizēs olimpiskās spēles notika Sanktmoricā), tomēr pēc tam tas tika izņemts no spēļu oficiālās sacensību programmas. 2002. gadā tas tika atjaunots programmā. Katrā gadā, kurā nenotiek olimpiskās spēles, notiek Pasaules čempionāts (notiek kopš 1982. gada). Katru ziemas sezonu notiek arī Pasaules kausa izcīņa. Skeletons olimpiskajās spēlēs Bobsleja, kamaniņu un skeletona trašu uzskaitījums «Skeleton explained». Britishskeleton.co.uk. Arhivēts no oriģināla, laiks: 2015. gada 4. janvārī. Skatīts: 2015. gada 6. janvārī. Vikikrātuvē par šo tēmu ir pieejami multivides faili. Skatīt: Skeletons. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) FIBT mājaslapa (angliski)