2010.—2011. gada Pasaules kauss bobslejā bija vairāku sacīkšu bobsleja turnīrs, kas sākās 2010. gada 25. novembrī Vistlerā un beidzās 2011. gada 6. februārī Čezānā. Pasaules kausu rīkoja FIBT, kas rīko arī pasaules čempionātu bobslejā, kā arī pasaules kausus un čempionātus skeletonā. Vīriešu divnieku ieskaitē uzvarēja Aleksandrs Zubkovs, bet četrinieku un jauktajā ieskaitēs — Manuels Mahata. Sieviešu divnieku ieskaitē uzvarēja Sandra Kiriasis. 10. decembrī paredzētās sieviešu divnieku sacīkstes Pārksitijā tika atceltas, jo sniegputeņa dēļ nestrādāja laika mērīšanas ierīces. Sacīkste tika pārcelta uz nākamo posmu Leikplesidā un notika 17. decembrī.