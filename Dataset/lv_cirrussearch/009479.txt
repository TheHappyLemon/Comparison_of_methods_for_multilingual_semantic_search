Meja Eiprila Mūra (angļu: Maya April Moore; dzimusi 1989. gada 11. jūnijā Džefersonsitijā, Misūri štatā, ASV) ir amerikāņu basketboliste, spēlē vieglās uzbrucējas pozīcijā. Pašlaik (2011) pārstāv WNBA klubu Minesotas "Lynx", kas viņu 2011. gada WNBA draftā izraudzījās ar kopējo 1. kārtas numuru. Laikā no 2007.—2008. līdz 2010.—2011. gada sezonai basketboliste pārstāvēja Konektikutas Universitātes basketbola komandu "Huskies" NCAA turnīrā. 2009. un 2010. gadā viņa kļuva par NCAA čempioni, otrajā titula izcīnīšanas reizē viņa tika atzīta par Final-Four ievērojamāko sniegumu uzrādījušo spēlētāju. Basketboliste pirmo triju sezonu noslēgumā tika iekļauta vairākās simboliskajās izlasēs un saņēmusi dažādus nacionāla mēroga apbalvojumus. ASV basketbola izlases sastāvā uzvarējusi 2012. gada vasaras olimpiskajās spēlēs. "UConn Huskies" septīto reizi triumfē NCAA čempionātā "Huskies" profils (angliski)