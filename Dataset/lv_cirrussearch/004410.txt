Infekcijas slimība ir slimība, kuru izraisa infekcija — patogēnu bioloģisku aģentu nokļūšana saimnieka organismā. Infekcijas slimības, ar kurām slimo tikai cilvēki, sauc par antroponozēm, bet tās dzīvnieku slimības, ar kurām var saslimt arī cilvēks, — par antropozoonozēm. Vairums infekcijas slimības ir lipīgas, tāpēc tās dažreiz sauc arī par lipīgajām slimībām vai transmisīvajām slimībām. Infekcijas slimībām parasti izšķir inkubācijas periodu, prodromālo periodu, slimības galveno parādību periodu un rekonvalescences periodu. Pēc infekcijas lokalizācijas un mehānisma tās iedala elpošanas ceļu, zarnu, asins un ādas infekcijas slimībās. Infekcijas slimību ārstus un pētniekus sauc par infektologiem. «Infekcijas slimības» (latviski). Populārā medicīnas enciklopēdija. Vikikrātuvē par šo tēmu ir pieejami multivides faili. Skatīt: Infekcijas slimība. Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)