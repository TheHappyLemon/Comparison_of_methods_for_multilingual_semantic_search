Stalbe ir apdzīvota vieta Cēsu novada Stalbes pagastā, pagasta centrs. Izvietojusies pie autoceļu A3 un P14 krustojuma Līčupītes krastā 18 km no Cēsīm un 77 km no Rīgas. Stalbē ir pagasta administrācija, pamatskola, kultūras nams (darbojas sieviešu vokālais ansamblis "Pārgaujas lakstīgalas"), sporta zāle. Stalbes nosaukums cēlies no Stalbes muižas īpašnieka Stalbitera uzvārda, vēstures avotos pirmo reizi minēts 1425. gadā. Apdzīvotā vieta veidojusies ap bijušo muižas centru un joprojām saglabā seno plānojumu. No 2009. līdz 2021. gadam Stalbe bija Pārgaujas novada centrs. Esošajās robežās, pēc CSP un OSP datiem. «Vietvārdu datubāze: Informācija par Stalbi». Latvijas Ģeotelpiskās informācijas aģentūra. Vietvārdu datubāze «Pārgaujas pagasti». Arhivēts no oriģināla, laiks: 2010. gada 15. martā. Skatīts: 2010. gada 12. janvārī. OSP