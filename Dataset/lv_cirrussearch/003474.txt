Artis Lazdiņš (dzimis 1986. gada 3. maijā Limbažos) ir latviešu futbolists, Latvijas futbola izlases pussargs. Pašlaik (2020) pārstāv Latvijas 1. līgas klubu Saldus SS/Leevon. Futbolā sācis trenēties agrā jaunībā, kad tēvs Lazdiņu aizveda uz vietējā kluba FK Limbaži treniņiem pie trenera Valda Matīsa. 2000. gadā viņa ģimene pārcēlās uz dzīvi ASV. Tur Ņujorkā atradis sludinājumu, ka vietējā futbola skola Černomorec aicina pieteikties jaunus futbolistus. Tā bija ukraiņu komanda, kas piedalījās vietējā jauniešu čempionātā. No 2004. līdz 2005. gadam spēlē FK Auda, bet nākamās četras sezonas - FK Ventspils, ar ko kopā kļuva gan par Latvijas čempionu, gan arī spēlēja UEFA Eiropas līgā. No 2010. līdz 2012. gadam spēlē FK Jelgava, ar kuru kopā 2010. gada maijā izcīnīja Latvijas kausu. 2012. gada augustā līdz ar vairākiem citiem līderiem pamet Jelgavu un septembrī paraksta līgumu ar Polijas ekstraklases klubu Piast Gliwice. Lazdiņš ir spēlējis Latvijas U-19 jauniešu izlasē. 2010. gada jūnijā pirms Baltijas kausa izcīņas Lazdiņu pirmoreiz uzaicināja uz pieaugušo izlasi. Izlasē viņš debitēja turnīra otrajā spēlē pret Igaunijas izlasi, nomainot Juri Laizānu. Divkārtējs Latvijas čempions (2007. un 2008. ar FK Ventspils) Latvijas kausa ieguvējs (2010. un 2014. ar FK Jelgava) «Arhivēta kopija». Arhivēts no oriģināla, laiks: 2012. gada 2. maijā. Skatīts: 2012. gada 12. decembrī. «Starkovs nosauc kandidātus Baltijas Kausa izcīņai». LFF. 10.06.2010. Skatīts: 11.06.2010. «Izlasei Kauņā vēl viens bezvārtu neizšķirts». sportacentrs.com. 19.06.2010. Skatīts: 21.06.2010. 90minut.pl profils WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)