Dimondirvila (franču: Base antarctique Dumont d'Urville) ir franču vissezonas polārstacija Antarktīdā. Izvietota Petrelsu salā Puentžeoložī arhipelāgā Adelijas Zemes piekrastē. Nosaukta par godu franču jūrasbraucējam Žilam Dimonam d'Irvilam. 1952. gada 23. janvārī ugunsgrēkā tik iznīcināta franču polārstacija Pormartēna, kas atradās 62 km uz austrumiem no tagadējās stacijas. Petrelu salās ornitoloģiskiem novērojumiem bija izbūvēta neliela stacija Marē (Base Marret), kas arī tika izvēlēta par ekspedīcijas pārziemošanas vietu 1952.-1953. gada sezonai. Jauna stacija Marē vietā tika izbūvēta 1956. gadā tajās pašās salās un tā kalpoja par franču zinātnieku atbalsta punktu Starptautiskā ģeofizikas gada programmai. Stacijas personāls ziemas periodā ir ap 30, vasarā stacija var uzņemt līdz 120 cilvēku. Dimondirvilu, tāpat kā citas franču polārstacijas, apkalpo ledlauzis l'Astrolabe, kas piegādā nepieciešamos materiālus un aprīkojumu no Hobārtas Austrālijā. Stacijas darbu organizē Francijas Pola Emīla Viktora polārais institūts (IPEV; L'Institut polaire français Paul-Emile Victor). Kontinenta piekrastē 5 km attālumā iepretī Dimondirvilai atrodas praktiski atsevišķa loģistikas bāze Kappridoma (Cap Prud'Homme) transporta karavānu organizēšanai uz iekškontinentālo staciju Konkordiju. Antarctic Traverse Dimondirvilas apraksts IPEV mājaslapā Arhivēts 2010. gada 16. martā, Wayback Machine vietnē. Présentation et visite interactive de la base Dumont d'Urville