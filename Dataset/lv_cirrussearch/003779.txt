Princese Madeleine, pilnā vārdā Madeleine Terēza Amēlija Jozefīne (dzimusi 1982. gada 10. jūnijā) ir Zviedrijas princese, ka arī Hēlsinjlandes un Jēstriklandes hercogiene. Karaļa Kārļa XVI Gustava un karalienes Silvijas ģimenē viņa ir trešais un jaunākais bērns. Madeleines oficiālais tituls ir Viņas Karaliskā Augstība, Zviedrijas princese, Hēlsinjlandes un Jēstriklandes hercogiene. Princese kā troņmantiniece atrodas trešajā vietā pēc kroņprinceses Viktorijas un prinča Kārļa Filipa un ieņem 195. vietu kā pretendente uz Lielbritānijas troni. Mācības pamatskolā Brommā Madeleine uzsāka 1989. gadā, pēdējo pamatskolas klasi turpināja Karlsona skolā Stokholmā, vēlāk turpināja mācības Enšildas ģimnāzijā Stokholmā, kuru pabeidza 2001. gadā. Pēc ģimnāzijas beigšanas pusgadu veltīja angļu valodas studijām Londonā, atgriežoties vēlāk mājās, uzsāka jurisprudences studijas Tautas Universitātē. 2003. gadā iestājas Stokholmas Universitātē, kur studē mākslas zinātnes programmā, divus gadus vēlāk turpat studēja vēsturi. 2006. gadā maģistratūrā studēja organizāciju vadību, togad arī iegūst filosofijas zinātņu kandidāta grādu mākslas zinātnē, etnoloģijā un modernajā vēsturē. 2007. gadā uzsāk bērnu psiholoģijas studijas. Kopā ar ģimeni piedalās dažādos pasākumos. Īpaša sadarbība viņai ir ar Hēlsinjlandi un Jēstriklandi, kurās ir hercogiene. Sadarbība ir saistīta ar dažādu projektu atbalstīšanu. Kopš 2002. gada viņu saista draudzība ar juristu Jūnasu Bergstromu, bija gaidāma saderināšanās pēc kroņprinceses Viktorijas kāzām, taču īsi pirms tām Madeleine pašķīrās un atsauca saderināšanos. Pēc tam pārcēlusies uz Ņujorku, kur darbojusies Pasaules bērnības fondā. 2012. gada oktobrī saderinājusies ar amerikāņu finansistu Kristoferu O Nīlu. 2013. gada 8. jūnijā pāris salaulājās Stokholmā. Kristofers O Nīls atteicās pieņemt jebkādu karalisko titulu, lai nevajadzētu pieņemt Zviedrijas pilsonību. 2014. gada 20. februārī Ņujorkā piedzima pāra pirmdzimtais - meita Leonora. Pēc gada ģimene pārcēlās uz Stokholmu kur 2015. gada 15. jūnijā piedzima dēls Nikolas. Jau tā paša gada rudenī ģimene pārcēlās uz Londonu. 2018. gada 9. martā Stokholmā piedzima pāra jaunākais bērns - meita Adriena. Tā paša gada rudenī visa ģimene atkal pārcēlās un šoreiz uz Floridu, ASV. Madeleine ir sabiedrisks cilvēks, daudz ceļo, atpūšas klubos, bet īpaša interese viņai ir jāšanas sports. Zviedrijas karaliskā ģimene Zviedrijas monarhu uzskaitījums Vikikrātuvē par šo tēmu ir pieejami multivides faili. Skatīt: Princese Madeleine. VKA Princese Madeleine Biogrāfija Patronāža Darbība Intereses