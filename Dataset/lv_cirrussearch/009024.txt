2011. gada NBA finālsērija bija 2010.—2011. gada NBA sezonas čempionu noskaidrošanas sērija un 2011. gada NBA izslēgšanas spēļu pēdējā stadija. Šajā kārtā tikās Austrumu konferences čempioni Maiami "Heat" un Rietumu konferences čempioni Dalasas "Mavericks". Par čempioniem sešu spēļu sērijā (4—2) pirmo reizi kluba pastāvēšanas vēsturē kļuva Dalasas "Mavericks". Par finālsērijas vērtīgāko spēlētāju (MVP) atzina čempionu līderi Dirku Novicki (Vācija). D. Novickis kļuva par otro Eiropas spēlētāju, kurš tiek atzīts par finālsērijas MVP, pirmais to paveica Tonijs Pārkers 2007. gadā. NBA finālsērija. NBA finālsērija sākās 31. maijā un noslēdzās 12. jūnijā, ta notika pēc 2—3—2 rotācijas. Tā kā Maiami "Heat" bija labāka regulārās sezonas uzvarēto—zaudēto spēļu attiecība nekā Dalasas "Mavericks", tad Austrumu konferences čempioniem pirmoreiz kopš Maikla Džordana ēras beigām 1998. gadā bija mājas spēļu priekšrocības finālsērijā. Pirms finālsērijas "Heat" bija sērijas favorīti, pateicoties tās sastāvā esošajām zvaigznēm Lebronam Džeimsam, Krisam Bošam un Dveinam Veidam. Šis bija 2006. gada finālsērijas atkārtojums — tajā gadā "Heat" uzvarēja ar 4—2, neskatoties uz "Mavericks" iegūto pārsvaru 2—0 sērijas sākumā. Dalasas klubs kļuva par pirmo klubu līgas vēsturē kopš ir ieviests 2—3—2 spēļu formāts, kam pēc pirmajām divām spēlēm ir neizšķirts 1—1 un zaudē trešo spēli, taču uzvar visā sērijā. Iepriekšējos 11 gadījumos komanda, kas uzvar trešajā spēlē un no neizšķirta izvirzās vadībā ar 2—1, uzvar visā sērijā. Dalasas "Mavericks" iekļuva finālā 25. maijā, pateicoties uzvarai pār Oklahomasitijas "Thunder" Rietumu konferences finālā. Rietumu konferences pusfinālā Mavericks" izslēdza no turpmākas cīņas par NBA čempionu titulu toreizējos čempionus Losandželosas "Lakers". Maiami "Heat" iekļuva finālā 26. maijā, pateicoties uzvarai pār NBA regulārā čempionāta uzvarētājiem Čikāgas "Bulls" Austrumu konferences finālā. Šī bija otrā reize abu klubu vēsturē, kad tie tikās finālsērijā. Pirmajā reizē 2006. gadā "Heat" uzvarēja ar 4—2. Šis bija pirmais NBA finālsērijas atkārtojums kopš 1998. gada finālsērijas, kurā nepiedalījās Losandželosas "Lakers" un Bostonas "Celtics" (1998. gada finālā tikās Čikāgas "Bulls" un Jūtas "Jazz"). Šī bija pirmā reize kopš 2006. gada finālsērijas un tikai otrā reize kopš 1998. gada, kad finālā Rietumu konferenci nepārstāvēja Losandželosas "Lakers" vai Sanantonio "Spurs". Tāpat šī bija pirmā reize kopš 1998. gada, kad finālsērijā nespēlēja Kobe Braiants, Šakils O'Nīls vai Tims Dankans. "Mavericks" iekļūšana finālā nozīmēja, ka triju no četru Ziemeļamerikas profesionālo sporta līgu fināliem tiek aizvadīti Dalasas-Fortvērtas metropoleksā pēdējo astoņu mēnešu laikā: vēl šajā reģionā notika 2010. gada Pasaules sērija un Superkauss XLV. 2011. gada čempionu noskaidrošanas sērija bija pirmā kopš 1998. gada, kad NBA finālsērija sākās agrāk nekā Stenlija kausa izcīņas finālsērija NHL. Stenlija kausa izcīņas finālsērija sāksās dienu vēlāk (1. jūnijā). Pamatraksts: 2011. gada NBA izslēgšanas spēles 2011. gada NBA čempioni: Dalasas "Mavericks" Finālsērijas MVP: Dirks Novickis «Gutty performance earns Nowitzki Finals MVP honors». National Basketball Association. 2011. gada 12. jūnijs. Arhivēts no oriģināla, laiks: 2011. gada 16. jūnijā. Skatīts: 2011. gada 13. jūnijs. Michael Lee. «NBA Finals: Dirk Nowitzki and the Dallas Mavericks complete stunning run to the championship». The Washington Post, 2011. gada 12. jūnijs. Skatīts: 2011. gada 13. jūnijs. Maiami pret Dalasu - sākas izšķirošā kauja par NBA titulu, sportacentrs.com Tom Ziller. «NBA Finals 2011 Odds: Heat Heavy Favorites Over Mavericks». SB Nation, 2011. gada 31. maijs. Skatīts: 2011. gada 13. jūnijs. Drew Sharper. «2011 NBA Finals Odds To Win: Heat Favored Over Mavericks». The Spread, 2011. gada 27. maijs. Arhivēts no oriģināla, laiks: 2011. gada 31. maijā. Skatīts: 2011. gada 13. jūnijs. Sekou Smith. «Game 3? The Heat Is on!». NBA.com, 2011. gada 5. jūnijs. Arhivēts no oriģināla, laiks: 2011. gada 8. jūnijā. Skatīts: 2011. gada 13. jūnijs. "Mavericks" piebeidz "Thunder" un spēlēs NBA finālā, sportacentrs.com "Mavs" aizsūta čempionus atvaļinājumā, sportacentrs.com "Heat" uzvar viesos un iekļūst NBA finālā, sportacentrs.com J. Michael Falgoust, Jake Kaplan, Jeff Zillgitt. «2011 NBA Finals a rematch of 2006 won by the Miami Heat». USA Today, 2011. gada 31. maijs. Skatīts: 2011. gada 13. jūnijs. Tim MacMahon. «Welcome to center of sports world». ESPN Dallas, 2011. gada 3. jūnijs. Skatīts: 2011. gada 13. jūnijs. NHL finālsērija startēs 1. jūnijā, sportacentrs.com NBA mājaslapa (angliski)