Mazie gārņi, mazo gārņu ģints (Egretta) ir viena no gārņu dzimtas (Ardeidae) ģintīm, kas pieder gārņu apakšdzimtai (Ardeinae). Mazo gārņu ģintī ir 12 mūsdienās dzīvojošas sugas. Nesenā pagātnē mazo gārņu ģintī tika sistematizēts arī lielais baltais gārnis (Ardea alba), kas mūsdienās ir iedalīts gārņu ģintī (Ardea). Mazie gārņi ir sastopami visos kontinentos, izņemot Antarktīdu. Tiem patīk siltums, un ziemeļu reģionos ieklīst kā reti viesi. Latvijā ļoti reti var novērot vienu no mazo gārņu sugām - zīda gārni (Egretta garzetta). Mazie gārņi ir vidēji lieli putni, kuriem raksturīgi gari kakli, garas kājas un gari knābji. Vairākām mazo gārņu sugām ir balts apspalvojums vai, ja sugai ir raksturīgs krāsains apspalvojums, tai var būt indivīdi ar baltām spalvām. Piemēram, rudajam mazajam gārnim (Egretta rufescens) ir sastopami arī pilnīgi balti indivīdi, vai mazajam zilajam gārnim (Egretta caerulea) jaunie putni ir balti. Mazie gārņi ligzdo kolonijās, bieži kopā ar citām gārņu sugām. Ligzda tiek vīta kokā vai krūmos. Tāpat kā citi gārņu dzimtas putni tie barojas ar zivīm, vardēm, kukaiņiem un citiem ūdens dzīvniekiem. Mazo gārņu ģints (Egretta) Austrumu mazais gārnis (Egretta sacra) Maskarēnu gārnis (Egretta dimorpha) Baltsejas gārnis (Egretta novaehollandiae) Ķīnas gārnis (Egretta eulophotes) Luiziānas gārnis (Egretta tricolor) Mazais baltais gārnis (Egretta garzetta) Mazais zilais gārnis (Egretta caerulea) Melnais gārnis (Egretta ardesiaca) Rifu gārnis (Egretta gularis) Rudais mazais gārnis (Egretta rufescens) Rudrīkles gārnis (Egretta vinaceigula) Sniegotais gārnis (Egretta thula) Ardea alba Linnaeus, 1758 Eņģelis izvēlas Latviju Reddish Egret (Egretta rufescens) «ARKive: Little blue heron (Egretta caerulea)». Arhivēts no oriģināla, laiks: 2011. gada 25. martā. Skatīts: 2011. gada 16. martā. Gārņu dzimtas sugas latviešu valodā