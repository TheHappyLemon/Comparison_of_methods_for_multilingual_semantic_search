Klaudija Nīstade (vācu: Claudia Nystad; dzimusi Klaudija Kincele (Claudia Künzel) 1978. gada 1. februārī Cšopavā, VDR) ir Vācijas distanču slēpotāja. Savās pirmajās ziemas olimpiskajās spēlēs 2002. gadā Soltleiksitijā izcīnīja zelta medaļu 4×5 km stafetē, bet 2006. gadā Turīnā — divas sudraba medaļas: 4×5 km stafetē un individuālajā sprinta distancē. 2010. gadā ziemas olimpiskajās spēlēs Vankūverā viņa kļuva par olimpisko čempioni komandu sprintā kopā ar Evu Zahenbaheri-Štēli un kopā ar Vācijas izlasi par vicečempioni 4×5 km stafetē. 2007. gada vasarā K. Nīstade savu 2002. gada Olimpiskajās spēlēs izcīnīto zelta medaļu ziedoja labdarībai. Vikikrātuvē par šo tēmu ir pieejami multivides faili. Skatīt: Klaudija Nīstade. Oficiālā tīmekļa vietne (vāciski) Olympedia profils (angliski) Munzüger Sport profils (vāciski) FIS profils (distanču slēpošana) (angliski)