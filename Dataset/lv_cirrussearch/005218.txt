Formas tērpa galvassega ir jebkura militāra cepure vai aizsargķivere ar vai bez atšķirības zīmēm, kas ir ar reglamentu vai pavēli noteikta formas tērpa sastāvdaļa. Plašāk pazīstamas militārās galvas segas ir naģenes (angļu: peaked caps), laiviņas, lauka formas cepures, panamas jeb boonie, platmalu jeb campaign, kā arī dažādas ķiveres. Dažādām vienas valsts karaspēka vienībām mēdz būt atšķirīgas galvassegas.