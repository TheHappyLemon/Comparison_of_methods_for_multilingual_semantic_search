Ziemeļu Investīciju banka (angļu: Nordic Investment Bank — NIB) ir Ziemeļeiropas starpvalstu finanšu institūcija. Banku 1976. gadā dibināja Dānija, Islande, Norvēģija, Somija un Zviedrija. 2005. gadā tai pievienojās Baltijas valstis. Katra no bankas dalībniecēm ir iemaksājusi noteiktu daļu līdzekļu, kas tiek pārvērstas parādzīmēs, lai varētu emitēt parādzīmes starptautiskajos finanšu tirgos. Iegūtā peļņa tālāk tiek izmantota dažādu Ziemeļeiropas valstu projektu kreditēšanai un aizdevumiem privātajā un sabiedriskajā sektorā. Bankai izsniedz kredītus sekojošās prioritārajās nozarēs: enerģētika; vides projekti; transports, loģistika un sakari; inovācijas. Visi projekti, kurus Banka izskata finansēšanai, tiek izvērtēti no ilgtspējīgās attīstības viedokļa. NIB analizē projektu ietekmi uz konkurētspēju un vidi, kā arī netiešo ietekmi uz ekonomiku un sabiedrību. NIB izsniedz kredītus gan savās astoņās dalībvalstīs, gan attīstības tirgos Āfrikā, Āzijā, Eiropā un Latīņamerikā. Nordic Investment Bank — Structure of the authorised capital (angliski)