Prezervatīvs jeb kondoms, sarunvalodā arī kondons vai gumija, ir viens no kontracepcijas līdzekļiem, ko izmanto dzimumakta laikā, lai izsargātos no nevēlamas grūtniecības un no seksuāli transmisīvajām slimībām (STS), piemēram, no AIDS, gonorejas, hlamīdijas. Prezervatīvs ir plāna lateksa uzmava, ko velk uz dzimumlocekļa. Prezervatīva galā ir vieta spermai, kur uzkrāties. Prezervatīva galvenais uzdevums ir neļaut spermai nonākt makstī. Ir arī speciāli sievietēm domāti prezervatīvi. Prezervatīvi atšķiras pēc izmēriem, tekstūras, stila, krāsas un pat garšas. Prezervatīvus iesaka lietot arī orālā seksa laikā. Plašāk zināmie prezervatīvu ražotāju zīmoli ir Ansell, Condomi, Durex, Hot Rod, KamaSutra, LifeStyles, Moods, Nirodh, NYC Condom, Safedom un Trojan. Pamatraksts: drošs sekss Prezervatīvi plaši tiek rekomendēti kā līdzeklis drošam seksam. Tas ir kā profilakses līdzeklis pret seksuāli transmisīvajām slīmībām (STS). Ir pierādīts, ka prezervatīvi samazina inficēšanos ar šīm slimībām kā vīriešiem, tā arī sievietēm. Prezervatīvs nenodrošina pilnīgu aizsardzību pret AIDS, dzimumorgānu herpēm, dzemdes kakla vēzi, sifilisu, hlamīdijām, gonoreju un citām slimībām. Prezervatīvi tiek ieteikti arī kā dzimstības kontroles metode. Sperma nespēj izsūkties cauri prezervatīvām. Vienīgais veids, kā sperma var nonākt makstī ir gadījumos, kad prezervatīvs ir bojāts vai caurs, kā arī gadījumos, kad prezervatīvs tiek nepareizi lietots. Pretējā gadījumā sperma uzkrājas prezervatīvā. Prezervatīvs erekcijas laikā ir jāuzmauc uz dzimumlocekļa tā, lai galā paliktu vieta, kur uzkrāties spermai. Pēc tam tas ir pilnībā jāizritina līdz dzimumlocekļa pamatnei. Prezervatīvi ir lietoti vairāk nekā 3000 gadus. Ir atrastas vēstures liecības (attēli), kuros redzams, ka Senajā Ēģiptē izmantoja linu auduma prezervatīvus. Tiek pieļauts, ka šie prezervatīvi tika izmantoti, lai pasargātos no infekcijām un kukaiņu kodumiem. Kairas muzejā ir prezervatīvam līdzīgs priekšmets, kas it kā esot piederējis ēģiptiešu faraonam Tutanhamonam. Pirmie prezervatīvi no dzīvnieku zarnām, kas pildīja kaut cik savu funkciju, parādījās 18. gadsimtā. Tie tika dēvēti par "angļu mētelīšiem". 18. gadsimta sākumā pirmo reizi parādījās arī termins ‘kondoms’. Termina izcelsme ir neskaidra. Izplatītā versijā prezervatīvu izgudrošana un nosaukšana par kondomu tiek saistīta ar Anglijas karaļa Čārlza II līdzgaitnieku, nezināmu “Dr. Kondomu” vai “Kondomas ērlu”. Nav pierādījumu, ka šāda persona ir eksistējusi. 1855. gadā amerikāņu ķīmiķis Čārlzs Gudjērs (Charles Goodyear) izveidoja pirmos gumijas prezervatīvus. 1920. gados parādījās pirmie lateksa prezervatīvi. Sieviešu prezervatīvi ir relatīvi jauni. Tie tirgū parādījās 1992. (Eiropā) un 1993. gadā (ASV). «Are Condoms 100% Effective?» (angļu). KidsHealth. Skatīts: 2019. gada 7. oktobrī. «Prezervatīvu jeb kondomu vēsture» (latviešu). mammamuntetiem.lv.[novecojusi saite] Vikikrātuvē par šo tēmu ir pieejami multivides faili. Skatīt: prezervatīvi. «How Condoms Work» (angļu). HowStuffWorks. Arhivēts no oriģināla, laiks: 2017. gada 24. septembrī. Skatīts: 2018. gada 18. maijā.