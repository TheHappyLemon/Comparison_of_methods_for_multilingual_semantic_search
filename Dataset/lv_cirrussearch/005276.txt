Durvis ir ēkas konstruktīva daļa, ar kuru noslēdz ēkas ieejas un izejas. Tās tiek ievietotas durvju ailēs. Durvju izmērus, izvietojumu un citus parametrus nosaka saskaņā ar ēkas funkcionālo shēmu un ugunsdrošības prasībām. Parasti durvis sastāv no vienas vai vairākām vērtnēm. Vērtnes izgatavo no dažādiem materiāliem, piemēram, koka, metāla, plastmasas, stikla. Pastāv dažāda tipa durvis: griežamās durvis (virpuļdurvis), bīdāmās durvis (vagontipa durvis), salokāmās un satinamās durvis.