Rētija (Rhaetia) bija Romas impērijas province, kuras teritorija aptvēra reģionu starp Po un Donavas upju baseiniem. Rētijas galvenā pilsēta bija Augusta Vindelicorum (mūsdienu Augsburga) Vācijā. Rētijai Romas impērijā bija stratēģiska nozīme, jo tās teritorija aptvēra lielāko Alpu daļu ar kalnu pārejām, kas nodrošināja tirdzniecību, kā arī cilvēku un militāru vienību pārvietošanos ziemeļu dienvidu virzienā. Mūsdienās kādreizējā Rētijas teritorija aptver Šveices austrumu daļu, Itālijas ziemeļu daļu, Austrijas rietumu un Vācijas dienvidaustrumu daļas. Šveices dienvidaustrumu daļā kopš romiešu laikiem saglabājusies senā provinces pamatiedzīvotāju retoromāņu valoda.