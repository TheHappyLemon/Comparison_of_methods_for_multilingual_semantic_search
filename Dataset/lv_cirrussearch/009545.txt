Inese Šlesere (dzimusi 1972. gada 2. augustā) ir latviešu filoloģe, bijusī politiķe, modele un skaistumkonkursu dalībniece. Bijusi vairāku Saeimu deputāte. 2010. gadā ievēlēta par 10. Saeimas deputāti, taču 2011. gadā uz laiku nolikusi mandātu sakarā ar bērna kopšanas atvaļinājumu. Pārstāvējusi politisko partiju LPP/LC un apvienību "Par Labu Latviju". 1991. gadā Inese Šlesere bija Latvijas pārstāve konkursā "Mis Pasaule". 1991. gadā viņa ieguva titulu "Mis Latvija", bet 1999. gadā piedalījās konkursā "Misis Pasaule", kur ieguva otro vietu. No 2001. līdz 2002. gadam viņa bija tieslietu ministres Ingrīdas Labuckas ārštata padomniece adopcijas jautājumos. Līdz 2002. gadam bija LR Tieslietu ministrijas bāriņtiesu un pagasttiesu metodiskās vadības departamenta direktore. 2002. gadā Inese Šlesere Latvijas Universitātē ieguva maģistra grādu angļu filoloģijā. 2002. gadā Šlesere iesaistījās politikā. Piedalījās 8. Saeimas vēlēšanās un tika ievēlēta no Latvijas Pirmās partijas saraksta. Darbojās Publisko izdevumu un revīzijas komisijā. 2004. gadā Šlesere uz diviem mēnešiem bija viena no Latvijas pārstāvēm Eiroparlamentā, no brīža, kad Latvija iestājās Eiropas Savienībā, līdz brīdim, kad darbu uzsāka jaunais parlamenta sasaukums. Saeimas deputātes mandātu nolikusi neilgi pirms nākamajām vēlēšanām. 2006. gadā piedalījās 9. Saeimas vēlēšanās un tika ievēlēta no Latvijas Pirmās partijas un partijas "Latvijas Ceļš" vēlēšanu apvienības saraksta. Drīz pēc tam nolika mandātu, lai dotos bērna kopšanas atvaļinājumā. Šajā laikā viņu aizvietoja Vjačeslavs Stepaņenko. Šlesere Saeimā atgriezās 2008. gada augustā. Pēc atgriešanās (2008. gadā) darbojās Juridiskajā komisijā, kā arī Pilsonības likuma izpildes komisijā. 2010. gadā Šlesere piedalījās 10. Saeimas vēlēšanās, tika ievēlēta Saeimā no Rīgas vēlēšanu apgabala, no apvienības "Par Labu Latviju" saraksta.. Darbojās Juridiskajā komisijā, kā arī Pilsonības likuma izpildes komisijā. 2011. gada 14. aprīlī uz laiku nolika mandātu sakarā ar bērna kopšanas atvaļinājumu. Šajā laikā viņas vietu Saeimā ieņem Andris Bērziņš. Inese Šlesere ir dzimusi 1972. gada 2. augustā Rīgā. Viņa ir precējusies ar uzņēmēju, politiķi un partijas biedru Aināru Šleseru, kurš 1992. gadā pieņēma sievas uzvārdu. Pārim ir četri dēli un viena meita — Edvards, Ričards, Gerhards Daniels, Marks Leonards un Elizabete. «Inese Šlesere iegūst otro vietu konkursā "Misis World"». Delfi. 1999.12.03. Skatīts: 2011.06.15. «Saeimā ievēlēto Pirmās partijas pārstāvju biogrāfijas». Delfi. 2002.10.23. Skatīts: 2011.06.15. «Inese Šlesere». 8. Saeima. Skatīts: 2011.06.15. «Inese Šlesere». Centrālā vēlēšanu komisija. Arhivēts no oriģināla, laiks: 2010. gada 30. decembrī. Skatīts: 2011.06.15. «Inese Šlesere». Eiropas Parlaments. Skatīts: 2011.06.15.[novecojusi saite] «Šlesere dosies dekrēta atvaļinājumā; viņas vietā Saeimā - Andris Bērziņš». Kas jauns?. 2011.03.09. Skatīts: 2011.06.15. «Inese Šlesere». 9. Saeima. Skatīts: 2011.06.15. «Inese Šlesere». Gudras galvas. Arhivēts no oriģināla, laiks: 2011. gada 25. martā. Skatīts: 2011.06.15. «Inese Šlesere». 10. Saeima. Skatīts: 2011.06.15. «Šleseres vietā par deputātu kļūst ekspremjers Bērziņš». Delfi. 2011.04.14. Skatīts: 2011.06.15. «Šleseru ģimenē piedzimis dēls Markuss». Kas jauns?. 2011. gada 25. maijā. Arhivēts no oriģināla, laiks: 2011. gada 28. maijā. Skatīts: 2011. gada 15. jūnijā.