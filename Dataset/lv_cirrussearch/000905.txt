Jeļena Dementjeva (krievu: Елена Вячеславовна Дементьева; dzimusi 1981. gada 15. oktobrī Maskavā, Krievijā) ir bijusī krievu tenisiste, Krievijas Nopelniem bagātā sporta meistare. Jeļenas Dementjevas labākais sasniegums WTA vienspēļu rangā ir 3. vieta, kas tika sasniegta 2009. gada 6. aprīlī. Ir uzvarējusi 15 WTA vienspēļu turnīros. 2008. gada Pekinas olimpiādē uzvarēja vienspēļu turnīrā. 2000. gada Sidnejas olimpiādē ieguva 2. vietu vienspēļu turnīrā. 2010. gada 29. oktobrī pēc 2010. gada WTA Tūres čempionāta pēdējās spēles paziņoja par karjeras beigām. Grand Slam pamatturnīros Jeļena Dementjeva startē kopš 1999. gada, taču pirmais turnīrs, kurā viņa startēja kvalifikācijas kārtā, bija 1998. gada US Open, kurā gan nekvalificējās pamatturnīram. Vislabāk viņai ir veicies Francijas atklātajā čempionātā un Vimbldonas čempionātā, abos turnīros 2004. gadā tika sasniegts fināls. Vēl 6 reizes Jeļena ir iekļuvusi Grand Slam turnīru pusfinālos. 2010. gadā Jeļena Dementjeva otro gadu pēc kārtas uzvarēja prestižajā Sidnejas "Mediabank International Sydney" turnīrā, kas ir pirmais 2010. gada WTA Premier tenisa turnīrs, finālā Dementjeva uzvarēja ASV tenisisti Serīnu Viljamsu. Jeļenas tēvs Vjačeslavs ir elektrības inženieris un māte Vera ir skolotāja. Viņa ar tenisu sāka nodarboties 7 gadu vecumā. Viņa trīs gadus trenējās pie Rauzas Islanovas, kura ir Dinaras Safinas un Marata Safina māte. Taču pašlaik viņas treneri ir viņas māte Vera un viņas vecākais brālis Vsevolods, kurš arī agrāk trenējās tenisā, taču finansiālu problēmu dēļ pameta šo sporta veidu. Pašlaik viņa dzīvo Montekarlo (Monako), Maskavā (Krievija) un Bokareitonā (Florida, ASV). A^ Trešās kārtas spēlē Dementjevas pretiniece atteicās no spēles, kas pēc tenisa noteikumiem netiek skaitīta kā uzvara oficiālajā statistikā. Uzvaras (16) Zaudējumi finālos (15) Uzvaras (6) Zaudējumi finālos (7) Jānis Cīrulis. «Dementjevai zelts, Krievijai visas trīs medaļas». sportacentrs.com, 2008. gada 17. augustā. Skatīts: 2010. gada 9. februārī. Dementjeva piekāpjas Skjavonei un pamet profesionālo tenisu Dementieva Calls It A Career Jānis Cīrulis. «Dementjeva sagrauj Viljamsu un aizstāv Sidnejas titulu». sportacentrs.com, 2010. gada 15. janvārī. Skatīts: 2010. gada 5. februārī. Slavena, vienkārša, skaista[novecojusi saite] Oficiālā tīmekļa vietne (angliski) Olympedia profils (angliski) Munzüger Sport profils (vāciski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Tennis Temple profils (angliski) tennisabstract.com profils (angliski) Jeļenas Dementjevas mājaslapa (angliski)