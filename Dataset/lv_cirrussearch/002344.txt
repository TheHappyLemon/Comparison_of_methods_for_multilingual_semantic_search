Anotācija ir grāmatas vai cita veida sacerējuma īss raksturojums, kas var saturēt arī tā novērtējumu. Zinātniska darba anotācija īsumā apraksta izvirzītos darba mērķus un uzdevumus, galvenos pētījuma rezultātus, kā arī tiek akcentēta zinātniska raksta aktualitāte, galvenie atklājumi, pētījumā izmantotās metodes un secinājumi. Anotācijai jāsniedz vispārīgs priekšstats par pētījumu kopumā un tā ir paredzēta dot lasītājiem kopējo priekšstatu par visu rakstu neiedziļinoties detaļās. Anotācijā nav pieņemts atsaukties uz literatūras norādēm, kā arī jāizvairās no sarežģītas terminoloģijas izmantošanas, bet valodai jābūt skaidrai.