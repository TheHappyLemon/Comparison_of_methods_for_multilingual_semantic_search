Šamotuli (poļu: Szamotuły) ir pilsēta Polijā, Lielpolijas vojevodistē uz ziemeļrietumiem no Poznaņas. Pilsētā atrodas Poznaņas ekonomikas universitātes filiāle. Rakstos pirmoreiz minēta 1231. gadā. No 1793. līdz 1919. gadam ietilpa Prūsijā. Pēc Pirmā pasaules kara iekļāvās atjaunotajā Polijas valstī. Pilsētā atrodas no 1423. līdz 1430. gadam celtā baznīca ķieģeļu gotikas stilā. Vietējā pilī pēc leģendas tika turēta "tumšā princese", kuru vīrs turējis ar dzelzs masku. Iespējams leģenda saistīta ar faktu, ka 1582. gadā Šamotulu pilī mira leģendārā augsmane Elizabete Ostrožska (Elżbieta Ostrogska) jeb Halška (Halszka). Šamotulos dzimuši: Jans Jonstons (John Jonston, 1603—1675) — ārsts un dabaszinātnieks; Ksavers Šarvenka (Xaver Scharwenka, 1850—1924) — pianists un komponists; Vaclavs no Šamotuliem (Wacław z Szamotuł, ap 1520— ap 1560) — komponists. Centrālais statistikas birojs. Irēna Birzvalka, Velta Staltmane. Poļu īpašvārdu pareizrakstība un pareizruna latviešu valodā (2. papildinātais izd.). Rīga : Zinātne, 1998. 25. lpp. ISBN 978-5796-612-00-2.