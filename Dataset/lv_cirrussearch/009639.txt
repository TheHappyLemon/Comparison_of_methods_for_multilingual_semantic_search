Gerhards Johanness Pauls Domagks (vācu: Gerhard Johannes Paul Domagk; dzimis 1895. gada 30. oktobrī, miris 1964. gada 24. aprīlī) bija vācu patologs un bakteriologs, kurš, strādādams kompānijā IG Farben, izveidoja pirmo komerciāli pieejamo antibiotiku - Prontosil, par ko 1939. gadā viņam tika piešķirta Nobela prēmija fizioloģijā vai medicīnā. Dzimis mūsdienu Polijas teritorijā. Skolā gāja Zommerferdā (mūsdienu Lubsko). Studēja medicīnu Ķīles universitātē. Kā mediķis piedalījās Pirmajā pasaules karā, ievainots. Pēc kara strādāja Greifsvaldes universitātē, kur pētīja baktēriju infekcijas. Vēlāk strādāja Minsteres universitātē un Bayer laboratorijās Vupertālē. 1939. gadā Domagkam tika piešķirta ar Nobela prēmija fizioloģijā vai medicīnā. Tā kā režīms tolaik neatļāva Vācijas pilsoņiem saņemt Nobela prēmijas, Domagks bija spiests no tās atteikties (prēmiju viņš saņēma pēc kara - 1947. gadā). Pēc Otrā pasaules kara Domagks pievērsās tuberkulozes ārstniecības un vēža ķīmijterapijas izpētei. Vikikrātuvē par šo tēmu ir pieejami multivides faili. Skatīt: Gerhards Domagks. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Gerhards Domagks Nobela prēmijas mājaslapā (angliski)