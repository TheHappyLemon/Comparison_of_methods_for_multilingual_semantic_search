Ģeometrijā taisnstūra paralēlskaldnis ir daudzskaldnis ar sešām skaldnēm, kas visas ir taisnstūri. Skaldnes ir pa pāriem paralēlas. Diagonāles ir vienādas. Taisnstūra paralēlskaldnim ir 8 virsotnes un 12 šķautnes. Tā speciāls gadījums ir kubs - taisnstūra paralēlskaldnis, kura visas šķautnes ir vienāda garuma. Taisnstūra paralēlskaldņa forma ir ķieģeļiem un dažādiem celtniecībā lietotiem blokiem, kastēm, sērkociņu kastītei un citiem priekšmetiem. Taisnstūra paralēlskaldņa skaldnes ir pa pāriem paralēlas; Tās taisnstūra paralēlskaldņa skaldnes, kam ir kopīga šķautne, ir savstarpēji perpendikulāras; Taisnstūra paralēlskaldņa diagonāles krustpunktā dalās uz pusēm; Ap jebkuru taisnstūra paralēlskaldni var apvilkt lodi. Ja taisnstūra paralēlskaldņa šķautņu garumi ir a, b un c (attēlā), tad: tā tilpums ir V = a b c {\displaystyle V=abc\,} ; tā pilnas virsmas laukums ir S = 2 ( a b + a c + b c ) {\displaystyle S=2(ab+ac+bc)\,} ; tā diagonāle ir d = a 2 + b 2 + c 2 {\displaystyle d={\sqrt {a^{2}+b^{2}+c^{2}}}} ; tam apvilktas lodes rādiuss ir R = d 2 = a 2 + b 2 + c 2 2 {\displaystyle R={\frac {d}{2}}={\frac {\sqrt {a^{2}+b^{2}+c^{2}}}{2}}} . Kubs Paralēlskaldnis Prizma Taisnstūris Vikikrātuvē par šo tēmu ir pieejami multivides faili. Skatīt: Taisnstūra paralēlskaldnis.