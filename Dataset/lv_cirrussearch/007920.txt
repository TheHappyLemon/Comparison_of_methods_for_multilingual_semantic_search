Upurēšanas svētki (arābu: عيد الأضحى, ʿĪd al-Aḍḥā) ir nozīmīgi musulmaņu svētki, kas tiek svinēti hadža kulminācijas brīdī. Svētki noslēdz musulmaņu svētceļojumu uz Meku. Šajos svētkos uz tā sauktajiem upurēšanas tirgiem tiek vesti liellopi, aitas, kazas un mājputni, kas tiek upurēti, pieminot Ābramu, kas bija gatavs Dievam upurēt savu dēlu. Svētkus sāk svinēt islāma kalendāra pēdējā mēneša 10. dienā un turpinās trīs dienas. Pēc Gregora kalendāra 2011. gadā Upurēšanas svētki sākās 6. novembrī, 2012. gadā — 26. oktobrī, bet 2013. gadā sāksies 15. oktobrī.