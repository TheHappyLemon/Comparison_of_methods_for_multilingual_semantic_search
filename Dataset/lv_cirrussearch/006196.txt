Nacionālās basketbola asociācijas 2003.—2004. gada sezona bija 58. NBA sezona. Šajā sezonā piedalījās 29 komandas (28 no ASV un 1 no Kanādas). Finālsērija ilga no 6. jūnija līdz 15. jūnijam. Par NBA čempioniem kļuva Detroitas "Pistons" spēlētāji, kas piecu spēļu finālsērijā pieveica Losandželosas "Lakers" ar 4—1. Par regulārās sezonas vērtīgāko spēlētāju tika atzīts Minesotas "Timberwolves" spēlētājs Kevins Gārnets, finālsērijas vērtīgāko — Čonsijs Billapss no "Pistons". 2003. gada NBA drafts notika 2003. gada 26. jūnijā, tajā Klīvlendas "Cavaliers" ar pirmo numuru izvēlējās Lebronu Džeimsu. Losandželosas "Clippers" un Losandželosas "Lakers" organizēja 53. NBA Visu zvaigžņu spēli Staples Center arēnā Losandželosā, Kalifornijas štatā 2004. gada 15. februārī. Tajā Rietumu komanda uzvarēja Austrumus ar 136—132. Par spēles vērtīgāko spēlētāju tika atzīts Šakils O'Nīls no Losandželosas "Lakers". Šī bija pēdējā sezona līgas vēsturē ar komandu sadalījumu četrās divīzijās. Tāpat šī bija pēdējā sezona, kad pastāvēja Vidējo Rietumu divīzija. Sākot ar 2004.—2005. gada sezonu komandas tika sadalītas sešās divīzijās. Piezīmes z – Ieguva mājas spēļu priekšrocības visām izslēgšanas spēlēm. c – Ieguva mājas spēļu priekšrocības konferences izslēgšanas spēlēm. y – Ieguva divīzijas titulu. x – Iekļuva izslēgšanas spēlēs. Piezīmes: Treknraksts = komanda uzvar kārtā MVP: Kevins Gārnets, Minesotas "Timberwolves" Labākais aizsardzībā: Rons Ārtests, Indiānas "Pacers" Debitants: Lebrons Džeimss, Klīvlendas "Cavaliers" Rezervists: Antuāns Džeimisons, Dalasas "Mavericks" Visvairāk progresējušais: Zeks Rendolfs, Portlendas "Trail Blazers" Treneris: Hubijs Brauns, Memfisas "Grizzlies" Ģenerālmenedžeris: Džerijs Vests, Memfisas "Grizzlies" «Game 5 Notebook: Billups Wins MVP». Arhivēts no oriģināla, laiks: 2012. gada 26. martā. Skatīts: 2010. gada 27. novembrī. Oficiālā NBA mājaslapa (angliski) Basketball Reference profils Arhivēts 2016. gada 10. aprīlī, Wayback Machine vietnē. (angliski)