Mels Brukss (angļu: Mel Brooks), īstajā vārdā Melvins Kaminskis (angļu: Melvin Kaminsky; dzimis 1926. gada 28. jūnijā), ir ASV kinorežisors, scenārists, komponists, komiķis, aktieris un producents. Pazīstams kā farsu un parodiju meistars. Pazīstamākās Mela Bruksa režisētās komēdijas ir "Producenti" (1967), Blazing Saddles (1974), Young Frankenstein (1974), "Mēmā filma" (Silent Movie, 1976). Brukss ir viens no televīzijas seriāla "Ķeriet Smārtu!" veidotājiem. Par filmu "Producenti" Brukss saņēmis Amerikas Kinoakadēmijas balvu par labāko oriģinālscenāriju. Brukss ir viens no retajiem cilvēkiem, kurš saņēmis četrus ievērojamākos ASV izklaides industrijas apbalvojumus — Amerikas Kinoakadēmijas balvu, Emmy balvu, Grammy balvu un Tony balvu. 2017. gadā saņēmis BAFTA Fellowship balvu. Mels Brukss no 1964. gada līdz viņas nāvei 2005. gadā bija precējies ar aktrisi Annu Bankroftu, viņu dēls Makss Brukss ir rakstnieks un scenārists. Vikikrātuvē par šo tēmu ir pieejami multivides faili. Skatīt: Mels Brukss. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski) IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)