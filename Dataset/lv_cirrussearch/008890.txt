Trīre (vācu: Trier, izrunā: [ˈtʁiːɐ], franču: Trèves, izrunā: [tʁɛv], luksemburgiešu: Tréier) ir pilsēta Vācijā, Reinzemes-Pfalcas federālajā zemē. Tā atrodas Mozeles upes ielejā. Sākot ar 4. gadsimtu p.m.ē. mūsdienu pilsētas teritorijā dzīvoja treveru cilts. Pilsētu 15. gadā p.m.ē. dibināja romiešu imperators Oktaviāns un tika nosaukta par Augusta Treverorum. Pilsētas stratēģiskais novietojums veicināja strauju tās izaugsmi. 2. gadsimtā tā bija romiešu provinces Belgika administratīvais centrs. 4. gadsimtā Trīre kļuva par bīskapijas centru un kļuva arī par kristietības centru uz ziemeļiem no Alpiem. Šo statusu tā saglabāja līdz 5. gadsimtam, kad Trīri pakļāva franki. 815. gadā tā kļuva par arhibīskapijas centru. Ar aptuveni 105 000 iedzīvotājiem, Trīre ir ceturtā lielākā pilsēta federālajā zemē aiz Maincas, Ludvigshāfenes un Koblencas. Tuvākās lielās pilsētas Vācijā ir Zārbrikene, aptuveni 80 km uz dienvidaustrumiem un Koblenca, apmēram 100 km uz ziemeļaustrumiem. Trīres tuvākā pilsēta ir Luksemburgas pilsēta, aptuveni 50 km uz dienvidrietumiem. Trīrē saglabājušies vairāki romiešu laika un viduslaiku kultūras pieminekļi, no kuriem vairāki 1986. gadā tika iekļauti UNESCO Pasaules mantojuma sarakstā kā objekts "Romiešu pieminekļi, Svētā Pētera katedrāle un Dievmātes baznīca Trīrē". 2022. gada Vācijas pašvaldību reģistrs; pārbaudes datums: 7 oktobris 2023. «Bevölkerung der Gemeinden am 31.12.2010». Statistisches Landesamt Rheinland-Pfalz (German). 2011. Arhivēts no oriģināla, laiks: 2012. gada 31. janvārī. Skatīts: 2012. gada 31. janvārī. Oficiālā tīmekļa vietne Vikikrātuvē par šo tēmu ir pieejami multivides faili. Skatīt: Trīre. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)