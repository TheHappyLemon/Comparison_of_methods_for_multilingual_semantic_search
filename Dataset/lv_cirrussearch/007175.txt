Natālija Anna Koflina (angļu: Natalie Anne Coughlin; dzimusi 1982. gada 23. augustā Valeio, Kalifornijas štatā, ASV) ir amerikāņu peldētāja. Piedalījusies trijās Olimpiskajās spēlēs (2004, 2008, 2012), kopumā izcīnījusi 12 medaļas, visvairāk — 2008. gadā Pekinā. 2004. gadā Atēnās izcīnīja divus zeltus, divus sudrabus un vienu bronzu un 2008. gadā Pekinā — zeltu, divus sudrabus un divas bronzas, savukārt 2012. gadā Londonā izcīnīja vienu bronzu. Pekinā viņa kļuva par pirmo amerikāņu peldētāju sievieti moderno Olimpisko spēļu vēsturē, kas vienās Olimpiskajās spēlēs iegūst vismaz 6 medaļas. 2008. gadā viņa tika atzīta par pasaules labāko peldētāju, tāpat trīs reizes tikusi atzīta par ASV labāko peldētāju. Piedalījusies TV šova "Dejo ar zvaigzni" devītajā sezonā ar 1. sezonas uzvarētāju Aleku Maco. Viņi tika izbalsoti piektajā nedēļā. Vikikrātuvē par šo tēmu ir pieejami multivides faili. Skatīt: Natālija Koflina. Oficiālā tīmekļa vietne (angliski) Olympedia profils (angliski) Munzüger Sport profils (vāciski) FINA profils (angliski) Swimrankings profils (angliski) SwimSwam profils (angliski) USA Swimming profils[novecojusi saite] (angliski)