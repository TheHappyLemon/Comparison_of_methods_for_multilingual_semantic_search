Informācijas zinātne ir starpdisciplināra zinātne, kas ietver informācijas analīzi, vākšanu, klasificēšanu, apstrādi, glabāšanu, meklēšanu un izplatīšanu. Informācijas zinātnieki pēta zināšanu izmantošanu organizācijās, kā arī cilvēku, organizāciju un jebkuru eksistējošo informācijas sistēmu mijiedarbību, ar mērķi radīt, aizvietot, uzlabot vai saprast informācijas sistēmas. Tā tiek bieži kļūdaini uzskatīta par datorzinātnes nozari, tomēr tās darbības lauks ir daudz plašāks, ietverot arī arhīvu zinātnes, izziņas, komerczinību, komunikāciju zinātnes, juridiskās zinātnes, bibliotēkzinātnes, muzeju, vadības, matemātikas, filosofijas, un sociālo zinātņu aspektus. Informācijas zinātne radās kā bibliogrāfijas kontroles nenumurējama automatizācija, ilgstoši darbojās bibliogrāfijas informācijas sistēmas jomā, detalizēja datorbāzes dažādību. Mūsdienās, informācijas tehnoloģiju ietekmē, informācijas zinātnes izpētes jautājumu loks strauji paplašinās. Informacionālie procesi kļūst saistīti ar informācijas tehnoloģijām un procesiem, kas pēta metodes un tehnoloģiju, uzlabojot informācijas kvalitāti un informācijas pārraides procesus informācijas sistēmās. Lielajos ražošanas uzņēmumos informācijas zinātni izmanto zināšanu pārvaldībai un darba optimizācijai. Lai nodrošinātu informācijas plūsmu un optimālo pielietojamību tiek izmantotas dažādas informācijas organizēšanas metodes, piemēram vizuālā pārvaldība. Informācijas zinātnē viens no svarīgākajiem aspektiem ir informācijas un zināšanu apstrādes rīki.