Deriks Viljamss (angļu: Derrick Williams; dzimis 1991. gada 25. maijā Lamiradā, Kalifornijā, ASV) ir amerikāņu basketbolists, spēlē vieglā uzbrucēja pozīcijā. Pašlaik (2016) pārstāv NBA klubu Ņujorkas "Knicks". 2011. gada NBA draftā viņu Minesotas "Timberwolves" izraudzījās ar kopējo 2. kārtas numuru. "Timberwolves" sastāvā aizvadījis nedaudz vairāk par divām sezonām, 2013. gadā pievienojies Sakramento "Kings". Sakramento spēlējis līdz 2014.—2015. gada sezonas beigām, pēc tam pievienojies Ņujorkas "Knicks". NCAA karjeras pirmajā gadā viņš Arizonas universitātes "Wildcats" komandas sastāvā vidēji spēlē guva 15,7 punktus, kā arī tika atzīts par Pac-10 konferences labāko debitantu. Otrajā gadā vidēji spēlē guvis 19,5 punktus un savācis 8,3 atlēkušās bumbas, tā palīdzot Arizonas universitātes komandai uzvarēt Pac-10 konferencē regulārajā sezonā. D. Viljamss tika atzīts par konferences gada spēlētāju. Viņa pārstāvētā komanda kvalificējās Elite Eight turnīram. NBA profils (angliski) ESPN profils (angliski) "Wildcats" profils (angliski)