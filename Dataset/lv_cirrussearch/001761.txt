FB Gulbene (līdz 2011. gadam FB Gulbene 2005) ir Latvijas futbola klubs no Gulbenes, kurš piedalās 2. līgas Ziemeļaustrumu reģiona čempionātā. "FB Gulbene" tika dibināta 2005. gada 24. maijā kā "FB Gulbene 2005". 2007. gadā klubs sāka savu dalību 2. līgā, paliekot 4. vietā. 2008. gadā FB Gulbene-2005 spēlēja 1. līgā un sezonas beigās ierindojās 14. vietā. 2009. gada sezona atkal tika pavadīta 2. līgā, kas ir trešā stiprākā futbola līga Latvijā. Klubs ierindojās 4. vietā un tika paaugstināts uz 1. līgu. 2010. gadā par kluba prezidentu kļuva Romāns Lajuks un kluba ambīcijas kļuva lielākas. Uz klubu tika uzaicināti vairāki spēlētāji ar Virslīgas pieredzi un komanda tajā gadā uzvarēja 1. līgā, automātiski iekļūstot Virslīgā. 2011. gadā, vēl pirms sezonas sākuma, klubs mainīja savu nosaukumu uz pašreizējo "FB Gulbene". Šajos gados "FB Gulbene" aktīvi sadarbojās ar vairākām Japānas futbola akadēmijām, dodot japāņu spēlētājiem iespēju spēlēt Eiropā. 2011. gadā Virslīgas čempionātu klubs pabeidza 7. vietā. 2012. gada sezonā klubs palika pēdējā - 10. vietā un izkrita no Virslīgas. 2013. gada sezonā "FB Gulbene" izcīnīja 2. vietu 1. līgā un iespēju pārspēlēs cīnīties par vietu virslīgā ar Virslīgas 9. vietas ieguvēju FS METTA/Latvijas Universitāte. Vietu Virslīgā izcīnīt tomēr neizdevās, divu spēļu summā zaudējot ar 2:5 (0:1 un 2:4). 2014. gadā "FB Gulbene" uzvarēja 1. līgā un ieguva vietu Virslīgā. 2015. gada Virslīgas sezonu Gulbenes komanda sāka ar zaudējumiem visās pirmajās astoņās spēlēs. Pēc astotās kārtas, Latvijas Futbola federācijas disciplinārlietu komisija pieņēma lēmumu izslēgt "FB Gulbene" no Latvijas futbola Virslīgas par manipulāciju ar spēļu rezultātiem. Diskvalifikācija neattiecās uz komandas spēlētājiem un personālu, kas bija tiesīgi pāriet uz citām komandām. 2016. gadā "FB Gulbene" pieteicās 2. līgas čempionātam. 2012/13 — ceturtdaļfināls 2010/11 — astotdaļfināls 2009/10 — 1. kārta 2008 — nepiedalījās 2007 — 1. kārta 2006 — 2. kārta (→ 3. kārta → 4. kārta → ceturtdaļfināls) 2005 — 2. kārta (→ 3. kārta → 4. kārta → ceturtdaļfināls) Atjaunots 2015. gada 21. martā. «FB Gulbene - Official site». Arhivēts no oriģināla, laiks: 2012. gada 8. jūlijā. Skatīts: 2012. gada 14. aprīlī. LFF: 2012.gads Agris Suveizda. «"Gulbene" izslēgta no Virslīgas; četriem spēlētājiem diskvalifikācijas». sportacentrs.com, 2015. gada 3. jūnijā. Skatīts: 2015-06-03. «FB Gulbene». Latvijas Futbola federācija. Skatīts: 2015-03-11.