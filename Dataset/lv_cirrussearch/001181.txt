Arvo Perts (igauņu: Arvo Pärt‎; dzimis 1935. gada 11. septembrī Paidē, Igaunijā) ir igauņu klasiskās mūzikas komponists. Jau kopš 1970. gadu beigām Perta mūzikai raksturīgs izteikts, pašizveidots minimālisma stils tintinnabuli. Lielu iedvesmu savā mūzikā Perts ir guvis no gregoriāņu dziedājumiem, kas ietekmējuši tās labskanību. Lai izbēgtu no PSRS režīma, viņš kopā ar savu sievu un diviem bērniem 1980. gadā emigrēja uz ārzemēm. Perts sākumā dzīvoja Austrijas galvaspilsētā Vīnē, kur ieguva šīs valsts pilsonību, bet vēlāk pārvācās uz Berlīni Vācijā. 20./21. gadsimta mijā viņš atgriezās Igaunijā un pašlaik dzīvo Tallinā. 2017. gadā saņēmis Jozefa Racingera, pāvesta Benedikta XVI fonda piešķirto Racingera balvu. Kopš 2011. gada Perta darbi ir bijuši visvairāk izpildītie, ņemot vērā joprojām dzīvos komponistus. Lerijs Sitskijs Music of the twentieth-century avant-garde: a biocritical sourcebook, 2002. gads «Estonian composer Arvo Pärt awarded Ratzinger Prize». news.err.ee. 2017. gada 26. septembrī. Skatīts: 2017. gada 3. oktobrī. «7th year running: Arvo Pärt is the world’s most performed contemporary composer». universaledition.com. 2018. gada 10. janvāris. Arhivēts no oriģināla, laiks: 2018. gada 28. jūnijā. Skatīts: 2018. gada 13. janvāris. Vikikrātuvē par šo tēmu ir pieejami multivides faili. Skatīt: Arvo Perts. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Oficiālā tīmekļa vietne