Seņūnija (lietuviešu: seniūnija) jeb stārastija ir mazākā Lietuvas administratīvi teritoriālā iedalījuma vienība. Seņūnijas tika ieviestas 1994. gada 7. jūlijā, aizvietojot apīlinkas. 2010. gadā Lietuvā bija 546 seņūnijas. Par seņūniju lielākas vienības ir rajoni un pilsētas. Seņūnijas ir ļoti dažādas pēc iedzīvotāju skaita un platības. Lielākās pēc iedzīvotāju skaita ir Kauņas seņūnijas Šilaiņi un Dainava ar vairāk nekā 70 000 iedzīvotāju. Seņūniju vada vēlēts stārasts (seņūnaitis).