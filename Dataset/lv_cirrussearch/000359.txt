Kardioloģija (grieķu: καρδία – 'sirds', λογος – 'mācība') ir medicīnas nozare, kas pēta sirds un asinsvadu slimības, to ārstēšanu un profilaksi. Kardioloģija pēta sirds un asinsvadu sistēmas darbību, uzbūvi, attīstību un izstrādā iedarbīgas diagnostikas un ārstēšanas metodes, kā arī nodarbojas ar sirds un asinsvadu slimnieku medicīnisko rehabilitāciju. Par patstāvīgu nozari kardioloģija kļuva 20. gadsimtā. Aktuālākās kardioloģijas problēmas – miokarda infarkts, ateroskleroze, hipertoniskā slimība.