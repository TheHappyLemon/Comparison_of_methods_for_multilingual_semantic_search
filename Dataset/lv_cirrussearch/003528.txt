Pārmiesošanās jeb reinkarnācija (no latīņu: reincarnatio — 'atgriešanās ķermenī') ir pieņēmums, ka dvēsele pēc ķermeņa nāves atgriežas uz Zemes jaunā ķermenī (pārmiesojas). Šis uzskats ir plaši izplatīts pasaulē, it īpaši Indijā, jo tas ir hinduisma un budisma mācības pamatā. Lai gan vairums pārējo reliģiju, kā jūdaisms, kristietība un islāms neatzīst pārmiesošanos vai arī to uzskati ir pretrunā ar to, daži novirzieni, piemēram, hasidisms un katarisms šo pieņēmumu atbalsta.