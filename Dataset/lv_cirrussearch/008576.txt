Džesika Hārdija (angļu: Jessica Hardy; dzimusi 1987. gada 12. martā Longbīčā, Kalifornijas štatā, ASV) ir amerikāņu peldētāja, kura specializējusies brasā un brīvā stila peldējumā. Viņai pašlaik pieder pasaules rekords 50 m peldējumā uz krūtīm īsajā baseinā. Lielākajās starptautiskajās sacensībās Dž. Hārdija ir izcīnījusi 17 medaļas (9 zelti, 7 sudrabi un 1 bronza). Viņa plašākai publikai zināma kopš 2005. gada Pasaules čempionāta, kur sportiste izcīnīja trīs sudraba medaļas un laboja Leizelai Džonsai piederējušo pasaules rekordu 100 m brasā. 2005. gadā viņa tika atzīta par gada uzlecošo ASV peldētāju. 2008. gadā viņa kvalificējās startam 2008. gada Olimpiskajās spēlēs Pekinā, taču tika pieķerta dopinga lietošanā, par ko tika diskvalificēta uz vienu gadu. Pēc diskvalifikācijas termiņa beigām viņa ir atsākusi trenēties. Pēc tam 2012. gada Olimpiskajās spēlēs Londonā izcīnīja zeltu 4x100 m kompleksā stila stafetē un bronzu 4x100 m brīvā stila stafetē. Oficiālā tīmekļa vietne (angliski) Olympedia profils (angliski) FINA profils (angliski) Swimrankings profils (angliski) SwimSwam profils (angliski) USA Swimming profils (angliski)