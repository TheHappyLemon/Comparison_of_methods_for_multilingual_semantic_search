Pjērs Paolo Pazolīni (itāļu: Pier Paolo Pasolini; dzimis 1922. gada 5. martā, miris 1975. gada 2. novembrī) bija itāliešu kinorežisors, žurnālists, rakstnieks un dzejnieks. Pazolīni bija ļoti daudzpusīga personība, filozofs un intelektuālis. Savā karjerā režisors uzņēmis 12 pilnmetrāžas filmas. Viņa 1964. gada filmu "Mateja evaņģēlijs" nominēja Amerikas Kinoakadēmijas balvai trīs kategorijās (par mākslinieka darbu, kostīmiem un mūziku). Pazolīni 1972. gada filmu "Kenterberijas stāsti" apbalvoja ar Zelta lāci Berlīnes kinofestivālā, bet par filmu "Dekamerons" (1971) Pazolīni ieguva Sudraba lāci kategorijā Special Jury Prize. Pazolīni ieguva divas Kannu kinofestivāla balvas — kā viens no scenāristiem filmai Giovani mariti (1958), kā arī par filmu "Arābijas naktis" (1974) Pazolīni ieguva Žūrijas balvu (Prix du Jury). Trīs reizes apbalvots ar dažādām Venēcijas kinofestivāla balvām — vienu par filmu "Mamma Roma" (1962), divas par filmu "Mateja evaņģēlijs". Pazolīni nomira 1975. gadā. Viņu atrada noslepkavotu Romas nomales rajonā Ostijā pamestā vietā netālu no kuģu būvētavas. Izmeklēšanā aizturēja slepkavu. Tomēr Pazolīni nāves apstākļi joprojām ir ļoti neskaidri, raisot dažādas sazvērestības teorijas, tai skaitā arī versiju par paša upura speciāli plānotiem apstākļiem, kas varēja izraisīt viņa slepkavību. Pēc daudziem gadiem sodītais slepkava atklāja, ka nav veicis slepkavību, bet vainu uzņēmies citu uzbrucēju draudu rezultātā. Accattone (1961) "Mamma Roma" (Mamma Roma, 1962) "Mateja evaņģēlijs" (Il Vangelo secondo Matteo, 1964) The Hawks and the Sparrows (Uccellacci e uccellini, 1966) Oedipus Rex (1967) "Teorēma" (Teorema, 1968) Porcile (1969) "Mēdeja" (Medea, 1969) "Dekamerons" (Il Decameron, 1971) "Kenterberijas stāsti" (I racconti di Canterbury, 1969) "Arābijas naktis" (Il fiore delle Mille e una notte, 1974) "Salo jeb 120 Sodomas dienas" (Salò o le 120 giornate di Sodoma, 1975) Itāļu režisora Paolo Pazolīni nāve: noslēpumainākais mākslinieka darbs. tvnet.lv. Atjaunots: 2011. gada 7. jūlijā. Vikikrātuvē par šo tēmu ir pieejami multivides faili. Skatīt: Pjērs Paolo Pazolīni. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) IMDb profils (angliski) AllMovie profils (angliski) Neliels Pazolīni filmu apraksts (tvnet.lv)