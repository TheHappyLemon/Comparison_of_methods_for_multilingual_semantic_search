Romans Červenka (čehu: Roman Červenka; dzimis 1985. gada 10. decembrī) ir čehu hokejists, centra uzbrucējs. Pašlaik (2024) Červenka spēlē Šveices hokeja līgas kluba SC Rapperswil-Jona Lakers sastāvā. Jau 2000.—01. sezonā, kad Červenkam bija vien 15 gadu, viņš spēlēja Čehijas Ekstralīgas kluba Prāgas "Slavia" U18 komandā. Pēc trim sezonām, Romanam sasniedzot jau 18 gadu vecumu, viņš debitēja arī "Slavia" pieaugušo komandā, kurā viņš spēlēja līdz pat 2009.—10. sezonas noslēgumam. 2008.—09. sezonā Červenka bija otrs rezultatīvākais spēlētājs līgā aiz sava komandas biedra Jaroslava Bednārža, taču 2009.—10. sezonā, atzīmējoties ar 73 punktiem 50 spēlēs, viņš tuvāko sekotāju apsteidza par 18 punktiem. 2010. gada vasarā viņš pievienojās Omskas "Avangard" vienībai, noslēdzot ar to līgumu uz nākamajām divām sezonām. Būdams viens no līgas rezultatīvākajiem spēlētājiem, viņš tika atzīts par 2010.—11. sezonas oktobra labāko KHL uzbrucēju. Sezonu viņš noslēdza kā līgas labākais vārtu guvējs, savukārt 2011.—12. gada sezonā kopā ar komandu sasniedza Gagarina kausa finālu, tajā gan piekāpjoties Maskavas "OHK Dinamo". 2012. gada vasarā noslēdza viena gada līgumu ar Kalgari "Flames", tās sastāvā nākamajā sezonā NHL aizvadot 39 spēles. 2013. gada maijā Červenka noslēdza trīs gadu līgumu ar Sanktpēterburgas SKA. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)