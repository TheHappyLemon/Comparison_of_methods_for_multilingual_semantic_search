Vīriešu divnieku kamaniņu braukšanas sacensības 2010. gada Olimpiskajās spēlēs norisinājās 2010. gada 17. februārī Vistleras bobsleja, kamaniņu un skeletona trasē. Sacensībās uzvarēja Austrijas duets Andreass Lingers un Volfgangs Lingers, kuri uzvarēja arī 2006. gada Olimpiskajās spēlēs. Otrajā vietā ierindojās Latvijas duets Andris Šics un Juris Šics. Savukārt trešo vietu ieguva Vācijas duets Patriks Leitners un Aleksandrs Rešs. Kopumā sacensībās startēja 20 pāri no 10 valstīm. Latviju pārstāvēja Andris Šics/Juris Šics un Oskars Gudramovičs/Pēteris Kalniņš. Brāļi Šici izcīnīja sudraba medaļu, kas ir labākais Latvijas sportistu panākums ziemas olimpiskajās spēlēs neatkarīgās Latvijas laikā (kopš 1992. gada Olimpiskajām spēlēm). Taču Latvijas otrā ekipāža Oskars Gudramovičs/Pēteris Kalniņš izcīnīja 12. vietu. Andris Vētra. «Andrim un Jurim Šiciem - sudraba medaļas». sportacentrs.com, 2010. gada 18. februārī. Skatīts: 2010. gada 19. februārī. «2010 Winter Olympics - Luge doubles run 1 results». vancouver2010.com. Arhivēts no oriģināla, laiks: 2010. gada 8. aprīlī. Skatīts: 2010. gada 20. februārī. (angliski) «2010 Winter Olympics - Luge doubles run 2 results». vancouver2010.com. Arhivēts no oriģināla, laiks: 2010. gada 8. aprīlī. Skatīts: 2010. gada 20. februārī. (angliski) Vankūveras ziemas olimpisko spēļu oficiālā mājaslapa Arhivēts 2009. gada 25. oktobrī, Wayback Machine vietnē. (angliski)