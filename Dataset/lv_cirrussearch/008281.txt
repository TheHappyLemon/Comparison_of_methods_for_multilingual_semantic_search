Linfords Kristijs (angļu: Linford Christie; dzimis 1960. gada 2. aprīlī Sentendrūsā, Jamaikā) ir bijušais Apvienotās Karalistes vieglatlēts, kurš startējis sprinta distancēs. Viņš ir vienīgais Lielbritānijas vieglatlēts starp viriešiem, kurš 100 m sprintā ir guvis uzvaru visās četrās nozīmīgākajās sacensībās, kurās drīkst piedalīties Lielbritānijas sportisti: Olimpiskās spēles, Pasaules čempionāts, Eiropas čempionāts un Nāciju sadraudzības spēles. Olimpiskajās spēlēs ir izcīnījis 1 zelta un 2 sudraba medaļas. Viņš ir pirmais Eiropas sprinteris, kurš 100 m distanci veicis ātrāk par 10 sekundēm un viņam vēl joprojām pieder valsts rekords šajā disciplīnā. Tāpat viņam agrāk piederēja pasaules rekords telpās 200 m distancē, kā arī viņš ir bijušais Eiropas rekorda īpašnieks 60 m, 100 m un 4 x 100 m distancēs. Ar 23 medaļām, kas iegūtas lielākajās sacensībās, viņš ir visu laiku medaļām bagātākais Lielbritānijas vieglatlēts. Viņa karjera beidzās pēc divu gadu soda saņemšanas par dopinga lietošanu. United Kingdom national records and best performances; gbrathletics; Retrieved on 2009-01-20 Commonwealth All-time lists; gbrathletics; Retrieved on 2009-01-20 Linford Christie - Hall of Fame Athletes Arhivēts 2008. gada 21. novembrī, Wayback Machine vietnē. UK Athletics; Retrieved on 2009-01-20 Christie Linford Biography Arhivēts 2011. gada 9. martā, Wayback Machine vietnē. IAAF; Retrieved on 2009-01-20 Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) Duncan Mackay. Linford Christie. Weidenfeld and Nicholson, 1996. ISBN 0297835300.