Sjarhejs Sidorskis, arī Sergejs Sidorskis (baltkrievu: Сяргей Сідорскі, dzimis 1954. gada 31. decembrī Gomeļā) ir bijušais Baltkrievijas premjerministrs (2003-2010). Sākot no 2003.gada 10.jūlija veica premjerministra pienākumus atlaistā Genadzja Navicka vietā, bet 2003. gada 19.decembrī oficiāli apstiprināts par Baltkrievijas premjerministru. Amata termiņš beidzās 2010. gada 28. decembrī. Viņu Baltkrievijas premjerministra amatā nomainīja Mihails Mjasņikovičs. Sjarhejs Sidorskis ir precējies un ir divas meitas. Pēc izglītības ir vakuuma - plazmas tehnoloģiju speciālists.