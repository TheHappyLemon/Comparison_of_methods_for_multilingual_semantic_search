Nunčaks (japāņu: ヌンチャク) ir tradicionāls Okinavas kaujas mākslu ierocis. Tas sastāv no diviem spieķiem, kas saistīti ar īsu ķēdi vai trosi. Radies 17. gadsimta beigās Japānā no rīsu kulšanai paredzēta spriguļa. Tas ir aizliegts vairumā valstu sakarā ar to, ka tas ir ļoti bīstams, galvenokārt tāpēc, ka ar to var nožņaugt vai salauzt pretinieka sprandu. Līdzīgs ierocis ir arī Ķīnā, kas sastāv no trim posmiem un ir nedaudz garāks. Nunčaks tiek lietots pašaizsardzībai, kā arī ir ideāls koordinācijas trenēšanai. Pašaizsardzības nolūkiem tas noder dēļ mazajiem izmēriem un straujās lietošanas, nevar paredzēt, no kuras puses nāk sitieni un tiem izsekot. Tāpat ar tiem var "atslēgt" pretinieku vai salauzt vājākos kaulus.