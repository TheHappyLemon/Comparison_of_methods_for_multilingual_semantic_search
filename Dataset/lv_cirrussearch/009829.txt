Georgs Filips Tēlemanis (vācu: Georg Philipp Telemann, dzimis 1681. gada 14. martā, miris 1767. gada 25. jūnijā) bija vācu baroka komponists un multiinstrumentālists. Apguva mūziku gandrīz tikai pašmācības ceļā un nodarbojās ar to pretēji ģimenes gribai. Pēc studijām Magdeburgā, Cellerfeldē un Hildesheimā, Tēlemanis 1701. gadā sāka juridiskās studijas Leipcigas Universitātē, tomēr tās pameta un pievērsās mūzikai. Pēc darba vairākās citās pilsētās, 1721. gadā apmetās un mūža atlikušo daļu nodzīvoja Hamburgā, kur kļuva par piecu pilsētas baznīcu muzikālo vadītāju. Viens no vēsturiski visražīgākajiem mūziķiem (esot sacerējis vairāk nekā 50 operu, vairāk nekā 40 pasiju utt.). Personīgi pazina citus laikmeta komponistus - Georgu Frīdrihu Hendeli un Johanu Sebastiānu Bahu (Tēlemanis bija Baha dēla Kārļa Filipa Emanuela krusttēvs). Atšķirībā no muzikālās karjeras, neveiksmīga bija Tēlemaņa personiskā dzīve - pirmā sieva nomira dažus mēnešus pēc kāzām, bet otrā - aizbēga, atstādama parādus. Vikikrātuvē par šo tēmu ir pieejami multivides faili. Skatīt: Georgs Filips Tēlemanis. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) brīvi pieejamas Georga Filipa Tēlemaņa darbu notis (Petrucci Music Library) brīvi pieejamas Georga Filipa Tēlemaņa darbu notis (ChoralWiki) brīvi pieejamas Georga Filipa Tēlemaņa darbu notis (Werner Icking Music Archive)