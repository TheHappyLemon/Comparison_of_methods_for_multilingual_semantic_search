Daglass Denjels Veits (angļu: Douglas Daniel Weight; dzimis 1971. gada 21. janvārī Vorenā, Mičiganas štatā, ASV) ir bijušais amerikāņu hokejists, spēlējis centra uzbrucēja pozīcijā, bijis ASV hokeja izlases dalībnieks. 1990. gada NHL draftā viņu Ņujorkas "Rangers" izraudzījās ar kopējo 34. kārtas numuru. 19 gadus ilgās profesionāļa karjeras laikā D. Vīts spēlējis Ņujorkas "Rangers", Edmontonas "Oilers", Karolīnas "Hurricanes", Anahaimas "Ducks", Sentluisas "Blues" un Ņujorkas "Islanders" klubu sastāvos. 2006. gadā "Hurricanes" sastāvā izcīnījis Stenlija kausu. Četras reizes piedalījies Visu zvaigžņu spēlē (1996, 1998, 2001, 2003). NHL kopumā aizvadījis 1238 regulārās sezonas un 97 izslēgšanas kārtu spēles, kurās kopumā guvis 301 vārtu (278+23). Pēc 2010.—2011. gada sezonas beigām paziņoja par karjeras beigšanu. ASV izlases sastāvā startējis trijos Pasaules čempionātos (1993, 1994, 2005) un trijās Olimpiskajās spēlēs (1998, 2002, 2006). 2002. gada Soltleiksitijas Olimpiskajās spēlēs tika izcīnīta sudraba medaļa. Jau 2011.—12. gada sezonā, nākamajā pēc karjeras beigšanas, Vīts kļuva par Ņujorkas "Islanders" galvenā trenera palīgu. Šīs funkcijas pildīja līdz pat 2016.—17. gada sezonai, kuras gaitā kļuva par komandas pagaidu galveno treneri. 2017.—18. gada sezonā Vīts bija komandas galvenais treneris. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) U.S. Olympic Team profils Arhivēts 2006. gada 28. maijā, at Archive.is (angliski)