Polijas ģimeņu līga (Liga Polskich Rodzin, LPR) - nacionālistiska, konservatīva partija Polijā. Nodibinājās 2001.gadā, apvienojoties vairākām partijām. Deklarē sevi par kristīgajiem sociālistiem, tomēr sociālā programma vairāk līdzinās galēji labējam spēkam. Tiek uzskatīts, ka ideoloģiski tuvi ietekmīgajam, konservatīvajam medijam Radio Maryja. Polijas ģimeņu līga uzsver katolismu, ģimeni un Polijas suverenitāti kā galvenās vērtības. Ir par abortu un eitanāzijas aizliegšanu, nāvessoda atjaunošanu, pret vispārējā militārā dienesta atcelšanu. Viskonsekventākie pretinieki Polijas dalībai ES no parlamentā ievēlētajām partijām. Partija agresīvi uzstājas pret homoseksuālisma propagandu. Partijas līderis ir starpkaru Polijas ievērojamā politiķa Jendžeja Gertiha (Jędrzej Giertych) mazdēls Romāns Gertihs (Roman Giertych).