Šis raksts ir par dzelzceļa ceļa posteni. Par citām jēdziena Muldakmens nozīmēm skatīt nozīmju atdalīšanas lapu. Muldakmens ir dzelzceļa pieturas punkts Aizkraukles novada Aizkraukles pagastā, līnijā Rīga—Krustpils starp Skrīveru un Aizkraukles stacijām. Pietura atrodas pie autoceļa pārbrauktuves, kurš ved no Daugavpils šosejas uz Papardēm. Pieturā ir paaugstinātie peroni, kuru garums atbilst elektrovilcienu pirmajiem 4 vagoniem, bet nav nojumes pasažieriem. Muldakmens pieturā apstājas elektrovilcieni, kuri kursē maršrutā Rīga-Aizkraukle (izņemot vienu rīta un vakara vilcienu uz Rīgu un pēdējo vakara reisu uz Aizkraukli). No 2019. gada decembra tiks samazināts pasažieru vilcienu reisu skaits, kas pietur Muldakmens pieturā. Pieturas punktā nav biļešu kases. Vilcienu kustības sarakstos pietura «845. kilometra blokpostenis» parādījās 1972. gadā. Pietura atradās blakus ceļa postenim, kur notika pāreja no viensliežu posma uz divsliežu. Postenis apkalpoja šo pārmiju (pārmija №2A) un darbojās Aizkraukles stacijas vadībā (šeit atradās Aizkraukles stacijas ieejas luksofors). 1999. gadā pieturu nosauca tuvumā esošā Meļķitāru muldakmens vārdā, kas atrodas aptuveni 3 km uz ziemeļiem no ceļa posteņa. 2012. gadā, sakarā ar otrā sliežu ceļa izbūvi iecirknī Skrīveri—Krustpils, ceļa posteņa perons tika pārcelts aptuveni 500 m Rīgas virzienā (pagaidu perons). Vēlāk tika uzbūvēti jauni, paaugstināti peroni nedaudz tālāk aiz pārbrauktuves Aizkraukles virzienā. 2014. gada jūlijā, pieslēdzot jaunuzbūvēto posma Skrīveri—Muldakmens otro ceļu posma Muldakmens—Aizkraukle ceļam, posteņa pārmija tika likvidēta un tas tika pārveidots par pieturas punktu. Muldakmens pietura 2016. gadā Sliežu ceļi Krustpils virzienā Sliežu ceļi Rīgas virzienā Muldakmens pieturas punkta plāksnīte 2010. gadā. Muldakmens pieturas atrašanās vieta rekonstrukcijas laikā 2013. gadā Skats Aizkraukles virzienā Perons un informācijas dēlis Sabiedriskā transporta padomes lēmums Nr.1 2019.gada 20.septembrī[novecojusi saite] «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-08-03. Toms Altbergs, Karīna Augustāne, Ieva Pētersone. Dzelzceļi Latvijā. Rīga : Jumava, 2009, 32. lpp. ISBN 978-9984-38-698-0 Muldakmens pieturas fotogrāfijas (krieviski)