Šis raksts ir par filmu sērijas "Rotaļlietu stāsts" tēlu. Par 2022. gada animācijas filmu skatīt rakstu Bazs Gaismasgads (filma). Bazs Gaismasgads (angļu: Buzz Lightyear) ir personāžs un viens no diviem galvenajiem varoņiem pilnmetrāžas Disney un Pixar Animation Studios studijas animācijas filmu sērijā "Rotaļlietu stāsts". Tēls ir izmantots arī filmā Buzz Lightyear of Star Command: The Adventure Begins un televīzijas seriālā Buzz Lightyear of Star Command. Viņa bieži atkārtotā frāze ir "Līdz bezgalībai ... un tālāk!". "Rotaļlietu stāsta" filmās angļu valodā personāžu ir ierunājis Tims Alens, savukārt Patriks Vorbertons to ir ierunājis televīzijas seriālā un Pets Freilijs datorspēlēs un Disnejlendas izklaides parka atrakcijās.