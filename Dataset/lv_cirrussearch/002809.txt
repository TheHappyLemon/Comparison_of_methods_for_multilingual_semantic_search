Brents Roberts Berijs (angļu: Brent Robert Barry; dzimis 1971. gada 31. decembrī Hempstedā, Ņujorkas štatā, ASV) ir bijušais amerikāņu basketbolists, spēlēja saspēles vadītāja, uzbrūkošā aizsarga un vieglā uzbrucēja pozīcijās. Pēc sportista karjeras beigām kļuvis par basketbola komentētāju. B. Berijs dzimis basketbolistu ģimenē: viņa tēvs Riks Berijs bija izcils basketbolists, Slavas zāles dalībnieks, iekļauts starp 50 izcilākajiem spēlētājiem NBA vēsturē. Ģimenē auga četri dēli un visi kļuva par profesionāliem basketbolistiem: Skūters (vecākais brālis vienīgais nav spēlējis NBA), Džons, Brents un Drū. Brents Berijs ar saviem 2 NBA čempiontituliem gan ir sasniedzis lielākus panākumus kā brāļi. 1995. gada NBA draftā viņu izraudzījās Denveras "Nuggets" ar kopējo 15. kārtas numuru, taču tiesības uz spēlētāju tika atdotas citam NBA klubam Losandželosas "Clippers". Savas aktīvā sportista gaitas no 1995. līdz 2009. gadam aizvadīja dažādos NBA klubos: Losandželosas "Clippers", Miami "Heat", Čikāgas "Bulls", Sietlas "SuperSonics", Sanantonio "Spurs" un Hjūstonas "Rockets". Kopā ar "Spurs" tika izcīnīti divi NBA čempiontituli 2005. un 2007. gadā. 2008. gada vasarā B. Berijs kā "brīvais aģents" noslēdza līgumu ar Hjūstonas "Rockets", kļūstot par trešo savas ģimenes pārstāvis kas spēlējis šai komandā (iepriekš spēlējuši tēvs Riks un vecākais brālis Džons). 2009. gada oktobrī B. Berijs paziņoja par basketbolista karjeras beigām, pēc tam, kad sezonu sākot netika iekļauts "Rockets" sastāvā. Pēc aktīvā sportista karjeras beigām viņš kļuva par basketbola komentētāju, regulāru viesi NBA TV šovā "NBA Gametime". Brent Barry joins NBA TV's studio analyst crew Arhivēts 2010. gada 23. novembrī, Wayback Machine vietnē. (angliski) Vikikrātuvē par šo tēmu ir pieejami multivides faili. Skatīt: Brents Berijs. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) RealGM Basketball profils (angliski)