Kosmos-419 bija PSRS pirmais mēģinājums ievadīt aparātu orbītā ap Marsu. Pastāv uzskats, ka PSRS gribēja apsteigt divas dienas ātrāk palaisto ASV zondi Mariner 8 un pirmā ievadīt aparātu orbītā ap Marsu. Mariner 8 starts neizdevās un tas iegāzās Atlantijas okeānā. Arī "Kosmos-419" neizdevās sasniegt Marsa orbītu - "Proton" tipa nesējraķete veiksmīgi ievadīja "Kosmos-419" un trešo raķešpakāpi orbītā ap Zemi, taču trešās raķešpakāpes kļūmes dēļ "Kosmos-419" netika palaists. Vēlāk noskaidrojās, ka kļūda pielaista programmējot trešās raķespakāpes starta laiku - pusotras stundas vietā starta laiks bija uzstādīts uz pusotru gadu pēc starta. Divas dienas pēc starta "Kosmos-419" nokrita Zemes atmosfērā.