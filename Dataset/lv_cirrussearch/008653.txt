Korijs Frenklins Šneiders (angļu: Cory Franklin Schneider; dzimis 1986. gada 18. martā Marblhedā, Masačūsetsas štatā, ASV) ir profesionāls amerikāņu hokejists, spēlē vārtsarga pozīcijā, ASV jaunatnes izlašu dalībnieks. Pašlaik (2021) pārstāv NHL līgas klubu Ņujorkas "Islanders". 2004. gada NHL draftā viņu ar kopējo 26. numuru izvēlējās Vankūveras "Canucks". Pēc drafta viņš trīs gadus NCAA turnīrā pārstāvēja Bostonas universitātes komandu "Eagles", divas reizes komanda iekļuva NCAA finālā. Kopš 2007.—2008. gada sezonas viņš spēlēja Vankūveras "Canucks" AHL līgas fārmklubā Manitobas "Moose", otrajā sezonā viņš tika atzīts par līgas labāko vārtsargu. Regulāri "Canucks" sastāvā K. Šneiders sāka spēlēt 2010.—2011. gada sezonā. 2013. gada NHL drafta laikā tika aizmainīts uz Ņūdžersijas "Devils" vienību, "Canucks" pretī saņemot pirmās kārtas izvēles tiesības. Pirmajā sezonā "Devils" sastāvā dalīja spēles laiku vārtos ar Martinu Brodēru, taču tad vairākas nākamās sezonas pildīja komandas pamatvārtsarga lomu. 2021. gada janvāri, pēc septiņām "Devils" aizvadītām sezonām, noslēdza līgumu ar Ņujorkas "Islanders". Vārtsargs ASV jaunatnes izlases ir pārstāvējis vairākos turnīros. 2003. gada Pasaules U-18 čempionātā tika izcīnīta zelta medaļa, 2004. gada Pasaules U-18 čempionātā izcīnīja sudrabu, 2005. un 2006. gada Pasaules U-20 čempionātos ASV izlase ierindojās 4. vietā. The Internet Hockey Database profils (angliski) Eliteprospects profils (angliski)