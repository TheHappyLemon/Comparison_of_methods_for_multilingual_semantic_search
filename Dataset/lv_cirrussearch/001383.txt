Vispārējā nozīmē rekvizīts ir kaut kas tāds, kas nepieciešams pie kādas konkrētas lietu kārtības vai situācijas. Teātrī rekvizīts (latīņu re 'atkal' quaerere 'prasīt') ir jebkurš priekšmets, kuru izrādes laikā izmanto aktieris. Rekvizīts no dekorācijas atšķiras ar to, ka ir neliels, manipulējams ar rokām. Rekvizītam no skatītāju vietām jāizskatās kā priekšmetam, kuru tas reprezentē; dažkārt sadzīves priekšmeti uz skatuves tā neizskatās, tāpēc tiek pārveidoti (piemēram, tukšs audekla maiss var tikt iestīvināts, lai vairāk ārēji atgādinātu maisu). Rekvizītus mēdz speciāli izgatavot vai pārveidot arī drošības dēļ (piemēram, neasi zobeni vai šķietami stikla trauki, kas izgatavoti no kristalizēta cukura). Par rekvizītiem atbild rekvizitors. Uzņēmējdarbībā, finansēs, juridisprudencē un citās jomās ar rekvizītu saprot dažādu obligāti nepieciešamus dokumentu datus. Piemēram, komersantu līgumos ir jānorāda komercsabiedrības firmu, tās adresi, bankas kontu u.c.