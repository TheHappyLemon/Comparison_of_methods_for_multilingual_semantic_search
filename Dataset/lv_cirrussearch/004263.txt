Dendroklimatoloģija ir zinātne, kas pēta mijsakarību starp koku gadskārtām un meteoroloģiskajiem elementiem — gaisa temperatūru, nokrišņiem un Saules spīdēšanas ilgumu. Šī zinātne veidojās uz citas zinātnes — dendrohronoloģijas — attīstības bāzes. Dendrohronologi nosaka mežu vecumu, izpētot koku gadskārtu gredzenus. Pēc adataino priežu, ozolu, lapegļu, egļu un ciedrupriežu gadskārtām Ziemeļamerikā un Viduseiropā ir izdevies atjaunot klimata hronoloģiju par vairāk nekā 8000 gadu lielu laika periodu.