Soltleiksitija (Salt Lake City) ir pilsēta ASV, Jūtas štata galvaspilsēta. Dibināta 1847. gadā. 2008. gadā Soltleiksitijā dzīvoja 181 698 iedzīvotāji (administratīvajās robežās), kas to padarīja par 126. lielāko pilsētu ASV pēc iedzīvotāju skaita. Soltleiksitjas aglomerācija ietver plašāku teritoriju, iekļaujot Ogdenas un Provo pilsētas. Aglomerācijā kopā 2008. gadā dzīvoja 2 196 755 iedzīvotāji. Soltleiksitijā notika 2002. gada ziemas olimpiskās spēles. Pilsētā bāzētas vairākas sporta spēļu komandas, to skaitā NBA komanda Jūtas "Jazz". Pilsēta ir dibināta 1847. gadā, ienākot šajā apvidū vajātās mormoņu baznīcas (Pēdējo dienu svēto Jēzus Kristus baznīcas) piederīgo grupai, kuras līderis un pravietis bija Brigams Jangs. Viņš ir Solteiksitijas dibinātājs, vēlāk kļuva arī par Jūtas štata gubernatoru. Mormoņu vajāšanas iemesls bija saistīts ar neiecietību pret šīs konfesijas piederīgajiem un poligāmiju, kuru baznīca atbalstīja līdz 1890. gadam. Soltleiksitija joprojām ir mājvieta Pēdējo dienu svēto Jēzus Kristus baznīcai un 2009. gadā Soltleiksitijā vairāk kā 50% iedzīvotāji piederēja pie šīs baznīcas.[nepieciešama atsauce] Soltleiksitijas sadraudzības pilsētas ir : Černivci, Ukraina Iževska, Krievija Kīlunga, Taivāna Matsumuto, Japāna Turīna, Itālija https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. https://saltlakesistercities.com/our-sister-cities/ Vikikrātuvē par šo tēmu ir pieejami multivides faili. Skatīt: Soltleiksitija. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Soltleiksitijas valdības mājaslapa (angliski)