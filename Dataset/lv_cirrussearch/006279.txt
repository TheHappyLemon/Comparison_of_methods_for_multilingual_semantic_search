Lietus mežs ir mežs, kuram raksturīgs augsts nokrišņu daudzums. Minimālajam nokrišņu daudzumam ir jābūt lielākam par 2000 mm gadā. Lietus mežus iedala mitrajos tropu mežos un mērenajos lietus mežos. Galvenā atšķirība starp tropiskajiem un mērenajiem lietus mežiem ir ģeogrāfiskā platuma grādos; tropiskie lietus meži ir tuvāk ekvatoram, bet mērenie atrodas mērenajā joslā. Lietus meži atrodas Āzijā, Austrālijā, Amerikā, Centrālajā un Dienvidāfrikā. Lielākais lietus mežs pasaulē ir Amazones lietus mežs, kas atrodas Dienvidamerikā. Lietus meži ir pasaules sarežģītākās ekosistēmas. Kaut gan lietus meži aizņem tikai 6% no planētas virsmas, tie satur vairāk nekā pusi visas pasaules augu un dzīvnieku sugu - liānas, orhidejas, gumijkoki, zeltainie lauvpērtiķi, morfīdi, koati, kāpelētājvardes, sliņķi, boa čūskas, iguānas, jaguāri, lemuri, tapiri, tukani u.c. Lietus meži sastāv no stāviem. Augšējā stāvā augstākie koki paceļas virs mūžzaļu platlapainu koku lapotnes. Ja gaisma kļūst cauri šai lapotnei, to absorbē pamežs, ko veido krūmi. Šo gaismu saņem arī paparžu un lakstaugu zemsedze. Galvenokārt dzīvnieki dzīvo lapotnē. Putni, piemēram, tukani un makao, izdzīvo no augļiem, pumpuriem un ziedputekšņiem. Citi putni, piemēram, kolibri, barojās ar nektrāru no epifītiem- augiem, kas aug uz kokiem. Zīdītājus, kuri arī dzīvo lapotnē, piemēram, sliņķus un zirnekļpērtiķus, medī jaguāri. Pie lapotnes dzīvniekiem skaita klāt tauriņus un kokvardes. Uz zemes dzīvo čūskas, zirnekļi un skudras. Vairāki dzīvnieki, piemēram, sikspārņi, ir aktīvi tikai naktī. Cilvēki iznīcina lietus mežus peļņas nolūkos. Daudzus kokus nocērt to vērtīgās koksnes dēļ. Milzīgas meža teritorijas izcērt dažādas firmas derīgo izrakteņu vai naftas atradņu meklējumos. Citas teritorijas atbrīvo no kokiem, lai ierīkotu lauksaimniecības platības, tomēr jau pēc dažiem gadiem šī zeme pārvēršas tuksnesī. Lietus mežu izciršana var paātrināt globālo sasilšanu. Līdz ar lietus mežu izciršanu iet bojā daudzi dzīvnieki, jo tie zaudē savas mājvietas un barošanās vietas. Daudz dzīvnieki tiek arī nomedīti vai sagūstīti un kontrabandas ceļā pārdoti kā mājdzīvnieki. Silvija S. Madera. «Mācību grāmata "Bioloģija 1.daļa", 24.lpp», 2001. gads. Skatīts: 03.10.2021.