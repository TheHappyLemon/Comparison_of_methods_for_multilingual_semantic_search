Raglapju dzimtā (Ceratophyllaceae) ir tikai viena ģints - raglapes (Ceratophyllum), kas izplatīta visā pasaulē, no polārā loka līdz tropiem. Raglapes vienmēr ir pilnīgi iegremdētas ūdenī un nekad neaug uz sauszemes - tām nav sakņu. Barības un minerālvielas uzsūc ar visu auga virsmu.Lapas ir sakārtotas mieturos. Viendzimuma, vienmājas ziedi ir neuzkrītoši un izvietojas lapu žāklēs. Auglis — riekstiņš. Latvijā ir konstatētas 2 sugas.