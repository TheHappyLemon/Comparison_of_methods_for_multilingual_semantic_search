"Šreks 2" (angļu: Shrek 2) ir 2004. gada DreamWorks Pictures animācijas komēdija par cilvēkēdāju Šreku. Filma ir turpinājums 2001. gada filmai "Šreks". Šī ir otrā daļa no "Šreka" filmu sērijā. Lomas ierunājuši: Maiks Maierss, Kemerone Diasa, Edijs Mērfijs, Antonio Banderass un Džons Klīzs. Šī ir pirmā animācijas filma, kas dublēta latviešu valodā. Dublāžu režisēja Andris Barons, galvenās lomas ieskaņojuši Gundars Āboliņš (Šreks), Evija Skulte (Fiona), Artūrs Skrastiņš (Ēzelītis), Pēteris Šogolovs (Runcis zābakos), Ģirts Jakovļevs (karalis), Akvelīna Līvmane (karaliene), Artis Robežnieks (Daiļais princis), Katrīne Pasternaka (feja krustmāte) un Jakovs Rafalsons (Ļaunā mātesmeita). Filma tika nominēta 77. Kinoakadēmijas balvai kategorijā "Labākā animācijas filma", kur tā zaudēja filmai "Lieliskie". Cilvēkēdājs Šreks ir apprecējies ar princesi Fionu, un viņi dzīvo kopā ar pļāpīgo ēzelīti. Taču ir vajadzība apciemot Fionas vecākus — karali un karalieni, kas valda tālu, tālu prom. Taču Šreks nav gluži tas, ko karalis Harolds bija iedomājies par Fionas vīru. Pilī tāpat iet traki, turklāt tur uzrodas arī ļaunā krustmāte. Taču Šreks satiek jaunu draugu — runci zābakos. Ļaunā krustmāte vēlas piespiest Fionu mīlēt princi-ļaunās krustmātes dēlu, ar burvju dziras palīdzību. Viņa spiež to izdarīt karalim Haroldam. «Latvijas aktieri pirmo reizi dublē ASV animācijas pilnmetrāžas filmu». Delfi. 2004. gada 7. septembris. Skatīts: 2010. gada 8. aprīlī. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)