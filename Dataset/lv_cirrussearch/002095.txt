Mārtiņš Pļaviņš (dzimis 1985. gada 8. maijā Rīgā) ir latviešu pludmales volejbolists. Trīs olimpisko spēļu dalībnieks, 2012. gada vasaras olimpisko spēļu bronzas medaļas laureāts pārī ar Jāni Šmēdiņu. 2021. gadā spēlēja kopā ar Edgaru Toču, piedaloties 2020. gada vasaras olimpiskajās spēlēs. Ar volejbolu sācis nodarboties pamatskolā, savukārt ar pludmales volejbolu — 2001. gadā. Karjeras sākumā startējis ar dažādiem pāriniekiem. Laikposmā no 2004. gada līdz 2008. gada vasaras olimpiskajām spēlēm Pekinā spēlēja kopā ar Aleksandru Samoilovu. 2004. gadā izcīnījis uzvaru Eiropas U-20 čempionātā, pēc gada triumfējis arī Pasaules U-21 čempionātā. 2006. gadā izcīnījis bronzas medaļu Eiropas U-23 čempionātā. M. Pļaviņš pārī ar A. Samoilovu kļuva par pirmajiem Latvijas volejbolistiem, kas kvalificējušies olimpiskajām spēlēm. 2008. gada olimpiskajās spēlēs tika iegūta dalīta 9. vieta. Olimpisko spēļu atklāšanas mačā Latvijas pāris uzvarēja Pasaules ranga līderus amerikāņus Todu Rodžersu un Filu Dalhauzeru. Pēc 2008. gada olimpiskajām spēlēm M. Pļaviņš sāka spēlēt pārī ar Jāni Šmēdiņu. 2010. gada Eiropas čempionātā Berlīnē tika izcīnīta bronzas medaļa. 2011. gadā tika izcīnīta 4. vieta Pasaules čempionātā Romā un 5. vieta Eiropas čempionātā. Vēl 2010. gadā izcīnīja 2. vietu FIVB Pasaules kausa posmā. 2012. gadā tika izcīnīta 9. vieta Grand Slam. M. Pļaviņš bija Latvijas karognesējs 2012. gada vasaras olimpisko spēļu atklāšanas ceremonijā. Olimpiskajās spēlēs viņš kopā ar Jāni Šmēdiņu izcīnīja bronzas medaļu, kas bija Latvijas sportistu pirmā medaļa 2012. gada olimpiskajās spēlēs. Pēc olimpiskajām spēlēm viņi uzvarēja sezonas pēdējā Grand Slam posmā. 2012. gada oktobrī tika paziņots, ka pāris neturpinās spēlēt kopā. Par sasniegumiem sportā M. Pļaviņam ticis piešķirts IV šķiras Triju Zvaigžņu ordenis. 2012. gada novembrī viņš tika atzīts par sezonas labāko spēlētāju aizsardzībā pasaulē. 2012. gada novembrī M. Pļaviņš paziņoja, ka turpmāk startēs kopā ar Jāni Pēdu. 2013. gada jūnijā notikušajās Pasaules kausa finālsacensībās viņš startēja kopā ar Šmēdiņu un izcīnīja 3. vietu. 2013. gada Pasaules čempionātā tika izcīnīta dalīta 17. vieta. 2015. gadā kopā ar Haraldu Regžu izcīnīja zelta medaļu Eiropas spēlēs, kas bija pirmā Latvijas sportistu izcīnītā zelta medaļa sacensību vēsturē. Pēc tam, kopš 2018. gada, spēlējis kopā ar Edgaru Toču, kvalificējoties 2012. gada vasaras olimpiskajām spēlēm Tokijā 2021. gadā. Olimpiskajās spēlēs pāris parādīja labu spēli, sasniedzot pusfinālu un noslēgumā ieņemot 4. vietu. 2021. gada septembrī tika paziņots, ka pēc Pasaules tūres fināla M. Pļaviņš un E. Točs neturpinās spēlēt vienā pārī. M. Pļaviņš ir dzimis 1985. gada 8. maijā Rīgā. Precējies, ir 3 meitas. M. Pļaviņa bijušais pārinieks Jānis Šmēdiņš ir precējies ar Mārtiņa māsu Elīnu, kas arī spēlējusi volejbolu. 2002: 4. vieta Eiropas U-18 čempionātā 2002: 9.—16. vieta Pasaules U-18 čempionātā 2003: 5. vieta Eiropas U-20 čempionātā 2004: 1. vieta Eiropas U-20 čempionātā 2004: 5.—8. vieta Pasaules U-21 čempionātā 2005: 1. vieta Eiropas U-23 čempionātā 2005: 1. vieta Pasaules U-21 čempionātā 2006: 3. vieta Eiropas U-23 čempionātā 2007: 37.—48. vieta Pasaules čempionātā 2008: 9.—16. vieta Olimpiskajās spēlēs 2009: 37.—48. vieta Pasaules čempionātā 2010: 3. vieta Eiropas čempionātā 2011: 4. vieta Pasaules čempionātā 2011: 5. vieta Eiropas čempionātā 2012: 3. vieta Olimpiskajās spēlēs 2013: dalīta 17. vieta Pasaules čempionātā «2012. gada Olimpisko spēļu profils». London2012.com. Arhivēts no oriģināla, laiks: 2012. gada 18. jūlijā. Skatīts: 2012. gada 21. jūlijā. «Ar jauno pārinieku Pēdu meklēs saderību laukumā un ārpus tā. Saruna ar olimpisko bronzas medaļnieku Mārtiņu Pļaviņu». Diena.lv. Skatīts: 2013. gada 18. janvārī. Strauss, Ēriks (2008. gada 5. augustā). "Ja nebūtu Samoilova seniora...". Sporta Avīze (Rīga: SIA "Mediju nams") 30 (655): 26.—27. lpp. ISSN 1691-0451. Āzens, Dainis (2012. gada 24. jūlijā). "Vai taktika un karoga nešana palīdzēs?". Sporta Avīze (Rīga: SIA "Mediju nams") 17 (843): 44.—45. lpp. ISSN 1691-0451. «Pekina 2008 profils». Pekina.lv. Skatīts: 2012. gada 10. augustā.[novecojusi saite] Strauss, Ēriks (2008. gada 15. jūlijā). "Samoilovs un Pļaviņš — pussoli līdz Pekinai". Sporta Avīze (Rīga: SIA "Mediju nams") 27 (652): 20. lpp. ISSN 1691-0451. Strautiņš, Raitis (2012. gada 6. jūlijā). "Svaiņu duets olimpiskajās smiltīs". SestDiena: 31.—33. lpp. «Rogers and Dalhausser upset by 23rd-seeded Latvian duo». ESPN.go.com. Skatīts: 2012. gada 10. augustā. «Pļaviņš un Šmēdiņš izcīna Eiropas bronzu». Plavinssmedins.lv. Arhivēts no oriģināla, laiks: 2010. gada 18. augustā. Skatīts: 2012. gada 10. augustā. «Pļaviņam/Šmēdiņam bronza Eiropas čempionātā». Apollo.lv. Skatīts: 2012. gada 10. augustā.[novecojusi saite] «Pļaviņam un Šmēdiņam Eiropas bronza». Tvnet.lv. Skatīts: 2012. gada 10. augustā. «Pļaviņš un Šmēdiņš sīvā cīņā zaudē mačā par bronzu». Plavinssmedins.lv. Arhivēts no oriģināla, laiks: 2011. gada 1. jūlijā. Skatīts: 2012. gada 10. augustā. «Pļaviņš/Šmēdiņš Eiropas čempionātu noslēdz 5. vietā». Plavinssmedins.lv. Skatīts: 2012. gada 10. augustā.[novecojusi saite] «Mārtiņš Pļaviņš». Olimpiade.lv. Arhivēts no oriģināla, laiks: 2012. gada 19. jūlijā. Skatīts: 2012. gada 21. jūlijā. «Latvijas karogu olimpiādes atklāšanā nesīs Pļaviņš». Sportacentrs.com. 2012. gada 17. jūlijā. Skatīts: 2012. gada 17. jūlijā. Krišs Upenieks. «Pļaviņš un Šmēdiņš ar fantastisku spēli izcīna medaļu Latvijai». Sportacentrs.com, 2012. gada 9. augustā. Skatīts: 2012. gada 9. augustā. «Pļaviņš/Šmēdiņš - sezonas pēdējā "Grand Slam" uzvarētāji». Sportacentrs.com. Skatīts: 2012. gada 30. oktobrī. «Šmēdiņš un Pļaviņš turpmāk kopā nespēlēs». Sportacentrs.com. Skatīts: 2012. gada 30. oktobrī. «Pļaviņš, Šmēdiņš un Radeviča saņems Triju Zvaigžņu ordeņus». Sportacentrs.com. Skatīts: 2012. gada 30. oktobrī. «Pļaviņš - gada labākais aizsardzības spēlētājs pasaulē». Sportacentrs.com. Skatīts: 2012. gada 5. novembrī. «Pļaviņa jaunais pārinieks – Jānis Pēda». Sportacentrs.com. Skatīts: 2012. gada 1. decembrī. «Pļaviņš/Šmēdiņš izcīna trešo vietu Pasaules kausa finālsacensībās». Delfi.lv. Arhivēts no oriģināla, laiks: 2013. gada 8. jūnijā. Skatīts: 2013. gada 2. jūnijā. «Pļaviņš/Pēda zaudē un ieņem 17.vietu». Sportacentrs.com. Skatīts: 2013. gada 7. jūlijā. Vikikrātuvē par šo tēmu ir pieejami multivides faili. Skatīt: Mārtiņš Pļaviņš. Oficiālā tīmekļa vietne Olympedia profils (angliski) LOK profils Beach Volleyball Database profils (angliski) FIVB profils (angliski) CEV spēlētāja(-s) profils (angliski) LOV profils