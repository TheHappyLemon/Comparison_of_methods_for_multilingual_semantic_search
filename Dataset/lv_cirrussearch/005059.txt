1998. gada ziemas olimpiskās spēles bija astoņpadsmitās ziemas olimpiskās spēles. Tās no 1998. gada 7. februāra līdz 22. februārim notika Nagano, Japānā. Oficiāli spēles atklāja Japānas imperators Akihito. Šīs bija otrās ziemas olimpiskās spēles un trešās olimpiskās spēles, kas notikušas Japānā. Šajās olimpiskajās spēlēs pirmoreiz tika iekļauts hokejs sievietēm. Par pirmajām olimpiskajām čempionēm hokejā kļuva Kanādas izlases hokejistes. Nagano olimpiskajās spēlēs piedalījās 72 valstis, kuras pārstāvēja 2176 sportisti. Kopumā tika sadalīti 72 medaļu komplekti 7 sporta veidos. Latviju šajās olimpiskajās spēlēs pārstāvēja 29 sportisti. Nagano par 18. ziemas olimpisko spēļu mājvietu tika izvēlēta 1991. gada 15. jūnijā Starptautiskās Olimpiskās komitejas sesijas laikā Birminghemā, Lielbritānijā. Nagano par spēļu rīkošanu apsteidza Aostu (Itālija), Jaku (Spānija), Estešundu (Zviedrija) un Soltleiksitiju (ASV). Nagano fināla balsojumā apsteidza Soltleiksitiju tikai par 4 balsīm un viens no noteicošajiem faktoriem bija, ka citā ASV pilsētā Atlantā jau bija notikušas 1996. gada vasaras olimpiskās spēles. Pamatraksts: 1998. gada ziemas olimpisko spēļu medaļu tabula Medaļas izcīnīja 24 valstu sportisti, no kurām 15 valstis ieguva vismaz vienu zelta medaļu.      Mājinieki Nagano ziemas olimpiskās spēlēs Latvijas sportisti startēja kalnu slēpošanā, biatlonā, bobslejā, distanču slēpošanā, kamaniņu sportā un ātrslidošanā. Bobslejā un biatlonā Latvijas komandas sportisti reāli pretendēja uz olimpisko medaļu iegūšanu. Bobslejists Sandis Prūsis divnieku ekipāžā ar Jāni Elsiņu izcīnīja piekto vietu, bet četrinieku ekipāža (Sandis Prūsis/Jānis Elsiņš/Egils Bojārs/Jānis Ozols) ieguva sesto vietu. Biatlonists Ilmārs Bricis 20 km distancē izcīnīja piekto vietu, arī Jēkabs Nākums bija piektais 10 km distancē, bet stafetē mūsu biatlonistu komanda (Oļegs Maļuhins/Ilmārs Bricis/Jēkabs Nākums/Gundars Upenieks) bija sestajā vietā. Olimpiskās spēles Ziemas olimpiskās spēles Starptautiskās Olimpiskās komitejas valstu un teritoriju kodi Japānā notikušās olimpiskās spēles: 1964. gada vasaras olimpiskās spēles — Tokija 1972. gada ziemas olimpiskās spēles — Saporo 1998. gada ziemas olimpiskās spēles — Nagano 2020. gada vasaras olimpiskās spēles — Tokija SOK jumtalapa par Nagano olimpiskajām spēlēm (angliski) Sports-Reference profils (angliski) Oficiālais ziņojums: 1. daļa Arhivēts 2012. gada 15. jūlijā, Wayback Machine vietnē., 2. daļa, 3. daļa, Pielikums (angliski)