Holandiešu slimība ir termins ekonomikā, ar kuru apzīmē negatīvu ietekmi uz valsts ekonomiku, kad kaut kas izraisa strauju ārvalstu valūtas ieplūdumu, piemēram, lielu dabas resursu apgūšana. Jaunie ienākumi paaugstina nacionālās valūtas kursu, kas izraisa to, ka citi valsts eksportējamie produkti zaudē konkurētspēju ārvalstu tirgos. Tas arī noved pie tā, ka palielinās importējamās produkcijas īpatsvars. Rezultātā resursi no apstrādājošās nozares tiek novirzīti uz ieguves sektoru, bet iekšzemes kopprodukts samazinās. Termins radies no Nīderlandes ekonomikas krīzes 1960. gados pēc tam, kad 1959. gadā Ziemeļjūrā tika atklātas bagātas dabasgāzes atradnes.