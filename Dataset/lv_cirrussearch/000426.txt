Džesika Linna Suta (angļu: Jessica Lynn Sutta, dzimusi 1982. gada 15. maijā) ir amerikāņu dejotāja, dziedātāja un aktrise, kas galvenokārt pazīstama kā grupas Pussycat Dolls dalībniece. Džesika dzimusi Maiami, Floridā. Viņa uzauga kopā ar saviem vecākajiem brāļiem Billiju un Kevinu. Viņa sāka nodarboties ar dejošanu jau no trīs gadu vecuma. Četrpadsmit gadu vecumā viņa devās uz New World School of the Arts, lai turpinātu mācīties dejot. 1999. gadā viņa pievienojās NBA kluba Maiami "Heat" karsēju pulkam un 2001. gadā viņa kļuva par karsēju kapteini. Džesikas dabiskā matu krāsa ir melna, tomēr kādu laiku viņa ir bijusi gan brunete, gan rudmate, taču šobrīd viņa atkal ir kļuvusi par bruneti. Sutta pievienojās Pussycat Dolls 2002. gadā. Gluži kā ar pārējām grupas dalībniecēm, Džesikai ir noslēgts līgums ar Interscope Records. Sutta ir ierakstījusi solo dziesmu If I was a man grupas otrajam albumam Doll Domination.