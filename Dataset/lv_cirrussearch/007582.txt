Frēdriks Reinfelts (zviedru: Fredrik Reinfeldt; dzimis 1965. gada 8. aprīlī) ir zviedru politiķis, no 2006. līdz 2014. gadam — Zviedrijas premjerministrs. Reinfelts pārstāv Moderātu partiju. Dzimis Stokholmā. Jau skolas gados iestājies Moderātu partijas jaunatnes organizācijā. Pēc skolas dienējis armijā. Studējis Stokholmas Universitātes Ekonomikas fakultātē. Paralēli studijām iesaistījies arī studentu pašpārvaldē. Pēc augstskolas absolvēšanas kļuva par Moderātu partijas līderi un nākamajā gadā viņu ievēlēja Zviedrijas parlamentā, kur ievēlēts arī sekojošajās vēlēšanās. 2002. gadā Reinfelta partija, kas ietilpa apvienībā ar citām partijām, ieguva salīdzinoši maz vēlētāju balsu. Pēc sakāves vēlēšanās viņš uzņēmās apvienības vadīšanu un jau 2006. gada vēlēšanās tā ieguva labāko rezultātu kopš 1928. gada. Pēc uzvaras vēlēšanās Reinfelts tika uzaicināts veidot Zviedrijas valdību. No 2009. gada 1. jūlija līdz 2010. gada janvārim ieņēma arī Eiropas Padomes vadītāja amatu. Pēc 2014. gada 14. septembra parlamenta vēlēšanām Reinfeltu premjera amatā nomainīja Stēfans Lēfvens. «Vēlēšanu statistika (1910—2006)». Statistics Sweden. Arhivēts no oriģināla, laiks: 2011. gada 7. Februāris. Skatīts: 2011. gada 19. janvāris. Vikikrātuvē par šo tēmu ir pieejami multivides faili. Skatīt: Frēdriks Reinfelts.