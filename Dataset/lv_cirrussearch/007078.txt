Zinetula Biļaļetdinovs (krievu: Зинетула Хайдарович Билялетдинов; tatāru: Зиннәтулла Хәйдәр улы Билалетдинев; dzimis 1955. gada 13. martā Maskavā) ir tatāru izcelsmes Krievijas bijušais hokejists, aizsargs, tagad treneris. Pašlaik (2023) Biļaļetdinovs ir KHL kluba Kazaņas "Ak Bars" galvenais treneris. Visu savu profesionālā spēlētāja karjeru (no 1973. līdz 1988. gadam) Zinetula aizvadīja PSRS hokeja līgas kluba Maskavas "Dinamo" rindās. PSRS hokeja izlases rindās spēlējis astoņos Pasaules čempionātos, kļūstot par seškārtējo Pasaules čempionu, kā arī 1980. un 1984. gada olimpisko spēļu turnīros, 1980. gadā izcīnot sudraba, bet 1984. gadā — zelta medaļas. Pēc spēlētāja karjeras beigām 1988. gadā Biļaļetdinovs kļuva par Maskavas "Dinamo" trenera palīgu, kuru viņš ieņēma līdz pat 1992. gadam. No 1993. līdz 1995. gadam Zinetula strādāja par Nacionālās hokeja līgas kluba Vinipegas "Jets" trenera palīgu, bet 1996.—97. sezonā viņš bija Fīniksas "Coyotes" galvenā trenera palīgs. No 1997. līdz 2000. gadam Biļaļetdinovs bija Maskavas "Dinamo" galvenais treneris, 1999.—2000. sezonā izcīnot Krievijas čempiona titulu. 2001.—02. sezonā Zinetula bija Šveices hokeja līgas kluba HC Lugano galvenais treneris, bet 2005. gadā stājās Kazaņas "Ak Bars" galvenā trenera amatā. Jau pirmajā sezonā klubs izcīnīja Krievijas čempiona titulu. 2008. gadā "Ak Bars" pievienojās jaunizveidotajai Kontinentālaji hokeja līgai un pirmajās divās sezonās izcīnīja tās čempiones titulu — Gagarina kausu. Krievijas izlases treneru korpusā strādājis divos Olimpisko spēļu turnīros par trenera palīgu, 1998. gadā izcīnot sudraba, bet 2002. gadā bronzas medaļas. 2011. gada jūnijā tika apstiprināts par Krievijas izlases galveno treneri. Biļaļetdinovs iecelts Krievijas hokeja izlases galvenā trenera amatā Arhivēts 2011. gada 22. jūnijā, Wayback Machine vietnē., delfi.lv Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)