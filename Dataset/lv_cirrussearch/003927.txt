Rona-Alpi (franču: Rhône-Alpes, izrunā: [ʁon.alp], oksitāņu: Ròse-Aups) bija Francijas reģions, kas kopš 2016. gada kopā ar bijušo Overņas reģionu ir apvienots Overņas-Ronas-Alpu reģionā. Ronas-Alpu administratīvais centrs bija Liona. Ronas-Alpu reģions sīkāk bija sadalīts astoņos departamentos: Ardēša, Augšsavoja, Droma, Ēna, Izēra, Luāra, Rona un Savoja. Rona-Alpi dienvidos robežojās ar Provansas-Alpu-Azūru krastu, dienvidrietumos ar Langdoku-Rusijonu, rietumos ar Overņu, ziemeļrietumos ar Burgundiju, bet ziemeļos ar Franškontē. Ziemeļaustrumos un rietumos tas robežojās ar Šveici un Itāliju.