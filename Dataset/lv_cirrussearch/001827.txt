Sevskas rajons (krievu: Севский район) ir administratīvā iedalījuma vienība Krievijā, Brjanskas apgabala dienvidaustrumos. Tas robežojas ar Sumu apgabalu (Ukraina) dienvidrietumos, Kurskas apgabalu (Krievija) dienvidaustrumos, kā arī Suzemkas rajonu ziemeļrietumos un Komariču rajonu ziemeļaustrumos. Rajona administratīvais centrs ir Sevska. Galvenā upe ir Seva (Nerusas pieteka). Rajons tika izveidots 1929. gadā. Līdz 1937. gadam Sevskas rajons bija Rietumu apgabalā, 1937.-1944. gados — Orlas apgabalā, kopš 1944. — Brjanskas apgabalā. Otrā pasaules kara gados, vācu okupācijas laikā, rajons bija Lokotas pašvaldības apvidus sastāvā. Pēc mūsdienu teritoriālā iedalījuma, Sevskas rajonā ir 1 pilsētas pašvaldība un 7 lauku pašvaldības.