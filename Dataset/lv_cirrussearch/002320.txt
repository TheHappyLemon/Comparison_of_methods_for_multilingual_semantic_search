"Maldu zona" (angļu: Deception Point) ir amerikāņu rakstnieka Dena Brauna asa sižeta romāns. Pirmo reizi publicēts ASV, 2001. gadā. Reičela Sekstone, 35 gadus vecā ASV Valsts Armijas kosmosa izlūkošanas dienesta darbiniece, negaidīti tiek izsaukta pie sava priekšnieka, izlūkošanas dienesta direktora Viljama Pikeringa. Reičela ir ASV senatora Sedžvika Sekstona meita. Direktors paziņo, ka Reičelu vēlās satikt valsts prezidents, tādēļ viņai jādodas uz Balto namu. Prezidents paziņo Reičelai, ka NASA veikusi nozīmīgu kosmisko atklājumu, un mēģina viņu pierunāt piedalīties slepenajā NASA operācijā, ka rezultātā, Reičela nokļūst Arktikā, uz Milna ledāja, kur uzzina visas operācijas nianses: dziļi ledājā slepenais NASA zemes mākslīgais pavadonis atklājis astoņas tonnas smagu meteorīta lausku, kura analīze atklātas pārakmeņojušās dzīvo organismu paliekas, iespējamo Ārpuszemes dzīvības pierādījumu. Lai apstiprinātu zinātniskos faktus, ASV prezidents uz izpēti uzaicinājis četrus neatkarīgus zinātniekus - astrofiziķi Korkiju Merlinsonu, glacioloģi Noru Mengoru, paleontologu Veiliju Mīnu un slaveno dokumentālo filmu par dabu autoru un vadītāju, okeanogrāfu Maiklu Tolandu, kuram ir jāizveido dokumentālā filma par šo meteorīta atlūzu. Reičelai, pēc prezidenta domām, vajadzētu par šo atklājumu paziņot Baltā nama darbiniekiem. Meteorīta izpētes laikā uz tā tiek atrastas nepazīstamu kukaiņu fosilijas. Zinātnieku darbībai seko miniatūrs robots-spiegs, kas par visu ziņo slepenajam "kontrolierim". Šahtā, kurā atradās lauska, Veilijs MIns pamana luminiscējošu zaigu, kas nozīme, ka ūdenī atrodas planktons. Mēģinot paņemt ūdens paraugus, Mīnam uzbrūk robots-spiegs, un Mīns iekrīt šahta un noslīkst. Drīzumā arī pārējie zinātnieki pamana zaigu ūdenī un dodas sīkāk izpētīt ledāju, izpēte parāda, ka zem meteorīta šahtas ir vēl viena šahta ar sasalušu jūras ūdeni, kas pierāda, ka lauska iespējams nav nokritusi no debesīm, bet gan to kāds ir ielicis no ledāja apakšas. Notiek pēkšņs uzbrukums zinātniekiem; Nora Mengtore tiek aukstasinīgi nogalināta, pārējiem izdodas paslēpties, kā rezultātā viņi paliek uz okeānā dreifējoša ledāja, no kura viņus izglābj tuvuma esošā ASV Jūras spēku atomzemūdene. Tajā pat laikā Vašingtonā, senatora palīdze Gabriēla Eša uzzina par Sekstona nelikumīgajiem darījumiem. Prezidenta padomdevējs Mardžorija Tenča šantažē Gabriēlu ar fotogrāfijām, kuras piefiksēti viņas sakari ar senatoru. Prezidents paziņo par NASA atklājumu, tādējādi paaugstinot savu reitingu. Senators Sekstons, kandidāts uz prezidenta krēslu, nojauš, ka NASA kaut ko slēpj un liek palīdzei uzzināt visus sīkumus. Gabriēla uzzin, ka pavadonis, kurš it ka atradis meteorīta lausku, kādu laiku jau nedarbojas un nav to paveicis, vēl Gabriēla personīgi pārliecinās senatora korumpētībā. Tenča uzzinājis no Reičelas patiesību par meteorītu, mēģina šantažēt Pikeringu. Tenča piedāvā prezidentam naktī tikties netālu no Rūzvelta memoriāla, Vašingtonā. Norādītajā laikā, tikšanās vietā parādās kaujas helikopters un sašauj atbraukušo limuzīnu. Zinātnieki paceļam uz Vašingtonu, dodas uz Maikla Tolanda kuģi "Goia", lai sīkāk izpētītu viltus meteorītu. Viņi apstiprina, ka meteorīts ir rūpīga falsifikācija. Zinātniekus vēlās iznīcināt, kā nevēlamus lieciniekus, bet Reičela paspēj tēvam aizsūtīt faksu par viltus atklājumu. "Maldu zonas" pasaules izdevumi Dena Brauna mājaslapā