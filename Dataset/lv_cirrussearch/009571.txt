Koordinātas: 59°19′16″N 18°06′03″E﻿ / ﻿59.32111°N 18.10083°E﻿ / 59.32111; 18.10083 Bekholmena ir Stokholmas sala un Jūrgordenas — Stokholmas pilsētas daļas sastāvā esoša platība, kas atrodas blakus Jūrgordenas salai, dienvidos no Jūrgordstādenas. 17. gadsimtā sala tika izmantota kā tirdzniecības preču noliktava, kā arī piķa un darvas glabātava, jo to nevarēja glabāt tuvu pilsētas centram ugunsgrēka riska dēļ. 1848. gadā uz salas Jūrnieku savienība sāka būvēt kuģu remonta uzņēmumu, tās dienvidu daļā klintīs izveidojot divus dokus, kurus uzbūvēja, veicot spridzināšanas darbus. Vēlākos gados dokus paplašināja, bet 1917. gadā tika atklāts vēl viens lielāks doks, kura nosaukumam tika dots karaļa Gustava V vārds. Salā esošos dokus no to atklāšanas brīža izmantoja jūras flote līdz 1969. gadam, kad tā pārcēlās uz Muskē salu un Finboda kuģubūves firma, kas dokus izmantoja līdz pat 1982. gadam. Gustava V doku ik pa laikam izmanto arī mūsdienās. Salā uzmanību pievērš doki un tiem blakus esošās ēkas, kas veido savdabīgu rūpniecisku ainavu. Saglabājušās ir 19. gadsimta būvētās strādnieku mājas (19. gadsimta 90. gadi) un doku meistara māja, bet no 18. gadsimta ir saglabājusies līdz mūsu dienām darvas inspektora māja. No Bekholmas salas var vērot skaistus skatus uz Jūrholmenu un panorāmu uz Sēderholmenu. Bekholmas biedrības mājas lapa Arhivēts 2011. gada 25. jūnijā, Wayback Machine vietnē.