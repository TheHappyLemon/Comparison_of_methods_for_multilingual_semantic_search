Hitlera sveiciens jeb vācu sveiciens (vācu: Hitlergruß; vācu: Deutscher Gruß) bija nacionālsociālistu un pēc viņu nākšanas pie varas visa Trešā reiha sveiciena žests. Sveiciens sastāvēja no labās rokas ar iztaisnotu plaukstu izstiepšanas apmēram 45 grādu leņķī, kuru pavadīja frāze "Heil Hitler" (Slava Hitleram!). Šis sveiciens bija daļa no Hitlera personības kulta. Tāpat frāze Heil Hitler! tika bieži izmantota sarakstē, nobeidzot vēstules. Hitlera sveiciens bieži tiek jaukts ar romiešu sveicienu, kuru vēlāk izmantoja arī fašisti, tomēr būtiska atšķirība bija tajā, ka Hitlera jeb nacistu sveicienā labā roka tika pacelta uzreiz uz augšu vienā kustībā, kamēr romiešu sveicienā roka vispirms tika pielikta pie krūtīm un tikai tad iztaisnota.