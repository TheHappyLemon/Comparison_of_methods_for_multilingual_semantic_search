"Kikbokseris" (angļu: Kickboxer) ir 1989. gada filma par brāļiem Sloaniem. Pirmā daļa "Kikboksera" filmu sērijā. Filmā Van Dammes varonis lieto kaujas mākslu karatē šotokan, apvienojot to ar Muai Thai. Tongs Po izmanto tikai Muai Thai. Uzveicis labākos kikbokserus ASV, pasaules čempions Ēriks Sloans ar savu jaunāko brāli Kurtu dodas uz Bangkoku, lai pieveiktu Taizemes kikboksa čempionu. Kad sākas cīņa, brāļi negaidot konstatē, ka Taizemē cīņas noteikumi ir daudz nežēlīgāki nekā ASV. Taču jau ir par vēlu — ļaunais Tongs Po smagi piekauj Ēriku, un, lai arī Kurts ringā nomet dvieli kā padošanās zīmi un prasību pārtraukt cīņu, Tongs Po tīšuprāt salauž Ērika mugurkaulu, padarot viņu par invalīdu. Tagad Kurts vēlas apgūt kikboksa Taizemes paveidu Muai Thai, lai atriebtos un uzveiktu Taizemes čempionu. Kurts iepazīstas ar bijušo Vjetnamas kara veterānu Vinstonu Teiloru, kurš atrod Kurtam Muai Thai skolotāju. Vecais kikboksa meistars iepazīstina Kurtu ar nežēlīgo cīņas mākslu un iemāca viņam arī dzena filozofijas gudrības un dvēselisko mieru. Saprotot, ka Kurts progresē un patiešām varētu Tongu Po arī pieveikt, Tonga Po banda nolaupa Kurta draudzeni, Tongs Po izvaro meiteni. Pēc tam banda nolaupa arī Kurta sakropļoto brāli, pieprasot, lai Kurts zaudē. Taču Kurts nepadodas un ir gatavs tikties ar čempionu ringā. Kurta skolotājs un Vinstons Teilors izglābj Ēriku no noziedznieku gūsta un svarīgākajā cīņas brīdī visi trīs parādās zālē. Tagad Kurts atgūst motivāciju un uzvar Tongu Po. Žans Klods van Damme — Kurts Sloans Deniss Alesio — Ēriks Sloans Deniss Čans — Zians Cau Mišels Kvisi — Tongs Po Kikbokseris 2: Atpakaļceļš Kikbokseris 3: Kara māksla Kikbokseris 4: Agresors Kikbokseris 5: Atriebība IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)