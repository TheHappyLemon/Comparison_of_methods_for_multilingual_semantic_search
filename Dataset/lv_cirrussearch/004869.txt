Deniss Kīts Rodmens (angļu: Dennis Keith Rodman; dzimis 1961. gada 13. maijā Trentonā, Ņūdžersijas štatā, ASV) ir bijušais amerikāņu basketbolists, spēlēja vieglā uzbrucēja un spēka uzbrucēja pozīcijās. Savas karjeras laikā spēlējis piecos NBA klubos: Detroitas "Pistons", Sanantonio "Spurs", Čikāgas "Bulls", Losandželosas "Lakers" un Dalasas "Mavericks". 1986. gada NBA draftā viņu ar kopējo 27. kārtas numuru izvēlējās Detroitas "Pistons". Ir izcīnījis piecus NBA čempionu titulus (1989, 1990, 1996, 1997, 1998), divreiz piedalījies NBA Visu zvaigžņu spēlēs (1990, 1992). Viņš bija līgas labākais atlēkušo bumbu savācējs septiņas sezonas pēc kārtas. Tika iekļauts NBA simboliskajā aizsardzības izlasē septiņas reizes (1989—1993, 1995—1996) un divreiz tika atzīts par līgas labāko aizsargu. 2011. gada augustā viņš tika uzņemts basketbola slavas zālē. Dennis Rodman. Rebound: The Dennis Rodman Story, 1994. ISBN 0-517-59294-0. Dennis Rodman. Bad as I Wanna Be, 1996. ISBN 0-440-22266-4. Dennis Rodman. Walk on the Wild Side, 1997. ISBN 0385318979. Dennis Rodman. I Should Be Dead by Now, 2005. ISBN 1596700165. Rodmens un Sabonis tiks uzņemti Basketbola Slavas zālē, sportacentrs.com Arvīdu Saboni uzņem NBA Slavas zālē Oficiālā mājaslapa (angliski) NBA profils (angliski) Basketball Reference profils (angliski)