Milži ir mitoloģiskas cilvēkveidīgas būtnes ar lielu augumu un pārcilvēka spēku, kas parādās daudzu tautu kultūrās un leģendās ar dažādiem nosaukumiem. Pazīstamākie milži ir grieķu giganti. Dažādās indoeiropiešu mitoloģijās parādās pirmatnējas, milzīgas cilvēkveidīgas būtnes, kuras tiek saistītas ar haosu un mežonīgo dabu, tās bieži vien bija konfliktā ar dieviem.