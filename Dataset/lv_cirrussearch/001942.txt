Aleksejs Tereščenko (krievu: Алексей Терещенк; dzimis 1980. gada 16. decembrī) ir krievu hokejists, centra uzbrucējs, Krievijas hokeja izlases dalībnieks. Pašlaik (2019) Tereščenko spēlē Kontinentālās hokeja līgas kluba Minskas "Dinamo" rindās. Profesionāļa karjeru Tereščenko uzsāka 1997.—98. gada sezonā, kad debitēja Krievijas Augstākajā līgā spēlējošajā Maskavas "Dinamo" otrajā komandā. Divas sezonas vēlāk Aleksejs spēlēja jau Krievijas Superlīgā, kopā ar "Dinamo" izcīnot Krievijas čempiona titulu. 2004.—05. gada sezonā Tereščenko kļuva jau par divkārtējo Krievijas čempionu, taču 2005. gada vasarā hokejists pievienojās Kazaņas "Ak Bars" rindām, izcīnot jau savu trešo čempiona titulu, taču divas sezonas vēlāk Tereščenko pievienojās Ufas "Salavat Julajev" vienībām, 2007.—08. gada sezonā kļūstot jau par četrkārtējo Krievijas čempionu. 2009. gada vasarā Aleksejs noslēdza līgumu ar Kazaņas "Ak Bars", 2009.—10. gada sezonā izcīnot Gagarina kausu. "Ak Bars" rindās Tereščenko spēlēja līdz pat 2014. gada vasarai, kad pārcēlās uz Maskavas "Dinamo" rindām. Krievijas hokeja izlases rindās Tereščenko ir kļuvis par trīskārtēju Pasaules čempionu. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)