Teodors Eihmans (krievu: Фёдор Иванович Эйхманс, dzimis 1897. gadā Lielezeres pagastā Kurzemes guberņā, miris 1938. gadā Maskavas apgabalā (nošauts)) bija latviešu izcelsmes padomju čekists, represīvo organizāciju darbinieks. 1930. gadā viņš kļuva par pirmo GULAG priekšnieku, šo pienākumu gan pildīja tikai dažus mēnešus no 1930. gada 25. aprīļa līdz 16. jūnijam. T. Eihmans dzimis 1897. gadā bijušajā Lielezeres pagastā Kurzemes guberņā (tagad Rubas pagasts). Studēja Rīgas Politehniskajā institūtā, ko beidza 1916. gadā, kad Pirmā pasaules kara dēļ RPI bija evakuēts uz Krieviju). Pirmā pasaules karā karoja latviešu strēlnieku divīzijā. Pēc ievainojuma 1917. gada pavasarī demobilizējās, strādāja rūpnīcā. 1917. gadā iestājās Krievijas sociāldemokrātiskajā strādnieku partijā. Kopš 1918. gada — Petrogradas čekas darbinieks. Pilsoņu karā karoja Turkestānā, pēc tam bija Turkestānas čekas darbinieks, Gļeba Bokijas palīgs. T. Eihmans bija viens no Staļina represiju organizētājiem 20. gadsimta 20. un 30. gados. 1923. gadā kļuva par pirmo Solovku īpašās nozīmes nometnes (SLON, Solovku salās) vadītāju, uz kuras pamata vēlāk tika sākta veidot GULAG sistēma. Pēc īslaicīgās GULAG vadīšanas T. Eihmans organizēja un vadīja ekspedīciju uz Vaigačas salu, kuras dalībnieki tāpat pārsvarā bija ieslodzītie. Ekspedīcija apguva polimetālu rūdu atradnes. Tāpat kā daudzi PSRS represīvās sistēmas veidotāji, pats bija tās upuris — Lielā terora laikā apvainots sazvērestībā pret NKVD un nošauts 1938. gada 3. septembrī Butovas poligonā. Самый известный начальник СЛОНа (krieviski)