Gliese 581 ir sarkanais punduris, kas atrodas 20,3 gaismas gadu attālumā no Zemes Svaru zvaigznājā. Tās masa ir aptuveni trešdaļa no Saules masas, un tā ir 89. vistuvāk zināmā zvaigzne ar citplanētām Saules sistēmai. Novērojumi liecina, ka zvaigznei ir vismaz četras un, iespējams, pat 6 planētas. Zīmīgi, ka uz neapstiprinātās planētas Gliese 581 g temperatūra varētu būt tuvu istabas temperatūrai, ja vien tās atmosfēra būs pieskaņota cilvēka dzīvībai, bet apakšā varam redzēt planētu tabulu ar visiem tās parametriem. Zvaigznes sistēma vispirms ieguva uzmanību pēc tam, kad tika atklāta Gliese 581 c, pirmā planēta ar mazu masu, un secināts, ka sistēmā varētu būt apdzīvojama planēta. Kopš tā laika ir pierādīts, ka saskaņā ar zināmajiem Zemes klimata modeļiem, Gliese 581 c varētu būt pārāk karsta, lai uz tās varētu pastāvēt dzīvība un dzīvībai par karstām ir arī "b" un "e" planētas. Pēc tam atklāja planētu Gliese 581 d, uz kuras dzīvība var būt tikai pateicoties spēcīgam siltumnīcas efektam. 2010. gada septembrī tika atklāta Gliese 581 g, kas riņķo starp c un d, un tika secināts, ka tā ir planēta ar vislielāko varbūtību, ka uz tās varētu būt dzīvība. Tomēr tās pastāvēšana vēlāk tika apšaubīta. Zvaigznes rādiuss ir 0,29 RSUN un tās temperatūra ir 3480 K (3207 °C), tāpēc zvaigzne izstaro gaismu, kuras spektrālais sastāvs ir starp kvēlspuldzi un Sauli.