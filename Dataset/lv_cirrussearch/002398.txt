Kventins Džeroms Tarantīno (angļu: Quentin Jerome Tarantino; dzimis 1963. gada 27. martā Noksvillā, ASV) ir amerikāņu kinorežisors, scenārists, producents un aktieris. Karjeru sācis 1980. gadu beigās, kad sarakstīja scenāriju un režisēja īsfilmu My Best Friend's Birthday, kurā arī attēloja galveno lomu. 1990. gadu sākumā turpināja režisora darbu vairākās neatkarīgajās filmās, 1992. gadā iznāca filma "Trakie suņi", Empire žurnāls to nosauca par visu laiku labāko neatkarīgo filmu. 1994. gadā tika izdota viņa nākamā filma — "Lubene", filma guva komerciālus panākumus, tāpat to pozitīvi novērtēja kritiķi, tā tiek uzskatīta par vienu no visu laiku labākajām filmām. 1997. gadā iznāca "Džekija Brauna". 21. gadsimta sākumā tika izdotas divas "Nogalināt Bilu" daļas: "Nogalināt Bilu 1. daļa" (2003) un "Nogalināt Bilu 2. daļa" (2004). 2009. gadā izdotā filma "Bēdīgi slavenie mērgļi" kļuva par Tarantīno visienesīgāko filmu (321 miljons ASV dolāru), 2012. gadā iznāca viņa filma "Atsvabinātais Džango". Tarantīno ir ieguvis vairākas balvas, tai skaitā Amerikas Kinoakadēmijas balvu (par labāko oriģinālo scenāriju — "Lubene", "Atsvabinātais Džango"), divas Zelta globusa balvas, BAFTA kino balvu un Zelta palmas zaru Kannu kinofestivālā, tāpat režisors ir ticis nominēts Emmy un Grammy balvām. Filmu vēsturnieks un filmu veidotājs Pīters Bogdanovičs Tarantīno ir nosaucis par "ietekmīgāko savas paaudzes režisoru". film reference. «Quentin Tarantino Biography (1963–)». film reference. Advameg, Inc, 2012. Skatīts: 2012. gada 20. augusts. «Tarantino Unveils ‘Django,’ the Shortest Long Western». The New York Times. 2012. gada 4. decembris. Skatīts: 2013. gada 27. janvārī. Vikikrātuvē par šo tēmu ir pieejami multivides faili. Skatīt: Kventins Tarantīno. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski) Facebook profils