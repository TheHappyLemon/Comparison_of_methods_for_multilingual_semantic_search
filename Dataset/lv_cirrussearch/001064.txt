Hawthorne Heights ir amerikāņu rokgrupa no Deitonas, Ohaio štata, kas izveidota 2001. gadā. Šobrīd grupa sastāv no galvenā vokālista un ģitārista JT Vudrafa (JT Woodruff), galvenā ģitārista Maika Karli (Micah Carli), basģitārista Meta Ridenūra (Matt Ridenour) un bundzinieka Erona Bučarelli (Eron Bucciarelli). 2007. gada 24. novembrī mira vokālists un ģitārists Keisijs Kalverts (Casey Calvert). Grupa, no sākuma pazīstama ar vārdu "A Day in Life", ir laidusi klajā četrus studijas albumus. Grupas veiksmes laiki sākās līdz ar pirmajiem diviem albumiem - The Silence in Black and White (2004), kurš ieguva platīna statusu, un If Only You Were Lonely (2006), kas ieguva zelta statusu. Grupa labi atpazīstama pēc 2006. gada singla "Saying Sorry". Grupas trešais albums - "Fragile Future" tika izdots 2008. gada 5. augustā, atkal caur Victory Records. Taču ceturtais albums - "Skeletons" - 2010. gada 1. jūnijā tika izlaists jau caur Wind-up Records. No sākuma pazīstama ar vārdu A Day in the Life, grupa savu pirmo singlu izlaida kā demo "Four Bullets for One Girl". Pēc pirmā albuma (Nine Reasons to Say Goodbye) izdošanas grupa nosaukumu mainīja uz tagadējo Hawthorne Heights. Bundzinieks Erons Bukarelli apgalvojis, ka grupa nosaukumu pieņēmusi no autora Natanjela Hotorna (Nathaniel Hawthorne). Oficiālā mājaslapa (angliski)