Viliču valoda jeb česungunu (no mapudungunu: che — 'cilvēks' un sungun — 'valoda') ir mapuču valodas dialekts, ko prot aptuveni 2000 vecākā gadagājuma viliču. Čīlē to runā Los Lagosas un Los Ríosas reģionos, teritorijā no Valdivijas pilsētas līdz Čiloe arhipelāgam. Viliču valoda lingvistiski ir cieši saistīta ar mapuču valodu, bet abu valodu pratējiem savstarpēji sazināties ir grūti, jo īpaši starp viličiem un mapuču valodas ziemeļu dialektu pratējiem.