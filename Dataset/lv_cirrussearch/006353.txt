Hamfrijs Bogarts (angļu: Humphrey Bogart; dzimis 1899. gada 25. decembrī Ņujorkā, miris 1957. gada 14. janvārī Losandželosā) bija ASV aktieris. Tiek uzskatīts par vienu no visu laiku izcilākajiem kinoaktieriem. 1999. gadā Amerikas Kinoinstitūts Hamfriju Bogartu ierindoja dižāko Amerikas ekrāna leģendu saraksta "Visu laiku izcilākā vīriešu kārtas zvaigzne" 1. vietā. Aktiera karjeru Bogarts uzsāka 1921. gadā Brodveja teātrī. 1928. gadā Bogarts sāka filmēties. Kā galveno lomu tēlotājs kļuva pazīstams ar filmām High Sierra (1941) un "Maltas vanags" (1941). Klasiska ir Bogarta loma Maikla Kertica filmā "Kasablanka" (1942), kur viņš spēlē kopā ar Ingrīdu Bergmani. Par šo lomu Bogarts tika nominēts Amerikas Kinoakadēmijas balvai. Bogarts piedalījies arī vairākās Džona Hjūstona un Hauarda Hoksa klasiskajās Holivudas filmās, tai skaitā Hauarda Hoksa filmā "Dziļais miegs" (1946) un Džona Hjūstona filmā "Sjerramadres dārgumi" (The Treasure of the Sierra Madre, 1948). 1952. gadā Bogarts ieguva Amerikas Kinoakadēmijas balvu kā labākais aktieris galvenajā lomā par tēlojumu filmā "Āfrikas karaliene" (The African Queen, 1951). Par šo lomu bija nominēts arī BAFTA kino balvai. Trešo reizi Amerikas Kinoakadēmijas balvai Bogarts tika nominēts par lomu filmā "Keina dumpis (1954). Pavisam Bogarts attēlojis lomas 85 filmās. 1956. gada sākumā Bogartam diagnosticēja barības vada vēzi. 1. martā tika veikta operācija, bet jau bija par vēlu, slimību neizdevās apturēt. 1957. gada 14. janvārī 57 gadu vecumā Bogarts mira. "Eņģeļi ar netīrām sejām" (Angles With Dirty Faces, 1938, režisors Maikls Kertics) "Mežonīgie divdesmitie" (Roaring Twenties, 1939, režisors Rauls Volšs) "Maltas vanags" (The Maltese Falcon, 1941, režisors Džons Hjūstons) "Lielā izlaušanās" (High Sierra, 1941, režisors Rauls Volšs) "Kasablanka" (Casablanca, 1942, režisors Maikls Kertics) "Kam ir un kam nav" (To Have and Have Not, 1944, režisors Hauards Hokss) "Dziļais miegs" (The Big Sleep, 1946, režisors Hauards Hokss) "Tumšā pāreja" (Dark Passage, 1947, režisors Delmers Deiviss) "Sjerramadres dārgumi" (The Treasure of the Sierra Madre, 1948, režisors Džons Hjūstons) "Kīlargo" (Key Largo, 1948, režisors Džons Hjūstons) "Vientuļā vietā" (In a Lonely Place, 1950, režisors Nikolass Rejs) "Āfrikas karaliene" (The African Queen, 1951, režisors Džons Hjūstons) "Sabrina" (Sabrina, 1954, režisors Billijs Vailders) "Keina dumpis" (The Caine Mutiny, 1954, režisors Edvards Dmitriks) "Nogalināt nelabo" (Beat the Devil, 1954, režisors Džons Hjūstons) «America's Greatest Legends». Amerikas Kinoinstitūts. Arhivēts no oriģināla, laiks: 2011. gada 16. jūlijā. Skatīts: 2013. gada 24. jūlijā. Vikikrātuvē par šo tēmu ir pieejami multivides faili. Skatīt: Hamfrijs Bogarts. Latvijas Nacionālās enciklopēdijas šķirklis Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) IMDb profils (angliski) Internet Broadway Database profils (angliski) AllMovie profils (angliski)