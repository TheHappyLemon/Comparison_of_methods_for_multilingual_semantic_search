Bernds Šneiders (vācu: Bernd Schneider; dzimis 1973. gada 17. novembrī Jēnā) ir bijušais Vācijas futbolists. Šneiders bija vispusīgs spēlētājs, kurš galvenokārt spēlēja pussarga pozīcijā, bet varēja spēlēt arī labajā un kreisajā malā. Pēc karjeras beigām 2009. gada jūnijā viņš kļuva par sava pirmā kluba, Carl Zeiss Jena, padomnieku un Bayer Leverkusen skautu. Komandā un fanu vidū saukts par Schnix, Šneiders karjeru sāka savas dzimtas pilsētas klubā Carl Zeiss Jena. Spožāko savas karjeras daļu viņš aizvadīja desmit gadus ilgajā posmā Bayer Leverkusen rindās. Viņš ieguva iesauku "Baltais brazīlietis" par savām bumbas kontroles un piespēļu prasmēm, kā arī precīzajiem tiešajiem brīvsitieniem un stūra sitieniem. Lai arī pārsvarā viņš bija piespēlētājs, nevis vārtu guvējs, viņš spēja gūt vārtus arī no liela attāluma. «Der «weiße Brasilianer» Bernd Schneider tritt ab ("The White Brazilian" Bernd Schneider retires)» (German). sueddeutsche.de. 2009. gada 26. jūnijs. Arhivēts no oriģināla, laiks: 2009. gada 27. jūlijā. Skatīts: 2009. gada 26. jūnijs. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski)