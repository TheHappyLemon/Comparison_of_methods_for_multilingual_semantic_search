"TIME" (latviešu: Laiks) ir amerikāņu iknedēļas žurnāls, kura galvenā mītne atrodas Ņujorkā. Ar 3,4 miljonu tirāžu 2007. gadā "TIME" ir pats populārākais ASV žurnāls. Pirmais "TIME" izdevums tirdzniecībā nonāca 1923. gada 3. martā. Avīzi izveidoja Henrijs Luiss (Henry Luce) un Braitons Hedens (Briton Haden). Tas bija pasaulē pirmais iknedēļas ziņu izdevums. Tikai pēc desmit gadiem izdevumam parādījās konkurents — "Newsweek". Līdz pat Luisa nāvei 1967. gadā žurnāls atainoja viņa mēreni konservatīvos uzskatus. Mūsdienu "TIME" ir pasaules masu informācijas un šovbiznesa holdinga "Time Warner" kodols. Bez amerikāņu izdevuma versijas vēl tiek izdotas Eiropas (Londona), Āzijas (Honkonga) un Austrālijas (Sidneja) žurnāla versijas. Pamatraksts: Gada cilvēks (Time) Tradicionāli žurnāls "TIME" pēdējā decembra numurā nosauc "Gada cilvēku". Nominācija "Gada cilvēks" jau tiek piešķirta kopš 1927. gada, kad šo titulu ieguva lidotājs Čārlzs Lindbergs, kas pirmo reizi vienatnē pārlidoja Atlantijas okeānu. Gada personu izvēlas tikai galvenais redaktors. Iepriekš par "Gada cilvēkiem" ir kļuvuši Ādolfs Hitlers, Josifs Staļins, Džordžs Herberts Volkers Bušs, Džordžs V. Bušs, abstrakts amerikāņu kareivis un pat interneta lietotājs. «Forbes.com - Magazine Article». Arhivēts no oriģināla, laiks: 2010. gada 5. decembrī. Skatīts: 2010. gada 4. jūlijā. «History of TIME». TIME magazine. Arhivēts no oriģināla, laiks: 2005. gada 4. martā. Skatīts: 2009. gada 7. septembrī. Vikikrātuvē par šo tēmu ir pieejami multivides faili. Skatīt: Time. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Oficiālā mājaslapa Arhivēts 2013. gada 16. maijā, Wayback Machine vietnē.