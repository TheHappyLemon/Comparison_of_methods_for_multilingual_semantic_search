Ārons Džemals Krofords (angļu: Aaron Jamal Crawford; dzimis 1980. gada 20. martā Sietlā, Vašingtonas štatā, ASV) ir amerikāņu basketbolists, spēlē uzbrūkošā aizsarga un vieglā uzbrucēja pozīcijās. Pašlaik (2020) pārstāv NBA klubu Bruklinas "Nets". Iepriekš spēlējis vairākās citās komandās, aizvadot ilgu un rezultatīvu karjeru NBA. 2000. gada NBA draftā viņu izraudzījās Klīvlendas "Cavaliers" ar kopējo 8. kārtas numuru. Pēc 2009.—2010., 2013.—2014. un 2015.—2016. gada NBA sezonas Dž. Krofords saņēma NBA labākā rezervista balvu (Sixth Man of the Year Award). Ir viens no tikai diviem spēlētājiem (kopā ar Lū Viljamsu), kas šo balvu saņēmis trīs reizes vai vairāk. 2020. gada vasarā veterāns Dž. Krofords pievienojās Bruklinas "Nets", papildonot komandas sastāvu Covid-19 pandēmijas dēļ pārtrauktās sezonas turpinājumam Orlando. Vikikrātuvē par šo tēmu ir pieejami multivides faili. Skatīt: Džemals Krofords. Oficiālā mājaslapa NBA profils (angliski) Basketball Reference profils (angliski)