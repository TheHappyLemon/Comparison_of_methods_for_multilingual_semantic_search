Progress M-05M (Прогресс М-05М) bija Krievijas automātisks kravas kosmosa kuģis kravu nogādāšanai uz Starptautisko kosmisko staciju (SKS). Tas tika palaists 2010. gada 28. aprīlī. No orbītas nogāja un sadega atmosfērā 2010. gada 15. novembrī Kopējā kravas masa starta brīdī bija 2588 kg. Īpašajās tvertnēs ietilpa degviela pašam kuģim (870 kg) un stacijas dzinējsistēmai (250 kg), skābeklis (50 kg), ūdens (100 kg). Hermētiskajā kravas telpā (pavisam 1318 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces, tai skaitā 420 kg amerikāņu segmentam. Palaišana notika no Baikonuras kosmodroma 2010. gada 28. aprīlī 17:15:09 UTC ar nesējraķeti Sojuz-U. Saslēgšanās ar SKS notika 2010. gada 1. maijā 18:30:21 UTC, transportkuģi rokas režīmā pievienojot pie Pirs moduļa. Lai gan tuvošanās operācijas sākotnēji notika automātiskā režīmā, aptuveni 1000 m attālumā no stacijas automātiskā tuvošanās sistēma apstādināja turpmāku tuvošanos. Tika nolemts turpināt tuvošanos rokas režīmā, un kuģa vadību pārņēma SKS komandieris Oļegs Kotovs. Sākotnēti tika domāts, ka problēmu radīja kļūme Progress dzinējsistēmā. Vēlāk, pēc datu analīzes veikšanas izrādījās, ka vainīgs bija dzinēja sensors un nepilnīga programmatūra. Lūka uz Progress M-05M tika atvērta 21:35 UTC. 26. maijā ar Progress M-05M četriem tuvošanās un orientācijas dzinējiem tika veikta stacijas orbītas korekcija. Dzinēji tika iedarbināti 06:25 UTC uz 593 sekundēm, lai orbītu pazeminātu par 1,5 km. Šī operācija tika veikta, lai izveidotu stacijas orbītu optimālu kosmosa kuģa Sojuz TMA-17 nosēšanas veikšanai noteiktā rajonā. Jūnija sākumā tika veikti vairāki stacijas orbītas paaugstināšanas manevri. Vispirms 8. jūnijā ar Zvezda moduļa dzinējiem orbītu pacēla par 8 km. Tad 8. jūnijā ar Progress M-05M dzinējiem tika veikti 2 manevri: 00:10 UTC un 01:45 UTC. Rezultātā SKS orbītas augstums bija 353,8 km. 2010. gada 25. oktobrī 14:25 UTC Progress M-05M atvienojās no Pirs moduļa. Trīs nedēļas tam paredzēts autonoms lidojums, piedaloties zinātniskā eksperimentā. 2010. gada 15. novembrī 08:50:00 UTC tika ieslēgts kuģa galvenais dzinējs bremzēšanas manevram, kas ilga 187,3 sekundes. Progress M-05M nogaja no orbītas un sadega atmosfērā. Kosmiskā aparāta nesadegušās daļas iekrita Klusā okeāna dienvidu daļā vietā ar koordinātām 48° 03' dienvidu platuma un 139° 10' rietumu garuma aptuveni 09:37:02 UTC. Прогресс М-05М Центр Управления космическими полетам (krieviski) ПЕРЕЧЕНЬ ГРУЗОВ, ДОСТАВЛЯЕМЫХ КОРАБЛЁМ "ПРОГРЕСС М-05М" Arhivēts 2011. gada 31. augustā, Wayback Machine vietnē. (krieviski) Байконур: успешно запущен грузовой корабль «Прогресс М-05М», который к празднику привезет космонавтам сладости[novecojusi saite] polit.ru, 2010-04-28 (krieviski) «Прогресс М-05М» успешно состыковался с МКС. Помог человеческий фактор, в том числе опыт командира МКС Олега Котова Arhivēts 2013. gada 18. jūnijā, Wayback Machine vietnē. Роскосмос, 2010-05-01 (krieviski) Причинами отказа автоматики при стыковке "Прогресса" к МКС 1 мая стали сбой датчика двигателя корабля и ошибка в программном обеспечении Arhivēts 2013. gada 18. jūnijā, Wayback Machine vietnē. Роскосмос, 2010-05-20 (krieviski) Россияне на МКС открыли люк корабля "Прогресс" Arhivēts 2013. gada 19. jūnijā, Wayback Machine vietnē. Роскосмос, 2010-05-02 (krieviski) Коррекция орбиты МКС успешно проведена Arhivēts 2011. gada 10. decembrī, Wayback Machine vietnē. Роскосмос, 2010-05-26 (krieviski) Грузовик "Прогресс М-05М" отправлен в автономный полет до 15 ноября РИА Новости, 2010-10-25 (krieviski) Progress M-05M lapa SKS Lidojumu vadības centrā Arhivēts 2011. gada 31. augustā, Wayback Machine vietnē. (krieviski)