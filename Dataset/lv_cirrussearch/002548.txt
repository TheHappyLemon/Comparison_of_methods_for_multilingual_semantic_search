Pēteris Dombrovskis (1945. gada 2. marts — 1996. gada 28. marts) bija latviešu izcelsmes Austrālijas fotogrāfs, plašāk pazīstams ar Tasmanijas ainām. 2003. gadā viņš bija vienīgais Austrālijas fotogrāfs, kas uzņemts Starptautiskajā fotogrāfijas slavas zālē. Dombrovskis dzimis Vīsbādenē, Vācijā, latviešu ģimenē. Zināmā dabas fotogrāfa un aktīvista Oļega Truhanas mācekļa Dombrovska uzņemtās Tasmānijas dabas fotogrāfijas - jo īpaši ikgadējā Austrālijas Dabas biedrības kalendārā iekļautās - padarīja attālo un nepieejamo Tasmānijas štatu teritoriju ainas pieejamas sabiedrībai. Dombrovskis 1977. gadā nodibināja West Wind Press un drīz sāka izdot kalendārus ar attēliem tikai no savas kolekcijas un trāpīgiem komentāriem no ietekmīgākajiem vides nozares profesionāļiem. Viņa slavenākā fotogrāfija ir "Rīta dūmaka, Rock Island Bend, Frenklina upe", par kuru daži komentētāji uzskata, ka tā spēlēja būtisku lomu Boba Hoka uzvarā 1983. gada federālajās vēlēšanās. Fotogrāfijā atainots Frenklina upes posms, kas tiktu appludināts ierosinātā Frenklina aizsprosta uzcelšanas rezultātā, un tā simbolizēja Frenklina upes vizuālo tēlu strīdīgajā 1982. gada kampaņā "Aizsprostam nē". 2010. gadā šī fotogrāfija profesionālu fotogrāfu aptaujā atzīta par vienu no 40 visu laiku labākajām dabas fotogrāfijām. Vēlāk, 1983. gadā Dombrovskis kopā ar Dr. Bobu Braunu izdeva grāmatu "Wild Rivers" (Mežonīgās upes), kura ar Gordona un Frenklin upju fotogrāfijām lieliski ilustrēja viņa fotogrāfa talantu. Pēteris mira 1996. gada 28. martā no sirdslēkmes, fotografējot netālu no Hejsa kalna dienvidrietumu Tasmānijā. Latvijas enciklopēdija. 2. sējums. Rīga : Valērija Belokoņa izdevniecība. 2003. 255. lpp. ISBN 9984-9482-2-6. The greatest nature photographs of all time, guardian.co.uk, 22.04.2010., informācija iegūta 25.04.2010. Dombrovska kolekcija: Tasmānijas dabas fotogrāfijas , 1978-1995, Austrālijas Nacionālā bibliotēka, Kanbera, 21 krāsu fotogrāfiju kolekcija Truhana un Dombrovska fotogrāfiju galerija Starptautiskajā fotogrāfijas slavas zālē uzņemtie Australian Broadcasting Corporations Big Ideas - The Terry Lane Interviews - That Photograph, dokumentāls radioraidījums par šajā rakstā pieminētās fotogrāfijas politisko ietekmi